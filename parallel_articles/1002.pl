Aigues-Mortes
Aigues-Mortes – miejscowość i gmina we Francji , w regionie Oksytania , w departamencie Gard .
Nazwa miejscowości w języku polskim oznacza Martwe Wody i związana jest z położeniem nad słonymi mokradłami delty Rodanu .
Według danych na rok 1990 gminę zamieszkiwało 4999 osób , a gęstość zaludnienia wynosiła 87 osób/km² ( wśród 1545 gmin Langwedocji-Roussillon Aigues-Mortes plasuje się na 62. miejscu pod względem liczby ludności , natomiast pod względem powierzchni na miejscu 40 .
) .
Założenie miasta przypisuje się Rzymianom , chociaż najstarszy dokument wspominający miasto pochodzi z X w. Ludwik IX Święty , po wykupieniu okolic od zakonu benedyktynów , przebudował port w XIII w. , jako jedyny francuski śródziemnomorski port w tym czasie ( reszta obecnego wybrzeża śródziemnomorskiego Francji należała do Królestwa Aragonii , Państwa Kościelnego oraz Świętego Cesarstwa Rzymskiego .
Był to punkt wyjściowy szóstej krucjaty ( 1248 ) i siódmej krucjaty ( 1270 ) .
Upadek miasta nastąpił wskutek zamulenia wód , co spowodowało niemożność używania portu .
Strategiczną rolę Aigues-Mortes przejęła wówczas Marsylia .
W mieście zachowały się mury i wieże miejskie z 1240 r. , z czasów Ludwika Świętego .
