Ruch Chorzów ( piłka ręczna )
Klub Piłki Ręcznej Ruch Chorzów – polski żeński klub piłki ręcznej , powstały w 1951 jako sekcja Ruchu Chorzów .
Dziewięciokrotny mistrz Polski i pięciokrotny zdobywca Pucharu Polski .
Uczestnik Pucharu Europy , półfinalista tych rozgrywek w sezonie 1977/1978 .
Występuje w Superlidze .
Historia .
Sekcja piłki ręcznej kobiet powstała w Ruchu Chorzów w 1951 .
W latach 1960–1982 chorzowska drużyna zdobyła 16 medali mistrzostw Polski , w tym dziewięć złotych ( 1962 , 1963 , 1964 , 1973 , 1974 , 1975 , 1977 , 1978 , 1980 ) .
Pomiędzy 1959 a 1984 Ruch wywalczył również pięć Pucharów Polski ( 1959 , 1960 , 1962 , 1979 , 1984 ) .
Jako mistrz kraju , Ruch Chorzów był reprezentantem Polski w Pucharze Europy .
Chorzowski zespół zadebiutował w tych rozgrywkach w sezonie 1962/1963 , grał w nich również w sezonach 1963/1964 , 1964/1965 i 1973/1974 , jednak odpadał z rywalizacji w pierwszej rundzie .
W sezonie 1974/1975 Ruch po raz pierwszy dotarł do ćwierćfinału – w 1/8 finału , która odbyła się w listopadzie 1974 , pokonał hiszpańską Medinę Walencja ( 27:13 ; 21:13 ) , natomiast w 1/4 finału , którą rozegrano w styczniu 1975 , przegrał z radzieckim Spartakiem Kijów ( 12:15 ; 10:14 ) .
W sezonie 1977/1978 chorzowskie szczypiornistki pokonały w 1/8 finału Pucharu Europy szwedzki Polisens Sztokholm ( 16:13 ; 17:15 ) , w ćwierćfinale wygrały z holenderskim Idem Hellas Den Haag ( 23:17 ; 26:14 ) , natomiast w półfinale , który odbył się 27 marca i 1 kwietnia 1978 , przegrały z węgierskim Vasas SC ( 14:23 ; 12:16 ) .
Dotarcie do 1/2 finału Pucharu Europy w sezonie 1977/1978 było największym osiągnięciem Ruchu Chorzów na arenie międzynarodowej .
W Pucharze Europy chorzowski klub występował jeszcze w sezonach 1978/1979 , 1980/1981 ( w obu dotarł do ćwierćfinału , w którym dwukrotnie przegrał w rywalizacji ze Spartakiem Kijów ) oraz 1988/1989 .
W 2001 Ruch Chorzów połączył się z AKS-em Chorzów , w wyniku czego powstało Towarzystwo Piłki Ręcznej Chorzów ( TPR Chorzów ) .
W sezonie 2002/2003 spadło ono z Ekstraklasy .
Problemy finansowe spowodowały , że chorzowski klub nie przystąpił również do rozgrywek I ligi , lecz rozpoczął grę w II lidze .
W 2004 awansował do I ligi , w której grał przez kolejne dwa lata .
W sezonie 2005/2006 Ruch wygrał 15 meczów , cztery zremisował , a trzy przegrał i z przewagą jednego punktu nad Łączpolem Gdynia zajął 1. miejsce w I lidze , wywalczając awans do Ekstraklasy .
W najwyższej polskiej klasie rozgrywkowej , noszącej od 2010 nazwę Superliga , Ruch występował w latach 2006–2016 .
W okresie tym plasował się głównie w dolnej części tabeli , walcząc o utrzymanie w lidze .
Do fazy play-off awansował w sezonach 2009/2010 ( 8. miejsce ) , 2010/2011 ( 6. miejsce ) , 2011/2012 ( 6. miejsce ) i 2014/2015 ( 8. miejsce ) .
W sezonie 2015/2016 zajął w rundzie zasadniczej 10. miejsce , jednak w meczach o miejsca 9–12 przegrał wszystkie sześć spotkań i spadł na ostatnią pozycją , co skutkowało degradacją do I ligi .
W sezonie 2016/2017 Ruch zajął w I lidze 2. miejsce ( 16 zwycięstw , dwa remisy i dwie porażki ; dwa punkty straty do zwycięzcy rozgrywek Korony Handball ) i w maju 2017 przystąpił do barażu o awans do Superligi , w którym pokonał KPR Jelenią Górę ( 28:24 ; 23:26 ) , wywalczając promocję do najwyższej klasy rozgrywkowej .
Kadra w sezonie 2017/2018 .
Opracowano na podstawie materiału źródłowego .
