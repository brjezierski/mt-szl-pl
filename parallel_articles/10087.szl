Ruske Impyrium
Ruske Impyrium to bōło historyczne państwo we Ojropie a Azyji .
Je to druge co do srogości ciōngłe impyrium w historyji świata .
Na zaczōntku XIX stoleciŏ Rusyjŏ bōła nojsrogszym ôbszarowo krŏjym świata , a jeji granice rozciōngały sie ôd Arktycznego Ôceanu na pōłnocy do Czŏrnego Morza na połedniu , a ôd Bałtyckigo Morza na zachodzie do Pokojnego Ôceanu na weschodzie .
Rozlygowane na tyj powiyrchni 176,4 mln ôbywateli impyrium stanowiyło w tym czasie trzeciõ co do srogości populacyjõ ludzkõ na świecie po Chinach a Brytyjskim Impyrium , nale roztajlowaniŏ w jejich ekōnōmicznym , etnicznym i religijnym sztatusie bōły fest widzialne .
Regyrōnek kerowany bez cysŏrza bōł jednōm z ôstatnich mōnarchije absolutnych w Ojropie .
Faktycznōm stolicōm Ruskigo Impyrium bōł bez bezma cołki ôkres jego istniyniŏ Pejtersburg , atoli z prawnego pōnktu widzyniŏ stolicōm ôstŏwała Moskwa .
Gowōm impyrium bōł Wszechrosyjski Cysŏrz , kery mioł niyôgraniczōnõ , absolutnõ władzã do 1905 roku .
