Russkij wojennyj korabl , idi nachuj
Russkij wojennyj korabl , idi na chuj ( ros .
Русский военный корабль , иди на хуй ; „ Rosyjski okręcie wojenny , idź w chuj ” ) – fragment odpowiedzi ukraińskich obrońców Wyspy Wężowej na wezwanie Rosjan do poddania się , który został rozpowszechniony w trakcie rosyjskiej inwazji na Ukrainę w 2022 roku .
Kontekst .
24 lutego 2022 , pierwszego dnia rosyjskiej inwazji na Ukrainę , o wczesnych godzinach popołudniowych , położona na ukraińskich wodach terytorialnych Wyspa Wężowa została zaatakowana przez rosyjskie okręty marynarki wojennej .
Krążownik rakietowy „ Moskwa ” oraz okręt patrolowy „ Wasilij Bykow ” ze wsparciem śmigłowców szturmowych ostrzeliwały wyspę z dział pokładowych .
Kiedy rosyjski okręt wojenny ujawnił się i Rosjanie zażądali , by ukraińscy żołnierze stacjonujący na wyspie poddali się , ich odpowiedzią było „ Rosyjski okręcie wojenny , idź w chuj ! ” .
Nagranie z wymiany zdań zostało po raz pierwszy udostępnione przez ukraińskiego urzędnika rządowego Antona Heraszczenkę , a następnie rozpowszechnione przez „ Ukraińską prawdę ” i powielane w mediach również poza Ukrainą , między innymi w Polsce oraz międzynarodowych agencjach prasowych .
Autor tego zawołania , oficer straży granicznej Bogdan Hockij , został wzięty do niewoli przez Rosjan , a po niemalże trzech miesiącach odzyskał wolność w wyniku wymiany jeńców .
Wcześniej wypowiedzenie frazy przypisywano oficerowi , który także został wzięty do niewoli przez Rosjan , a wolność odzyskał po prawie miesiącu niewoli .
Hockij zeznał w wywiadzie , że przypisanie frazy Hrybowowi było celowe i miało miejsce , aby nie zaszkodzić nadal przebywającemu w niewoli autorowi .
Według informacji strony ukraińskiej krążownik „ Moskwa ” , do którego zostały skierowane słowa Hockija , został 13 kwietnia 2022 roku uszkodzony dwoma pociskami manewrującymi systemu Neptun .
Strona rosyjska przekazała informację , że na okręcie w wyniku pożaru doszło eksplozji wtórnych amunicji .
Rozległość zniszczeń jednostki spowodowała , że okręt musiał zostać opuszczony przez załogę .
Następnego dnia potwierdzono zatonięcie okrętu .
Użycie wyrażenia .
Stwierdzenie było wielokrotnie używane w zmodyfikowanej wersji – według ukraińskich mediów , podobne stwierdzenie ( „ Rosyjska kolei , idźcie w chuj ! ” ) zostało użyte przy próbie namówienia ukraińskiej kolei na ponowne połączenie z rosyjską siecią kolejową , zaś ukraińska służba drogowa drogowskazami z napisem „ на хуй ” ( „ do chuja ” ) promowała w mediach społecznościowych akcję zdejmowania drogowskazów celem zwiększenia problemów lokalizacyjnych Rosjan .
Fraza była też umieszczana na billboardach w Iwano-Frankiwsku .
28 lutego 2022 roku słowa te pojawiły się nad winietą „ Gazety Lubuskiej ” .
Ukraińska poczta ogłosiła konkurs na znaczek pocztowy obrazujący tę frazę .
Wzięło w nim udział 400 osób , wyniki ogłoszono 12 marca 2022 .
Zwyciężył projekt autorstwa Borysa Hrocha .
12 kwietnia 2022 znaczek został wydany w dwóch nominałach : jako opłata za list krajowy oraz zagraniczny .
Wyemitowano także 20 tys .
okolicznościowych kopert z tym znaczkiem .
