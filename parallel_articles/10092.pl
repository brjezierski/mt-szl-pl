Wojna rosyjsko-ukraińska
Wojna rosyjsko-ukraińska – zbrojna agresja Federacji Rosyjskiej na Ukrainę rozpoczęta w lutym 2014 .
Początkowo działania rosyjskie przybierały postać wojny hybrydowej , której elementami były między innymi : interwencja militarna na Krymie i jego aneksja , wojna w Donbasie oraz incydent w Cieśninie Kerczeńskiej .
Od jesieni 2021 konflikt zaczął eskalować , przeradzając się 24 lutego 2022 w otwarty konflikt zbrojny o charakterze regularnej wojny , kiedy to Rosja rozpoczęła zakrojoną na szeroką skalę inwazję na Ukrainę .
W obliczu inwazji Prezydent Ukrainy Wołodymyr Zełenski wprowadził stan wojenny .
Natomiast społeczność międzynarodowa zintensyfikowała wprowadzane od 2014 sankcje na Rosję oraz wsparcie militarne dla Ukrainy .
Euromajdan i reakcja Rosji .
W wyniku reakcji Rosji na zmiany polityczne na Ukrainie przeprowadzone po masowych protestach ( Euromajdan ) przeciwko niepodpisaniu umowy stowarzyszeniowej z Unią Europejską przez ówczesnego prezydenta Ukrainy Wiktora Janukowycza z prorosyjskiej Partii Regionów , zaczęły się separatystyczne wystąpienia na południowym wschodzie Ukrainy , będące początkiem rosyjskiej wojny hybrydowej prowadzonej przeciwko Ukrainie .
Po „ Czarnym czwartku ” , kiedy na ulicach Kijowa zginęło od kul snajperów około 70 protestujących , prezydent Janukowycz postanowił uciec z kraju .
Po powstaniu nowego rządu z Arsenijem Jaceniukiem i p.o .
prezydenta Ołeksandrem Turczynowem na czele Federacja Rosyjska przeprowadziła interwencję militarną na Krymie w okresie luty – marzec 2014 , która zakończyła się jego aneksją .
Wojna w Donbasie .
