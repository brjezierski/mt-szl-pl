Ruszki ( gromada )
Ruszki – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Ruszki z siedzibą GRN w Ruszkach utworzono – jako jedną z 8759 gromad na obszarze Polski – w powiecie kutnowskim w woj .
łódzkim , na mocy uchwały nr 30/54 WRN w Łodzi z dnia 4 października 1954 .
W skład jednostki weszły obszary dotychczasowych gromad Groszki , Kamienna , Podgajew , Szczyt i Wyrów ze zniesionej gminy Bedlno , obszar dotychczasowej gromady Wola Owsiana ze zniesionej gminy Oporów oraz obszar dotychczasowej gromady Wola Prosperowa ze zniesionej gminy Dobrzelin w tymże powiecie .
Dla gromady ustalono 10 członków gromadzkiej rady narodowej .
Gromadę zniesiono 31 grudnia 1959 , a jej obszar włączono do gromad Oporów ( wieś Podgajew , wieś Gajew , wieś Szymanówka , wieś Szczyt , wieś Kamienna , wieś Wola Prosperowa i wieś Wola Owsiana ) i Bedlno ( wieś Groszki , parcelę Ruszki i wieś Wyrów ) .
