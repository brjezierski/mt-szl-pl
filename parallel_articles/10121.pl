Dzierżoniów ( gromada )
Dzierżoniów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Dzierżoniów z siedzibą GRN w mieście Dzierżoniowie ( nie wchodzącym w skład gromady ) utworzono 1 stycznia 1960 w powiecie dzierżoniowskim w woj .
wrocławskim z obszarów zniesionych gromad Piława Dolna i Uciechów w tymże powiecie .
Dla gromady ustalono 25 członków gromadzkiej rady narodowej .
1 lipca 1968 do gromady Dzierżoniów włączono obszar zniesionej gromady Mościsko w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie dzierżoniowskim utworzono gminę Dzierżoniów .
