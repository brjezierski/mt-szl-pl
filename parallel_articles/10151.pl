Rytro ( gromada )
Rytro – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Rytro z siedzibą GRN w Rytrze utworzono – jako jedną z 8759 gromad na obszarze Polski – w powiecie nowosądeckim w woj .
krakowskim , na mocy uchwały nr 26/IV/54 WRN w Krakowie z dnia 6 października 1954 .
W skład jednostki weszły obszary dotychczasowych gromad Rytro , Roztoka Ryterska , Obłazy Ryterskie i Sucha Struga ze zniesionej gminy Piwniczna w tymże powiecie .
Dla gromady ustalono 24 członków gromadzkiej rady narodowej .
Gromada przetrwała do końca 1972 roku , czyli do kolejnej reformy gminnej .
Gmina Rytro powstała znacznie później , 30 grudnia 1994 .
