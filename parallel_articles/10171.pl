Rzędzianowice ( gromada )
Rzędzianowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Rzędzianowice z siedzibą GRN w Rzędzianowicach utworzono – jako jedną z 8759 gromad na obszarze Polski – w powiecie mieleckim w woj .
rzeszowskim na mocy uchwały nr 28/54 WRN w Rzeszowie z dnia 5 października 1954 .
W skład jednostki wszedł obszar dotychczasowej gromady Rzędzianowice ze zniesionej gminy Mielec oraz obszar dotychczasowej gromady Wola Pławska ze zniesionej gminy Borowa w tymże powiecie .
Dla gromady ustalono 14 członków gromadzkiej rady narodowej .
31 grudnia 1961 gromadę zniesiono , włączając jej obszar do gromad Podleszany ( wieś Rzędzianowice ) i Borowa ( wieś Wola Pławska ) w tymże powiecie .
