Sztuka romańska
Sztuka romańska ( styl romański , romanizm , romańszczyzna ) – styl w sztukach plastycznych XI–XIII wieku , ukształtowany w Europie zachodniej ( na zachód od Renu ) , na terenach zajmowanych obecnie przez dzisiejsze północne Włochy , Francję i zachodnie Niemcy .
Wkrótce zasięgiem nowego stylu objęte zostały kolejne tereny Europy i wraz z prowadzonymi wyprawami krzyżowymi przeniknął na Bliski Wschód .
Czas trwania sztuki romańskiej był niejednolity ; występowały także różnice w stylu między poszczególnymi regionami .
Sztuka ta wyrosła na bazie antyku oraz doświadczeń sztuki karolińskiej i ottońskiej , także bizantyńskiej .
Romanizm związany był z działalnością Kościoła katolickiego i stąd obecny był w głównej mierze w sztuce sakralnej .
Romanizm w Europie .
Architektura romańska rozwijała się od X do XIII wieku w nowo powstających krajach Europy .
Termin „ romańska ” został wprowadzony dopiero w XIX wieku , najpierw w filologii dla określenia grupy języków wywodzących się z łaciny , później dla sztuki i architektury powstałej po ponownym zainteresowaniu się sztuką starożytnego Rzymu .
Okres trwania architektury romańskiej jest umowny i przyjmowany różnie w poszczególnych państwach .
Najtrudniej jest określić moment przejścia od architektury wczesnego chrześcijaństwa do romańskiej we Włoszech .
Przyjmuje się , że pod tym względem Francja i Niemcy wyprzedziły Włochy .
Tak samo mało precyzyjnie określa się moment zakończenia epoki romańskiej .
Najwcześniej , bo już w połowie XII wieku , od tego stylu odeszli budowniczowie we Francji , w innych krajach Europy okres romański trwał jeszcze przez prawie cały wiek .
Na ziemiach polskich pojedyncze rotundy romańskie powstały jeszcze w pierwszej połowie XIV w. ( w Stroni k. Oleśnicy oraz w Grzegorzowicach w woj .
świętokrzyskim ) .
Po przekroczeniu 1000 roku , który wydawał się ludziom żyjącym na przełomie wieków momentem szczególnym , rozpoczęto na szeroką skalę wznoszenie nowych kościołów .
Budownictwo sakralne odegrało największą rolę w kształtowaniu się nowego stylu architektonicznego , nazwanego stylem romańskim .
Kościoły były wtedy ośrodkami kultu oraz spełniały funkcję obronną , dając schronienie podczas oblężeń .
Użycie kamienia , jako budulca i obronny charakter budowli , wpływały na kompozycję brył architektonicznych .
Kościół romański to budynek złożony z prostych brył ( prostopadłościanów , walców , ostrosłupów ) o surowym , ciężkim i monumentalnym charakterze .
Grube mury i wąskie otwory okienne i drzwiowe , masywne wieże , podkreślają obronność założeń .
Rzeźba i malarstwo są podporządkowane architekturze .
Ponowne zainteresowanie się architekturą klasyczną i znaczny rozwój sztuki budowlanej , pozwoliły na powstanie wielu monumentalnych dzieł .
