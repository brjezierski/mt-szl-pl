Rōmański kōnszt
Rōmański kōnszt je to zorta kōnsztu , kerŏ porodziyła sie we Francyji we XI stoleciu a była we Ojropie do trzinŏstygo stoleciŏ .
Głownymi a znōmymi postrzodkami rōmańskigo kōnsztu , ôkrōm Francyje , bōły tyż Italijŏ , Yngland a Szpanijŏ .
Zaôbycz tworzyniy we rōmańskim duchu wypływało ze religije a wiōnzało sie ze bynydiktyńskimi a cysterskimi zakōnami .
Wônczas bōły budowane geometryczne a sroge kościoły a klŏsztory .
Ôkrōm tygo je dlŏ rōmańszczyzny charakterystyczne używaniy krziżowych a kolybkowych sklepōw , kulatych łukōw , rubych murōw a małych ôknōw .
Stawiyniōm przidŏwano rzezane dekoracyje do zgody ze baukōnsztowymi formami .
Słowo rōmański kōnszt niy ôznŏczŏ ale jyn baukōnsztu , nale tyż religijne malyrstwo na ścianach , miniaturowe a tabulowe malyrstwo , tkaniy , snycerstwo , rzezaniy we słōniowyj kości , ôdlywaniy we brōnzie a złotnictwo .
