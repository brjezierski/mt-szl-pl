Różan ( gromada )
Różan – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Różan z siedzibą GRN w mieście Różanie ( nie wchodzącym w jej skład ) utworzono – jako jedną z 8759 gromad na obszarze Polski – w powiecie makowskim w woj .
warszawskim , na mocy uchwały nr VI/10/6/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Chrzczonki , Dyszobaba , Miłony i Szygi ze zniesionej gminy Sieluń w powiecie makowskim , obszary dotychczasowych gromad Załuzie i Zawady-Ponikiew ze zniesionej gminy Perzanowo w powiecie makowskim oraz obszary dotychczasowych gromad Dąbrówka i Kaszewiec ze zniesionej gminy Goworowo w powiecie ostrołęckim ( woj .
warszawskie ) .
Dla gromady ustalono 12 członków gromadzkiej rady narodowej .
1 stycznia 1959 do gromady Różan przyłączono wieś Chełsty z gromady Jawory Stare w powiecie ostrołęckim .
31 grudnia 1959 do gromady Różan przyłączono miejscowości Paulinowo , Podbórz i Prycanowo z miasta Różan oraz wsie Dzbądz i Mroczki-Rembiszewo ze znoszonej gromady Mroczki-Kawki w powiecie makowskim .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie makowskim utworzono gminę Różan .
