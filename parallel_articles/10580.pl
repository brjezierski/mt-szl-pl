Sejny ( gromada )
Sejny – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Sejny z siedzibą GRN w mieście Sejny utworzono 1 stycznia 1969 w powiecie sejneńskim w woj .
białostockim z obszaru zniesionych gromad Klejwy ( bez wsi Kielczany i Romanowce ) i Świackie ( bez wsi Bosse , Berżałowce i Kukle ) .
Równocześnie do gromady Sejny przyłączono wsie Lasanka , kolonia Sejny , Marynowo , Radziuszki i Sumowo z gromady Krasnopol , wieś Posejanka z gromady Giby oraz obszar lasów państwowych Leśnictwa „ Borek ” obejmujących ddziały 1086 , 1087 , 1088 , 1089 , 1090 , 1091 , 1092 , 1093 , 1094 , 1095 , 1096 , 1097 i 1098 z gromady Ogrodniki .
1 stycznia 1972 do gromady Sejny przyłączono wsie Dusznica , Krasnogruda , Sztabinki i Zegary ze zniesionej gromady Ogrodniki .
Gromada przetrwała do końca 1972 roku , czyli do kolejnej reformy gminnej .
Z dniem 1 stycznia 1973 roku utworzono gminę Sejny .
