Sejong Wielki
Sejong Wielki , albo Sedzong Wielki ( ur .
7 maja 1397 , zm .
8 kwietnia 1450 ) – 4. władca Korei z dynastii Ri ( Chosŏn ) , panujący w latach 1418–1450 .
Przeprowadził wiele reform , które przyczyniły się do poprawy warunków życia królestwa .
Jego panowanie w koreańskiej historiografii uchodzi za jedno z najlepszych w historii Korei .
Uważa się , że za jego rządów kultura i nauka koreańska przeżywała swój „ złoty wiek ” , jednakże Sejong był znany z niechęci do mnichów buddyjskich , których usunął z Seulu .
Pod jego kierownictwem opracowano koreańskie pismo fonetyczne hangul .
Jego kampanie militarne były uwieńczone sukcesami : na morzu wojska koreańskie zdobyły wyspę Cuszima , a na północy zdobyły część mandżurskich terytoriów .
Życiorys .
Sedzong urodził się 15 maja 1397 roku i był trzecim synem króla Taejonga z dynastii Joseon .
W sierpniu 1418 roku władzę w królestwie Joseon objął Sejong , zastępując swojego ojca Taejonga , który abdykował dwa miesiące wcześniej .
W maju roku 1419 Sejong , kierując się radami swojego ojca , zorganizował ekspedycję Gihae ( znaną w japońskiej historiografii jako `` inwazja Ōei '' – nazwa ery japońskiej , lata 1394–1428 ) , której celem było wypędzenie piratów z wyspy Tsushima , położonej w Cieśninie Cuszimskiej ( znanej w Korei jako Cieśnina Koreańska ) .
Ponadto wyspa od wieków była przedmiotem terytorialnego sporu między Koreą a Japonią ( do której należała wtedy i należy współcześnie ) .
Tym samym ekspedycja stała się także okazją do podjęcia próby siłowego przejęcia wyspy przez Koreańczyków .
Na czele ekspedycji stanął generał Yi Jong-mu .
W następstwie napaści zbrojnej dokonanej przez Joseon we wrześniu 1419 `` daimyō '' Tsushimy , Sadamori , poddał się Koreańczykom .
W roku 1443 podpisany został traktat roku Gyehae ( w Japonii znany jako `` traktat Kakitsu '' – nazwa ery japońskiej , lata 1441–1444 ) , na mocy którego `` daimyō '' Tsushimy otrzymał prawo do handlu z Koreą .
Dopuszczalny wolumen handlu wyznaczono na 50 statków rocznie .
Zarządca wyspy zobowiązał się także do płacenia trybutu na rzecz Korei oraz zapewnił , że dołoży wszelkich starań , by południowych wybrzeży Półwyspu Koreańskiego nie nękali piraci .
Wzdłuż północnej granicy królestwa Sejong ustanowił cztery twierdze i sześć obozów ( kor .
사군육진 , hanja : 四郡六鎭 ) , by wzmocnić ochronę granicy przed atakami nomadów z Chin i Mandżurii .
W roku 1433 Sejong wysłał tam ekspedycję pod wodzą generała Kim Jong-seo , której zadaniem było rozbicie i zniszczenie Mandżurów .
Koreańskiemu wojsku udało się wtedy zdobyć kilka mandżurskich zamków i doprowadzić do włączenia części mandżurskich terytoriów do Korei , której granice sięgnęły wtedy mniej więcej terytoriów współczesnej granicy Korei Północnej oraz Chin .
W czasie panowania Sejonga , Korei udało się poczynić duże postępy w dziedzinie nauki , rolnictwa , literatury , tradycyjnej medycyny oraz inżynierii .
Ze względu na rozwój cywilizacyjny , jaki miał miejsce w tym czasie , w koreańskiej historiografii Sejong nosi przydomek `` Wielki '' .
Najsłynniejszym osiągnięciem Sejonga dla koreańskiej kultury jest jego inicjatywa stworzenia koreańskiego alfabetu , znanego jako `` hangul '' .
Wcześniej wszystkie dzieła i książki powstawały w klasycznej chińszczyźnie .
Znajomość i możliwość nauki chińskich znaków była ograniczona wyłącznie do wysokich urzędników państwowych oraz ich potomków .
Wprowadzenie alfabetu umożliwiło upowszechnienie edukacji .
Choć chińskie znaki do zapisu koreańskich słów były stosowane w większości źródeł jeszcze w pierwszej połowie XX wieku , wynalezienie alfabetu koreańskiego ( hangul ) miało ogromny wpływ na koreańską kulturę .
