Seroczyn ( gromada )
Seroczyn – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Seroczyn z siedzibą GRN w Seroczynie utworzono – jako jedną z 8759 gromad – w powiecie siedleckim w woj .
warszawskim , na mocy uchwały nr VI/10/18/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Borki , Jedlina , Kołodziąż , Łomnica i Seroczyn ze zniesionej gminy Wodynie w powiecie siedleckim oraz obszar dotychczasowej gromady Żebraczka ze zniesionej gminy Iwowe w powiecie mińskim ( woj .
warszawskie ) , a także obszary dotychczasowych gromad Rudnik Duży i Rudnik Mały oraz przysiółek Kochany z dotychczasowej gromady Jamielne ze zniesionej gminy Prawda w powiecie łukowskim w woj .
lubelskim .
Dla gromady ustalono 22 członków gromadzkiej rady narodowej .
Gromada przetrwała do końca 1972 roku , czyli do kolejnej reformy gminnej .
