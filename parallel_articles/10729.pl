Skarżyn ( gromada )
Skarżyn – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Skarżyn siedzibą GRN w Skarżynie utworzono – jako jedną z 8759 gromad na obszarze Polski – w powiecie tureckim w woj .
poznańskim , na mocy uchwały nr 39/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Będziechów , Czachulec Stary , Czachulec Nowy , Marcjanów , Skarżyn ( bez enklawy miejscowości Zacisze , położonej wśród gruntów dotychczasowej gromady Pyczek ) i Skarżyn-Kolonia ze zniesionej gminy Kowale Pańskie w tymże powiecie .
Dla gromady ustalono 15 członków gromadzkiej rady narodowej .
Gromadę zniesiono 1 stycznia 1960 , a jej obszar włączono do gromad : Tokary ( miejscowości Będziechów A i C , Będziechów Nr 1 , Byk , Luby-Górka , Luby Górka Nr 1–11 i Stanisława ) , Malanów ( miejscowości Czachulec Stary , Niedźwiady , Skarżyn-Kolonia , Skarżyn A i D , Skarżynek i Skarżynówka ) i Kowale Pańskie ( miejscowości Bielawki , Czachulec Nowy , Marcjanów , Marcjanów A i B i Skarżyn ) w tymże powiecie .
Zobacz też : gmina Skarżyn
