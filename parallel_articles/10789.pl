Smardzewice ( gromada )
Smardzewice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Smardzewice z siedzibą GRN w Smardzewicach utworzono – jako jedną z 8759 gromad na obszarze Polski – w powiecie opoczyńskim w woj .
kieleckim , na mocy uchwały nr 13g/54 WRN w Kielcach z dnia 29 września 1954 .
W skład jednostki wszedł obszar dotychczasowej gromady Smardzewice ze zniesionej gminy Unewel oraz wieś Wesoła z dotychczasowej gromady Twarda ze zniesionej gminy Zajączków w tymże powiecie .
Dla gromady ustalono 12 członków gromadzkiej rady narodowej .
31 grudnia 1961 do gromady Smardzewice przyłączono wsie Twarda , Tresta Rządowa , Wołkowa , Unewel , Celestynów i Olszowice ; kolonię , leśniczówkę i tereny byłego folwarku Unewel ; gajówkę Olszowice oraz stację kolejową Bratków ze zniesionej gromady Twarda .
Gromada przetrwała do końca 1972 roku , czyli do kolejnej reformy gminnej .
