Smolice ( gromada )
Smolice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Smolice z siedzibą GRN w Smolicach utworzono – jako jedną z 8759 gromad na obszarze Polski – w powiecie gostyńskim w woj .
poznańskim , na mocy uchwały nr 20/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Czeluścin , Pasierby , Raszewy i Smolice ze zniesionej gminy Pępowo w tymże powiecie .
Dla gromady ustalono 19 członków gromadzkiej rady narodowej .
1 stycznia 1958 z gromady Smolice wyłączono miejscowości Czeluścin , Czeluścinek i Pasierby oraz część miejscowości Raszewy ( 74,5343 ha ) , włączając je do gromady Pępowo w tymże powiecie .
Tego samego dnia gromadę Smolice włączono do powiatu krotoszyńskiego w tymże województwie .
Gromadę zniesiono 1 stycznia 1959 , a jej obszar włączono do gromady Kobylin w tymże powiecie .
