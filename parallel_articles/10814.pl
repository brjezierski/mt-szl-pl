Sobota ( gromada w powiecie lwóweckim )
Sobota – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Sobota z siedzibą GRN w Sobocie utworzono – jako jedną z 8759 gromad na obszarze Polski – w powiecie lwóweckim w woj .
wrocławskim , na mocy uchwały nr 21/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad : Sobota , Górczyca i Dłużec ze zniesionej gminy Sobota , Dębowy Gaj ze zniesionej gminy Pławna oraz Przeździedza ze zniesionej gminy Bystrzyca w tymże powiecie .
Dla gromady ustalono 15 członków gromadzkiej rady narodowej .
1 stycznia 1960 do gromady Sobota włączono wsie Dworek , Pieszków i Bielanka z gromady Płakowice oraz wieś Radomiłowice z gromady Bystrzyca – w tymże powiecie .
Gromada przetrwała do końca 1972 roku , czyli do kolejnej reformy gminnej .
