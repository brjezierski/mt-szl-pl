Rogów Sobócki ( gromada )
Rogów Sobócki ( od 1 VII 1968 `` Sobótka '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Rogów Sobócki z siedzibą GRN w Rogowie Sobóckim utworzono – jako jedną z 8759 gromad na obszarze Polski – w powiecie wrocławskim w woj .
wrocławskim , na mocy uchwały nr 32/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Rogów Sobócki , Garncarsko , Michałowice , Mirosławice , Strachów , Żerzuszyce i Kunów ze zniesionej gminy Sobótka oraz Okulice i Wojnarowice ze zniesionej gminy Kąty Wrocławskie w tymże powiecie .
Dla gromady ustalono 25 członków gromadzkiej rady narodowej .
1 stycznia 1960 do gromady Rogów Sobócki włączono Stary Zamek i Ręków ze zniesionej gromady Ręków w tymże powiecie .
1 lipca 1968 z gromady Rogów Sobócki wyłączono : a ) wieś Okulice , włączając ją do gromady Mietków , b ) wieś Ręków , włączając ją do gromady Pustków Wilczkowski – w tymże powiecie ; do gromady Rogów Sobócki włączono natomiast obszar zniesionej gromady Księginice Małe tamże , po czym gromadę Rogów Sobócki zniesiono przez przeniesienie siedziby GRN z Rogowa Sobóckiego do Sobótki i zmianę nazwy jednostki na `` gromada Sobótka '' .
