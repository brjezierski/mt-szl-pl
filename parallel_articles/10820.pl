Sochocin ( gromada )
Sochocin – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Sochocin z siedzibą GRN w Sochocinie utworzono – jako jedną z 8759 gromad na obszarze Polski – w powiecie płońskim w woj .
warszawskim , na mocy uchwały nr VI/10/14/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Baraki , Biele-Brzeźnica , Budy Gutarzewskie , Ciemniewo , Gromadzyn , Gutarzewo , Kondrajec , Sochocin , Sochocin-Kolonia i Wierzbówiec-Koliszewo ze zniesionej gminy Sochocin w tymże powiecie .
Dla gromady ustalono 27 członków gromadzkiej rady narodowej .
1 stycznia 1958 do gromady Sochocin przyłączono wsie Kępa , Smardzewo , Wierzbówiec-Koliszewo , Wierzbówiec-Podsmardzewo i Wierzbówiec Nowy ze zniesionej gromady Smardzewo w tymże powiecie .
31 grudnia 1959 do gromady Sochocin przyłączono obszar zniesionej gromady Milewo w tymże powiecie ( bez wsi Cieciórki , Koziminy Nowe , Koziminy Stare , Stachowo , Ćwiklinek , Słoszewo i Słoszewo Nowe ) .
1 stycznia 1969 do gromady Sochocin włączono obszar zniesionej gromady Kołoząb w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie płońskim reaktywowano gminę Sochocin .
