Solus Christus
Solus Christus ( łac .
`` jedynie Chrystus '' ) – doktryna chrześcijańska , sformułowana przez Marcina Lutra , obowiązująca we wszystkich kościołach protestanckich .
Nauka ta głosi , że Jezus Chrystus jest `` jedynym '' pośrednikiem ( orędownikiem ) między Bogiem a człowiekiem , odrzuca zatem możliwość i konieczność występowania innych pośredników .
Z tego powodu w protestantyzmie nie praktykuje się kultu świętych oraz kultu maryjnego .
Odrzuca się także wstawiennictwo świętych , uważając , iż tylko Jezus ( jako hipostatycznie zjednoczony Bóg z człowiekiem ) , może pośredniczyć między nimi obojgiem .
Doktryna `` solus Christus '' wpływa również na soteriologię wyznań wywodzących się z Reformacji , odrzucają one bowiem możliwość jakiegokolwiek wpływu na zbawienie człowieka przez innych ludzi , zarówno żyjących , jak i zmarłych .
Drugi aspekt tej nauki dotyczy działalności i organizacji Kościoła .
Po pierwsze : w protestantyzmie za jedyną głowę Kościoła chrześcijańskiego uznawany jest Jezus Chrystus , odrzuca się tym samym zwierzchnictwo papieża .
Po drugie : duchowny w kościołach protestanckich nie spełnia funkcji kapłana , lecz pastora ( duszpasterza ) , ministra ustanowień Chrystusowych oraz kaznodziei , co wiąże się z zasadą powszechnego kapłaństwa wszystkich wierzących .
