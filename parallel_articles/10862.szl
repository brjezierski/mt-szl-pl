Sorbske krzipki
Sorbske krzipki je spůlne mjano lo dwůch zortůw ludowych instrůmyntůw , kerych Sorby używali we swojij ludowyj muzyce .
Rozchodźi śe uo wjelge krzipki , kere majům trzi strůny a używane bůły we katolickij tajli Łużyce .
Instrůmynt je kole 60 cm dugi .
Sorby majům tyż małe krzipki , kere mjanujům `` wěrowanske husle '' lebo `` kwasne husle '' ( uożynne krzipki ) .
Tyn typ instrůmynta tyż mo trzi strůny .
Małe krzipki używane bůły ino we slepjańskij uokolicy we strzodkowyj Łużycy .
Muzikanty grali na ńich jynoż na wjeśelach we akůmpańamyńće dudůw .
Sorby dźiśo we normalnym przipodku tych krzipkůw ńy używajům , majům ale muzyczne skupiny , we kerych muzikanty grajům na kopijach sorbskich krzipkůw .
