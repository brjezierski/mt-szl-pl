Sośnicowice ( gromada )
Sośnicowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Sośnicowice z siedzibą GRN w Sośnicowicach ( wówczas wsi ) utworzono – jako jedną z 8759 gromad na obszarze Polski – w powiecie gliwickim w woj .
stalinogrodzkim , na mocy uchwały nr 18/54 WRN w Stalinogrodzie z dnia 5 października 1954 .
W skład jednostki weszły obszary dotychczasowych gromad Łany Wielkie , Smolnica i Sośnicowice ze zniesionej gminy Sośnicowice w tymże powiecie ; ponadto niektóre parcele : z karty 2 obrębu Trachy ; z karty 1 obrębu Choryńskowice Las ; z karty 1 obrębu Choryńskowice ; oraz z karty 1 obrębu Choryńskowice i Choryńskowice Las ze zniesionej gminy Ostropa tamże .
Dla gromady ustalono 27 członków gromadzkiej rady narodowej .
20 grudnia 1956 województwo stalinogrodzkie przemianowano ( z powrotem ) na `` katowickie '' .
31 grudnia 1961 do gromady Sośnicowice włączono obszary zniesionych gromad Sierakowice i Trachy w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie gliwickim reaktywowano gminę Sośnicowice .
