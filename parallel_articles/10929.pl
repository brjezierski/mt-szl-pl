Squid Game
Squid Game ( ) – południowokoreański serial telewizyjny w reżyserii Hwang Dong-hyuk .
Główne role odgrywają w nim Lee Jung-jae , Park Hae-soo , O Yeong-su , Wi Ha-joon , Jung Ho-yeon , Heo Sung-tae , Anupam Tripathi oraz Kim Joo-ryoung .
Serial miał swoją premierę na platformie Netflix 17 września 2021 roku .
Na początku 2023 roku Lee Jung-jae , odtwórca roli Seong Gi-huna , w wywiadzie dla Ilgan Sports zdradził , że ekipa zacznie pracę na planie drugiego sezonu już latem .
Nie oznacza to jednak , że produkcję tę ujrzymy na platformie Netflix z początkiem roku 2024 , a to dlatego , że pracę nad 2 częścią mają trwać tak jak i przy 1-szej do 10 miesięcy .
Nie mniej reżyser Hwang zdradził , że być może w 3 części serii , o której już myśli , zagra sam Leonardo DiCaprio , który w 2023 roku powrócił na wielkie ekrany w swej młodej wersji za sprawą Titanica , ale na potwierdzenie tej sensacyjnej wiadomości przyjdzie nam poczekać .
Fabuła .
Seong Gi-hun , główny bohater , popada w finansowe tarapaty .
Mieszka ze schorowaną matką wymagającą kosztownego leczenia .
Pragnie także wspierać finansowo córkę , która mieszka z jego byłą żoną .
Jest poważnie zadłużony , a w rozwiązaniu problemów finansowych nie pomaga jego uzależnienie od hazardu .
Pewnego dnia Gi-hun otrzymuje od nieznajomego mężczyzny zaproszenie do wzięcia udziału w konkursie , w którym może wygrać wielką nagrodę i wyjść na prostą .
Bohater przyjmuje zaproszenie i wraz z 455 innymi zadłużonymi osobami z różnych środowisk trafia w nieznane miejsce .
Tam pod nadzorem zamaskowanych strażników uczestnicy rywalizują w serii zagrażających życiu zabaw dla dzieci , aby wygrać nagrodę w wysokości 45,6 miliarda KRW .
Odbiór .
Serial spotkał się z uznaniem krytyków .
W serwisie Rotten Tomatoes 91 % z 45 recenzji serialu jest pozytywnych , a średnia ocen wyniosła 8,20/10 .
Na portalu Metacritic średnia ocen z 11 recenzji wyniosła 69 punktów na 100 , co wskazuje na „ ogólnie przychylne recenzje ” .
Spotkał się także z krytyką za podobieństwo do japońskiego filmu `` Kami-sama no iu tōri '' z 2014 roku będącego adaptacją mangi o tym samym tytule .
Podobnie jak manga , `` Squid Game '' przedstawia niebezpieczne wersje gier dla dzieci , takie jak „ Daruma-san ga koronda ” , japońska wersja zabawy „ raz , dwa , trzy , Baba Jaga patrzy ” .
Odpowiadając na zarzuty o plagiat , reżyser Hwang Dong-hyuk stwierdził , że rozpoczął pracę nad scenariuszem już w 2008 roku i że podobieństwa z drugim filmem , o którym dowiedział się w trakcie kręcenia , były przypadkowe .
Przyznał , że zainspirowały go japońskie komiksy i animacje , w tym `` Battle Royale '' i `` Liar Game '' .
Produkcja ta stała się pierwszym koreańskim serialem , który znalazł się w pierwszej dziesiątce najchętniej oglądanych tygodniowo programów telewizyjnych Netfliksa na całym świecie .
Uplasował się na pierwszej pozycji w 94 krajach .
Netflix oszacował , że w ciągu 28 dni od premiery `` Squid Game '' przyciągnął ponad 111 milionów widzów na całym świecie , przewyższając 82 miliony , które serial `` Bridgertonowie '' osiągnął w grudniu 2020 roku , i tym samym stał się najczęściej oglądanym programem w serwisie .
Według `` Vulture '' szerokie udostępnienie programu , z napisami w 37 językach i wersjami dubbingowymi w 34 językach , pomogło przyciągnąć międzynarodową publiczność .
