Starawieś ( gromada w powiecie bychawskim )
Starawieś ( pod koniec `` Stara Wieś '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Starawieś z siedzibą GRN w Starejwsi ( obecnie są to trzy wsie : Stara Wieś Pierwsza , Stara Wieś Druga i Stara Wieś Trzecia ) utworzono – jako jedną z 8759 gromad na obszarze Polski – w powiecie krasnostawskim w woj .
lubelskim na mocy uchwały nr 9 WRN w Lublinie z dnia 5 października 1954 .
W skład jednostki weszły obszary dotychczasowych gromad Starawieś I , Starawieś II , Starawieś III i Karolin ze zniesionej gminy Zakrzew w tymże powiecie .
Dla gromady ustalono 14 członków gromadzkiej rady narodowej .
1 stycznia 1956 gromada weszła w skład nowo utworzonego powiatu bychawskiego w tymże województwie .
Pod koniec lat 1960. obowiązywała nazwa `` gromada Stara Wieś '' .
1 stycznia 1969 gromadę Stara Wieś zniesiono , włączając jej obszar do gromady Gałęzów w tymże powiecie , po czym na okres 4 lat gromad Stara Wieś utraciła funkcje administracyjne .
Powróciła do nich dopiero 1 stycznia 1973 kiedy to w powiecie bychawskim utworzono gminę Stara Wieś ( zniesioną już 11 października 1973 ) .
