Zdziwój Stary ( gromada )
Zdziwój Stary ( alt .
`` Zdziwuj Stary '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Zdziwój Stary z siedzibą GRN w Zdziwóju Starym utworzono – jako jedną z 8759 gromad na obszarze Polski – w powiecie przasnyskim w woj .
warszawskim , na mocy uchwały nr VI/10/16/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Jedlinka , Nowa Wieś , Wasiły-Zygny , Zdziwój Stary i Zdziwój Nowy ze zniesionej gminy Duczymin w tymże powiecie .
Dla gromady ustalono 13 członków gromadzkiej rady narodowej .
Gromadę zniesiono 31 grudnia 1959 , a jej obszar włączono do gromady Duczymin w tymże powiecie .
