Sterdyń ( gromada )
Sterdyń – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Sterdyń z siedzibą GRN w Sterdyni utworzono – jako jedną z 8759 gromad na terenie Polski – w powiecie sokołowskim w woj .
warszawskim , na mocy uchwały nr VI/10/21/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Chądzyń , Dzięcioły Bliższe , Dzięcioły Dalsze , Kuczaby , Lebiedzie , Sterdyń , Sterdyń Poduchowna , Stelągi i Seroczyn kolonia ze zniesionej gminy Sterdyń w tymże powiecie .
Dla gromady ustalono 27 członków gromadzkiej rady narodowej .
31 grudnia 1959 do gromady Sterdyń przyłączono obszary zniesionych gromad : Łazów ( bez wsi Podłazówek i Sewerynówka ) i Ratyniec Stary ( bez wsi Zaleś i Ratyniec Nowy ) w tymże powiecie .
31 grudnia 1961 do gromady Sterdyń włączono wsie Białobrzegi , Kiełpiniec , Kiezie i Matejki ze zniesionej gromady Białobrzegi w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie sokołowskim reaktywowano gminę Sterdyń .
