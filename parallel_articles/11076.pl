Stobrawa ( gromada )
Stobrawa – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Stobrawa z siedzibą GRN w Stobrawie utworzono – jako jedną z 8759 gromad na obszarze Polski – w powiecie brzeskim w woj .
opolskim , na mocy uchwały nr VII/18/54 WRN w Opolu z dnia 4 października 1954 .
W skład jednostki weszły obszary dotychczasowych gromad Stobrawa , Rybna i Stare Kolnie ze zniesionej gminy Karłowice w tymże powiecie .
Dla gromady ustalono 12 członków gromadzkiej rady narodowej .
Gromadę zniesiono 31 grudnia 1959 , a jej obszar włączono do gromady Karłowice w tymże powiecie .
