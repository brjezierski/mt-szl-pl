Stojadła ( gromada )
Stojadła – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Stojadła z siedzibą GRN w Stojadłach utworzono – jako jedną z 8759 gromad na obszarze Polski – w powiecie mińskim w woj .
warszawskim , na mocy uchwały nr VI/10/7/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Arynów , Choszczówka , Gamratka , Królewiec ( z wyłączeniem kolonii Stefanówka ) , Kędzierak ( z wyłączeniem miejscowości Kędzierak Mały ) i Stojadła ze zniesionej gminy Mińsk w tymże powiecie .
Dla gromady ustalono 17 członków gromadzkiej rady narodowej .
31 grudnia 1961 do gromady Stojadła włączono wsie Brzóze , Cyganka i Żuków ze zniesionej gromady Brzóze oraz wsie Celinów , Jędrzejnik , Podrudzie i Zamienie ze zniesionej gromady Zamienie w tymże powiecie .
Gromada przetrwała do końca 1972 roku , czyli do kolejnej reformy gminnej .
