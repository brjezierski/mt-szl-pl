Storkówko
Storkówko – osada w Polsce położona w województwie zachodniopomorskim , w powiecie stargardzkim , w gminie Stara Dąbrowa , położona 6 km na zachód od Starej Dąbrowy ( siedziby gminy ) i 9 km na północ od Stargardu ( siedziby powiatu ) .
Wieś położona jest przy drodze z Małkocina do Łęczycy , ok. kilometr od drogi wojewódzkiej nr 142 .
Na północ od zabudowań przebiega linia wąskotorowa linia kolejowa ( Stargardzka Kolej Wąskotorowa , nieczynna ) .
Liczba mieszkańców wynosi 351 osób , powierzchnia ogólna obrębu wynosi 1413 ha z czego użytki rolne 1133 ha , lasy 159 ha .
W latach 1975–1998 miejscowość administracyjnie należała do województwa szczecińskiego .
Pierwsza wzmianka o wsi pochodzi z 1491 roku , jednak badania archeologiczne potwierdziły istnienie grodu obronnego strzegącego drogi z Pyrzyc i Stargardu do Maszewa i Wolina już w VIII-IX wieku .
W 1604 Książę pomorski Bogusław XIII , na mocy traktatu lennego przekazał Storkówko rycerskiemu rodowi von Mildenitzów .
W kolejnych latach wieś jeszcze trzykrotnie zmieniała właścicieli , którzy założyli folwark .
