Środa ( gromada )
Środa ( od 14 II 1968 `` Środa Wielkopolska '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Środa z siedzibą GRN w mieście Środzie ( nie wchodzącym w skład gromady ) utworzono 1 stycznia 1960 w powiecie średzkim w woj .
poznańskim z obszarów zniesionych gromad : Dębicz , Kijewo , Koszuty i Pławce w tymże powiecie .
W 1965 gromada miała 27 członków GRN .
14 lutego 1968 zmieniono nazwę Środy na `` Środa Wielkopolska '' .
1 stycznia 1970 do gromady Środa Wielkopolska włączono 141,67 ha z miasta Środa Wielkopolska w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie średzkim reaktywowano zniesioną w 1954 roku gminę Środa Wielkopolska .
