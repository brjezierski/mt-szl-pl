Studzian ( gromada )
Studzian – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Studzian z siedzibą GRN w Studzianie utworzono – jako jedną z 8759 gromad na obszarze Polski – w powiecie przeworskim w woj .
rzeszowskim na mocy uchwały nr 31/54 WRN w Rzeszowie z dnia 5 października 1954 .
W skład jednostki weszły obszary dotychczasowych gromad Studzian i Dębów ze zniesionej gminy Przeworsk w tymże powiecie .
Dla gromady ustalono 27 członków gromadzkiej rady narodowej .
31 grudnia 1961 do gromady Studzian włączono obszar zniesionej gromady Nowosielce w tymże powiecie .
Gromada przetrwała do końca 1972 roku , czyli do kolejnej reformy gminnej .
