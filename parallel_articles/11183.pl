Suchostruga ( gromada )
Suchostruga – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Suchostruga z siedzibą GRN w Suchostrudze utworzono – jako jedną z 8759 gromad – w powiecie grójeckim w woj .
warszawskim , na mocy uchwały nr VI/10/5/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Borowiec , Bystrzanów , Julianów , Jeżewice , Many , Popielarze , Suchodół , Suchostruga , Werdoń i Wólka Jeżewska ze zniesionej gminy Komorniki w tymże powiecie .
Dla gromady ustalono 13 członków gromadzkiej rady narodowej .
29 lutego 1956 do gromady Suchostruga przyłączono wieś Natalin z gromady Budki Petrykowskie w tymże powiecie .
31 grudnia 1959 z gromady Suchostruga wyłączono wsie Julianów , Natalin , Popielarze i Wólka Jeżewska , włączając je do gromady Budki Petrykowskie w tymże powiecie , po czym gromadę Suchostruga zniesiono a jej ( pozostały ) obszar włączono do gromady Tarczyn tamże .
