Suchożebry ( gromada )
Suchożebry – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Suchożebry z siedzibą GRN w Suchożebrach utworzono – jako jedną z 8759 gromad – w powiecie siedleckim w woj .
warszawskim , na mocy uchwały nr VI/10/18/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Borki , Kopcie , Przygody , Suchożebry i Wola Suchożebrska ( ) ze zniesionej gminy Krześlin oraz obszary dotychczasowych gromad Sosna-Kozółki i Sosna-Trojanki ze zniesionej gminy Skupie w tymże powiecie .
Dla gromady ustalono 21 członków gromadzkiej rady narodowej .
31 grudnia 1959 do gromady Suchożebry przyłączono obszar zniesionej gromady Podnieśno w tymże powiecie ( bez wsi Dmochy , Jeruzale , Osiny Dolne , Sosna Kicki i Stany Duże ) .
31 grudnia 1961 do gromady Suchożebry włączono wsie Krynica , Sosna-Kicki , Stany Duże i Stany Małe ze zniesionej gromady Krynica w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie siedleckim utworzono gminę Suchożebry .
