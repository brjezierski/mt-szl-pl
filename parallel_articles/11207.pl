Sulbiny ( gromada )
Sulbiny ( do 28 II 1956 `` Mierzączka '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Sulbiny z siedzibą GRN w Sulbinach utworzono 29 lutego 1956 w powiecie garwolińskim w woj .
warszawskim w związku z przeniesieniem siedziby gromady Mierzączka z Mierzączki do Sulbin i zmianą nazwy jednostki na `` gromada Sulbiny '' .
Gromadę zniesiono 1 stycznia 1958 , a jej obszar włączono do gromad : Ruda Talubska ( wsie Sulbiny Dolne i Sulbiny Górne oraz kolonie Sulbiny Dolne A , Sulbiny Górne C i Sulbiny Górne nr 11 , 12 , 13 i 51 ) i Górzno ( wieś Mierzączka oraz kolonie Feliksów , Słowiny , Sulbiny Górne Parcele i Sulbiny Górne Łagowskich ) oraz do miasta Garwolina ( część terenów wsi Sulbiny Górne ) w tymże powiecie .
