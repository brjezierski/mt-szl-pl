Sulejów ( gromada w powiecie wołomińskim )
Sulejów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Sulejów z siedzibą GRN w Sulejowie utworzono – jako jedną z 8759 gromad na obszarze Polski – w powiecie wołomińskim w woj .
warszawskim , na mocy uchwały nr VI/10/23/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Nowinki i Sulejów ze zniesionej gminy Jadów , obszar dotychczasowej gromady Wólka Sulejowska ze zniesionej gminy Tłuszcz , obszar dotychczasowej gromady Wujówka ze zniesionej gminy Strachówka oraz obszary dotychczasowych gromad Białki , Grabszczyzna i Krawcowizna ze zniesionej gminy Międzyleś w tymże powiecie .
Dla gromady ustalono 27 członków gromadzkiej rady narodowej .
1 stycznia 1958 z gromady Sulejów wyłączono wieś Oble włączając ją do gromady Jadów w tymże powiecie .
Gromada przetrwała do końca 1972 roku , czyli do kolejnej reformy gminnej .
