Sulików ( gromada w powiecie lubańskim )
Sulików – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Sulików z siedzibą GRN w Sulikowie utworzono – jako jedną z 8759 gromad na obszarze Polski – w powiecie lubańskim w woj .
wrocławskim , na mocy uchwały nr 19/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Sulików , Studniska Górne , Studniska Dolne , Mała Wieś Górna i Mała Wieś Dolna ( bez przysiółka Granice ) ze zniesionej gminy Sulików w tymże powiecie .
Dla gromady ustalono 27 członków gromadzkiej rady narodowej .
31 grudnia 1961 do gromady Sulików włączono wieś Mikułowa ze zniesionej gromady Włosień w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie lubańskim reaktywowano gminę Sulików ( od 1999 gmina należy do powiatu zgorzeleckiego w woj .
dolnośląskim ) .
