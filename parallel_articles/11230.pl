Superliga ( piłka nożna )
Superliga ( , nazwa prawna : European Super League Company , S.L .
) , zwana również Europejską Super Ligą – projekt corocznych rozgrywek piłkarskich , których uczestnikami ma być grupa czołowych europejskich klubów piłkarskich .
Rozgrywki miałyby być konkurencją lub w przyszłości zastąpić Ligę Mistrzów UEFA .
Rozgrywki zostały utworzone 18 kwietnia 2021 roku .
Z powodu dużego niezadowolenia społecznego z zaproponowanego formatu rozgrywek oraz wycofaniu się 9 z 12 klubów założycielskich ( poza klubami FC Barcelona , Real Madryt oraz Juventus FC ) projekt został wstrzymany .
Po długich spekulacjach na temat utworzenia Europejskiej Super Ligi , rozgrywki zostały ustanowione przez dwanaście klubów w kwietniu 2021 roku , a trzy kolejne miały do tego grona dołączyć .
Piętnaście klubów założycielskich , zgodnie z założeniami , miałoby być stałymi uczestnikami rozgrywek , którymi jednocześnie by zarządzały .
Dodatkowe pięć drużyn mogłoby zakwalifikować się corocznie do rozgrywek na podstawie wyników w poprzednim sezonie .
Pierwszym przewodniczącym organizacji został Florentino Pérez .
Historia .
Propozycje utworzenia Europejskiej Super Ligi sięgają co najmniej 1998 roku , kiedy to włoska korporacja Media Partners zbadała ten pomysł .
Plany stworzenia rozgrywek jednak nie powiodły się po tym , jak UEFA zapowiedziała rozszerzenie rozgrywek Ligi Mistrzów .
Z biegiem lat , w ciągu kolejnych dwóch dekad padały różne propozycje nowych rozgrywek europejskich , nie zostały one jednak zrealizowane .
Utworzenie ligi .
Utworzenie ligi zostało ogłoszone 18 kwietnia 2021 roku w komunikacie prasowym opublikowanym przez kluby założycielskie .
Pojawiło się ono w przeddzień posiedzenia Komitetu Wykonawczego UEFA , które miało się zebrać w celu zatwierdzenia zmiany formatu tj .
m.in .
rozszerzenia Ligi Mistrzów UEFA od sezonu 2024/25 – zwiększenia liczby meczów i przychodów z rozgrywek , w wyniku nacisków ze strony elitarnych europejskich klubów .
W komunikacie prasowym stwierdzono , że Super Liga zamierza „ zapewnić mecze wyższej jakości i dodatkowe środki finansowe dla całej piramidy piłkarskiej ” , a jednocześnie „ znacznie zwiększyć wpływy finansowe dla europejskiej piłki nożnej poprzez wsparcie jej w formie długoterminowego zobowiązania do nieograniczonych płatności solidarnościowych , które będą rosły wraz z dochodami ligi ” .
Z powodu dużego niezadowolenia społecznego z zaproponowanego formatu rozgrywek oraz wycofaniu się 10 z 12 klubów założycielskich ( poza klubami FC Barcelona i Real Madryt ) projekt został wstrzymany .
