Sułkowice ( gromada w powiecie myślenickim , 1969–1972 )
Sułkowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Sułkowice z siedzibą GRN w mieście Sułkowice ( nie wchodzącym w skład gromady ) utworzono 1 stycznia 1969 w powiecie myślenickim w woj .
krakowskim z obszaru zniesionych gromad Harbutowice i Rudnik ; równocześnie do gromady Sułkowice przyłączono wieś Krzywaczka z gromady Głogoczów oraz obszar miejscowości Biertowice ( w jej granicach katastralnych ) wyłączonej z nowo utworzonego miasta Sułkowice .
W kwietniu 1969 dla gromady ustalono 25 członków gromadzkiej rady narodowej .
1 stycznia 1970 gromada składała się ze wsi : Biertowice , Harbutowice , Krzywaczka i Rudnik .
Gromada przetrwała do końca 1972 roku , czyli do kolejnej reformy gminnej .
1 stycznia 1973 reaktywowano zniesioną w 1954 roku gminę Sułkowice .
Uwaga : Jednostka o nazwie `` gromada Sułkowice '' – lecz o zupełnie innym obszarze – istniała też w latach 1954–59 ; w 1959 roku utworzono z jej obszaru osiedle Sułkowice .
