Szczaworyż ( gromada )
Szczaworyż – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Szczaworyż z siedzibą GRN we Szczaworyżu utworzono – jako jedną z 8759 gromad na obszarze Polski – w powiecie buskim w woj .
kieleckim , na mocy uchwały nr 13a/54 WRN w Kielcach z dnia 29 września 1954 .
W skład jednostki weszły obszary dotychczasowych gromad Szczaworyż , Pęczelice , Skotniki Duże , Skotniki Małe i Żerniki Górne ze zniesionej gminy Pęczelice oraz Nowa Wieś ze zniesionej gminy Szczytniki w tymże powiecie .
Dla gromady ustalono 19 członków gromadzkiej rady narodowej .
31 grudnia 1959 do gromady Szczaworyż przyłączono wsie Smogorzów , Sułkowice i Konary oraz kolonie Zakupnicy , Smogorzów , Sułkowice , Jagodnica , Błonie , Kamienna Góra , Dębina Konarska i Plebanki ze zniesionej gromady Smogorzów w tymże powiecie .
Gromada przetrwała do końca 1972 roku , czyli do kolejnej reformy gminnej .
