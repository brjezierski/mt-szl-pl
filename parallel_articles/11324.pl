Szczerców ( gromada )
Szczerców – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Szczerców siedzibą GRN w Szczercowie utworzono – jako jedną z 8759 gromad na obszarze Polski – w powiecie łaskim w woj .
łódzkim , na mocy uchwały nr 31/54 WRN w Łodzi z dnia 4 października 1954 .
W skład jednostki wszedł obszar dotychczasowej gromady Szczerców ze zniesionej gminy Szczerców w tymże powiecie .
Dla gromady ustalono 27 członków gromadzkiej rady narodowej .
1 stycznia 1958 do gromady Szczerców przyłączono część zniesionej gromady Dzbanki ( wieś Borowa , wieś Kościuszki , wieś Polowa , wieś Dzbanki , osada młyńska Dzbanki i przysiółek Krzyżówki ) oraz część zniesionej gromady Szczercowska Wieś ( wieś Szczercowska Wieś , kolonia Szczercowska Wieś , wieś Rudzisko i osada młyńska Rudzisko ) .
31 grudnia 1961 do gromady Szczerców przyłączono wieś i kolonię Dubie oraz kolonię Piecówka ze zniesionej gromady Restarzew Cmentarny ( powiat łaski ) , po czym całą gromadę Szczerców włączono do powiatu bełchatowskiego w tymże województwie , gdzie równocześnie przyłączono do niej obszar zniesionej gromady Lubiec ( powiat bełchatowski ) oraz wieś Bednarze z gromady Kodrań ( powiat pajęczański ) .
Gromada przetrwała do końca 1972 roku , czyli do kolejnej reformy gminnej .
1 stycznia 1973 – tym razem w powiecie bełchatowskim – reaktywowano gminę Szczerców .
