Sziraz
Sziraz ( pers .
شیراز ) – miasto w południowym Iranie u podnóża gór Zagros , ośrodek administracyjny ostanu Fars i dawna stolica Persji .
Jest szóstym co do wielkości miastem w kraju i jednym z głównych ośrodków kulturalnych i przemysłowych .
Historia .
Pierwsze wzmianki o miasteczku zlokalizowanym w miejscu dzisiejszego Szirazu pochodzą z epoki Achemenidów , których stolica znajdowała się w pobliskich Pasargadach ( ok. 130 km od Szirazu ) , a później w Persepolis ( ok. 70 km ) .
Bujny rozwój miasta nastąpił dopiero po arabskim podboju , gdy w 693 zdobyli oni Istahr , ówczesną stolicę Sasanidów .
Wraz z upadkiem Istahr , wzrosło znaczenie prowincjonalnego dotychczas Szirazu , gdzie swoją siedzibę urządziły kolejne perskie dynastie .
Bujidzi ( 945 - 1055 ) założyli tu stolicę i postawili meczety , pałace , bibliotekę oraz rozbudowali mury obronne .
Podczas podbojów mongolskich miasto uniknęło zniszczenia dzięki burmistrzowi , który uznał władzę Mongołów i zobowiązał się do wypłaty kontrybucji .
W podobny sposób w 1382 ocalało przed armią Timurydów , gdy lokalny monarcha Szah Szodża poddał się najeźdźcy i zaoferował rękę swojej wnuczki wnukowi Tamerlana .
Po śmierci Szodży w mieście nastała walka o opuszczone przez niego stanowisko , którą ukrócił sam Timur , oddając władzę nad Szirazem swojemu synowi .
