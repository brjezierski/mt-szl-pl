Szklarska Poręba ( gromada )
Szklarska Poręba – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Szklarska Poręba z siedzibą GRN w Szklarskiej Porębie ( wówczas wsi ) utworzono – jako jedną z 8759 gromad na obszarze Polski – w powiecie jeleniogórskim w woj .
wrocławskim , na mocy uchwały nr 15/54 WRN we Wrocławiu z dnia 2 października 1954 .
W skład jednostki wszedł obszar zniesionej gminy Szklarska Poręba w tymże powiecie .
Dla gromady ustalono 27 członków gromadzkiej rady narodowej .
13 listopada 1954 , po pięciu tygodniach , gromadę Szklarska Poręba zniesiono w związku z nadaniem jej statusu osiedla .
31 grudnia 1959 osiedle Szklarska Poręba otrzymało status miasta .
