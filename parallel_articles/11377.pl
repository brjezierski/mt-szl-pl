Kolarstwo szosowe
Kolarstwo szosowe – najstarsza i najbardziej tradycyjna odmiana kolarstwa polegająca na ściganiu się na rowerach szosowych spełniających normy UCI po drogach publicznych .
Wstęp .
Sport ten jest wciąż najbardziej popularnym na świecie rodzajem kolarstwa .
Amatorsko uprawia go ok. milion ludzi , a w rankingach UCI figuruje prawie 2000 kolarzy uprawiających ten sport zawodowo .
Na całym świecie rozgrywane są setki zawodów szosowych .
Zawody te rozgrywane są na wiele sposobów .
Zawody wieloetapowe .
Najbardziej tradycyjnym rodzajem zawodów są wyścigi wieloetapowe , w których pokonuje się zwykle od 3 do ponad 20 etapów ( jednodniowych tras ) o długości od 80 do ( maksymalnie ) 270 km .
Większość etapów zaczyna się od jednoczesnego startu wszystkich zawodników , a kolarze pokonują wspólnie większą część trasy jadąc zwartą grupą , zwaną peletonem .
Wygrywa ten zawodnik , który pierwszy dojedzie do mety .
Część etapów w wielkich wyścigach ( zwykle 2 lub 3 ) jest jednak pokonywana ze startu dzielonego ( kolarze wyruszają na trasę jeden po drugim w 2-3 minutowych odstępach ) , w którym o wygranej decyduje indywidualny czas przejazdu , a nie kolejność dojeżdżania do mety .
Kolarze jadący w takich zawodach tworzą zespoły , w ramach których zawodnicy wspierają się nawzajem i starają się wypracować jak najlepszą pozycję w peletonie swojemu liderowi lub na ostatnich km przed metą etapu formują własny minipeleton ( tzw .
'pociąg ' ) dopomagając liderowi lub najlepszemu w swym gronie sprinterowi , w skutecznej walce o zwycięstwo etapowe .
Konieczność jazdy w peletonie wynika z faktu , że na szosie większość wysiłku zawodnika idzie na pokonywanie oporów powietrza , a nie grawitacji i oporów toczenia .
Ukrycie się więc za plecami innych zawodników znacząco oszczędza siły .
Zawodowi kolarze na płaskich etapach osiągają bardzo wysokie jak na rower średnie prędkości rzędu 40–45 km/h .
Wyścigi jednoetapowe .
Innym rodzajem zawodów są tzw .
wyścigi klasyczne , czyli jednodniowe zawody , które odbywają się albo na trasach tworzących koło ( tzw .
rundy ) , które pokonuje się kilka-kilkanaście razy , albo na długich ( do 500 km ) trasach , położonych zwykle w szczególnie atrakcyjnych widokowo i turystycznie miejscach .
Zawody te mają jednak zwykle mniejszą rangę od zawodów wieloetapowych .
Wyjątkiem są tu tylko rozgrywane dorocznie mistrzostwa świata UCI , które odbywają się tradycyjnie na trasie kołowej w formie kryterium ulicznego .
