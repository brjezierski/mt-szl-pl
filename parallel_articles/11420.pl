Skorogoszcz ( gromada )
Skorogoszcz – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Skorogoszcz z siedzibą GRN w Skorogoszczy utworzono – jako jedną z 8759 gromad na obszarze Polski – w powiecie niemodlińskim w woj .
opolskim , na mocy uchwały nr VII/24/54 WRN w Opolu z dnia 4 października 1954 .
W skład jednostki weszły obszary dotychczasowych gromad Skorogoszcz , Borkowice , Chróścina , Mikolin i Golczowice ze zniesionej gminy Skorogoszcz w tymże powiecie oraz Wronów ze zniesionej gminy Łosiów w powiecie brzeskim w tymże województwie .
Dla gromady ustalono 23 członków gromadzkiej rady narodowej .
31 grudnia 1959 do gromady Skorogoszcz włączono wsie Oldrzyszowice , Lipowa i Przecza z folwarkiem Rusków ze zniesionej gromady Oldrzyszowice w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie niemodlińskim reaktywowano gminę Skorogoszcz , zniesioną ponownie 30 października 1975 .
