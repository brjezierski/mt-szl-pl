Szemud ( gromada )
Szemud – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Szemud z siedzibą GRN w Szemudzie utworzono – jako jedną z 8759 gromad na obszarze Polski – w powiecie wejherowskim w woj .
gdańskim na mocy uchwały nr 26/III/54 WRN w Gdańsku z dnia 5 października 1954 .
W skład jednostki weszły obszary dotychczasowych gromad Szemud , Grabowiec , Kamień , Kowalewo , Jeleńska Huta , Wielki Donimierz i Glazica ze zniesionej gminy Wielki Donimierz w tymże powiecie .
Dla gromady ustalono 22 członków gromadzkiej rady narodowej .
1 stycznia 1960 do gromady Szemud włączono miejscowości Przetoczyno , Sosnowa Góra , Laski , Krankowiec i Czarna Dąbrowa ze zniesionej gromady Sopieszyno oraz o miejscowości Częstkowo , Bór , Szeperia , Lipka i Golica ze zniesionej gromady Smażyno w tymże powiecie .
31 lipca 1968 do gromady Szemud włączono miejscowości Bagielnica , Będargowo , Czyściec , Głodowo , Karwino , Łączny Dół , Łebno , Łebieńska Huta , Otalżyno , Różny Dąb , Stary Młyn , Szopa , Zęblewski Młyn i Zęblewo ze zniesionej gromady Łebno w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie wejherowskim utworzono gminę Szemud .
