Gace Słupieckie ( gromada )
Gace Słupieckie – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Gace Słupieckie z siedzibą GRN we Gacach Słupieckich utworzono – jako jedną z 8759 gromad na obszarze Polski – w powiecie buskim w woj .
kieleckim , na mocy uchwały nr 13a/54 WRN w Kielcach z dnia 29 września 1954 .
W skład jednostki weszły obszary dotychczasowych gromad Gace Słupieckie , Słupiec i Szczebrzusz oraz wieś Zalesie z dotychczasowej gromady Zalesie ze zniesionej gminy Pacanów w tymże powiecie .
Dla gromady ustalono 15 członków gromadzkiej rady narodowej .
29 lutego 1956 do gromady Gace Słupieckie przyłączono kolonię Zalesie z gromady Zborówek w tymże powiecie .
1 lipca 1957 z gromady Gace Słupieckie wyłączono kolonię Warszawa włączając ją do gromady Komorów w tymże powiecie .
31 grudnia 1961 do gromady Gace Słupieckie przyłączono kolonię Zofiówka ze zniesionej gromady Czarzyzna .
Gromada przetrwała do końca 1972 roku , czyli do kolejnej reformy gminnej .
