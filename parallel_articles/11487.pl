Słupia ( gromada w powiecie sierpeckim )
Słupia – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Słupia z siedzibą GRN w Słupi utworzono – jako jedną z 8759 gromad na obszarze Polski – w powiecie płockim w woj .
warszawskim , na mocy uchwały nr VI/10/13/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Gutowo Górki , Kowalewo Nowe , Majki Duże , Majki Małe , Makomazy , Mańkowo , Narkiewszczyzna , Ostrowy , Słupia i Szumanie ze zniesionej gminy Majki oraz obszar dotychczasowej gromady Gołocin ( z wyłączeniem miejscowości Reczewo ) ze zniesionej gminy Lelice w tymże powiecie .
Dla gromady ustalono 17 członków gromadzkiej rady narodowej .
1 stycznia 1959 z gromady Słupia wyłączono wsie Makomazy i Narkiewiczyzna , włączając je do gromady Jeżewo w powiecie sierpeckim .
31 grudnia 1961 do gromady Słupia włączono wsie Stare Chabowo i Chabowo-Świniary z gromady Drobin w tymże powiecie , po czym gromadę Słupia włączono do powiatu sierpeckiego w tymże województwie .
Gromada przetrwała do końca 1972 roku , czyli do kolejnej reformy gminnej .
