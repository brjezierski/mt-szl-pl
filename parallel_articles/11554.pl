Stacja paliw
Stacja paliw ( również stacja paliw płynnych ) – punkt sprzedaży detalicznej paliw , głównie benzyny , oleju napędowego oraz gazu płynnego ( LPG ) , płynów chłodzących , środków czyszczących itp .
Stanowią obiekt budowlany , w skład którego mogą wchodzić : budynek , podziemne zbiorniki magazynowe paliw płynnych , podziemne lub nadziemne zbiorniki gazu płynnego , odmierzacze paliw płynnych i gazu płynnego , instalacje technologiczne , w tym urządzenia do magazynowania i załadunku paliw płynnych oraz gazu płynnego , instalacje wodno-kanalizacyjne i energetyczne , podjazdy i zadaszenia oraz inne urządzenia usługowe i pomieszczenia pomocnicze .
Dawniej , w początkowej fazie rozwoju motoryzacji , sprzedawano w nich wyłącznie paliwo , a czas ich pracy zazwyczaj nie różnił się od czasu otwarcia warsztatów lub sklepów : w nocy i w dni świąteczne stacje bywały nieczynne .
Obecnie stacje paliw – tak w Polsce , jak w większości krajów europejskich – czynne są zazwyczaj całą dobę i przez wszystkie dni tygodnia .
Zwykle oferują – prócz sprzedaży paliw – akcesoria motoryzacyjne , drobne typowe części zamienne ( żarówki samochodowe , pióra wycieraczek , bezpieczniki samochodowe ) itp. , a także oleje silnikowe i inne płyny eksploatacyjne do samochodów .
Obok tych typowo motoryzacyjnych towarów na stacjach paliw sprzedawane bywają na ogół także napoje oraz artykuły żywnościowe – zazwyczaj batoniki , herbatniki itp .
oraz żywność konserwowana , a także np .
papierosy i gazety .
Bywają tam też instalowane automaty do sprzedaży napojów zimnych i gorących .
Standardowe wyposażenie współczesnych stacji paliw to także toaleta dla podróżnych , często z możliwością użycia łazienki z prysznicem .
Często do wyposażenia stacji należy stanowisko do pompowania opon oraz odkurzacz do wnętrza samochodu , czasem automatyczna myjnia dla pojazdów .
Nieco większe stacje paliw mają bardziej rozbudowaną część handlową i oprócz żywności konserwowanej oferują także produkty świeże ( pieczywo , gotowe kanapki , przetwory mleczne ) .
Niekiedy przy stacjach paliw funkcjonują małe supermarkety , taki obiekt zaczyna wówczas służyć nie tylko przejeżdżającym kierowcom , ale także i okolicznym mieszkańcom jako dodatkowy sklep całodobowy .
Ma to szczególne znaczenie w krajach , w których obowiązuje zakaz handlu w niedziele .
