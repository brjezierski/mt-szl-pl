Tarcze ( gromada )
Tarcze – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Tarcze z siedzibą GRN w Tarczach utworzono – jako jedną z 8759 gromad – w powiecie siedleckim w woj .
warszawskim , na mocy uchwały nr VI/10/18/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Bzów , Choja , Cielemęc ( ) , Lipiny , Ługi-Rętki , Ługi Wielkie , Tarcze i Zdany ze zniesionej gminy Czuryły w tymże powiecie .
Dla gromady ustalono 14 członków gromadzkiej rady narodowej .
31 grudnia 1959 do gromady Tarcze przyłączono obszar zniesionej gromady Krzymosze w tymże powiecie ( bez wsi Wielgórz ) .
1 stycznia 1969 do gromady Tarcze włączono wsie Grubale , Biel , Osiny i Pustki ze zniesionej gromady Pruszyn w tymże powiecie .
Gromada przetrwała do końca 1972 roku , czyli do kolejnej reformy gminnej .
