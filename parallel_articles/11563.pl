Targowa Górka
Targowa Górka ( do 1958 `` Targowagórka '' ) – wieś ( dawniej miasto ) w Polsce położona w województwie wielkopolskim , w powiecie wrzesińskim , w gminie Nekla .
Targowa Górka ( `` Milesina '' , `` Mieleszna Górka '' ) uzyskała lokację miejską przed 1344 , zdegradowana około 1850 .
W latach 1975–1998 miejscowość administracyjnie należała do województwa poznańskiego .
W pobliżu miejscowości znajduje się Miejsce Obsługi Podróżnych Targowa Górka , dla jadących autostradą A2 w kierunku Warszawy .
Historia .
Miejscowość wzmiankowana jest w dokumentach już w 1258 .
Jej właścicielem był wówczas Milesza z Górki , który należał do otoczenia księcia Bolesława Pobożnego , syna Władysława Odonica .
Król Kazimierz Wielki przebywając w Poznaniu 14 czerwca 1343 potwierdził ówczesnym właścicielom : Piotrowi kasztelanowi radzimskiemu i Dobrogostowi Mileszycowi prawa miejskie dla Targowej Górki .
Późniejszymi właścicielami miasta byli m.in .
w 1397 Wojciech z Górki , w latach 1390–1400 Boguchwał , Dobiesław i Bodzęta , synowie Jana Poraja z Bierzglina , w 1506 Barbara Górecka , w 1559 Spławscy i Góreccy herbu Dryja , w 1722 Turnowie .
Od 1761 własność Drogońskich , w 1793 hrabiego Keyserlinga , którego córka Adela , wyszła za mąż za gen. Antoniego Amilkara Kosińskiego – współtwórcę Legionów Polskich we Włoszech .
