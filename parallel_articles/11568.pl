Tarnów Grodkowski ( gromada )
Tarnów Grodkowski – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Tarnów Grodkowski z siedzibą GRN w Tarnowie Grodkowskim utworzono – jako jedną z 8759 gromad na obszarze Polski – w powiecie grodkowskim w woj .
opolskim , na mocy uchwały nr VII/20/54 WRN w Opolu z dnia 4 października 1954 .
W skład jednostki weszły obszary dotychczasowych gromad Tarnów Grodkowski i Gola Grodkowska ze zniesionej gminy Grodków Wieś w tymże powiecie .
Dla gromady ustalono 10 członków gromadzkiej rady narodowej .
31 grudnia 1959 do gromady Tarnów Grodkowski włączono obszar zniesionej gromady Półwiosek oraz wsie Żarów i Nowa Wieś Mała ze zniesionej gromady Stary Grodków w tymże powiecie .
31 grudnia 1961 do gromady Tarnów Grodkowski włączono obszar zniesionej gromady Lipowa oraz wieś Stary Grodków ze zniesionej gromady Chróścina w tymże powiecie ; z gromady Tarnów Grodkowski wyłączono natomiast : a ) wieś Lubcz , włączając ją do gromady Gnojna i b ) wieś Wojsław , włączając ją do gromady Kolnica – tamże .
1 stycznia 1969 do gromady Tarnów Grodkowski włączono obszar zniesionej gromady Kopice w tymże powiecie .
Gromada przetrwała do końca 1972 roku , czyli do kolejnej reformy gminnej .
