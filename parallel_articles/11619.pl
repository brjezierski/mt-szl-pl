Teksas
Teksas ( , ) – stan w południowej części Stanów Zjednoczonych , drugi pod względem powierzchni ( po Alasce ) i drugi pod względem ludności ( po Kalifornii ) .
W 2022 roku osiągnął 30 milionów mieszkańców .
Położony na wybrzeżu Zatoki Meksykańskiej , sąsiadujący ze stanami Luizjana i Arkansas na wschodzie , stanem Oklahoma na północy i Nowym Meksykiem na zachodzie .
Na południowym zachodzie graniczy z Meksykiem .
Obszar w większości wyżynny ( Wielkie Równiny ) , w części południowo-zachodniej niewielkie obszary górzyste , w części południowo-wschodniej Nizina Zatokowa .
Obszary metropolitalne Dallas–Fort Worth ( 7,6 mln mieszk . )
i Houston ( 7,1 mln mieszk . )
należą do 5 największych aglomeracji w Stanach Zjednoczonych .
Stolicą jest Austin .
Baza przemysłowa Teksasu przyciągnęła w ostatnich dziesięcioleciach wiele firm i pracowników ze względu na łagodne regulacje i niskie podatki – jest to jeden z nielicznych stanów bez podatku dochodowego od osób fizycznych .
Geografia .
Ukształtowanie powierzchni przeważnie równinne i wyżynne , w środkowej części rozległa Wyżyna Edwardsa , należąca do Wielkich Równin , na północnym zachodzie równina Llano Estacado , na południowym wschodzie Nizina Zatokowa ; na południowym zachodzie skrawek Gór Skalistych , z najwyższym szczytem Guadalupe Peak , 2667 m n.p.m .
Około 12 % powierzchni Teksasu , głównie w południowo-zachodniej części stanu , to pustynia .
Klimat podzwrotnikowy , na wschodzie , zwłaszcza na wybrzeżach Zatoki Meksykańskiej , dość wilgotny ( w Houston średni opad ok. 1100 mm ) , na zach .
i płn .
suchy ( w El Paso poniżej 200 mm ) ; średnia temperatura w styczniu od 0 °C na północy do 15 °C na południu , lipcu 25–29 °C ,
główne rzeki : Rio Grande del Norte ( z dopływem Pecos ) , Colorado , Brazos , Trinity , Red River ( dopływ Missisipi ) ;
w świecie roślinnym dominują prerie : na południowym zachodzie roślinność półpustynna , na północnym wschodzie lasy dębowo-hikorowe , w dolinie Rio Grande kolczaste sawanny subtropikalne .
Teksas często nawiedzają burze i huragany , a Aleja Tornad obejmuje północną część stanu .
Tornada najczęściej mają miejsce od kwietnia do czerwca .
Huragan Harvey , który uderzył w wybrzeże Teksasu w 2017 roku wyrządził najdotkliwsze straty materialne w historii Stanów Zjednoczonych .
Teksas znajduje się w dwóch strefach czasowych : i czubek West Texas .
Demografia .
Spis ludności z roku 2020 stwierdza , że stan Teksas liczy 29 145 505 mieszkańców , co oznacza wzrost o 3 999 944 ( 15,9 % ) w porównaniu z poprzednim spisem z roku 2010 .
Dzieci poniżej piątego roku życia stanowią 6,9 % populacji , 25,5 % mieszkańców nie ukończyło jeszcze osiemnastego roku życia , a 12,9 % to osoby mające 65 i więcej lat .
50,3 % ludności stanu stanowią kobiety .
Chociaż stan odnotował znaczny wzrost ludności w ciągu ostatnich kilku dziesięcioleci , wzrost ten nie był równomiernie rozłożony w całym stanie .
W ciągu XX i XXI wieku wzrost miał miejsce przede wszystkim w największych aglomeracjach i otaczających je hrabstwach .
Populacja w Teksasie staje się coraz bardziej miejska .
W 2010 roku 84,7 % populacji Teksasu mieszkało na obszarach miejskich .
Obszary metropolitalne Teksasu należą do najszybciej rozwijających się w kraju .
Język .
W 2010 roku najpowszechniej używanymi językami są :
Rasy i pochodzenie .
W 2019 roku 73,4 % mieszkańców stanowi ludność biała ( 41,1 % nie licząc Latynosów ) , 12,3 % to czarnoskórzy Amerykanie lub Afroamerykanie , 5,0 % to Azjaci , 2,9 % ma rasę mieszaną , 0,5 % to rdzenna ludność Ameryki i 0,1 % to Hawajczycy i mieszkańcy innych wysp Pacyfiku .
Latynosi stanowią 39,7 % ludności stanu .
Do największych grup należą osoby pochodzenia meksykańskiego ( 33,3 % ) , afroamerykańskiego , niemieckiego ( 7,9 % ) , irlandzkiego ( 5,8 % ) , angielskiego ( 5,7 % ) i „ amerykańskiego ” ( 5,5 % ) .
Do innych większych grup należą osoby pochodzenia francuskiego ( 581,6 tys .
) , włoskiego ( 515,8 tys .
) , hinduskiego ( 483,2 tys .
) , afrykańskiego ( 446,3 tys .
) , szkockiego ( 373,6 tys .
) , salwadorskiego ( 363,8 tys .
) , polskiego ( 311,1 tys .
) , wietnamskiego ( 253 tys .
) , szkocko–irlandzkiego ( 243,8 tys .
) , portorykańskiego ( 239,2 tys . )
i chińskiego ( 223 tys .
) .
Religia .
Struktura religijna w 2014 r. :
W 2010 roku Kościół katolicki pozostaje największą pojedynczą organizacją religijną w Teksasie .
Hrabstwa rzymskokatolickie są przede wszystkim skupione w południowym Teksasie wzdłuż granicy z Meksykiem .
Im bardziej na północ tym większa przewaga protestantów .
Do największych ewangelikalnych kościołów ( z ponad 300 tys .
członków ) należą : Południowa Konwencja Baptystyczna , lokalne kościoły bezdenominacyjne ( np .
Kościół Lakewood ) , Kościoły zielonoświątkowe i Kościoły Chrystusowe .
Protestantyzm głównego nurtu reprezentowany jest głównie przez Zjednoczony Kościół Metodystyczny , który jest trzecią co do wielkości organizacją religijną w Teksasie .
Teksas ma największą społeczność muzułmańską w USA liczącą 422 tysiące wyznawców , oraz piątą co do wielkości społeczność mormońską liczącą ponad 300 tys .
