Trzebień ( gromada w powiecie bolesławieckim )
Trzebień – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Trzebień z siedzibą GRN w Trzebieniu utworzono – jako jedną z 8759 gromad na obszarze Polski – w powiecie bolesławieckim w woj .
wrocławskim , na mocy uchwały nr 10/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Trzebień , Golnice , Parkoszów , Trzebień Mały , Stara Oleszna , Pstrąże i Kozłów ze zniesionej gminy Trzebień w tymże powiecie .
Dla gromady ustalono 13 członków gromadzkiej rady narodowej .
31 grudnia 1961 gromadę zniesiono , a jej obszar włączono do znoszonej gromady Kraśnik Dolny w tymże powiecie .
