Trzeboszowice ( gromada )
Trzeboszowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Trzeboszowice z siedzibą GRN w Trzeboszowicach utworzono – jako jedną z 8759 gromad na obszarze Polski – w powiecie nyskim w woj .
opolskim , na mocy uchwały nr VII/25/54 WRN w Opolu z dnia 4 października 1954 .
W skład jednostki weszły obszary dotychczasowych gromad Trzeboszowice , Dziewiętlice , Wilamowa , Ścibórz i Ujeździec ze zniesionej gminy Trzeboszowice w tymże powiecie .
Dla gromady ustalono 18 członków gromadzkiej rady narodowej .
31 grudnia 1959 do gromady Trzeboszowice włączono wsie Meszno i Ratnowicze ze zniesionej gromady Meszno w tymże powiecie .
30 czerwca 1963 do gromady Trzeboszowice włączono osadę Michowice o powierzchni 311,86 ha z miasta Otmuchów w powiecie grodkowskim w tymże województwie .
Gromada przetrwała do końca 1972 roku , czyli do kolejnej reformy gminnej .
