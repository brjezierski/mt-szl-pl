III powstanie śląskie
III powstanie śląskie – wystąpienie zbrojne trwające od 2/3 maja do 5 lipca 1921 r. , mające na celu przyłączenie Górnego Śląska do Polski .
Ostatnie z trzech powstań śląskich .
Powstanie to było jedną z pięciu polskich insurekcji zakończonych sukcesem .
Wraz z dwoma powstaniami wielkopolskimi : z 1806 r. i z lat 1918–1919 , powstaniem sejneńskim z 1919 r. oraz II powstaniem śląskim z 1920 r. jest zaliczane do zwycięskich powstań narodowych w historii Polski .
W trakcie III powstania śląskiego doszło do dwóch dużych bitew w rejonie Góry św .
Anny i pod Olzą .
Przyczyny .
Powstanie , jako opcję na wypadek zwycięstwa zwolenników pozostawienia Górnego Śląska w granicach Niemiec , planowano już na długo przed plebiscytem .
Podobne zresztą działania planowali Niemcy na wypadek niekorzystnego dla siebie wyniku głosowania .
Już w trakcie wstępnych prac nad traktatem wersalskim teren ten stał się przedmiotem targów , jako jeden z najcenniejszych obszarów przemysłowych Europy .
Niemcy przedstawiali sprawę w aspekcie swoich zdolności płatniczych i możliwości wywiązania się z nałożonych na nich reparacji wojennych .
Powstanie wybuchło , żeby doprowadzić do przyłączenia Górnego Śląska do Polski , w związku ze złamaniem ustaleń plebiscytowych dotyczących obliczania wyników .
Duże znaczenie dla wyników plebiscytu miały też głosy emigrantów z Górnego Śląska , czyli osób urodzonych na obszarze plebiscytowym , które opuściły go przed rokiem 1904 .
W chwili głosowania było ich 191 308 .
Regulację tę jednak wprowadzono na wniosek prof. Eugeniusza Romera ze Lwowa , głównego eksperta do spraw geograficznych przy Delegacji Polskiej na Konferencji pokojowej w Paryżu , liczącego na to , że ludzie ci wzmocnią głosy polskie .
W rzeczywistości zdecydowana większość emigrantów ( ponad 90 % ) głosowała za Niemcami , zaś ich wybór zasadniczo wpłynął na wyniki w powiatach lublinieckim i zabrskim .
Plebiscyt odbywał się w atmosferze terroru stosowanego przez obie strony , w tym pamięci o wcześniejszych mordach politycznych , dokonanych przez nacjonalistyczne bojówki niemieckie ( śmierć Piotra Niedurnego i dr. Andrzeja Mielęckiego ) oraz polskie ( śmierć Teofila Kupki i Pawła Szymury ) .
Na Górnym Śląsku w tym czasie działało wiele polskich ośrodków konspiracji wojskowej .
Najważniejszą rolę spośród nich odegrały Centrala Wychowania Fizycznego ( CWF ) i Dowództwo Obrony Plebiscytu ( DOP ) .
Centrala Wychowania Fizycznego była kontynuacją oficjalnie rozwiązanej Polskiej Organizacji Wojskowej Górnego Śląska .
Była głównym ośrodkiem organizacyjnym przyszłej armii powstańczej .
Organizacja ta dysponowała ściśle zakonspirowaną siecią inspektorów i dowódców w terenie .
W styczniu 1921 roku została rozwiązana , ale jej agendy zostały przekazane do dyspozycji I oddziału DOP .
Zadaniem tej organizacji było tworzenie zakonspirowanego wojska , które w ciągu kilku miesięcy osiągnęło liczbę 40 tysięcy przyszłych powstańców .
Zadbano też o ścisłą współpracę z dowódcami sąsiadujących z Górnym Śląskiem polskich wojskowych okręgów generalnych : gen. Kazimierzem Raszewskim w Poznaniu i gen. Stanisławem Szeptyckim w Krakowie .
W plebiscycie wzięło udział 1 190 637 osób , z czego za Niemcami głosowało 707 393 osób ( 59,4 % ) , a za Polską 479 365 ( 40,3 % ) .
Z 1510 gmin w 834 mieszkańcy opowiedzieli się za przyłączeniem do Niemiec ( 55,3 % ) , a w 674 do Polski ( 44,7 % ) .
Niemcy zwyciężyli we wszystkich powiatach grodzkich ( Bytom , Gliwice , Katowice , Królewska Huta , Opole , Racibórz ) oraz w powiatach ziemskich : głubczyckim , kozielskim , kluczborskim , lublinieckim , oleskim , opolskim , prudnickim , raciborskim i zabrskim , natomiast Polacy w powiatach ziemskich : bytomskim , katowickim , pszczyńskim , rybnickim , tarnogórskim , toszeckim i strzeleckim .
Po niekorzystnych dla Polski wynikach plebiscytu oraz propozycjach podziału Górnego Śląska przedstawionych przez Międzynarodową Komisję Rządowo-Plebiscytową , polskie Dowództwo Obrony Plebiscytu przystąpiono do przygotowań powstańczych .
W kwietniu 1921 roku opracowano plan wystąpienia zbrojnego , który został zatwierdzony przez Wojciecha Korfantego .
Jednocześnie wśród ludności polskiej wzrastało wrzenie spowodowane perspektywą powrotu panowania niemieckiego i towarzyszącego mu odwetu na ludności polskiej .
Po przegranym plebiscycie i wobec docierających do Ślązaków informacji o planach niekorzystnego dla Polski podziału Górnego Śląska stało się jasne , że jedynym sposobem obrony przed uciskiem narodowym jest walka zbrojna .
Polskie władze wojskowe również przygotowywały się do zbrojnego konfliktu uzupełniając zapasy broni i amunicji nad granicą śląską .
Przygotowywano środki transportu , służbę łączności i szpitale .
Działania te jednak prowadzone były na ewentualność zaatakowania Górnego Śląska przez Niemców , ponieważ wiadomym było , że takie przygotowania mają miejsce ( odkryto niemieckie magazyny z bronią ) oraz że na Górny Śląsk są kierowane zdemobilizowane oddziały wojsk niemieckich .
Po drugim powstaniu i zlikwidowaniu „ Sicherheitspolizei ” , Niemcy przystąpili do utworzenia nowej siły wojskowej .
Była to tajna , ukryta pod płaszczykiem różnych organizacji społecznych i kulturalnych a ściśle związana z ogólnoniemiecką organizacją Organisation Escherich ( tzw .
„ Orgeschem ” ) – Oberschlesischer Selbstschutz ( Samoobrona Górnośląska ) .
Jej liczebność w chwili wybuchu powstania obliczano na kilkuset oficerów i około 20 000 żołnierzy .
Z grona tej organizacji , z najbardziej doświadczonych żołnierzy , były tworzone oddziały specjalne zwane „ Stostrupen ” .
Organizacja dysponowała znacznymi środkami finansowymi i technicznymi .
Nagły wybuch powstania zaskoczył Selbstschutz do tego stopnia , że praktycznie nigdzie nie zdołał stawić skutecznego oporu a magazyny jego zostały przejęte przez powstańców .
Rząd polski nie przewidywał rozpoczęcia konfliktu i tuż przed wybuchem premier Wincenty Witos zakazał Korfantemu podejmowania akcji zbrojnej .
W walce z Polakami , jeszcze przed powstaniem , Niemcy wykorzystali czynnik ekonomiczny .
Wielu właścicieli fabryk zwalniało propolsko nastawionych robotników zastępując ich Niemcami .
Grozili też unieruchomieniem zakładów przemysłowych w razie przyznania Polsce Górnego Śląska .
Pisma śląskie 30 kwietnia zamieściły wiadomość o wysłaniu przez Komisję Międzysojuszniczą do Rady Najwyższej dwóch różnych propozycji podziału Górnego Śląska :
Informacja ta spowodowała rozgoryczenie i wzburzenie ludności polskiej oraz obawy związane z ostateczną decyzją Rady Najwyższej .
Na znak protestu 2 maja rozpoczął się strajk generalny w kopalniach i hutach .
III powstanie śląskie wybuchło w nocy z 2 na 3 maja 1921 .
Głównym jego organizatorem była Polska Organizacja Wojskowa Górnego Śląska .
Decyzję o jego rozpoczęciu podjęto pomimo sprzeciwu rządu polskiego , na czele którego stał Wincenty Witos .
Przebieg .
Powstanie wybuchło , gdy Komisja Międzysojusznicza przedstawiła projekt przyznania Niemcom prawie trzech czwartych obszaru plebiscytowego .
3 maja o godz .
2.00 w nocy wszystkie siły powstańcze rozpoczęły akcję bojową .
Niemal jednocześnie z rozpoczęciem działań w nocy z 2 na 3 maja specjalny oddział powstańczy pod dowództwem por .
Tadeusza Puszczyńskiego-Wawelberga ( grupa Wawelberg ) w ramach akcji „ Mosty ” wysadził w powietrze mosty kolejowe na Odrze .
W ten sposób przerwano połączenia kolejowe z resztą Niemiec .
Cztery fazy powstania :
W Szopienicach powstała powstańcza Rada Naczelna ( Wydział Wykonawczy Naczelnej Władzy ) , z Naczelną Komendą Wojsk Powstańczych .
Na czele powstania stanął , jako dyktator powstania Wojciech Korfanty , były polski komisarz plebiscytowy .
Do kierowniczego grona działaczy rad ludowych w Szopienicach należeli Józef Rymer , Konstanty Wolny i Paweł Kempka .
Naczelnym dowódcą został podpułkownik kawalerii Wojska Polskiego Maciej Mielżyński , a następnie od 6 czerwca ppłk Kazimierz Zenkteller .
Wielu wyższych oficerów sił powstańczych miało stopnie oficerskie w Wojsku Polskim .
Większość oficerów pochodziła spoza Górnego Śląska , głównie z Poznańskiego , Galicji i Zagłębia Dąbrowskiego .
W powstaniu po stronie polskiej brało udział pomiędzy 30 a 40 tysięcy miejscowych Górnoślązaków , w tym część kadry dowódczej , około 700 oficerów , 1300 podoficerów i 7000 szeregowych żołnierzy Wojska Polskiego , a także kilka tysięcy ochotników z głębi Polski , głównie z dużych miast – Poznania , Bydgoszczy , Warszawy , Łodzi , Częstochowy , Sosnowca , Krakowa i Lwowa .
Według `` Encyklopedii Powstań Śląskich '' , wydanej w 1982 r. , liczebność wojsk powstańczych sięgnęła 65 tysięcy ludzi , zaś po stronie polskiej liczba ochotników spoza Górnego Śląska miała nie przekraczać 10 % ogółu powstańców .
Polskie Dowództwo Obrony Plebiscytu rozbudowywało siły zbrojne , które w przededniu wybuchu powstania liczyły około 40 tys .
osób .
W przeddzień powstania ppłk Mielżyński przesłał gen. Sikorskiemu meldunek , w którym określił liczebność podległych mu sił na 40 470 ludzi .
W kolejnych dniach liczba powstańców ( wskutek napływu ochotników ) wzrosła o ok. 25 tysięcy ludzi .
W świetle sprawozdania szefa intendentury NKP , które zawiera zestawienie ilości wydanych powstańcom porcji żywności , średni stan wojsk powstańczych w maju 1921 roku to 63 tys .
ludzi , a w czerwcu 1921 roku – 62 tys .
ludzi .
W tej liczbie znajdowało się także 10 000 ochotników i regularnych żołnierzy rekrutujących się z terenów Polski centralnej .
W latach 1936–1939 Związek Powstańców Śląskich zweryfikował ponad 24 tysiące powstańców , którym przyznano przywileje kombatanckie na podstawie zaświadczeń wydanych przez ZPŚl .
Spis nie objął członków konkurencyjnych wobec ZPŚl organizacji kombatanckich , jak i powstańców mieszkających w Bytomiu , Zabrzu , Gliwicach , Kędzierzynie , Strzelcach Opolskich i innych miejscowościach , które w tym czasie należały do III Rzeszy .
Strona Urzędu Marszałkowskiego Województwa Śląskiego podaje , że w trakcie powstania siły te początkowo wynosiły ok. 30 tys .
żołnierzy , by wzrosnąć po mobilizacji nowych oddziałów do około 46 tys .
pod koniec powstania .
W pierwszych dniach oddziały powstańcze występowały jako „ terytorialne ” , zgodnie z ośrodkami ich mobilizowania .
Po utworzeniu frontu zaczęto je organizować w związki wojskowe : bataliony , pułki , a w jednym przypadku w dywizję .
Operacyjnie całość sił została podzielona na trzy grupy : południową , wschodnią ( środkową ) i północną .
Równie ważny jak wysiłek czysto wojskowy , był wysiłek zaplecza to jest materialnego zaopatrzenia wojska i podtrzymania , również ze względów politycznych , normalnej pracy przemysłu .
Niemieckim odpowiednikiem POW była Kampforganisation Oberschlesien , znana jako Selbstschutz , dla której rolę ośrodka dyspozycyjnego pełniło dowództwo III Okręgu Wojskowego ( Wehrkreiskommando III ) , które mieściło się w Berlinie , przy Reichswehrkommando .
Dowódcą jego był generał porucznik .
Jemu to podlegał odpowiedzialny za koordynowanie działań struktur konspiracyjnych na Górnym Śląsku „ Odcinek Śląsk ” ( Abschnitt Schlesien ) z siedzibą we Wrocławiu .
Jego dowódcą był generał porucznik , szefem sztabu – major , zaś pierwszym oficerem sztabu – major Preisner .
Dowództwu „ Odcinka Śląsk ” podlegało bezpośrednio dowództwo „ C .
F. ” ( formacje cywilne ) , z miejscem postoju w Głogówku .
Sprawami finansowo – politycznymi kierował dr Spieker , zaś sprawami wojskowymi mjr Beckmann , a po jego odwołaniu ppłk Schwarzkoppen .
Cały teren Górnego Śląska podzieliło na trzy okręgi , które wraz z wybuchem walk przekształcono w zgrupowania operacyjne :
– „ Północ ” ( „ Nord ” ) , z miejscem postoju w Kluczborku , dowódca : podpułkownik von Winkelheim ,
– „ Środek ” ( „ Mitte ” ) , z miejscem postoju w Gliwicach , dowódca : kapitan von Winkler .
– „ Południe ” ( „ Süd ” ) , z miejscem postoju w Rybniku , dowódca podpułkownik von Reibnitz .
W przeddzień wybuchu powstania siły te miały liczyć 35 tys .
ludzi .
W maju i czerwcu do walki z powstańcami włączyli się ochotniczo studenci Uniwersytetu Wrocławskiego i Wyższej Szkoły Technicznej we Wrocławiu ( obecnie Politechnika Wrocławska ) , należący do elitarnych ( tylko 3 % studiujących miało pochodzenie robotnicze lub chłopskie ) korporacji studenckich , m.in .
`` Corps Silesia '' i `` Corps Borussia '' .
Zostali oni sformowani w batalion Gutentag ( Dobrodzień ) , działający początkowo w rejonie Namysłowa , i batalion Gogolin , uczestniczący w walkach na Górze św .
Anny , weszli także w skład korpusów Rossbach i Oberland .
Do 21 maja siłami niemieckimi dowodził płk von Schwarzkoppen .
Po nim dowództwo przejął gen. Karl Hoefer z Pszczyny .
Wkrótce potem przeprowadził on reorganizację sił niemieckich tworząc dwie grupy , „ Południe ” i „ Północ ” .
Dowodzili nimi odpowiednio : gen. z Koźla i ppłk Grützner .
Liczebność sił niemieckich wyniosła łącznie ponad 30 tysięcy osób , w większości pochodzenia słowiańskiego ( „ zniemczony żywioł polski ” według raportu majora B. Sikorskiego ) , z tego 5782 ochotników spoza obszaru plebiscytowego ( stan z 1 sierpnia 1921 r. ) .
W początkowym okresie powstania , Polacy dość szybko przez zaskoczenie zajęli rozległe tereny wiejskie na terenach południowo-wschodnich Górnego Śląska .
Akcje bojowe poprzedziły działania dywersyjne .
Akcja „ Mosty ” .
W nocy z 2 maja ok. godz .
23.00 Polacy rozpoczęli działania dywersyjne pod kryptonimem `` Mosty '' , których dokonały specjalne oddziały tzw .
`` wawelberczyków '' ( od pseudonimu dowódcy , którym był kpt .
Tadeusz Puszczyński ps .
„ Wawelberg ” ) .
Jako pierwszy wysadzono most w Szczepanowicach ( dziś dzielnica Opola ) .
Później zniszczono między innymi : most kolejowy nad rzeczką Stradunią koło Biedrzychowic , most kolejowy nad rzeką Osłobogą koło Racławic Śląskich , most kolejowy w pobliżu Białej , most pod Kędzierzynem , mosty w rejonie Opola , most nad Małą Panwią koło Czarnowąsów , wiadukt kolejowy koło Siołkowic , most nad Odrą koło Krapkowic .
W wielu miejscach uszkodzono tory kolejowe oraz przerwano na wiele dni połączenia telekomunikacyjne .
Nieco później zniszczono mosty i wiadukty kolejowe pod Koźlem , Raciborzem , w rejonie Groszowic i Górażdż .
Blokada miast – cernowanie .
Po tej blokadzie transportu zbrojne oddziały polskich wojsk powstańczych stosowały cernowanie ( : osaczyć ) , czyli ścisłą blokadę miast .
W pierwszych dniach objęło to Katowice ( 50 tys .
mieszkańców ) , Gliwice ( 80 tys .
) , Zabrze ( 60 tys .
) , Bytom ( 70 tys .
