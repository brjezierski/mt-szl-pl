Tuchola
Tuchola ( , , `` Tuchòlô '' ) – miasto w województwie kujawsko-pomorskim , siedziba władz gminy miejsko-wiejskiej Tuchola i powiatu tucholskiego .
Według danych GUS z 31 grudnia 2019 r. Tuchola liczyła 13 649 mieszkańców .
Tuchola uzyskała lokację miejską w 1346 roku .
Położenie .
Miasto położone jest nad rzekami : Brdą , Hozjanną , Kiczą oraz nad jeziorami : Głęboczek , Mielonek i Zamkowe ( zarośnięte , wyschnięte ) , na skraju zachodniej części Borów Tucholskich , w pasie Pojezierza Południowopomorskiego ( w tym Borów Tucholskich ) – „ stolica ” Borów Tucholskich , siedziba Tucholskiego Parku Krajobrazowego , w odległości 62 km na północ od Bydgoszczy , 99 km na północny zachód od Torunia oraz 120 km na południowy zachód od Gdańska .
Tuchola leży na historycznym Pomorzu Gdańskim , zaliczana jest również do północno-wschodniej Krajny .
Osiedla Tucholi .
Dzielnice/osiedla :
Historia .
Średniowiecze .
Najprawdopodobniej Tuchola pełniła pierwotnie rolę osady handlowej dla grodu kasztelańskiego w Raciążu , o czym świadczy pierwotny , owalny kształt rynku ( charakterystyczny dla osad słowiańskich ) sprzed pożaru 1781 r. oraz wielkość osady w momencie konsekracji kościoła w 1287 r. W XIII w. Tuchola zaczęła przejmować strategiczną rolę grodu w Raciążu i dotychczasowego ośrodka lokalnej władzy .
