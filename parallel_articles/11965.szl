Turecki mjodek
Turecki mjodek – zorta bůmbůna tradycyjńy przedowano we Krakowje u bramůw smyntornych we Wszyjskych Śwjyntych a we Zaduszki .
Roz za kedy je tyż do dostańo przi kośćołach we czas podźimnych uodpustůw .
Turecki mjodek mo forma ńyrygularnych , twordych klůmpůw uo leko mjodowym smaku , kere můgům śe łůmać abo lekko trzaskać , a uůnygo bazowym skłodńikym je skarmylizowany cuker ze wůńůncymi yjlkůma a farbůma , we kery wtopjůne sům potrzaskane uorzechy .
We klasycznyj uodmjańe uo śmjytankowym smaku , karmelowo masa mo bjoło farba , sům ale tyż inksze zorty , znoleżńy na użytych smakowych a wůńůncych dodatkach , ntp .
kakatyjowy , kawowy eli wańilijowy mjodek .
Mjodek nojczyńśći przedowany je we fertichnych porcyjach zawińyntych we tutki ze przezdrzoczystyj folije , roz za czas we papjůrowe tutki , we ńyrůwno potrzaskanych , ńywjelgich sztiklach .
Myńsze kůnski mjodku bůły kejśik tyż na mjejscu uodłupywane zes wjynkszyj bergi a uodwożane uod stragańorza .
