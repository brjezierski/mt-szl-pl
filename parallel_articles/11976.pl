Schronisko turystyczne
Schronisko turystyczne ( w Polsce ustawowo : schronisko ) – obiekt hotelarski zlokalizowany poza obszarami zabudowanymi , przy szlakach turystycznych , świadczący minimalny zakres usług związanych z pobytem klientów : przeznaczony dla potrzeb obsługi ruchu turystycznego , zapewniający miejsce odpoczynku , schronienia przed wpływem niekorzystnych warunków atmosferycznych .
Większość schronisk zapewnia noclegi i usługi gastronomiczne oraz punkt informacji turystycznej .
Czasami mają dodatkowo wypożyczalnię sprzętu turystycznego , sportowego czy dyżurkę służb ratowniczych .
Zaszeregowania obiektu hotelarskiego w Polsce jako schroniska dokonuje oraz ich ewidencję prowadzi marszałek województwa właściwy ze względu na miejsce położenia obiektu .
Schroniska nie są kategoryzowane – ich standard nie jest oznaczany gwiazdkami .
Nazwa „ schronisko ” podlega ochronie prawnej i może być stosowana wyłącznie w odniesieniu do obiektów w rozumieniu ustawy z dnia 29 sierpnia 1997 r. o usługach hotelarskich oraz usługach pilotów wycieczek i przewodników turystycznych .
Mimo to wiele obiektów w górach , które wyglądają jak bufety , bary i restauracje , ale nie mają żadnych funkcji noclegowych , są wyjątkowo powszechnie nazywane schroniskami .
Przemawiają za tym dawne klasyfikacje i różne zwyczaje , zaliczające do schronisk nawet najbardziej prymitywne zadaszenia nad miejscami do rozpalania ognia , po których usunięciu zbudowano te jadłodajnie .
Wyposażenie i zakres świadczonych usług przez schroniska w Polsce .
Szczegółowe wymagania co do wyposażenia oraz zakresu świadczonych usług przez schroniska w Polsce określa załącznik nr 6 do rozporządzenia Ministra Gospodarki i Pracy z dnia 19 sierpnia 2004 r. w sprawie obiektów hotelarskich i innych obiektów , w których są świadczone usługi hotelarskie .
Schroniska muszą być zlokalizowane w budynkach , zapewniających utrzymanie w pomieszczeniach noclegowych i świetlicy temperatury 18 °C , z bieżącą zimną i ciepłą wodą , przy czym ciepła woda musi być dostępna minimum dwie godziny rano i dwie godziny wieczorem , o ustalonej porze .
Recepcja obiektu musi być wyposażona w telefon dostępny dla gości oraz świadczyć usługę przechowywania pieniędzy , przedmiotów wartościowych , bagażu i sprzętu turystycznego , a także informacji turystycznej ( wyeksponowana musi być m.in .
tablica zawierająca zwięzły opis szlaków prowadzących do sąsiednich schronisk oraz miejscowości , zasadniczo w formie mapy lub schematu , informacja o rozkładzie jazdy komunikacji publicznej z najbliższej miejscowości , informacja o grożących niebezpieczeństwach i zasadach wzywania pomocy ) .
Wśród innych usług wymienia się sprzedaż podstawowych drobnych artykułów higienicznych i kosmetycznych , słodyczy , pamiątek , możliwość suszenia odzieży we wskazanym miejscu oraz wyodrębnienie stanowiska umożliwiającego dokonanie drobnych napraw sprzętu turystycznego , czyszczenie odzieży i sprzętu .
W części mieszkalnej minimalna powierzchnia pokoju ( bez wyodrębnionej łazienki , WC i przedpokoju ) wynosi :
Dopuszcza się łóżka piętrowe przy wysokości pokoju min .
2,5 m. Powierzchnia pokoju może być wówczas mniejsza o 20 % .
Liczba miejsc noclegowych na jedno urządzenie higieniczno-sanitarne ogólne wynosi ( z wyjątkiem miejsc w pokojach mających te urządzenia ; w obiektach nowych wskaźniki urządzeń higieniczno-sanitarnych powinny być zgodne z warunkami technicznymi dla obiektów zamieszkania zbiorowego ) :
W pokojach powinny znajdować się następujące meble : łóżko ( dopuszcza się stelaż wyposażony w materac ze zdejmowanym pokrowcem nadającym się do prania ) , stół , krzesło lub taboret – 1 na osobę ( dopuszcza się ławy ) , stolik lub półka ( przy każdym łóżku ) , szafa ubraniowa lub wnęka ( w pokojach większych niż 2-osobowe po 1 segmencie na ubrania i bieliznę o powierzchni co najmniej 0,25 m² na osobę ) , kosz na śmieci niepalny oraz wieszaki na okrycia wierzchnie .
Schroniska muszą mieć jadłodajnię oferująca posiłki typu barowego oraz stanowisko do przyrządzania i spożywania posiłków oraz do zmywania naczyń .
Inne obiekty o zbliżonych funkcjach do schroniska turystycznego .
Biorąc pod uwagę pełnione funkcje , dostępność komunikacyjną , przeznaczenie i lokalizację można wyróżnić :
Niektóre obiekty PTTK mające charakter schroniska turystycznego prowadzą działalność pod inna nazwą np .
dom turysty .
W takim przypadku nie obowiązuje w nich `` Regulamin schroniska PTTK '' .
Schroniska i inne obiekty turystyczne w polskich górach .
w podziale na grupy górskie , ze wschodu na zachód według podziału Jerzego Kondrackiego ; z uwzględnieniem obiektów , które w swej historii używały nazwy `` schronisko '' , a którym w oparciu o obowiązujące przepisy nazwa ta nie przysługuje :
Schroniska poza obszarami górskim w Polsce .
Według stanu na 1 sierpnia 2014 tylko jeden obiekt poza obszarami górskimi może używać nazwy „ schronisko ” .
