Wola Okrzejska
Wola Okrzejska – wieś w Polsce położona w województwie lubelskim , w powiecie łukowskim , w gminie Krzywda .
W latach 1975−1998 miejscowość administracyjnie należała do województwa siedleckiego .
Przez miejscowość przepływa Okrzejka , dopływ Wisły .
Rodzinna miejscowość Henryka Sienkiewicza oraz Lewisa Bernsteina-Namierowskiego .
Wieś w ziemi stężyckiej w województwie sandomierskim w XVI wieku była własnością wdowy po Mikołaju Samborzeckim .
Miejscowość należała w latach 1781–1870 do rodziny Cieciszowskich–Sienkiewiczów , a następnie , w roku 1880 została sprzedana w drodze licytacji Bernsteinom .
We wsi znajduje się muzeum Henryka Sienkiewicza powstałe w 1965 r. , szkoła podstawowa , kilka placówek handlowych oraz Sala królestwa miejscowego zboru Świadków Jehowy .
Wierni Kościoła rzymskokatolickiego należą do parafii Świętych Apostołów Piotra i Pawła w Okrzei .
Na terenie należącym do miejscowości znajdują się stacja kolejowa Okrzeja i przystanek osobowy Hordzieżka .
