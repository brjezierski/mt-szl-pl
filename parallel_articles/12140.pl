Okonin ( gromada w powiecie grudziądzkim )
Okonin – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Okonin z siedzibą GRN w Okoninie utworzono – jako jedną z 8759 gromad na obszarze Polski – w powiecie grudziądzkim w woj .
bydgoskim , na mocy uchwały nr 24/6 WRN w Bydgoszczy z dnia 5 października 1954 .
W skład jednostki weszły obszary dotychczasowych gromad : Okonin ze zniesionej gminy Gruta , Plemięta ze zniesionej gminy Radzyn oraz Pokrzywno ze zniesionej gminy Grudziądz w tymże powiecie .
Dla gromady ustalono 23 członków gromadzkiej rady narodowej .
31 grudnia 1961 do gromady Okonin włączono wieś Wiktorowo z gromady Fijewo w powiecie wąbrzeskim w tymże województwie .
Gromadę zniesiono 1 stycznia 1969 , a jej obszar włączono do gromad Gruta ( sołectwa Okonin i Plemięta ) , Piaski ( sołectwa Stary Folwark i Wiktorowo ) i Nicwałd ( sołectwo Pokrzywno ) w tymże powiecie .
