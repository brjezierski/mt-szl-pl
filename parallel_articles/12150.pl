Olszewka ( gromada w powiecie sępoleńskim )
Olszewka – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Olszewka z siedzibą GRN w Olszewce utworzono – jako jedną z 8759 gromad na obszarze Polski – w powiecie sępoleńskim w woj .
bydgoskim , na mocy uchwały nr 24/9 WRN w Bydgoszczy z dnia 5 października 1954 .
W skład jednostki weszły obszary dotychczasowych gromad Przepałkowo , Komierowo i Wałdówko ze zniesionej gminy Wałdowo oraz obszar dotychczasowej gromady Niechorz ( oprócz parceli gospodarczych nr 24 oraz 93–142 ) ze zniesionej gminy Sępólno Kraińskie w tymże powiecie .
Dla gromady ustalono 20 członków gromadzkiej rady narodowej .
1 stycznia 1959 z gromady Olszewka wyłączono część wsi Niechorz o obszarze 791,88 ha , włączając ją do znoszonej gromady Zboże w tymże powiecie .
Gromadę zniesiono 31 grudnia 1959 , a jej obszar włączono do gromad Wałdowo ( wsie Wałdówko i Komierowo oraz miejscowości Olszewka i Komierówko ) i Sośno ( wieś Przepałkowo i miejscowość Borówki ) w tymże powiecie .
