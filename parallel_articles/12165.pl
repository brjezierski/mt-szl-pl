Opatów ( gromada w powiecie kłobuckim )
Opatów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Opatów z siedzibą GRN w Opatowie utworzono – jako jedną z 8759 gromad na obszarze Polski – w powiecie kłobuckim w woj .
stalinogrodzkim , na mocy uchwały nr 19/54 WRN w Stalinogrodzie z dnia 5 października 1954 .
W skład jednostki weszły obszary dotychczasowych gromad Iwanowice Duże i Opatów ( z wyłączeniem osady Kleć ) oraz kolonia Iwanowice-Naboków z dotychczasowej gromady Iwanowice Małe ze zniesionej gminy Opatów w tymże powiecie .
Dla gromady ustalono 21 członków gromadzkiej rady narodowej .
20 grudnia 1956 województwo stalinogrodzkie przemianowano ( z powrotem ) na `` katowickie '' .
31 grudnia 1959 do gromady Opatów włączono obszar zniesionej gromady Zwierzyniec I w tymże powiecie .
31 grudnia 1961 do gromady Opatów włączono obszar zniesionej gromady Wilkowiecko w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie kłobuckim reaktywowano gminę Opatów .
