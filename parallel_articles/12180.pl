Orzesze ( gromada )
Orzesze – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Orzesze z siedzibą GRN w Orzeszu ( wówczas wsi ) utworzono – jako jedną z 8759 gromad na obszarze Polski – w powiecie pszczyńskim w woj .
stalinogrodzkim , na mocy uchwały nr 21/54 WRN w Stalinogrodzie z dnia 5 października 1954 .
W skład jednostki weszły obszary dotychczasowych gromad Zawada i Orzesze ( z wyłączeniem obrębu Jaśkowice ) oraz kolonia Szklarnia z dotychczasowej gromady Ornontowice ze zniesionej gminy Orzesze w tymże powiecie .
13 listopada 1954 ( z mocą obowiązująca `` wstecz '' od 1 października 1954 ) gromada weszła w skład nowo utworzonego powiatu tyskiego w tymże województwie , gdzie ustalono dla niej 27 członków gromadzkiej rady narodowej .
1 stycznia 1956 gromadę Orzesze zniesiono w związku z nadaniem jej statusu osiedla ( 18 lipca 1962 Orzesze otrzymało status miasta ) .
