Ostrzeszów ( gromada )
Ostrzeszów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Ostrzeszów z siedzibą GRN w mieście Ostrzeszowie ( nie wchodzącym w skład gromady ) utworzono 1 stycznia 1960 w powiecie ostrzeszowskim w woj .
poznańskim z obszarów zniesionych gromad : Niedźwiedź , Rojów i Siedlików w tymże powiecie .
W 1965 gromada miała 27 członków GRN .
4 lipca 1968 do gromady Ostrzeszów włączono obszar zniesionej gromady Rogaszyce w tymże powiecie .
1 stycznia 1970 do gromady Ostrzeszów włączono 1.404,55 ha z miasta Ostrzeszów w tymże powiecie , natomiast 8,89 ha ( część wsi Rojów ) z gromady Ostrzeszów włączono do miasta Ostrzeszów .
31 grudnia 1971 do gromady Ostrzeszów włączono obszar zniesionej gromady Szklarka Przygodzicka w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie ostrzeszowskim reaktywowano zniesioną w 1954 roku gminę Ostrzeszów .
