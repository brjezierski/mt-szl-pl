Anita Włodarczyk
Anita Włodarczyk ( ur .
8 sierpnia 1985 w Rawiczu ) – polska lekkoatletka , trzykrotna mistrzyni olimpijska , czterokrotna mistrzyni świata oraz wielokrotna rekordzistka świata , Europy i kraju w rzucie młotem .
Uczestniczka igrzysk olimpijskich w 2008 w Pekinie ( 4. miejsce ) , złota medalistka igrzysk olimpijskich w 2012 w Londynie , w 2016 w Rio de Janeiro oraz w 2020 w Tokio .
Mistrzyni świata z 2009 , 2013 , 2015 oraz 2017 roku , czterokrotna złota ( 2012 , 2014 , 2016 , 2018 ) i brązowa ( 2010 ) medalistka mistrzostw Europy .
Zwyciężała w klasyfikacji IAAF Hammer Throw Challenge ( 2013 , 2014 , 2015 , 2016 , 2017 , 2018 ) , drużynowym czempionacie Starego Kontynentu ( 2009 , 2015 ) oraz w zimowym pucharze w rzutach lekkoatletycznych ( 2008 i 2009 ) .
Podczas zwycięskich mistrzostw świata w Berlinie w sierpniu 2009 wynikiem 77,96 m ustanowiła rekord świata .
W czerwcu 2010 r. poprawiła ten wynik uzyskując rezultat 78,30 .
31 sierpnia 2014 r. w Berlinie po raz trzeci poprawiła rekord świata , uzyskując 79,58 m. 1 sierpnia 2015 została pierwszą kobietą w tej konkurencji , która przekroczyła 80 m , uzyskując wynik 81,08 m. 15 sierpnia 2016 roku na igrzyskach olimpijskich w Rio de Janeiro ponownie pobiła rekord świata w rzucie młotem z wynikiem 82,29 m , który przetrwał jedynie przez 13 dni .
Został poprawiony przez nią samą 28 sierpnia 2016 roku na Memoriale Kamili Skolimowskiej w Warszawie i obecnie wynosi 82,98 m. Włodarczyk jest autorką sześciu najlepszych wyników w rzucie młotem w wykonaniu kobiety w historii oraz dwudziestu pięciu spośród najlepszych trzydziestu .
Dzieciństwo i edukacja .
Anita Włodarczyk urodziła się 8 sierpnia 1985 roku w Rawiczu .
Pochodzi ze sportowej rodziny : jej matka trenowała koszykówkę , a ojciec – piłkę nożną .
Ma o sześć lat starszego brata Karola .
W październiku 2016 roku obroniła pracę magisterską pt .
„ Ewolucja rzutu młotem jako konkurencji lekkoatletycznej ” w Wyższej Szkole Edukacji w Sporcie w Warszawie .
Wcześniej uzyskała licencjat w Akademii Wychowania Fizycznego w Poznaniu .
Kariera sportowa .
Początki .
We wczesnej młodości trenowała speedrower – w 1998 roku została mistrzynią Europy juniorów w rywalizacji drużynowej .
Już podczas nauki w szkole podstawowej zaczęła odnosić pierwsze sukcesy w lekkoatletyce , kiedy to zwyciężyła w mistrzostwach województwa leszczyńskiego w czworoboju .
Od 2001 roku zaczęła trenować w klubie Kadet Rawicz i początkowo zajmowała się rzutem dyskiem ( w rzucie młotem zadebiutowała w 2002 ) , a od 2005 roku startowała w barwach AZS-AWF Poznań .
Na mistrzostwach Polski seniorów Włodarczyk zadebiutowała w Białej Podlaskiej zajmując 2005 roku szóste miejsce w rzucie młotem .
W 2006 zdobyła pierwszy w karierze medal mistrzostw Polski seniorów zajmując w Bydgoszczy trzecie miejsce .
Na rozegranych w 2006 roku w Toruniu młodzieżowych mistrzostwach Polski zdobyła srebrny medal w rzucie młotem , brązowy w rzucie dyskiem oraz uplasowała się szóstym miejscu w rywalizacji kulomiotek .
Rok później w Słupsku została młodzieżową mistrzynią kraju w rzucie młotem oraz wywalczyła srebro w rzucie dyskiem , a w pchnięciu kulą była ósma .
Reprezentowała Polskę na młodzieżowym czempionacie Starego Kontynentu ( 2007 ) , podczas którego zajęła dziewiąte miejsce .
