Usain Bolt
Usain St. Leo Bolt ( ur .
21 sierpnia 1986 w Sherwood Content , Trelawny ) – jamajski lekkoatleta , sprinter , ośmiokrotny mistrz olimpijski z Pekinu , Londynu oraz Rio de Janeiro , jedenastokrotny mistrz , dwukrotny wicemistrz oraz brązowy medalista mistrzostw świata .
Obecny rekordzista świata w sprincie na dystansie 100 i 200 m. Mierzy 195 cm wzrostu , waży około 94 kg .
Dzięki swoim osiągnięciom i dominacji w rywalizacji sprinterskiej jest powszechnie uważany za najlepszego sprintera w historii .
Jest nazywany `` Błyskawica ''
Życiorys .
16 sierpnia 2008 podczas letnich igrzysk olimpijskich w Pekinie ustanowił nowy rekord świata w biegu na 100 m ( 9,69 s ) , poprawiając swój dotychczasowy najlepszy rezultat ( 9,72 s ) .
W biegu tym , rozegranym w bezwietrznych warunkach , niezagrożony ze strony przeciwników ( drugiego na mecie Richarda Thompsona pokonał o 0,20 s ) , zwolnił na ostatnich kilkunastu metrach i podniósł w geście zwycięstwa ręce .
Cztery dni później zdobył drugie olimpijskie złoto .
W finałowym biegu na 200 m pobił rekord Michaela Johnsona o 0,02 s , osiągając czas 19,30 s z przeciwnym wiatrem – 0,9 m/s oraz czasem reakcji startowej 0,182 s , pokonując tym samym Shawna Crawforda o 0,66 s i Waltera Dixa o 0,68 s. Churandy Martina oraz Wallace Spearmon zostali w tym biegu zdyskwalifikowani .
Trzeci złoty medal olimpijski zdobył w sztafecie 4 × 100 m. Drużyna Jamajki w składzie Michael Frater , Nesta Carter , Usain Bolt , Asafa Powell ustanowiła nowy rekord świata – 37,10 s. W styczniu 2017 roku MKOl poinformował o dyskwalifikacji sztafety jamajskiej , ponieważ po ponownym przeanalizowaniu próbek Carter uzyskał pozytywny wynik kontroli antydopingowej .
Podczas mityngu Golden League w Brukseli 5 września 2008 uzyskał w deszczowych warunkach najlepszy w historii biegu na 100 m mężczyzn wynik pod wiatr : 9,77 s przy -1,3 m/s .
Tym samym w 2008 roku przebiegł dystans 100 m poniżej 10 sekund aż 10-krotnie , a 200 m poniżej 20 sekund 6-krotnie .
16 sierpnia 2009 na mistrzostwach świata w Berlinie , w czasie reakcji startowej 0,146 , poprawił rekord świata w biegu na 100 m na 9,58 s. W tym biegu na najszybszym odcinku 60-80 m pobiegł z prędkością 44,72 km/h .
