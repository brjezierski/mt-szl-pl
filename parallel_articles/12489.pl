Walim ( gromada )
Walim – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Walim z siedzibą GRN w Walimiu utworzono – jako jedną z 8759 gromad na obszarze Polski – w powiecie wałbrzyskim w woj .
wrocławskim , na mocy uchwały nr 30/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Walim , Glinno i Rzeczka oraz przysiółek Sędzimierz z dotychczasowej gromady Jugowice ze zniesionej gminy Walim w tymże powiecie .
Dla gromady ustalono 26 członków gromadzkiej rady narodowej .
1 stycznia 1957 gromadę Walim zniesiono w związku z nadaniem jej statusu osiedla .
1 stycznia 1973 osiedle Walim zniesiono , równocześnie reaktywując w powiecie wałbrzyskim gminę Walim .
