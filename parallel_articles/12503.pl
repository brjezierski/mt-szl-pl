Wampierzów ( gromada )
Wampierzów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wampierzów z siedzibą GRN w Wampierzowie utworzono – jako jedną z 8759 gromad na obszarze Polski – w powiecie mieleckim w woj .
rzeszowskim na mocy uchwały nr 28/54 WRN w Rzeszowie z dnia 5 października 1954 .
W skład jednostki wszedł obszar dotychczasowej gromady Wampierzów ze zniesionej gminy Wadowice Górne oraz obszar dotychczasowej gromady Kawęczyn ze zniesionej gminy Czermin w tymże powiecie .
Dla gromady ustalono 11 członków gromadzkiej rady narodowej .
1 stycznia 1960 gromadę zniesiono , włączając jej obszar do gromady Wadowice Górne w tymże powiecie .
