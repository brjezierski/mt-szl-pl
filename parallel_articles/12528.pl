Warmątowice ( gromada )
Warmątowice ( od 1 I 1960 `` Przybków '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Warmątowice z siedzibą GRN w Warmątowicach ( obecna nazwa to `` Warmątowice Sienkiewiczowskie '' ) utworzono – jako jedną z 8759 gromad na obszarze Polski – w powiecie legnickim w woj .
wrocławskim , na mocy uchwały nr 18/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Warmątowice , Tyńczyk Legnicki , Przybków ( bez przysiółków Szymanowice i Smokowice ) , Złotniki , Prostynia , Kozice , Kościelec , Janowice Duże i Babin oraz przysiółek Bielowice z dotychczasowej gromady Winnica ze zniesionej gminy Krotoszyce w tymże powiecie .
Dla gromady ustalono 14 członków gromadzkiej rady narodowej .
1 stycznia 1960 do gromady Warmątowice włączono wsie Nowa Wieś Legnicka i Kojszków ze zniesionej gromady Raczkowa w tymże powiecie , po czym gromadę Warmątowice zniesiono , przenosząc siedzibę GRN z Warmątowic do Przybkowa i zmieniając nazwę jednostki na `` gromada Przybków '' .
