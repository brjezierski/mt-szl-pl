Warner Bros .
Warner Bros. Entertainment Inc. abo poprostu Warner Bros. a WB – amerikańsko korporacyjŏ postrzodkōw masowego przekazu a szpasu , przinŏleżōnce do WarnerMedia , LLC .
Je terŏźnie jednym z nojsrogszych producyntōw a dystrybutōrōw filmowych a telewizyjnych produkcyji na świecie .
Ôd lŏt rywalizuje z inkszym filmowym sztudiym – The Walt Disney Company .
Korporacyjŏ ôstała założōnŏ 4 kwietnia 1923 roku przez bratōw Warner : Alberta , Sama a Harry ’ ego ( polskich imigrantōw żydowskigo byciŏ , narodzōnych we Krasnosielcu we makowskim krysie na Mazowszu pod mianym : Aaron , Szmul a Hirsz Wonsal ) a Jacka ( narodzōnego we Kanadzie pod mianym Itzhak Wonsal ) .
Ze sztudiym zwiōnzane były a sōm nojsrogsze gwiŏzdy filmowyj industryje ôd Clinta Eastwooda , bez Mela Gibsona , do Stanleya Kubricka .
Produkcyjŏ .
Sztudio je producyntym a dystrybutōrym beze szejściu a pōł tysiōnca fabularnych filmōw jak tyż sztyrnŏstu tysiyncy animowanych tytułōw z party Warner Bros .
Animation .
