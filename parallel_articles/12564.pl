Wał-Ruda ( gromada )
Wał-Ruda ( od 31 XII 1961 `` Zabawa '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wał-Ruda z siedzibą GRN w Wał-Rudzie utworzono – jako jedną z 8759 gromad na obszarze Polski – w powiecie brzeskim w woj .
krakowskim , na mocy uchwały nr 19/IV/54 WRN w Krakowie z dnia 6 października 1954 .
W skład jednostki weszły obszary dotychczasowych gromad : Wał-Ruda , Zabawa i Wola Radłowska oraz przysiółek Kępa z dotychczasowej gromady Zdrochec ze zniesionej gminy Radłów w tymże powiecie .
Dla gromady ustalono 27 członków gromadzkiej rady narodowej .
1 stycznia 1958 do gromady Wał-Ruda przyłączono przysiółek Ososina ze wsi Pojawie w gromadzie Zaborów w tymże powiecie .
Gromadę Wał-Ruda zniesiono 31 grudnia 1961 w związku z przeniesieniem siedziby GRN z Wał-Rudy do Zabawy i przemianowaniem jednostki na `` gromada Zabawa '' .
