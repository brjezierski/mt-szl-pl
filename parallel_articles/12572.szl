Wegwajzer
Wegwajzer ( uod mjymjeckigo `` Wegweiser '' ; tyż rankoś ) to je zorta drůgowygo pjůnowygo znaku , kery wskazuje kerůnek ku jakij mjejscowośći abo uobjektowi wele drůgi , stowjany nojczyńśći na krajcoku abo przed ńim .
Moge mjeć forma prostokůnta ze wymalowanům strzołkům abo być podany we ksztołće na strzołka .
Je na ńim napisane mjano mjejscowośći , nůmera drůgi abo farba cesty .
Ńykej trefjo śe , co na wegwajzerze je podano uodlygłość uod placu , na kery wegwajzer wskazuje , we kilůmyjtrach ( we anglosaskich państwach - we milach ) abo , na cestach , we minutach .
Dowńi wegwajzery bůły wyryte na kamjyńach milowych , skiż tygo , coby bůły uodporne na pogoda a erozyjo .
