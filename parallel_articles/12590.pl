Wybory prezydenckie w Stanach Zjednoczonych w 2020 roku
Wybory prezydenckie w Stanach Zjednoczonych w 2020 roku – pięćdziesiąte dziewiąte wybory prezydenckie , w wyniku których wyłoniony został czterdziesty szósty prezydent Stanów Zjednoczonych na kolejne cztery lata .
Ówcześnie urzędujący prezydent Donald Trump z Partii Republikańskiej ubiegał się o reelekcję , a jego największym konkurentem był Joe Biden z Partii Demokratycznej .
Wybory powszechne odbyły się 3 listopada 2020 , a posiedzenie Kolegium Elektorów 14 grudnia 2020 .
Chociaż wybory powszechne odbyły się 3 listopada to , zależnie od jurysdykcji , wyborcy mogli brać udział we wczesnym głosowaniu osobiście lub korespondencyjnie .
W niektórych stanach głosy wysłane do 3 listopada były przyjmowane i liczone kilka dni po tej dacie .
W wyborach zostało oddanych ponad 158 milionów głosów , co jest najwyższym wynikiem w historii Stanów Zjednoczonych .
Forma głosowania była o tyle istotna , że Donald Trump zapowiadał składanie protestów , jeśli miałby przegrać przy znaczącej liczbie głosów oddanych listownie .
Po przegranych przez niego wyborach powszechnych zaczął rozpowszechniać bezpodstawne tezy mówiące o sfałszowaniu wyborów , a także o tym że dochodziło do oszustw wyborczych .
Prawnicy Donalda Trumpa złożyli ponad 80 pozwów w stanach Georgia , Michigan , Nevada , Arizona , Wisconsin i Pensylwania , a także w stanowych i federalnym sądach najwyższych , z których żaden nie został rozstrzygnięty na korzyść Donalda Trumpa .
24 listopada Generalna Administracja Usług uznała Joego Bidena za zwycięzcę wyborów i rozpoczęła formalny proces przekazania administracji prezydenta-elekta kontroli nad agencjami federalnymi .
6 stycznia 2021 roku , połączone izby Kongresu Stanów Zjednoczonych certyfikowały 306 głosów elektorskich oddanych na Joego Bidena oraz 232 głosy elektorskie oddane na Donalda Trumpa .
20 stycznia 2021 roku Joe Biden został zaprzysiężony na 46. prezydenta Stanów Zjednoczonych , przez przysięgę na swoją rodzinną Biblię w obecności prezesa Sądu Najwyższego Johna Robertsa .
Po raz czwarty w historii i po raz pierwszy od 152 lat , ustępujący prezydent nie wziął udziału w inauguracji swojego następcy .
Ordynacja wyborcza .
