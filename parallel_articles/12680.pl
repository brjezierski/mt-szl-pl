Wilków ( gromada w powiecie złotoryjskim )
Wilków – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wilków z siedzibą GRN w Wilkowie ( osiedlu ) utworzono – jako jedną z 8759 gromad na obszarze Polski – w powiecie złotoryjskim w woj .
wrocławskim , na mocy uchwały nr 35/54 WRN we Wrocławiu z dnia 2 października 1954 .
W skład jednostki weszła część gruntów dotychczasowej gromady Wilków o powierzchni 86 ha ze zniesionej gminy Nowy Kościół w tymże powiecie .
Dla gromady ustalono 14 członków gromadzkiej rady narodowej .
13 listopada 1954 , po pięciu tygodniach , gromadę Wilków zniesiono w związku z nadaniem jej statusu osiedla .
