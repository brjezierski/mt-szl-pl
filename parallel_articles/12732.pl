Witnica ( gromada )
Witnica – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Witnica z siedzibą GRN w mieście Witnicy ( nie wchodzącym w jej skład ) utworzono 1 stycznia 1959 w powiecie gorzowskim w woj .
zielonogórskim na mocy uchwały nr V/20/58 WRN w Zielonej Górze z dnia 25 października 1958 z obszarów zniesionych gromad Pyrzany i Nowiny Wielkie .
1 stycznia 1972 do gromady Witnica włączono tereny o powierzchni 1783 ha z miasta Witnica w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie gorzowskim reaktywowano zniesioną w 1954 roku gminę Witnica .
