Powieść wizualna
Powieść wizualna ( ang .
`` visual novel '' ) – gra komputerowa , będąca rodzajem fikcji interaktywnej , charakteryzująca się multimedialnym przedstawieniem najczęściej obszernej , nieliniowej fabuły z pierwszoosobową narracją wraz ze statyczną grafiką w stylu anime lub żywymi obrazami , podkładem muzycznym i niekiedy głosowym .
W japońskiej terminologii rozróżnia się gry powieściowe ( jap .
ノベルゲーム `` noberu gēmu '' lub デジタルノベル `` dejitaru noberu '' , NVL ) , które składają się przede wszystkim z narracji i mają niewiele elementów interaktywnych oraz , które mogą zawierać bardziej urozmaiconą rozgrywkę .
To rozróżnienie zatarło się jednak poza Japonią , gdzie zarówno gry NVL , jak i ADV powszechnie nazywane są „ powieściami wizualnymi ” .
Gry te popularne są szczególnie w Japonii , gdzie stanowiły blisko 70 % gier komputerowych wydawanych w 2006 roku .
Powieści wizualne rzadko tworzone są na konsole gier wideo , choć popularniejsze gry są czasem na nie portowane .
Bardziej znane powieści wizualne są też często adaptowane do powieści ilustrowanych , mang czy anime .
Rozgrywka .
Powieści wizualne od innych rodzajów gier wyróżniają się przede wszystkim bardzo ograniczoną rozgrywką .
Zazwyczaj większość interakcji gracza sprowadza się do używania myszki lub klawiatury , aby posuwać tekst , grafikę i dźwięk do przodu ( gry oferują też często możliwość automatycznej kontynuacji , co sprawia , że nawet to jest niepotrzebne ) .
W większości powieści wizualnych fabuła może być przedstawiona na wiele sposobów , prowadząc do różnych zakończeń .
Mechanika takiej rozgrywki opiera się o podejmowanie przez gracza wyborów , w jakim kierunku chce poprowadzić grę .
Dokonanie niewłaściwego wyboru może doprowadzić do niekorzystnego zakończenia , zmuszając gracza do ponownej próby .
Taki sposób prowadzenia fabuły porównywany jest niekiedy z grami paragrafowymi `` Choose Your Own Adventure '' .
Możliwości rozgałęziania ścieżki fabularnej zostały tu jednak w znacznym stopniu usprawnione .
Część punktów decyzyjnych jest przed graczem ukryta , a gra automatycznie prezentuje fabułę zależną od jego poprzednich decyzji .
Przykładowo w grze `` Fate/stay night '' jej bohater , Shirō , jest poważnie ranny i bliski śmierci .
Jeżeli w czasie gry był dostatecznie przyjazny dla Ilyi , ta przyjdzie go uratować .
W przeciwnym wypadku zostanie pozostawiony samemu sobie .
W powieściach wizualnych możliwe jest też posiadanie wielu zapisów stanu gry , a także pomijanie treści , które już wcześniej zostały przeczytane , co ma ułatwić zapoznanie się ze wszystkimi rozgałęzieniami fabuły .
Takie gry nie mają również żadnych ograniczeń co do długości .
Biorąc pod uwagę pełną zawartość gry `` Fate/stay night '' , jej łączna liczba słów przewyższa wszystkie tomy powieści `` Władca Pierścieni '' .
Nawigacja między paragrafami w książce o podobnych rozmiarach byłaby znacznie utrudniona .
Część powieści wizualnych nie ogranicza się jedynie do standardowej konstrukcji fikcji interaktywnej i zawiera też elementy rozgrywki innych gatunków gier .
Przykładem tego jest `` Symphonic Rain '' , gdzie gracz musi osiągnąć odpowiedni wynik , grając na instrumencie muzycznym , co umożliwi mu kontynuację gry .
