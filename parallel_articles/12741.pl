Wiśniew ( gromada w powiecie siedleckim )
Wiśniew – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wiśniew z siedzibą GRN w Wiśniewie utworzono – jako jedną z 8759 gromad – w powiecie siedleckim w woj .
warszawskim , na mocy uchwały nr VI/10/18/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Ciosny , Gostchorza , Kaczory , Wiśniew i Wiśniew kolonia ze zniesionej gminy Wiśniew oraz przysiółek Okniny Małe z dotychczasowej gromady Okniny ze zniesionej gminy Zbuczyn w tymże powiecie .
Dla gromady ustalono 14 członków gromadzkiej rady narodowej .
31 grudnia 1959 do gromady Wiśniew przyłączono wsie Sołdy , Paduchy , Kosiorki i Helenów ze znoszonej gromady Borki-Wyrki oraz wsie Myrcha , Stok Wiśniewski , Wólka Wołyniecka i Lipniak ze znoszonej gromady Wołyńce w tymże powiecie .
31 grudnia 1961 do gromady Wiśniew włączono obszar zniesionej gromady Białki ( bez wsi Grabianów , Ujrzanów i Podsekuła ) , wsie Nowe Okniny , Okniny-Pozdrój , Radomyśl , Stare Okniny i Zabłocie ze zniesionej gromady Radomyśl oraz wieś Tworki ze zniesionej gromady Śmiary w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie siedleckim reaktywowano gminę Wiśniew .
