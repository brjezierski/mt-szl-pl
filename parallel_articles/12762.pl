Wielkie Oczy ( gromada )
Wielkie Oczy – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wielkie Oczy z siedzibą GRN w Wielkich Oczach utworzono – jako jedną z 8759 gromad na obszarze Polski – w powiecie lubaczowskim w woj .
rzeszowskim na mocy uchwały nr 26/54 WRN w Rzeszowie z dnia 5 października 1954 .
W skład jednostki weszły obszary dotychczasowych gromad Wielkie Oczy , Wólka Żmijowska , Żmijowiska i Skolin ze zniesionej gminy Wielkie Oczy w tymże powiecie .
Dla gromady ustalono 14 członków gromadzkiej rady narodowej .
31 grudnia 1961 do gromady Wielkie Oczy włączono wsie Kobylnica Wołoska , Kobylnica Ruska i Potok Jaworowski ze zniesionej gromady Kobylnica Wołoska ze zlikwidowanego powiatu radymniańskiego w tymże województwie ( włączonej równocześnie do powiatu lubaczowskiego ) .
1 stycznia 1969 do gromady Wielkie Oczy włączono wieś Majdan Łukawiecki ze zniesionej gromady Łukawiec w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie lubaczowskim reaktywowano gminę Wielkie Oczy ( gmina Wielkie Oczy do wybuchu II wojny światowej należała do powiatu jaworowskiego w woj .
lwowskim ) .
