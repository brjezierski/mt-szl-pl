Siernicze Wielkie ( gromada )
Siernicze Wielkie – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Siernicze Wielkie z siedzibą GRN w Sierniczu Wielkim utworzono – jako jedną z 8759 gromad na obszarze Polski – w powiecie konińskim w woj .
poznańskim , na mocy uchwały nr 25/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Kania , Skrzynka i Siernicze Małe , ponadto miejscowości Naprusewo i Tomiszewo z dotychczasowej gromady Tomiszewo , miejscowości Antoninek i Siernicze Wielkie z dotychczasowej gromady Siernicze Wielkie oraz miejscowości Lipnica i Kierz z dotychczasowej gromady Kossewo – ze zniesionej gminy Ostrowite w tymże powiecie .
Dla gromady ustalono 13 członków gromadzkiej rady narodowej .
1 stycznia 1957 gromadę włączono do reaktywowanego rok wcześniej powiatu słupeckiego w tymże województwie .
Gromadę zniesiono 1 stycznia 1958 , a jej obszar włączono do gromad : Giewartów ( miejscowość Tomiszewo ) i Ostrowite ( miejscowości Antoninek , Kania , Kierz , Lipnica , Naprusewo , Salomonowo , Siernicze Małe , Siernicze Wielkie , Skrzynka Mała i Skrzynka Wielka ) w tymże powiecie .
