Książ Wielki ( gromada )
Książ Wielki – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Książ Wielki z siedzibą GRN w Książu Wielkim utworzono – jako jedną z 8759 gromad na obszarze Polski – w powiecie miechowskim w woj .
krakowskim , na mocy uchwały nr 24/IV/54 WRN w Krakowie z dnia 6 października 1954 .
W skład jednostki weszły obszary dotychczasowych gromad Książ Wielki , Wielka Wieś , Częstoszowice , Konaszówka i Moczydło ze zniesionej gminy Książ Wielki w tymże powiecie .
Dla gromady ustalono 27 członków gromadzkiej rady narodowej .
15 października 1956 ( dzień ogłoszenia uchwały ) do gromady Książ Wielki przyłączono wieś Głogowiany bez Kolonii Wrzosy Duże o łącznej powierzchni 385,32 ha z gromady Bryzdzyn .
31 grudnia 1959 do gromady Książ Wielki przyłączono obszar zniesionej gromady Rzędowice , wieś Małoszów ze zniesionej gromady Giebułtów oraz przysiółek Wrzosy ze zniesionej gromady Bryzdzyń .
30 czerwca 1960 do gromady Książ Wielki przyłączono wieś Giebułtów z gromady Kalina Wielka .
31 grudnia 1961 do gromady Książ Wielki przyłączono obszar zniesionej gromady Antolka .
1 stycznia 1969 z gromady Książ Wielki wyłączono wieś Giebułtów włączając ją z powrotem do gromady Kalina Wielka .
Gromada przetrwała do końca 1972 roku , czyli do kolejnej reformy gminnej .
1 stycznia 1973 reaktywowano gminę Książ Wielki .
