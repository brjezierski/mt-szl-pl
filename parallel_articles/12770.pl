Radomyśl Wielki ( gromada )
Radomyśl Wielki – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Radomyśl Wielki z siedzibą GRN w mieście Radomyślu Wielkim ( nie wchodzącym w jej skład ) utworzono – jako jedną z 8759 gromad na obszarze Polski – w powiecie mieleckim w woj .
rzeszowskim na mocy uchwały nr 28/54 WRN w Rzeszowie z dnia 5 października 1954 .
W skład jednostki weszły obszary dotychczasowych gromad Partynia , Pień i Wólka Dulecka ze zniesionej gminy Radomyśl Wielki w tymże powiecie .
Dla gromady ustalono 16 członków gromadzkiej rady narodowej .
1 stycznia 1960 do gromady Radomyśl Wielki włączono obszar zniesionej gromady Dulcza Mała w tymże powiecie .
30 czerwca 1960 do gromady Radomyśl Wielki włączono obszar zniesionej gromady Zdziarzec w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie mieleckim reaktywowano gminę Radomyśl Wielki .
