Wierzbno ( gromada w powiecie oławskim )
Wierzbno – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wierzbno z siedzibą GRN w Wierzbnie utworzono – jako jedną z 8759 gromad na obszarze Polski – w powiecie oławskim w woj .
wrocławskim , na mocy uchwały nr 24/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Wierzbno , Janików , Sobocisko i Miłonów oraz przysiółek Teodorów z dotychczasowej gromady Gęsice ze zniesionej gminy Wierzbno oraz obszar dotychczasowej gromady Polwica ze zniesionej gminy Polwica w tymże powiecie .
Dla gromady ustalono 14 członków gromadzkiej rady narodowej .
1 lipca 1968 do gromady Wierzbno włączono wsie Marszowice i Pełczyce ze zniesionej gromady Godzinowice w tymże powiecie .
Gromada przetrwała do końca 1972 roku , czyli do kolejnej reformy gminnej .
