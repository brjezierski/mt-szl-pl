Wierzchosławice ( gromada w powiecie jaworskim )
Wierzchosławice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wierzchosławice z siedzibą GRN w Wierzchosławicach utworzono – jako jedną z 8759 gromad na obszarze Polski – w powiecie jaworskim w woj .
wrocławskim , na mocy uchwały nr 14/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Wierzchosławice , Domanów , Nagórnik , Półwsie i Wierzchosławiczki ze zniesionej gminy Wierzchosławice oraz Pastewnik ze zniesionej gminy Kaczorów w tymże powiecie .
Dla gromady ustalono 18 członków gromadzkiej rady narodowej .
1 stycznia 1957 z gromady Wierzchosławice wyłączono wsie Domanów , Nagórnik i Pastewnik , włączając je do gromady Marciszów w powiecie kamiennogórskim w tymże województwie , po czym gromadę Wierzchosławice zniesiono a jej pozostały obszar ( wsie Wierzchosławice , Półwsie i Wierzchosławiczki ) włączono najprawdopodobniej do gromady Bolków w powiecie jaworskim .
