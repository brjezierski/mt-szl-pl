Więcbork ( gromada )
Więcbork – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Więcbork z siedzibą GRN w mieście Więcborku ( nie wchodzącym w jej skład ) utworzono 31 grudnia 1959 w powiecie sępoleńskim w woj .
bydgoskim z obszarów zniesionych gromad Śmiłowo ( bez wsi Jastrzębiec ) i Witunia w tymże powiecie .
W 1961 roku gromada miała 17 członków gromadzkiej rady narodowej .
31 grudnia 1961 do gromady Więcbork włączono wieś Zakrzewska Osada z gromady Sypniewo w tymże powiecie .
1 stycznia 1969 do gromady Więcbork włączono grunty rolne o powierzchni ogólnej 514,00 ha z miasta Więcborka , sołectwo Jastrzębie ze zniesionej gromady Wielowicz oraz sołectwa Zabartowo i Pęperzyn ze zniesionej gromady Pęperzyn – w tymże powiecie .
1 stycznia 1972 z gromady Więcbork wyłączono sołectwo Zakrzewska Osada , włączając je do gromady Sypniewo w tymże powiecie , po czym gromadę Więcbork połączono z gromadą Runowo Krajeńskie , tworząc z ich obszarów `` gromadę Więcbork '' z siedzibą Gromadzkiej Rady Narodowej w Więcborku w tymże powiecie ( `` de facto '' gromadę Runowo Krajeńskie zniesiono , włączając jej obszar do gromady Więcbork ) .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie sępoleńskim reaktywowano zniesioną w 1954 roku gminę Więcbork .
