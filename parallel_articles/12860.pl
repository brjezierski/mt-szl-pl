Wolanów ( gromada )
Wolanów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wolanów siedzibą GRN w Wolanowie utworzono – jako jedną z 8759 gromad na obszarze Polski – w powiecie radomskim w woj .
kieleckim , na mocy uchwały nr 13i/54 WRN w Kielcach z dnia 29 września 1954 .
W skład jednostki weszły obszary dotychczasowych gromad Wolanów , Garno , Kowala Duszocina , Strzałków i Franciszków ( bez kolonii Sławno B ) ze zniesionej gminy Wolanów w tymże powiecie .
Dla gromady ustalono 20 członków gromadzkiej rady narodowej .
31 grudnia 1961 do gromady Wolanów przyłączono obszar zniesionej gromady Sławno , a także wieś Młodocin Większy oraz kolonie Żurawieniec i Waliny ze zniesionej gromady Młodocin .
1 stycznia 1969 do gromady Wolanów przyłączono Bieniędzice , Jarosławice i Zabłocie ze zniesionej gromady Jarosławice .
Gromada przetrwała do końca 1972 roku , czyli do kolejnej reformy gminnej .
1 stycznia 1973 reaktywowano gminę Wolanów .
