Królestwo Wielkiej Syrii
Królestwo Wielkiej Syrii – historyczne państwo na Bliskim Wschodzie , pierwsze nowoczesne państwo arabskie .
Jego powstanie zostało proklamowane 8 marca 1920 .
Utworzenie Wielkiej Syrii nie zostało uznane przez mocarstwa , kres zaś jego istnieniu położyło wkroczenie wojsk francuskich do Damaszku 24 lipca 1920 i ustanowienie mandatu francuskiego zgodnie z postanowieniami konferencji w San Remo opartych z kolei na wcześniejszych ustaleniach umowy Sykes-Picot .
Historia .
Okoliczności powstania .
Dążenia niepodległościowe pojawiły się wśród arabskiej ludności Syrii pod panowaniem osmańskim w II poł .
XIX w. wraz z odrodzeniem kulturalnym Arabów .
Wyrażali je głównie coraz bardziej liczebni intelektualiści ( nauczyciele , dziennikarze , przedstawiciele wolnych zawodów ) oraz część mieszczaństwa , zwłaszcza zajmującego się handlem , zarówno muzułmanie , jak i chrześcijanie .
Początkowo Arabowie domagali się jedynie równouprawnienia z Turkami , respektowania konstytucji z 1876 .
Pierwszy manifest wzywający do walki o suwerenną Syrię napisany został przez anonimowego autora w 1880 .
Władze osmańskie zdawały sobie sprawę z tego , że ruch syryjski może być szczególnie niebezpieczny dla państwa tureckiego , gdyż Arabowie syryjscy byli lepiej od innych Arabów wykształceni i świadomi swojej odrębności kulturalnej .
