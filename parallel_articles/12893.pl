Wołga ( człon rakiety )
Wołga ( Indeks GRAU 14S46 ) , `` 141KS '' – blok przyspieszający rakiety wielostopniowej stosowany w rakietach rosyjskich , opracowany jako trzeci stopień dla rakiety Sojuz 2.1w .
Stanowi rozwinięcie bloku przyspieszającego Ikar ( stosowanego opcjonalnie w rakietach Sojuz-U ) , który z kolei był oparty na sprawdzonym module napędowym wykorzystywanym w satelitach szpiegowskich z rodziny Jantar .
Według założeń projektowych Wołga miała wynosić na orbitę docelową na wysokości 1500 km n.p.m .
ładunek o masie do 1400 kg , w trakcie misji trwającej do 24 godzin .
W szczególności projektowana była na dostarczanie pojazdów na orbitę heliosynchroniczną 850 km n.p.m .
przy startach z Bajkonuru lub Plesiecka .
Człon Wołga zdolny jest do nawet 50 krotnego odpalenia w trakcie lotu i precyzyjnego umieszczenia ładunku na orbicie .
Miał być czterokrotnie tańszy od bloku Fregat wykorzystywanego w wielu konfiguracjach rakiet z rodzin Sojuz ( w tym opcjonalnie z Sojuz 2.1a i Sojuz 2.1b ) i Zenit .
Produkowany przez CSKB-Progress w Samarze .
Po raz pierwszy użyty podczas inauguracyjnego lotu Sojuza 2.1w 28 grudnia 2013 roku z kosmodromu w Plesiecku .
28 kwietnia 2016 roku jedyny raz został użyty w konfiguracji z Sojuzem 2.1a w celu wyniesienia trzech sztucznych satelitów , w tym teleskopu kosmicznego Michajło Łomonosow .
