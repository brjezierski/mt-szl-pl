Wronin ( gromada )
Wronin – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wronin z siedzibą GRN we Wroninie utworzono – jako jedną z 8759 gromad na obszarze Polski – w powiecie kozielskim w woj .
opolskim , na mocy uchwały nr VII/22/54 WRN w Opolu z dnia 4 października 1954 .
W skład jednostki weszły obszary dotychczasowych gromad Wronin , Dziełów , Witosławice , Grzędzin , Łaniec , Koza i Mierzęcin ze zniesionej gminy Polska Cerekiew w tymże powiecie oraz Jastrzębie ze zniesionej gminy Krowiarki w powiecie raciborskim w tymże województwie .
Dla gromady ustalono 26 członków gromadzkiej rady narodowej .
31 grudnia 1961 z gromady Wronin wyłączono wieś Koza , włączając ją do gromady Maciowakrze w tymże powiecie .
1 stycznia 1969 do gromady Wronin włączono wsie Szczyty i Koza ze zniesionej gromady Maciowakrze w tymże powiecie .
Gromada przetrwała do końca 1972 roku , czyli do kolejnej reformy gminnej .
