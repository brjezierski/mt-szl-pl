Wylewa ( gromada )
Wylewa – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wylewa z siedzibą GRN w Wylewie utworzono – jako jedną z 8759 gromad na obszarze Polski – w powiecie jarosławskim w woj .
rzeszowskim na mocy uchwały nr 21/54 WRN w Rzeszowie z dnia 5 października 1954 .
W skład jednostki weszły obszary dotychczasowych gromad Wylewa , Rudka i Pigany ze zniesionej gminy Sieniawa w powiecie jarosławskim oraz przysiółek Kępa z dotychczasowej gromady Głogowiec ze zniesionej gminy Tryńcza w powiecie przeworskim w tymże województwie .
Dla gromady ustalono 19 członków gromadzkiej rady narodowej .
29 lutego 1956 do gromady Wylewa włączono przysiółki Paluchy i Kotowskie o pow .
609,23 ha z gromady Piskorowice w powiecie leżajskim w tymże województwie .
1 stycznia 1960 gromadę zniesiono , włączając jej obszar do nowo utworzonej gromady Sieniawa w tymże powiecie .
