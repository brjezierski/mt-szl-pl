Krościenko Wyżne ( gromada )
Krościenko Wyżne – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Krościenko Wyżne z siedzibą GRN w Krościenku Wyżnym utworzono – jako jedną z 8759 gromad na obszarze Polski – w powiecie krośnieńskim w woj .
rzeszowskim na mocy uchwały nr 24/54 WRN w Rzeszowie z dnia 5 października 1954 .
W skład jednostki weszły obszary dotychczasowych gromad Krościenko Wyżne i Iskrzynia ze zniesionej gminy Korczyna w tymże powiecie .
Dla gromady ustalono 27 członków gromadzkiej rady narodowej .
1 stycznia 1968 z gromady Krościenko Wyżne wyłączono przysiółek Zagórze II o powierzchni 103,8 ha , włączając go do wsi Korczyna w gromadzie Korczyna w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 , Krościenko Wyżne na okres 22 lat utraciło funkcje administracyjne .
Powróciło do nich dopiero 30 grudnia 1994 kiedy to w województwie krośnieńskim utworzono gminę Krościenko Wyżne .
