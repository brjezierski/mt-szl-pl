Wąsowo ( gromada )
Wąsowo – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wąsowo z siedzibą GRN w Wąsowie utworzono – jako jedną z 8759 gromad na obszarze Polski – w powiecie nowotomyskim w woj .
poznańskim , na mocy uchwały nr 30/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad : Wąsowo i Władysławowo ze zniesionej gminy Kuślin oraz Róża ze zniesionej gminy Nowy Tomyśl w tymże powiecie .
Dla gromady ustalono 22 członków gromadzkiej rady narodowej .
1 stycznia 1959 z gromady Wąsowo wyłączono miejscowość Róża Nowa , włączając ją do gromady Bukowiec w tymże powiecie .
4 lipca 1968 gromadę zniesiono , a jej obszar włączono do gromad : Kuślin ( miejscowość Wąsowo ) , Lwówek ( miejscowość Władysławowo ) i nowo utworzonej Nowy Tomyśl ( miejscowość Róża ) w tymże powiecie .
