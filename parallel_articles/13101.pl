Zajezierce ( przystanek kolejowy )
Zajezierce – okresowo czynny przystanek osobowy położony kilka kilometrów od miejscowości Zajezierce na linii kolejowej nr 37 , w województwie podlaskim , w Polsce .
W latach 1910-1924 pod nazwą Rudnica , jako Zajezierce od 1967 do 2 kwietnia 2000 roku przystanek obsługiwał ruch pasażerski .
Ponownie otwarty dla ruchu 2 lipca 2016 roku , kiedy reaktywowano połączenia Białystok-Waliły .
Pociągi kursują w okresie wiosenno-jesiennym , począwszy od lipca 2016 roku .
Przy peronie znajduje się murowany budynek z 1920 roku , w którym znajdowała się kasa biletowa oraz poczekalnia .
Przed ponownym uruchomieniem ruchu pasażerskiego pod koniec czerwca 2016 roku uzupełniono wskaźniki , pojawiła się nowa tablica z nazwą punktu eksploatacyjnego , rozkładem jazdy oraz danymi handlowymi przewoźnika .
W 2018 roku ustawiono gablotę .
2 marca 2018 roku skończył bieg tutaj pociąg specjalny z Białegostoku uruchomiony dla harcerzy z białostockiej chorągwi Związku Harcerstwa Polskiego w ramach XXI Rajdu Śladami Powstańców Styczniowych 1863 r .
