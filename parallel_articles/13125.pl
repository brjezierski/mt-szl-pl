Zapolice ( gromada )
Zapolice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Zapolice siedzibą GRN w Zapolicach utworzono – jako jedną z 8759 gromad na obszarze Polski – w powiecie łaskim w woj .
łódzkim , na mocy uchwały nr 31/54 WRN w Łodzi z dnia 4 października 1954 .
W skład jednostki weszły obszary dotychczasowych gromad Beleń-Zagórzyce , Jelno , Marcelów , Strońsko , Świerzyny , Zapolice i Pstrokonie ze zniesionej gminy Zapolice w tymże powiecie .
Dla gromady ustalono 21 członków gromadzkiej rady narodowej .
31 grudnia 1958 do gromady Zapolice przyłączono kolonię Branica , wieś Branica Rembieszowska , wieś Branica Kalinowska , parcelację Bolesławiec , wieś i kolonię Jeziorko , osadę Anielów , wieś Woźniki oraz wieś , kolonię , parcelację i osadę młyńską Rembieszów ze zniesionej gromady Rembieszów .
1 stycznia 1959 do gromady Zapolice przyłączono wieś i parcelę Ptaszkowice z gromady Paprotnia w tymże powiecie .
