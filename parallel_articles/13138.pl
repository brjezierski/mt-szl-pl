Zatory ( gromada )
Zatory – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Zatory z siedzibą GRN w Zatorach utworzono – jako jedną z 8759 gromad na obszarze Polski – w powiecie pułtuskim w woj .
warszawskim , na mocy uchwały nr VI/10/17/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Burlaki , Kruczyborek , Śliski , Drwały , Stawinoga , Wólka Zatorska i Zatory oraz kolonia Ostrówek z dotychczasowej gromady Mierzęcin ze zniesionej gminy Zatory w tymże powiecie .
Dla gromady ustalono 21 członków gromadzkiej rady narodowej .
31 grudnia 1959 do gromady Zatory przyłączono obszary zniesionych gromad : Ciski ( bez wsi Mystkówiec Szczucin ) i Borsuki ( Nowe ) ( bez wsi Grabówiec ) w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie pułtuskim reaktywowano gminę Zatory .
