Zbrosławice ( gromada )
Zbrosławice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Zbrosławice z siedzibą GRN w Zbrosławicach utworzono – jako jedną z 8759 gromad na obszarze Polski – w powiecie tarnogórskim w woj .
stalinogrodzkim , na mocy uchwały nr 23/54 WRN w Stalinogrodzie z dnia 5 października 1954 .
W skład jednostki weszły obszary dotychczasowych gromad Zbrosławice i Ptakowice ( z wyłączeniem niektórych parceli z karty 2 obrębu Ptakowice ) ze zniesionej gminy Zbrosławice oraz niektóre parcele z karty 2 obrębu Ptakowice z dotychczasowej gromady Górniki ze zniesionej gminy Stolarzowice w tymże powiecie .
Dla gromady ustalono 27 członków gromadzkiej rady narodowej .
20 grudnia 1956 województwo stalinogrodzkie przemianowano ( z powrotem ) na `` katowickie '' .
1 stycznia 1958 gromadę Zbrosławice zniesiono w związku z nadaniem jej statusu osiedla ( 1 stycznia 1973 osiedle zniesiono , równocześnie reaktywując w powiecie tarnogórskim gminę Zbrosławice ) .
