Zbąszyń ( gromada )
Zbąszyń ( planowana lecz nie wdrożona nazwa : `` Nowy Dwór '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Zbąszyń z siedzibą GRN w mieście Zbąszyniu ( nie wchodzącym w skład gromady ) utworzono – jako jedną z 8759 gromad na obszarze Polski – w powiecie nowotomyskim w woj .
poznańskim , na mocy uchwały nr 30/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Nądnia i Nowy Dwór ze zniesionej gminy Zbąszyń oraz miejscowości Leśne Domki ( osiedle ) i Przysiółki ( osiedle ) z miasta Zbąszyń – w tymże powiecie .
Dla gromady ustalono 12 członków gromadzkiej rady narodowej .
Gromada powstała w miejsce planowanej `` gromady Nowy Dwór '' z siedzibą w Nowym Dworze .
1 stycznia 1960 do gromady Zbąszyń włączono obszar zniesionej gromady Strzyżewo w tymże powiecie .
1 stycznia 1962 do gromady Zbąszyń włączono obszar zniesionej gromady Chrośnica w tymże powiecie .
4 lipca 1968 do gromady Zbąszyń włączono obszar zniesionej gromady Przyprostynia w tymże powiecie .
1 stycznia 1970 do gromady Zbąszyń włączono 68,23 ha z miasta Zbąszyń w tymże powiecie , natomiast 126,73 ha ( części wsi : Nowy Dwór – 44,53 ha , Nądnia – 13,36 ha , i Perzyny – 68,84 ) z gromady Zbąszyń włączono do miasta Zbąszyń .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie nowotomyskim reaktywowano gminę Zbąszyń .
