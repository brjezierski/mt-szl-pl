Motokiyo Zeami
– japoński dramaturg , aktor i teoretyk teatru .
Jeden z twórców klasycznego teatru japońskiego nō , którego zasady skodyfikował w traktatach dotyczących teorii teatru i estetyki .
Spod jego pióra wyszło wiele , granych do dziś , najważniejszych sztuk w teatrze japońskim .
Zeami jest imieniem artystycznym , które przyjął dopiero w 1402 roku .
W dzieciństwie nosił wiele imion , gdy dorósł otrzymał imię Motokiyo .
Po śmierci ojca w 1384 roku przejął kierowanie zespołem teatralnym Yūzaki-za , przemianowanym następnie na Kanze-za .
Przypuszcza się , że występował z zespołem głównie w Kioto i okolicy .
Jego możnym patronem był siogun Yoshimitsu Ashikaga .
Pozwoliło to Zeamiemu na odejście od form schlebiających niewybrednym gustom szerokiej publiczności i stworzenie doskonalszej formy zwanej `` sarugaku-nō '' , która zapoczątkowała dojrzały teatr `` nō '' , wyrafinowany i wyrażający w japońskiej estetyce ważne pojęcie `` yūgen '' .
Słowo to oznacza subtelny urok , elegancję , wdzięk i wytworność gry aktorskiej oraz nawiązanie do walorów estetycznych tradycji dworskiej okresu Heian , ale także coś tajemniczego , trudnego do opisu słowami .
Na początku XV wieku Zeami napisał około dwudziestu traktatów .
Najważniejszym z nich był `` Fūshikaden '' ( Księga o przekazywaniu kwiatu , kształtu i stylu , 1400 ) , gdzie spisał reguły podyktowane mu przez jego ojca , Kan ’ ami , dotyczące istoty teatru `` nō '' .
Główna zasada , zapewniająca doskonałość przedstawieniu , polega na zgodności pomiędzy aktorem a publicznością , co zakłada , że aktor musi dobrze znać samego siebie , własne ograniczenia , technikę gry , a także trafnie ocenić publiczność , którą ma przed sobą .
Spełnienie tych warunków gwarantuje rozwinięcie się `` hana '' , „ kwiatu ” oznaczającego wyjątkową i atrakcyjną grę aktora .
Metafora , koncepcja „ kwiatu ” jest niezwykle niejednoznaczna .
Fizyczne i psychiczne przekraczanie granic w wykonaniu `` nō '' umożliwia emocjonalne zaangażowanie widowni w dramatycznej przestrzeni , realizując jej utajone pragnienia i marzenia na scenie , estetyczny moment postrzegany przez widzów jako „ kwiat ” .
