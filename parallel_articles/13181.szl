Zelandyjŏ ( mikrokōntynynt )
Zelandyjŏ to je mikrokōntynynt , co leży na weschōd ôd Australiji , kerego kole 94 % wiyrchnie je pod wodōm .
Jego lōndy stanowiōm przede wszyjskim archipelag Nowŏ Zelandyjŏ i Nowŏ Kaledōnijŏ społym z przibrzyżnymi wyspami ( m.in .
Wyspy Lojalności , Île des Pins , Wyspy Chesterfield ) , ôkrōm nich myńsze wyspy jak Norfolk i Lord Howe .
We 2017 roku grupa wyuczōnych postulowała , coby uznać go za ôsobny kōntynynt .
Podle takigo podejściŏ stanowiōłby nojmyńszy pod wzglyndym srogości kōntynynt .
Ôdrymbność Zelandyje przipuszczalnie napoczła sie ôd subdukcyje platy Phoenix pod platã antarktycznõ w tamtyjszyj weschodnij Gōndwanie .
Ôwdy regiōn tyn ulegnōł wypiyntrzeniu , a potym , skuli dalszych ruchōw tektōnicznych , ôdtarganiu ôd bazowego kōntynyntu .
