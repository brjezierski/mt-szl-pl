Zielōny Ślōnsk
Zielōny Ślōnsk − ôkryślynie stworzōne propagandowo we miyndzywojynnym ôkresie XX stoleciŏ we Polsce , tworzōnce potajlowanie tamtyjszyj polskij czynści Gōrnego Ślōnska ( ślōnske wojywōdztwo ) na trzi czynści ( „ Czŏrny Ślōnsk ” , „ Bioły Ślōnsk ” i „ Zielōny Ślōnsk ” ) .
Zielōnym Ślōnskem Gustaw Morcinek ôkryślōł połedniowe teryny tamtyjszego wojywōdztwa , a ôkryślynie to nawiōnzowało do licznych sam zielōnych terynōw , we tym rozlygłych lasōw .
Do Zielōnego Ślōnska zaliczył Cieszyński Ślōnsk jak tyż położōny barzij na pōłnoc pszczyński krys , porośniynty lasami Pszczyńskij Puszczy .
Miasta : Bielsko , Cieszyn , Pszczyna , Tychy ( tedy wieś ) , Skoczōw , Wisła ( tedy wieś ) i Ustrōnie ( tedy wieś ) .
Autorami trōjkrasiatego potajlowaniŏ ślōnskigo wojywōdztwa na „ Czŏrny ” , „ Bioły ” i „ Zielōny Ślōnsk ” sōm pisŏrz Gustaw Morcinek a Stanisław Berezowski .
Tajlōng tyn ôstoł użyty bez nich we wydanyj we 1933 roku mōnografije ślōnskigo wojywōdztwa pt .
„ Śląsk ” .
Terŏźnie , ôdkōnd we 1945 roku Polskŏ dostała po zachodnie teryny Gōrnego Ślōnska jak tyż Dolny Ślōnsk , sztuczny , trōjkrasiaty tajlōng z ôkresu miyndzywojynnego przestoł być używany .
