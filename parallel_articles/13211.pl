Zabrze
Zabrze ( niem .
: do 1915 `` Zabrze '' , w latach 1915–1945 `` Hindenburg '' ) – miasto w Polsce na prawach powiatu położone w województwie śląskim , na Wyżynie Śląskiej , nad rzekami Kłodnicą i Bytomką .
Leży na Górnym Śląsku w Górnośląskim Okręgu Przemysłowym .
Jest jednym z ośrodków centralnych konurbacji górnośląskiej .
Według danych GUS z 31 grudnia 2021 , miasto było zamieszkiwane przez 156 935 osób , co czyni je 21 największym miastem w Polsce .
Położenie .
Miasto Zabrze jest położone w południowo-zachodniej Polsce , w zachodniej części województwa śląskiego i Górnośląskiego Okręgu Przemysłowego ( GOP ) , na Wyżynie Katowickiej , nad rzekami Kłodnicą i Bytomką , w dorzeczu Odry .
Według danych z 1 stycznia 2010 powierzchnia miasta wynosiła 80,4 km² .
Miasto sąsiaduje z miastami Bytom , Gliwice i Ruda Śląska oraz powiatem gliwickim i tarnogórskim .
W latach 1975–1998 miasto administracyjnie należało do województwa katowickiego .
Podział administracyjny .
Dzielnice i osiedla .
17 września 2012 Rada Miejska zadecydowała o nowym podziale administracyjnym miasta .
Zabrze zostało podzielone na 18 dzielnic , które stanowią jednostki pomocnicze miasta .
