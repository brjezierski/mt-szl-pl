Zolycki
Zolycki – forma rzykańo za umartych , kero polygo na wyčytywańu jejich mjan .
Wystympuje ůuna we Kośćele řimskokatolickim .
Tradycyjo ta wywodźi śe uod uodčytywańo s dyptykůw mjan žyjůncych biskupůw , darčyńcůw Kośćoua , a tyž umartych śwjyntych , co robjůno podčas liturgije rychtowańo darůw .
We zouožyńu mjou to być źymski uodpowjedńik `` liber vitae '' - `` kśyngi žyćo '' , prowadzůnyj bez Půnbůčka we ńebje .
Ńyskoři ńy wymjyńano juž wšyjstkich mjan , yno pora , kere bůuy wskazane uodprowjajůncymu mša , co mjanowano `` mementa '' ( wspůmńyńo ) .
Terozki uodčytywańy dugich list mjan stosuje śe nale na anfangu mšy , kej intyncyje mšalne , abo při inkšych uobřyndach .
We intyncyje umartych , kerych mjana škryflo śe na kartkach zolyckowych , uodprawjano je Mša Śwjynto we Zaduški , abo we koždy pjyršy pyńdźouek mjeśůnca ( mša ročno ) .
Podug wjary katolickij , mša we intyncyje umartygo je lo ńygo nojcynńyjšym darym .
