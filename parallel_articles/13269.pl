Słonecznik ( Karkonosze )
Słonecznik ( ) – formacja skalna w Sudetach Zachodnich , w paśmie Karkonoszy , w obrębie Karkonoskiego Parku Narodowego , na zachód od Kotła Wielkiego Stawu , na północnym zboczu Smogorni , na terenie gminy Podgórzyn .
Położenie i opis .
Słonecznik znajduje się w południowo-zachodniej Polsce , w Sudetach Zachodnich , w paśmie Karkonoszy .
Jest to forma skalna , składająca się z kilku silnie spękanych granitowych ostańców , z których północny filar , oglądany od wschodniej strony przypomina wykutą w skale postać ludzką .
Położona na wysokości 1423 m n.p.m. , wznosi się na wysokość 12,5 m. Góruje nad Karpaczem Górnym i okolicami , jest najbardziej charakterystyczną i najlepiej widoczną skałą w Karkonoszach , którą widać prawie z całej Kotliny Jeleniogórskiej .
Fantazyjne kształty skały to efekt złożonego i długotrwałego procesu erozyjnego , podczas którego zostały usunięte elementy mniej odporne na działanie warunków atmosferycznych , a pozostały odporniejsze .
Było to możliwe dzięki istnieniu ciosu , czyli naturalnych spękań biegnących w trzech kierunkach .
Słonecznik zalicza się do najciekawszych i najchętniej odwiedzanych skałek karkonoskich .
Słonecznik wziął swoją nazwę stąd , że dla mieszkańców Podgórzyna , Przesieki i Borowic Słońce nad skałą wskazywało południe – nazwa niemiecka `` Mittagstein '' , czyli `` Kamień południa ( południowy ) '' ; nazwa czeska `` Polední kámen '' .
W roku 1942 , z okazji 80. urodzin Gerharta Hauptmanna , Towarzystwo Karkonoskie ( RGV ) przemianowało Słonecznik na „ Głaz Gerharta Hauptmanna ” ( `` Gerhart-Hauptmann-Stein '' ) .
Po II wojnie światowej funkcjonował krótko jako „ Głaz Tetmajera ” .
Szlaki turystyczne .
Obok Słonecznika przechodzą szlaki turystyczne :
Ze Słonecznika roztacza się rozległa panorama na wschodnią i północno-wschodnią część Karkonoszy .
Na pierwszym planie w kierunku północnym są Pielgrzymy i Polana , dalej zaś Karpacz i Kotlina Jeleniogórska .
