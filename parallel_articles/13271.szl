Ã
Ãã – drugŏ buchsztaba we ślabikŏrzowym abecadle ôd ślōnskij gŏdki , używanŏ tyż we inkszych abecadłach świata ( cum bajszpil we abecadle ôd kaszubskij gŏdki ) .
We ślabikŏrzowym abecadle `` ã '' je pandialektalnõ buchsztabōm , kerŏ we dolnoślōnskim dialekcie a na pōłnocno-zachodnim Gōrnym Ślōnsku je ôdczytywanŏ jako klang [ e ] , we strzodkowo-zachodnim Gōrnym Ślōnsku jako dugi klang [ ã ] , wele Raciborza jako [ am ] , na weschodzie Gōrnego Ślōnska jako klang [ a ] , na połedniowo-weschodnim Gōrnym Ślōnsku jako [ ym ] a na Laszskij Ziymi jako klang [ u ] abo klang [ a ] .
Buchsztaba `` ã '' je ino na szlusach wortōw , cum bajszpil `` bierã '' .
We Steuerowym abecadle a ślōnskim abecadle fōnetycznym ta buchsztaba je szrajbowanŏ jako `` a '' .
