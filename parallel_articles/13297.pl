Obóz Zgoda
Zgoda – obóz pracy położony w świętochłowickiej Zgodzie od końca lutego do listopada 1945 , podlegający Ministerstwu Bezpieczeństwa Publicznego .
Komendantem obozu był m.in .
Salomon Morel , funkcjonariusz bezpieczeństwa PRL oskarżony o zbrodnie przeciwko ludzkości .
Geneza .
Wcześniej w tym samym miejscu w latach 1943–1945 znajdował się niemiecki podobóz koncentracyjny KL Auschwitz-KL Eintrachthütte , w którym śmierć poniosło kilkaset osób .
Na jego potrzeby w 1943 roku Niemcy wybudowali cztery wartownicze wieże , a cały teren otoczono podwójnym ogrodzeniem z drutu kolczastego .
Podobóz , na którego terenie znajdowało się ówcześnie 1200 więźniów , został ewakuowany przez Niemców w grudniu 1944 oraz 23 stycznia 1945 a następnie zajęty przez Armię Czerwoną .
Osadzeni .
Do obozu kierowano więźniów na podstawie dekretu PKWN odnoszącego się do volksdeutschów oraz innych aktów prawnych , na podstawie którego od lutego 1945 roku wysyłano do obozu Niemców , Polaków ( w tym kilku członków Armii Krajowej i Narodowych Sił Zbrojnych ) , Ślązaków , Żydów , Ukraińców , Austriaków , Rumunów i innych obywateli polskich , pochodzących z terenu Górnego Śląska , oskarżanych m.in .
o podpisanie volkslisty lub o „ niechęć do komunistycznej władzy ” .
Osoby kierowane do obozu zatrzymywane były przez funkcjonariuszy urzędów bezpieczeństwa , milicji oraz NKWD .
Początkowo w obozie przebywali też jeńcy wojenni , pozostający w dyspozycji władz sowieckich .
W połowie kwietnia 1945 roku do obozu trafiło 58 członków organizacji nazistowskich , w tym 39 członków Hitlerjugend z Chorzowa .
W czerwcu i lipcu 1945 roku do obozu skierowano 80 osób podejrzanych o przynależność do NSDAP , SA oraz SS zatrzymanych przez milicję w Prudniku i Głubczycach .
Kierownictwo obozu .
W początkowym okresie obozem kierowały dwie osoby przybyłe na Górny Śląsk z województwa lubelskiego : Aleksy Krut oraz Salomon Morel .
Od czerwca 1945 obozem kierował samodzielnie Salomon Morel .
Warunki życia i represje .
Z obozu część osób wysłano do pracy w pobliskich kopalniach i hutach .
Z powodu niskich racji żywnościowych w obozie panował głód , co doprowadziło do szerzenia się w obozie czerwonki i tyfusu ( plamistego oraz brzusznego ) .
Strażnicy kradli paczki żywnościowe przesyłane przez rodziny uwięzionym oraz rzeczy osobiste więźniów ( za te nadużycia zwolniony został kierownik Działu Gospodarczego obozu Karol Zaks ) .
Warunki sanitarno-bytowe były katastrofalne .
W krótkim czasie plagą obozu stały się wszy , pluskwy i szczury .
26 lipca 1945 rozpoczęła się epidemia tyfusu , którego ogniskiem był tzw .
„ brunatny barak ” nr 7 .
W okresie największego nasilenia epidemii odnotowywano do 38 zgonów dziennie .
Kierownictwo obozu podjęło działania w celu powstrzymania epidemii , dopiero gdy zaraza objęła cały obóz .
Po przybyciu komisji lekarskiej z Warszawy wszyscy więźniowie zostali zaszczepieni , baraki zdezynfekowano , a miejsca publiczne posypano chlorowanym wapnem .
W miejscu dawnego karceru urządzono odwszalnię , a w baraku nr 7 kwarantannę .
Więźniowie kąpali się raz w tygodniu , a ich rzeczy w tym czasie były oddawane do odwszenia .
Działania te doprowadziły do powstrzymania epidemii .
Ppłk Teodor Duda , dyrektor Departamentu Więziennictwa i Obozów MBP za dopuszczenie do rozwinięcia się epidemii tyfusu i niepoinformowanie o tym na czas zwierzchników oraz inne uchybienia w prowadzeniu obozu ukarał naczelnika Salomona Morela trzydniowym aresztem domowym oraz potrąceniem 50 % pensji .
Najdotkliwsze represje dotknęły osadzonych w baraku nr 7 , przeznaczonym dla podejrzanych o przynależność do NSDAP i innych organizacji nazistowskich .
W katowaniu uczestniczył naczelnik Salomon Morel , który witał więźniów „ brunatnego baraku ” przemową , w której oświadczał , że jest Żydem i byłym więźniem Oświęcimia ( w rzeczywistości podczas wojny ukrywał się przed Niemcami ) , a jego największym pragnieniem jest okrutna zemsta na Niemcach , po czym często bił więźniów pięściami lub gumową pałką , a w dniu urodzin Hitlera więźniów bito nogami od taboretu .
Salomon Morel kazał też więźniom śpiewać pieśń „ Horst-Wessel-Lied ” .
Nieustalona liczba więźniów została zastrzelona przez strażników podczas próby ucieczki z obozu lub zakatowana przez funkcjonariuszy obozu .
W obozie miały miejsce przypadki rzucania się uwięzionych na druty pod napięciem oraz samobójstwa przez powieszenie .
Jedną z ofiar był protestancki duchowny z Bielska Białej – ksiądz dr Richard Ernst Wagner , aresztowany 16 maja 1945 ( zmarł w czasie epidemii 3 sierpnia 1945 ) , kolejną proboszcz parafii w podgliwickim Bojkowie Edgar Wolf , który po przewiezieniu z gliwickiego więzienia został zakatowany .
Likwidacja obozu .
Na przełomie października i listopada 1945 obóz wizytowała trzyosobowa komisja z prokuratorem Jerzym Rybakiewiczem na czele , która przejrzała akta , przesłuchała wszystkich więźniów , po czym zwolniła prawie wszystkich więźniów do domu .
Musieli oni przedtem podpisać zobowiązanie , że pod groźbą kary więzienia nie będą z nikim rozmawiać o tym , co się działo w obozie .
Ostatecznie obóz przestał funkcjonować w listopadzie 1945 .
Liczba ofiar .
W obozie w okresie powojennym więzionych było co najmniej 5764 więźniów , z których niemal 1/3 nie przeżyła pobytu .
IPN udokumentował liczbę zmarłych w obozie na 1855 osób .
Istnieją jednak przesłanki , aby całkowitą liczbę ofiar w okresie od lutego do listopada 1945 roku szacować na około 2,5 tysiąca .
Obraz w kulturze .
Obóz został ukazany w filmie fabularnym pt .
`` Zgoda '' .
Postać Salomona Morela zagrał Wojciech Zieliński .
