Oldrzyszowice ( gromada )
Oldrzyszowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Oldrzyszowice z siedzibą GRN w Oldrzyszowicach utworzono – jako jedną z 8759 gromad na obszarze Polski – w powiecie niemodlińskim w woj .
opolskim , na mocy uchwały nr VII/24/54 WRN w Opolu z dnia 4 października 1954 .
W skład jednostki weszły obszary dotychczasowych gromad Lipowa , Oldrzyszowice i Przecza ze zniesionej gminy Skorogoszcz oraz Stroszowice ze zniesionej gminy Gracze w tymże powiecie .
Dla gromady ustalono 13 członków gromadzkiej rady narodowej .
Gromadę zniesiono 31 grudnia 1959 , a jej obszar włączono do gromad : Skorogoszcz ( wsie Oldrzyszowice , Lipowa i Przecza z folwarkiem Rusków ) i Gracze ( wieś Stroszowice ) w tymże powiecie .
