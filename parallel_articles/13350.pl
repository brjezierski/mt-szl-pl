Strój cieszyński
Strój Cieszyński , inaczej wałaski – jeden ze śląskich strojów ludowych noszony przez grupę etnograficzną Wałachów cieszyńskich , zamieszkujących znaczny obszar Śląska Cieszyńskiego .
Zdobienia , kroje i materiały świadczą o tym , że jest repliką ubiorów historycznych , zaś tradycja stroju cieszyńskiego zakorzeniona jest w epoce renesansu .
W samym Cieszynie strój męski noszony był jedynie do schyłku XIX wieku , przy czym strój kobiecy rozpowszechnił się na okolice Wisły , Koniakowa , Istebnej , gdzie wcześniej przeważały stroje Górali śląskich .
Kobiecy strój cieszyński podlegał wielu przemianom zarówno w zakresie zdobnictwa , jak i lepszej jakości materiałów wykorzystywanych do jego produkcji .
Ze względu na swoje bogactwo i elegancję szybko stał się obiektem zainteresowania rzeszy artystów i folkloroznawców .
Tradycyjny ubiór był ważnym wyznacznikiem tożsamości regionalnej , silnie rozwiniętej wśród mieszkańców Śląska Cieszyńskiego .
Dotyczy to zarówno polskiej , jak i czeskiej części tego regionu .
Wielki wpływ na taki stan rzeczy miała bez wątpienia Macierz Ziemi Cieszyńskiej – organizacja działająca na tych terenach od 1885 r .
Cieszyński strój ludowy na początku XX wieku .
Pod koniec XIX wieku oraz po I wojnie światowej można zaobserwować zmianę nie tylko elementów , zestawień , ale także surowców i wykonania strojów .
Po tym okresie nigdy już nie wróciły one do swej tradycyjnej formy .
Szczególnie podatnymi na zmiany , byli mężczyźni .
To ta grupa najwcześniej zaprzestała noszenia tradycyjnych strojów .
Jedną z przyczyn tego zjawiska , może być fakt , że to mężczyźni częściej opuszczali rodzinne miejsce zamieszkania w celach zarobkowych .
Zderzenie z innymi tradycjami , skutkowało zaś umasowieniem kultury .
Sprawiło to , że zmieniły się gusta , a nowe surowce szybko zostały użyte do modyfikacji tradycyjnych strojów .
Przykładem może być uproszczenie kroju kabotka , oraz zastępowanie ręcznych zdobień maszynowymi haftami i koronkami .
Pas cieszyński zaczęto wykonywać na gumie , bądź gurcie , oraz ozdabiać koralikami , podczas gdy wcześniej tradycyjnie wykorzystywanym surowcem było srebro .
Strój męski .
Męski strój w swej ujednoliconej odmianie praktycznie wyszedł z użycia na przełomie XIX i XX wieku .
Od początku XX wieku był bardzo podatny na zmiany i podobnie jak na innych ziemiach śląskich z wyjątkiem obszaru góralskiego i ziemi bytomskiej , jego stara odmiana zaczęła występować sporadycznie .
W męskim stroju cieszyńskim charakterystyczne jest użycie surowców , które zostały pozyskane dzięki pasterstwu :
Strój góralski uzupełnia `` bruclik '' – czerwona lub czarna , lniana kamizelka z szerokimi rękawami z haftowanym `` znoczkym '' koło rozcięcia pod szyją , kapelusz `` strzechocz '' i wełniane skarpety .
Zimą ubierano się w kożuszki oraz buty z wysokimi cholewami .
Strój kobiecy .
Kobiecy strój cieszyński charakteryzuje przepych i elegancja , ze względu na jej nieodzowny element , biżuterię .
W XVIII i XIX wieku , kobiety w Cieszynie nosiły niezwykle bogate stroje na które składały się : koronkowy czepiec , przykryty nagłowną , kabotek , raszka w pasie zszyta żywotkiem , fortuch , białe pończochy i czarne trzewiki .
Dopiero wiek później biżuterię noszoną dotychczas przez szlachtę i mieszczaństwo dostosowano do tradycyjnego stroju ludności małych miasteczek i wsi .
Biżuteria .
Podobnie jak strój cieszyński , biżuteria jest repliką ozdób z czasów renesansu i reformacji .
Ponieważ przez Cieszyn biegło wiele szlaków handlowych i komunikacyjnych , oraz cechowały go urodzajne ziemie , był on stosunkowo bogatym miastem .
Wiele pomysłów dotyczących mody przychodziło tu za pośrednictwem ostatnich Piastów cieszyńskich , którzy na przełomie XVI i XVII wieku odbyli liczne podróże zagraniczne .
Biżuterię wykonywano w miejscowych ośrodkach złotniczych , z których największym był Cieszyn .
Do wyrobu ozdób wykorzystywano srebro , złoto , oraz niektóre stopy metali .
Można rozróżnić dwie techniki , za pomocą których wykonywano biżuterię : filigranowa ( przedmioty wykonane są z cienkich , podwójnych , lub pojedynczych , skręconych drucików ) oraz odlewania ( rozgrzany metal wlewamy do formy , gdzie następnie ostudzony przedmiot nabiera kształtu ) .
Ozdobę stroju męskiego stanowiły metalowe guziki ( knefle ) .
Natomiast zestaw biżuterii zamożnej kobiety obejmował : spinki , orpant ( tzw .
napierśnik ) , hoczki i pas .
