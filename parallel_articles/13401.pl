Łacina
Łacina , język łaciński ( łac .
, , , ) – język indoeuropejski z latynofaliskiej podgrupy języków italskich .
Łacina ukształtowała się prawdopodobnie w II tysiącleciu przed naszą erą , jako język mieszkańców Lacjum w środkowej Italii .
Była językiem ojczystym Rzymian .
Do jej zapisywania używano alfabetu łacińskiego , który jest współcześnie najbardziej rozpowszechnionym alfabetem na świecie .
Stała się językiem urzędowym Republiki Rzymskiej , a później Cesarstwa Rzymskiego .
W tym okresie nastąpił proces latynizacji Imperium , a łacina była językiem mieszkańców wielu rzymskich prowincji w Europie i północnej Afryce .
W codziennej mowie przestała być stosowana po upadku Cesarstwa na zachodzie , chociaż w większości krajów Europy była nadal używana jako język urzędowy , liturgiczny i literacki .
Do XVIII wieku łacina była stosowana powszechnie w Europie jako język komunikacji międzynarodowej , nauki , kultury i sztuki .
W Polsce była językiem urzędowym do rozbiorów .
Liturgię Kościoła katolickiego sprawowano niemal wyłącznie po łacinie aż do Soboru Watykańskiego II .
Współcześnie nadal stosuje się łacinę , chociaż w ograniczonym zakresie , w wielu dziedzinach nauki .
W języku łacińskim wydawane są liczne publikacje , funkcjonuje również łacińskojęzyczna Wikipedia .
Terminologia naukowa i techniczna zazwyczaj tworzona jest na bazie łaciny .
Łacina jest używana w mediach i kulturze masowej .
Podczas prezydencji Finlandii ( w latach 1996 i 2006 ) oficjalne dokumenty Unii Europejskiej były publikowane po łacinie .
Pozostaje też językiem urzędowym Państwa Watykańskiego .
Znajomość łaciny uważana jest za niezbędną w poznawaniu historii europejskiego dziedzictwa kulturowego , sięgającego korzeniami antyku .
Chociaż jest to w większości antyk grecki , znamy go za pośrednictwem Rzymian , którzy wykazali zdolności i wolę , by przyswoić we własnej mowie osiągnięcia Greków , a później prześcignąć mistrzów .
Na owych osiągnięciach opiera się łacińska tradycja w literaturze i nauce , prawie i religii – sięgająca poprzez średniowiecze i renesans do XVIII wieku , a niekiedy aż do współczesności .
Według Leibniza łacina była jedyną mową , która przekroczyła granice czasu i przestrzeni ( `` lingua universalis et durabilis ad posteritatem '' ) .
Umożliwia bowiem kontakt z mistrzami przeszłości , wstęp do ponadczasowej `` res publica litterarum '' .
W języku tym tworzyli przecież między innymi Cyceron , Tacyt , Hieronim , Augustyn , Einhard , Tomasz z Akwinu , Dante , Petrarka , Erazm , Luter , Kopernik , Kepler oraz Newton .
