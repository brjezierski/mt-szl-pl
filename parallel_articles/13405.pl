Łasin ( gromada )
Łasin ( do 31 XII 1957 `` Nowe Mosty '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Łasin z siedzibą GRN w mieście Łasinie ( nie wchodzącym w jej skład ) utworzono 1 stycznia 1958 w powiecie grudziądzkim w woj .
bydgoskim w związku z przeniesieniem siedziby GRN gromady Nowe Mosty z Nowych Mostów do Łasina i zmianą nazwy jednostki na `` gromada Łasin '' ; równocześnie z gromady Łasin wyłączono wieś Rogóźno-Zamek , włączając ją do gromady Rogoźno w tymże powiecie , natomiast do gromady Łasin włączono wieś Jakubkowo z gromady Szonowo oraz wieś Przesławice ze zniesionej gromady Słup tamże .
Dla gromady ustalono 16 członków gromadzkiej rady narodowej .
31 grudnia 1959 do gromady Łasin włączono obszary zniesionych gromad Jankowice i Szonowo w tymże powiecie ; z gromady Łasin wyłączono natomiast wieś Bukowiec z przysiółkami Buczek i Wyszczekanka , włączając je do gromady Rogóźno w tymże powiecie .
W 1961 roku gromada miała 27 członków gromadzkiej rady narodowej .
1 stycznia 1969 do gromady Łasin włączono grunty rolne o powierzchni ogólnej 1525,33 ha z miasta Łasina w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie grudziądzkim reaktywowano zniesioną w 1954 roku gminę Łasin .
