Łochocin ( gromada )
Łochocin – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Łochocin z siedzibą GRN w Łochocinie utworzono – jako jedną z 8759 gromad na obszarze Polski – w powiecie lipnowskim w woj .
bydgoskim , na mocy uchwały nr 24/8 WRN w Bydgoszczy z dnia 5 października 1954 .
W skład jednostki weszły obszary dotychczasowych gromad Łochocin ( bez parcel Łochockich ) , Popowo , Zbytkowo i Wichowo ze zniesionej gminy Szpetal w tymże powiecie .
Dla gromady ustalono 23 członków gromadzkiej rady narodowej .
31 grudnia 1959 do gromady Łochocin włączono miejscowości Lisek Kolonia , Bednarka , Smólnik , Rumunki Mościska , Popiołkowo i Nowa ze zniesionej gromady Barany w tymże powiecie .
W Państwowym Ośrodku Maszynowym w gromadzie Łochocin w latach 1961–1967 pracował jako elektryk ( samochodowy i ciągnikowy ) oraz konserwator urządzeń elektrycznych Lech Wałęsa .
1 stycznia 1969 do gromady Łochocin włączono sołectwo Witkowo ze zniesionej gromady Zaduszniki w tymże powiecie .
1 stycznia 1970 do gromady Łochocin ( retroaktywnie ) włączono przysiółek Gołąbki o ogólnej powierzchni 110 ha z gromady Grochowalsk w tymże powiecie .
1 stycznia 1972 gromadę Łochocin połączono z gromadą Radomice , tworząc z ich obszarów `` gromadę Radomice '' z siedzibą Gromadzkiej Rady Narodowej w Radomicach w tymże powiecie ( `` de facto '' gromadę Łochocin zniesiono , włączając jej obszar do gromady Radomice ) .
