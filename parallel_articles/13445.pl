Stoczek Łukowski ( gmina 1992–1997 )
Stoczek Łukowski ( do 31 XII 1991 i od 1 I 1998 miasto Stoczek Łukowski i `` Stoczek Łukowski '' ) – dawna gmina miejsko-wiejska istniejąca przez 6 lat w woj .
siedleckim .
Siedzibą władz gminy było miasto Stoczek Łukowski .
Gmina została utworzona 1 stycznia 1992 w związku z realizacją uchwały o samorządzie terytorialnym , przez połączenie miasta Stoczek Łukowski z wiejską gminą Stoczek Łukowski .
1 stycznia 1998 gminę Stoczek Łukowski zniesiono , dzieląc ją ponownie na dwie odrębne jednostki – a ) gminę o statusie miasta Stoczek Łukowski w granicach miasta Stoczek Łukowski z siedzibą władz w Stoczku Łukowskim ; i b ) gminę ( wiejską ) Stoczek Łukowski z siedzibą władz w mieście Stoczek Łukowski , w skład której weszły obszary wsi : Aleksandrówka , Błażejki , Borki , Chrusty , Guzówka , Jagodne , Jamielne , Jamielnik-Kolonia , Januszówka , Jedlanka , Kamionka , Kapice , Kienkówka , Kisielsk , Łosiniec , Mizary , Nowa Prawda , Nowe Kobiałki , Nowy Jamielnik , Rosy , Róża Podgórna , Ruda , Stara Prawda , Stara Róża , Stare Kobiałki , Stary Jamielnik , Szyszki , Toczyska , Turzec , Wiśniówka , Wola Kisielska , Wólka Poznańska , Wólka Różańska , Zabiele , Zgórznica .
Podział ten utrzymał się .
