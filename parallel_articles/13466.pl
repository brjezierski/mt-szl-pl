Łyszkowice ( gromada )
Łyszkowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Łyszkowice siedzibą GRN w Łyszkowicach utworzono – jako jedną z 8759 gromad na obszarze Polski – w powiecie łowickim w woj .
łódzkim , na mocy uchwały nr 33/54 WRN w Łodzi z dnia 4 października 1954 .
W skład jednostki weszły obszary dotychczasowych gromad Łyszkowice , Łyszkowice kolonia , Wrzeczko , Kalenice i Czatolin ze zniesionej gminy Łyszkowice w tymże powiecie .
Dla gromady ustalono 27 członków gromadzkiej rady narodowej .
31 grudnia 1959 do gromady Łyszkowice przyłączono obszar zniesionej gromady Zakulin oraz wieś Uchań Górny , wieś , kolonię i parcelę Trzcianka , wieś Bobrowa , wieś Kapera i kolonię Zacisze ze zniesionej gromady Trzcianka .
31 grudnia 1961 do gromady Łyszkowice przyłączono wieś Bobiecko i wieś Seroki ze zniesionej gromady Zawady .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie łowickim reaktywowano gminę Łyszkowice .
