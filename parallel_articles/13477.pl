Konstantynów Łódzki
Konstantynów Łódzki – miasto w województwie łódzkim , w powiecie pabianickim , położone nad rzeką Ner , wchodzi w skład aglomeracji łódzkiej .
Według danych GUS z 31 grudnia 2019 r. miasto liczyło 18 206 mieszkańców .
Położenie .
Konstantynów Łódzki leży na Wysoczyźnie Łaskiej , nad Nerem , na wysokości około 165–172 m n.p.m .
i graniczy : od wschodu z Łodzią , od południa z gminą Pabianice , od zachodu z gminą Lutomiersk , a od północy z gminą Aleksandrów Łódzki .
Konstantynów jest gminą o charakterze miejskim z terenami upraw rolnych dawnych wsi Niesięcin , Rszew i Rszewek .
Miasto blisko sąsiaduje ze stolicą województwa .
Pod względem historycznym Konstantynów Łódzki położony jest na obszarze dawnej ziemi łęczyckiej , wieś Żabice Wielkie , która w 1821 dała początek miastu , w drugiej połowie XVI wieku leżała w powiecie łęczyckim województwa łęczyckiego .
