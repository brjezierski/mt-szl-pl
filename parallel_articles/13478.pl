Łódź ( wioślarstwo )
Wioślarska łódź sportowa , łódź wyczynowa – bardzo wąska i relatywnie długa łódź , stworzona do wyścigów wioślarskich .
Napędzana jest za pomocą długich wioseł - siłą mięśni zawodników , którzy zwróceni są plecami w kierunku płynięcia .
Wioślarze siedzą na wózkach , jeżdżących wzdłuż osi podłużnej łodzi , po krótkich szynach .
Łódź sportowa wyposażona jest w odsadnie , pozwalające mocować dulki w pewnej odległości od burty .
Stopy wioślarza mocowane są trwale do łodzi za pomocą podnóżka , najczęściej wyposażonego w montowane do niego na stałe buty .
Jako że priorytetem w budowie łodzi sportowych jest ich prędkość , ich dno jest zaokrąglone , co – w połączeniu z długim i wąskim kształtem – powoduje ich chybotliwość i trudność w opanowaniu techniki wiosłowania .
Historia .
Pierwsze zawody wioślarskie rozgrywane były na łodziach służących do transportu .
Ze względu na wzrost wysokości nagród dla zwycięzców i prestiżu wyścigów , zawodnicy zaczęli udoskonalać łodzie , aby zwiększyć ich prędkość .
Odsadnie .
Pierwszym z wynalazków zwiększających efektywność poruszania się łodzi , było zastosowanie w roku 1828 odsadni – pozwoliły one umieścić dulki ( mocowane na końcu odsadni ) dalej od burty łodzi .
Dzięki temu punkt podparcia wioseł można było przesunąć jak najdalej od osi wzdłużnej , zmniejszając jednocześnie szerokość łodzi .
Pozwoliło to zmniejszyć opór wody , przy zachowaniu minimum stabilności i wyporności łodzi .
Pierwsze odsadnie były drewniane , szybko jednak ( w roku 1830 ) zastosowano odsadnie metalowe .
Kolejnym dużym udoskonaleniem w zakresie sposobu mocowania wioseł w stosunku do osoby wiosłującego , było zastosowanie w wyczynowych łodziach ruchomych odsadni ( wynalezionych stosunkowo wcześnie , bo już w roku 1877 ) .
Pomysł ten wprowadzono w życie na początku lat 80 .
XX wieku - odsadnie takie znacząco zwiększały efektywność ruchu łodzi , eliminując przesunięcia masy wioślarza spowodowane faktem , iż wioślarz w tradycyjnej łodzi wyczynowej przesuwa się na ruchomym wózku .
W łodzi z ruchomymi odsadniami zawodnik siedzi bowiem na nieruchomym siodełku .
W roku 1981 , reprezentujący RFN Peter-Michael Kolbe wygrał na łodzi z takimi odsadniami mistrzostwa świata w wioślarstwie .
Międzynarodowa Federacja Wioślarska FISA zakazała jednak zawodnikom wykorzystania ruchomych odsadni w roku 1984 .
Wózek wioślarski .
Sporym ograniczeniem siły , z którą wioślarz mógł napędzać łódź , była niewielka długość pociągnięcia wiosłem oraz fakt , że zawodnik używał jedynie siły rąk i tułowia .
Rozwiązaniem obu problemów był ruchomy wózek ( siodełko ) , na którym wioślarz odpychał się od podnóżka , wykorzystując mięśnie nóg .
