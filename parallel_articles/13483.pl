Łącko ( gromada w powiecie nowosądeckim )
Łącko – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Łącko z siedzibą GRN w Łącku utworzono – jako jedną z 8759 gromad na obszarze Polski – w powiecie nowosądeckim w woj .
krakowskim , na mocy uchwały nr 26/IV/54 WRN w Krakowie z dnia 6 października 1954 .
W skład jednostki weszły obszary dotychczasowych gromad Łącko i Kicznia oraz część dotychczasowej gromady Czarny Potok ze zniesionej gminy Łącko w tymże powiecie .
Dla gromady ustalono 27 członków gromadzkiej rady narodowej .
30 czerwca 1960 do gromady Łącko przyłączono obszary zniesionych gromad Maszkowice i Zabrzeż .
31 grudnia 1961 do gromady Łącko przyłączono obszar zniesionej gromady Zagorzyn oraz wieś Czarny Potok ze zniesionej gromady Olszana .
Gromada przetrwała do końca 1972 roku , czyli do kolejnej reformy gminnej .
Z dniem 1 stycznia 1973 roku reaktywowano gminę Łącko .
