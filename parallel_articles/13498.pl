Niwiska ( gromada w powiecie kolbuszowskim )
Niwiska – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954-1972 .
Gromadę Niwiska z siedzibą GRN w Niwiskach utworzono – jako jedną z 8759 gromad na obszarze Polski – w powiecie kolbuszowskim w woj .
rzeszowskim na mocy uchwały nr 23/54 WRN w Rzeszowie z dnia 5 października 1954 .
W skład jednostki weszły obszary dotychczasowych gromad Niwiska i Trześń ze zniesionej gminy Niwiska w tymże powiecie .
Dla gromady ustalono 16 członków gromadzkiej rady narodowej .
1 stycznia 1960 do gromady Niwiska włączono obszar zniesionej gromady Zapole w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie kolbuszowskim reaktywowano gminę Niwiska .
