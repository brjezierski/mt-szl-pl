Nieszków ( gromada )
Nieszków ( od 1 I 1960 `` Ziębice '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Nieszków z siedzibą GRN w Nieszkowie ( obecnie w granicach Ziębic ) utworzono – jako jedną z 8759 gromad na obszarze Polski – w powiecie ząbkowickim w woj .
wrocławskim , na mocy uchwały nr 33/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Nieszków , Służejów , Biernacice , Osina Wielka , Osina Mała i Dębowiec ze zniesionej gminy Nieszków w tymże powiecie .
Dla gromady ustalono 22 członków gromadzkiej rady narodowej .
1 stycznia 1960 do gromady Nieszków włączono obszar zniesionej gromady Kalinowice Dolne , wieś Starczówek ze zniesionej gromady Niedźwiedź oraz wieś Lipa ze znoszonej gromady Krzelków w tymże powiecie , po czym gromadę Nieszków zniesiono , przenosząc siedzibę GRN z Nieszkowa do miasta Ziębice i zmieniając nazwę jednostki na `` gromada Ziębice '' .
