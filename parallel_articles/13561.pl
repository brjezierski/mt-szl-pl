Siewierz ( gromada )
Siewierz – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Siewierz z siedzibą GRN w Siewierzu ( wówczas wsi ) utworzono – jako jedną z 8759 gromad na obszarze Polski – w powiecie zawierciańskim w woj .
stalinogrodzkim , na mocy uchwały nr 24/54 WRN w Stalinogrodzie z dnia 5 października 1954 .
W skład jednostki weszły obszary dotychczasowych gromad Piwoń i Siewierz ze zniesionej gminy Siewierz w tymże powiecie ; a także część oddziału leśnego nr 75 , położona po prawej stronie drogi Zawiercie-Siewierz łącznie z gruntami ornymi o powierzchni około 20 ha , z Nadleśnictwa Łysa Góra .
Dla gromady ustalono 27 członków gromadzkiej rady narodowej .
29 lutego 1956 do gromady Siewierz przyłączono wieś Chmielowskie z gromady Przeczyce w tymże powiecie .
20 grudnia 1956 województwo stalinogrodzkie przemianowano ( z powrotem ) na `` katowickie '' .
1 stycznia 1958 gromadę Siewierz zniesiono w związku z nadaniem jej statusu osiedla ( 18 lipca 1962 Siewierz otrzymał status miasta ) .
