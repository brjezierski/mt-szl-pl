Sikórz ( gromada )
Sikórz ( alt .
`` Sikorz '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Sikórz z siedzibą GRN w Sikorzu utworzono – jako jedną z 8759 gromad na obszarze Polski – w powiecie płockim w woj .
warszawskim , na mocy uchwały nr VI/10/13/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Kobierniki , Robertowo , Sikórz i Suchodół oraz wieś Parzeń i parcela Parzeń z dotychczasowej gromady Parzeń ze zniesionej gminy Biała w tymże powiecie .
Dla gromady ustalono 14 członków gromadzkiej rady narodowej .
31 grudnia 1959 do gromady Sikórz przyłączono wsie Karwosieki i Karwosieki Nowe ze znoszonej gromady Łukoszyn w tymże powiecie .
31 grudnia 1961 gromadę zniesiono , włączając jej obszar do gromad : Siecień ( wsie Kobierniki i Robertowo ) i Brudzeń Duży ( wsie Nowe Karwosieki , Parzeń , Sikórz i Suchodół ) w tymże powiecie .
Zobacz też : gmina Sikorz .
