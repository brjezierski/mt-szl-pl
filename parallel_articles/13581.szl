Ślōnske wojaczki
Ślōnske wojaczki – trzi wojaczki miyndzy Austryjōm Habsburgōw ( i jeji zmiyniajōncymi sie sojusznikami ) a Prusami Hohenzollernōw ô panowanie nad Ślōnskem , we wyniku kerych wiynkszość Ślōnska ( a tyż Kłodzko ) znŏdły sie we granicach Prus , a społym z niymi ôd 1871 roku we zjednoczōnym bez Hohenzollernōw Miymieckim Cysŏrstwie .
Prziczyny .
Fryderyk II Wielgi uzdoł sie napaść Ślōnsk , spotrzebujōnc m.in .
wzrŏstajōncõ wrogość pōmiyndzy prześladujōncymi protestantōw Habsburgami , a z wiynksza luterańskõ ludnościōm zebranyj prowincyje .
Już wczaśnij uciskanŏ ludność cysŏrskij czynści Ślōnska ( we ksiynstwach brzesko–lignickim a ôleśnickim ôbowiōnzowała swoboda wierzyniŏ a kultu ) swrŏcała sie ô protekcyjõ do przechodzōncych bez jego terytorium szwedzkich wojsk ( 1706 ) , kere uwŏżano za gwarantōw warōnkōw podpisanego po trzidziestorocznyj wojaczce westfalskiego pokoju .
Fryderyk swe fungowaniŏ spiyroł dynastycznymi roszczyniami , wynikajōncymi z podpisanego we 1537 roku układu ô przeżycie pōmiyndzy Joachimem II Hektorem a Fryderykiem II z dynastyje ślōnskich Piastōw – lignicko–brzeskim princym ( ukłŏd niy ôstoł zryalizowany ani we 1548 roku po śmiyrci Fryderyka II , ani we 1675 roku po przedŏwniyniu dynastyje Piastōw ; ksiynstwo przejyli Habsburgowie ) .
We tym samym czasie jednak Prusy zwiōnzane były – potwierdzōnõ bez fatra Fryderyka II Wielgigo we 1713 roku – pragmatycznõ sankcyjōm , zôbowiōzujōncõ jy do zachowaniŏ jedności wszyjskich ziym Habsburgōw jak tyż spiyraniŏ za nastympczyni a dziedziczki korōny Marii Teresy , cery umartego cysŏrza Karola VI .
