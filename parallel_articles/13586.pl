Śląska Ostrawa
Śląska Ostrawa ( dawn .
do 1919 r. `` Ostrawa Polska '' ; cz .
`` Polska/Slezská Ostrava '' , niem .
`` Polnisch/Schlesisch Ostrau '' ) – dawniej samodzielne miasto , obecnie jedna z 37 części miasta statutarnego Ostrawy , stolicy kraju morawsko-śląskiego , we wschodnich Czechach , tworzy część obwodu miejskiego Śląska Ostrawa na wschodnim brzegu rzeki Ostrawicy , w śląskiej części miasta .
Jest to także jedna z 39 gmin katastralnych o powierzchni 1197,522 ha .
Populacja w 2001 wynosiła 7226 osób , zaś w 2012 odnotowano 1843 adresy .
Historia .
Miejscowość została po raz pierwszy wzmiankowana w 1229 roku , w bulli papieża Grzegorza IX dla benedyktynów tynieckich , zatwierdzającej ich posiadłości w okolicy Orłowej , w tym Ostrawę jako `` Ostrawa '' .
Na rzece Ostrawicy , nad którą leżała Ostrawa , w grudniu 1261 uregulowana została granica pomiędzy śląską kasztelanią cieszyńską a Morawami co potwierdzono w specjalnym dokumencie wystawionym przez nowego króla czeskiego Przemysła Ottokara II .
W 1268 powstał klasztor Benedyktynów w Orłowej , a orłowscy mnisi posiedli prawo pobierania dochodów z karczmy i dziesięcin m.in .
z położonej po śląskiej stronie Ostrawy .
Po założeniu Morawskiej Ostrawy , co stało się pomiędzy 1268 a 1278 , dla odróżnienia od niej prawobrzeżną Ostrawę zaczęto nazywać `` Słowiańską '' , a od XVI wieku `` Polską '' .
W 1290 w wyniku trwającego od śmierci księcia Władysława opolskiego w 1281/1282 rozdrobnienia feudalnego księstwa opolsko-raciborskiego powstało nowe księstwo cieszyńskie , w granicach którego znalazła się również prawobrzeżna Ostrawa .
Siedem lat później granica na Ostrawicy została uregulowana po raz kolejny na mocy dyplomu zawartego w 1297 między Mieszkiem cieszyńskim a biskupem ołomunieckim Dytrykiem .
Na liście świadków tego dokumentu widniał kasztelan ( grodowy ) ostrawski Herman , rezydujący z pewnością na tutejszym zamku .
Od 1327 księstwo cieszyńskie stanowiło lenno Królestwa Czech , co zmniejszyło znaczenie zamku .
W 1332 wymieniony jest ostatni znany kasztelan ostrawski , rycerz imieniem Dziersław .
Założona na przełomie XIV i XV wieku parafia św .
Jerzego Męczennika w połowie XV wieku liczyła 165 osób .
Pierwszymi znanymi prywatnymi właścicielami Polskiej Ostrawy byli Jan i Arnošt z Tworkowa piszący się na dokumencie z 1434 `` na Polskiej Ostrawie '' .
W latach 70 .
XV wieku był to z kolei Hrziwnacz z Heraltic .
Najważniejszymi rodami szlacheckimi władającymi Polską Ostrawą byli później Sedlniccy z Choltic ( 1508-1714 ) oraz Wilczkowie z Dobrej Zemicy ( 1714-1848 ) .
Sedlniccy w XVI wieku przebudowali miejscowy zamek na renesansowy .
Za panowania Wilczków w 1787 rozpoczęto wydobycie węgla kamiennego , co rozpoczęło rozwój również demograficzny miejscowości , w 1879 podniesionej do rangi miasteczka .
W latach 1911-1913 wybudowano budynek ratusza .
W 1904 dzięki staraniom Macierzy Ziemi Cieszyńskiej w miejscowości powstała szkoła ludowa z polskim językiem wykładowym , a w latach 1906-1908 dwie ochronki dla polskich dzieci .
Według austriackiego spisu ludności z 1910 roku miasteczko Polska Ostrawa miała obszar 1405 hektarów i 22892 mieszkańców , z czego 22693 zameldowanych na stałe , 1296 ( 5,7 % ) niemiecko- , 16927 ( 74.6 % ) czesko i 4467 ( 19.7 % ) polskojęzycznych .
Żydzi nie mogli deklarować używania języka jidysz , więc większość zadeklarowała język niemiecki jako ich `` język potoczny '' .
Podział według religii kształtował się następująco : 21604 ( 94.4 % ) katolików , 885 ( 3.8 % ) ewangelików i 290 ( 1.3 % ) wyznawców judaizmu .
Po I wojnie światowej miasteczko znalazło się w granicach Czechosłowacji , a 17 listopada 1919 roku zmieniono jego nazwę na `` Śląską Ostrawę '' .
17 września 1920 uzyskała ona pełnię praw miejskich .
Po powstaniu państwa czechosłowackiego powstała idea stworzenia `` Wielkiej Ostrawy '' .
Projekt z 1919 przewidywał połączenie 15 gmin : Morawska Ostrawa , Przywóz , Witkowice , Mariánské Hory , Zábřeh nad Odrou , Nová Ves , Hrabůvka , Svinov , Kunčice nad Ostravicí , Malé Kunčice , Polska Ostrawa , Muglinov , Gruszów , Radwanice i Michałkowice .
Po szeregu wydanych ustaw i rozwiązaniu szeregu punktów spornych o przynależność nowego tworu administracyjnego do Moraw lub Śląska projekt ograniczono tylko do 7 morawskich gmin połączonych w jedno miasto o nazwie Morawska Ostrawa .
W Śląskiej Ostrawie powstał konkurencyjny projekt przyłączenia do niej Gruszowa , Muglinowa , Michałkowic i Radwanic , jednak nie zgodziły się na to Radwanice i Muglinów .
W październiku 1938 r. wraz z Zaolziem skrawek gminy Śląska Ostrawa został przyłączony do Polski i 1 lutego 1939 włączony do wiejskiej gminy Pietwałd w powiecie frysztackim .
Przyłączony obszar składał się z nieużytków , brak w nim było większej liczby zabudowań .
Pozostały obszar z większością ludności pozostał w granicach Czech .
1 lipca 1941 r. Śląska Ostrawa została włączona do Ostrawy Morawskiej w ramach realizacji projektu tzw .
Wielkiej Ostrawy .
Oznaczało to też koniec samodzielności Śląskiej Ostrawy .
W 1941 do Morawskiej Ostrawy przyłączono m.in .
Śląską Ostrawę , Gruszów , Kończyce Wielkie , Kończyce Małe , Michałkowice , Muglinów i Radwanice z powiatu frydeckiego .
W latach 1946-1960 miejscowości te stanowiły swój własny obwód miejski , zaś w latach 1961-1990 były w obwodzie miejskim Śląskiej Ostrawy .
