Ślůnski kůń
Ślůnski kůń ( Ślůnzok ) je zorta kůńa , kero uostała wychowano we Ślůnsku .
Sům brane za fest dobre poćůngowe kůńe .
Terozki tajlujymy ta zorta na dwje - ślůnske kůńe starygo a nowygo typu .
Gyszichta .
Ślůnske kůńe to zorta zatela staro , bo jeji poczůntek datuje śe na XIX stoleće , choćoż jeszcze tedy ńy bůła mjanowano tak , jako je dźiśo .
Po kůńcu napoleůńskich wojnůw na teryńe Ślůnska pruski regjyrůnek wspjyroł cichtowańy kawaleryjskich kůńůw .
Ze prziczynům , co rosła potrzeba na kůńe do roboty , chůw bůł po to , coby przemjyńić leke wjyrchowe kůńe ( zauobycz trakyńskij , wschodńopruskij , ynglickij a půłynglickij zorty ) we gibajůnco-robocze kůńe , kere můgům půmogać we roli a transporće .
