Środa Śląska ( gromada )
Środa Śląska – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Środa Śląska z siedzibą GRN w mieście Środzie Śląskiej ( nie wchodzącym w skład gromady ) utworzono 1 stycznia 1960 w powiecie średzkim w woj .
wrocławskim z obszarów zniesionych gromad : Chomiąża ( wsie Jastrzębce i Lipnica ) , Wilczków ( wieś Proszków ) , Święte ( wsie Przedmoście , Święte i Komorniki ) i Kryniczno ( wsie Chwalimierz , Juszczyn i Jugowiec ) w tymże powiecie .
Dla gromady ustalono 27 członków gromadzkiej rady narodowej .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie średzkim utworzono gminę Środa Śląska .
