Morderstwo George ’ a Floyda
Morderstwo George ’ a Floyda – 25 maja 2020 w Minneapolis w amerykańskim stanie Minnesota śmierć poniósł 46-letni Afroamerykanin George Floyd , który został obezwładniony przez policjantów w sposób , który uniemożliwiał oddychanie .
Powodem jego zatrzymania było podejrzenie , że mógł użyć fałszywego banknotu dwudziestodolarowego .
Informacja o jego śmierci wywołała masowe zamieszki i protesty .
Zdarzenie .
Derek Chauvin , policjant wezwany na miejsce przestępstwa , skuł kajdankami 46-letniego George ’ a Floyda , a następnie przez kilka minut przyciskał jego kark kolanem do ziemi , przez co Floyd nie mógł oddychać , co doprowadziło do jego śmierci .
Ucisk kolanem na kark jest dopuszczoną w policji Minneapolis techniką obezwładniania .
Policjant stosował ją przez 8 minut i 46 sekund , z czego przez 2 minuty i 53 sekundy Floyd był już nieprzytomny .
W zatrzymaniu brało udział jeszcze trzech innych policjantów – J. Alexander Kueng trzymał Floyda za plecy , Thomas K. Lane za nogi , a zajściu przyglądał się Tou Thao .
Zajście zostało nagrane smartfonami przez przechodniów i opublikowane w mediach społecznościowych .
Policja wydała oświadczenie , że podejrzany odmówił opuszczenia samochodu na wyraźne polecenie policjanta .
Według policyjnego raportu , sporządzonego na podstawie nagrania z kamery w radiowozie Keunga i Lane ’ a , Floyd „ nie opuścił dobrowolnie pojazdu i szamotał się z funkcjonariuszami , umyślnie padając na ziemię , mówiąc , że nie wejdzie do samochodu i odmawiając stania ” .
Nagrania z monitoringu pobliskiej restauracji wskazują na sprzeczny przebieg wydarzeń – według nich , Floyd podczas eskortowania do radiowozu dwukrotnie upadł .
Nagrania świadków , w których George wielokrotnie powtarzał słowa : „ Błagam ” , „ Nie mogę oddychać ” i „ Nie zabijaj mnie ” szybko rozprzestrzeniły się w mediach społecznościowych i informacyjnych .
Wszyscy czterej funkcjonariusze biorący udział w zajściu następnego dnia zostali zwolnieni z pracy .
W przeszłości George Floyd był kilkukrotnie karany : w 2002 spędził 30 dni w areszcie za kradzież , w 2005 spędził 10 miesięcy za posiadanie kokainy , a w 2009 został skazany na 5 lat więzienia za dokonane w 2007 włamanie do domu i napad z bronią w ręku na ciężarną kobietę .
Śledztwo .
Wstępne wyniki z oficjalnej autopsji nie wykazały , jakoby 46-latek zmarł w wyniku uduszenia , a w wyniku połączenia kilku czynników – skrępowania , które pogłębiło występujące u niego schorzenia związane z sercem , w tym chorobę wieńcową , jak również obecność w organizmie substancji odurzających , jak fentanyl , norfentanyl , amfetamina , metamfetamina , morfina , konopie indyjskie .
Wykazano również u niego pozytywny wynik testu na COVID-19 .
Lewa tętnica wieńcowa była zwężona w 75 % , prawa tętnica wieńcowa w 90 % , nie stwierdzono uszkodzeń karku ani krtani .
Na zlecenie prawników rodziny Floyda przeprowadzona została niezależna autopsja , w której stwierdzono , że jedyną przyczyną śmierci było uduszenie wywołane przez „ stały nacisk ” .
Na Chauvina w przeszłości wielokrotnie spływały skargi obywateli , dotyczące nadużywania władzy .
Dwie z nich zostały uznane za zasadne .
Dotyczyły stosowania poniżającego tonu i uwłaczającego języka w stosunku do zatrzymanych .
Na prośbę Departamentu Policji Minneapolis , Federalne Biuro Śledcze ( FBI ) wszczęło postępowanie ws .
naruszenia federalnych praw obywatelskich .
Własne śledztwo prowadzi również stanowe Bureau of Criminal Apprehension ( BCA ) w związku z możliwością naruszenia praw stanu Minnesota .
29 maja Derek Chauvin został aresztowany pod zarzutem zabójstwa .
Prokurator okręgowy hrabstwa Hennepin wyraził nadzieję , że zarzuty postawione zostaną również trzem pozostałym funkcjonariuszom biorącym udział w interwencji .
3 czerwca wydano nakaz aresztowania pozostałych trzech policjantów pod zarzutem udzielenia pomocy w morderstwie i nakłaniania do niego .
21 kwietnia 2021 roku Derek Chauvin został uznany winnym morderstwa George ' a Floyda .
25 czerwca 2021 roku sąd w Minneapolis ogłosił , że były policjant Derek Chauvin został skazany na 22,5 roku więzienia .
Protesty i zamieszki .
26 maja w aglomeracji Minneapolis-Saint Paul , z której pochodził Floyd , rozpoczęły się protesty w związku z jego śmiercią , która wpisywała się w serię zabójstw na nieuzbrojonych Afroamerykanach w trakcie interwencji policji .
Początkowo miały one pokojowy przebieg , później część z osób protestujących zaczęła wywoływać zamieszki , podczas których wybito okna posterunku i podpalono dwa sklepy , a wiele innych zostało okradzionych lub zniszczonych .
Podczas niektórych zajść z policją użyto gazu łzawiącego i gumowych kul .
W Minneapolis , w trakcie zamieszek tłum zajął i podpalił posterunek policji , splądrował sklepy , niszczył i podpalał samochody .
Od wtorku 26 maja wyszło nawet kilkadziesiąt tysięcy osób .
Z raportu straży pożarnej wynika , że tylko w środę ( 27 maja ) doszło do spalenia około 16 budynków .
W następnych dniach zamieszki i protesty zaczęto organizować w kolejnych miastach Stanów Zjednoczonych .
Dotychczas podczas protestów zginęło ponad 17 osób oraz aresztowano około 11 tysięcy protestujących .
Doszło również do ataków policjantów na przedstawicieli mediów i prasy .
W miejscach publicznych pojawiły się na budynkach i pomnikach hasła demonstrantów w formie graffiti , jednym z zamalowanych obiektów był pomnik Tadeusza Kościuszki w Waszyngtonie .
31 maja 2020 Donald Trump zapowiedział uznanie Antify za organizację terrorystyczną .
Nie zostały jednak wówczas przez niego podane żadne szczegóły takiej decyzji .
We wcześniejszych wpisach na Twitterze , Donald Trump sugerował , że „ radykalnie lewicowi anarchiści ” pod przewodnictwem Antify są odpowiedzialni za zamieszki .
Niemniej jednak , Federalne Biuro Śledcze w oficjalnych dokumentach , chociaż nie zaprzeczyło udziale osób powiązanych z ruchem , nie potwierdziło uczestnictwach większych zorganizowanych grup Antify w zamieszkach .
Tak samo , wśród kilkudziesięciu dokumentów osób oskarżonych na podstawie przepisów federalnych , żadna nie była powiązana z ruchem antyfaszystowskim .
Wśród oskarżonych znalazły się natomiast osoby związane ze skrajnie prawicowym ruchem Boogaloo .
FBI ostrzegło również przed prawicowymi ekstremistami , którzy poprzez media społecznościowe namawiali do prowokacji poprzez strzelanie do agentów federalnych oraz protestujących .
7 czerwca przewodnicząca rady miasta Minneapolis Lisa Bender zapowiedziała rozwiązanie policji w mieście .
Pogrzeb George ’ a Floyda miał miejsce 9 czerwca 2020 r. w jego rodzinnym mieście Houston .
Uroczystość w protestanckim kościele Fountain of Praise zgromadziła ponad 500 osób , w tym polityków ( kongresmen Al Green , burmistrz Houston Sylvester Turner ) i celebrytów .
Podczas pogrzebu , w ramach wideokonferencji połączono się z kandydatem na urząd prezydenta USA Joe Bidenem .
Po ceremonii trumnę z ciałem Floyda przewieziono na cmentarz w Pearland , procesji towarzyszyło ponad 100 pojazdów , mieszkańcy Houston oraz przyjezdni .
Dezinformacja .
Po wybuchu protestów oraz zamieszek , w internecie zaczęło pojawiać się wiele fake newsów , a także teorii spiskowych powielanych na portalach społecznościowych .
Według badania przeprowadzonego przez Zignal Labs wykazano , że trzema najczęstszymi tematami dezinformacji oraz teorii spiskowych powstałymi wokół protestów są :
Na serwisie społecznościowym Twitter duże kontrowersje wzbudził profil @ ANTIFA_US , który w treści wysyłanych tweetów nawoływał do używania przemocy m.in .
wobec białych zamożnych ludzi .
Jeden z zamieszczonych tweetów był szeroko komentowany w mediach społecznościowych i służył jako argument o szerokim zaangażowaniu Antify w protesty .
Niedługo po tym okazało się jednak , że konto było w rzeczywistości prowadzone przez rasistowsko-nacjonalistyczną grupę Identity Evropa .
Administracja Twittera wydała oświadczenie , w którym powiadomiła o zawieszeniu konta , a także poinformowała , że już wcześniej zawieszała konta prowadzone przez tę grupę , m.in .
z powodu szerzenia nienawiści ze względu na rasę , religię czy orientację seksualną .
Odniesienia w kulturze .
Zainspirowany śmiercią George ’ a Floyda oraz wywołanymi zamieszkami muzyk Robb Flynn napisał słowa piosenki , które dołączył do wcześniej nagranej kompozycji pt .
„ Stop Bleeding ” swojego zespołu Machine Head , po czym w utworze gościnnie wystąpił także wokalista Jesse Leach z grupy Killswitch Engage , zaś do całości został nakręcony wideoklip .
Piosenkę o śmierci G. Floyda , zatytułowaną „ American Reckoning ” , nagrała także grupa Bon Jovi .
Sprawa George ’ a Floyda została także wzmiankowana w piosence pt .
„ Manifest2020 ” , dotyczącej sprawy śmierci Breonny Taylor .
Piosenkarka H.E.R .
również nagrała piosenkę związaną z Floydem pt .
„ I Ca n't Breathe '' , która została nagrodzona w 2021 nagrodą Grammy za piosenkę roku .
