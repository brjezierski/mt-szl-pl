Śmiary ( gromada )
Śmiary – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Śmiary z siedzibą GRN w Śmiarach utworzono – jako jedną z 8759 gromad – w powiecie siedleckim w woj .
warszawskim , na mocy uchwały nr VI/10/18/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Daćbogi , Łupiny , Mroczki , Pluty , Śmiary i Tworki ze zniesionej gminy Domanice w tymże powiecie .
Dla gromady ustalono 17 członków gromadzkiej rady narodowej .
31 grudnia 1961 gromadę zniesiono , włączając jej obszar do gromad : Wiśniew ( wieś Tworki ) i Domanice ( wsie Daćbogi , Kluty , Łapiny , Mroczki i Śmiary ) w tymże powiecie .
