Świadkowie Jehowy
Świadkowie Jehowy , pełna nazwa Chrześcijański Zbór Świadków Jehowy – restoracjonistyczny związek wyznaniowy , głoszący , że jedynym Bogiem jest Jehowa ( Jahwe ) , oraz o zbliżającym się objęciu władzy nad światem przez Królestwo Boże , które zaprowadzi na całej ziemi rajskie warunki życia wiecznego .
Świadkowie Jehowy są zaliczani do tzw .
nurtu badackiego , czerpiącego z tradycji millenarystycznych .
Ruch został zapoczątkowany przez Charlesa T. Russella w 1870 roku w Pensylwanii ( w Stanach Zjednoczonych ) .
W 2022 roku na całym świecie związek wyznaniowy liczył 8,7 miliona głosicieli należących do prawie 118 tysięcy zborów ( w Polsce ponad 114 tys .
głosicieli w 1272 zborach ) .
Świadkowie Jehowy są znani z działalności ewangelizacyjnej i nieodpłatnego rozpowszechniania swoich publikacji ( w tym czasopism : „ Strażnica ” oraz „ Przebudźcie się ! ” ) .
Posługują się własnym serwisem internetowym jw.org oraz bezpłatną aplikacją `` JW Library '' , która jest dostępna na większość urządzeń mobilnych .
Serwis internetowy jest dostępny w ponad 860 językach , a publikacje biblijne i filmy są w nim udostępnione do bezpłatnego pobrania w przeszło 1070 językach , co stawia jw.org na pierwszym miejscu pod względem liczby tłumaczeń .
Historia .
Początki ( 1870–1916 ) .
Świadkowie Jehowy rozpoczęli działalność w roku 1870 , kiedy Charles Taze Russell wraz z małą grupą przyjaciół utworzył niewielką grupę studiującą Biblię w Allegheny ( obecnie część miasta Pittsburgh w stanie Pensylwania w Stanach Zjednoczonych ) .
Aby publikować wyniki swoich dociekań na temat tego , co grupa uznała za biblijną prawdę , często sprzeczną z doktrynami wyznawanymi przez inne wyznania , w 1879 roku Russell zaczął wydawać czasopismo „ Strażnica ” .
Wydawał także ze współpracownikami „ Traktaty Staroteologiczne ” , których celem było wykazanie , że poglądy grupy nie są nowe , lecz wywodzą się z Biblii .
Osoby , które przyjmowały głoszone nauki , głównie dzięki rozpowszechnianym publikacjom , zaczęły zbierać się w grupy w celu wspólnego studiowania Biblii .
Utworzyły one pierwsze zbory , zwane początkowo klasami czy zastępami .
W kwietniu 1910 roku przyjęły one nazwę Badacze Pisma Świętego ( ) .
Początkowo „ Strażnica ” i traktaty religijne , opracowywane przez Russella i jego współpracowników , prawie w całości były drukowane przez firmy komercyjne .
Szukając możliwości wydawania ich w większym nakładzie , w 1881 roku Russell wraz ze współpracownikami założył Towarzystwo Traktatowe Strażnica Syjońska ( obecnie znane jako Pensylwańskie Towarzystwo Biblijne i Traktatowe – Strażnica ) .
Zostało ono zarejestrowane w 1884 roku , a Russell został jego prezesem .
W 1885 roku publikacje Russella rozpowszechniało około 300 ochotników , zwanych kolporterami .
Z czasem rozpoczęto także wysyłanie misjonarzy za granicę i tworzenie pierwszych oddziałów Towarzystwa Strażnica poza Stanami Zjednoczonymi – w 1900 roku w Anglii , w 1902 roku w Niemczech , a do roku 1904 w Australii i w Szwajcarii .
W 1909 roku główną siedzibę Towarzystwa Strażnica przeniesiono do nowojorskiego Brooklynu .
Zaangażowanie Russella w szeroko zakrojoną działalność wydawniczą spowodowało , że np .
w 1912 roku był najbardziej rozpowszechnionym autorem chrześcijańskich publikacji w Stanach Zjednoczonych .
Od 1914 roku posługiwano się w krzewieniu nauk biblijnych nowatorską wówczas techniką : wyświetlano zestaw filmów oraz przeźroczy zsynchronizowanych z oprawą dźwiękową , zatytułowany „ Fotodrama stworzenia ” .
Tylko w ciągu pierwszego roku wyświetlania tę trwającą 8 godzin prezentację obejrzało ponad 9 milionów widzów na trzech kontynentach .
Charles Taze Russell zmarł 31 października 1916 w wieku 64 lat podczas powrotu z podróży ewangelizacyjnej .
Reorganizacja ( 1917–1942 ) .
Po śmierci Charlesa Russella ( 1916 ) , 6 stycznia 1917 roku na stanowisko prezesa Towarzystwa Strażnica został wybrany Joseph Franklin Rutherford .
Usprawnił on funkcjonowanie zborów Badaczy Pisma Świętego oraz nadał rozmach działalności kaznodziejskiej .
We wrześniu 1919 roku na zgromadzeniu , które odbyło się Cedar Point w stanie Ohio , Rutherford oświadczył : `` Misją chrześcijanina na ziemi ( ... ) jest głoszenie orędzia o sprawiedliwym Królestwie Pana , które zapewni błogosławieństwa całemu wzdychającemu stworzeniu '' .
Na tym zgromadzeniu ogłoszono też rozpoczęcie wydawania nowego czasopisma pt .
„ The Golden Age ” ( „ Złoty Wiek ” , obecnie znane jako „ Przebudźcie się ! ” ) .
Na międzynarodowym zgromadzeniu , które odbyło się w tym samym miejscu we wrześniu 1922 roku , ogłoszono , że odtąd większy nacisk zostanie położony na głoszenie ewangelii `` od domu do domu '' .
Służba tego rodzaju stała się cechą charakterystyczną Świadków Jehowy .
W kolejnych latach wprowadzano dalsze istotne zmiany w niektórych naukach i metodach głoszenia , a także w sprawach organizacyjnych .
Opublikowana została seria nowych książek ( m.in .
„ Wyzwolenie ” ) , które miały zastąpić „ Wykłady Pisma Świętego ” napisane przez Charlesa Russella .
W latach 20. i 30 .
XX wieku szeroko wykorzystywano transmisje radiowe w celu szerzenia nauk biblijnych .
Korzystano z usług stacji komercyjnych , ale też utworzono sieć własnych stacji radiowych , nadających audycje o tematyce religijnej .
W roku 1926 Towarzystwo Strażnica posiadało sześć własnych rozgłośni radiowych , z których główną i najdłużej działającą było nowojorskie radio WBBR .
Stacja radiowa WORD działała na przedmieściach Chicago , a kolejne cztery w kanadyjskich prowincjach Alberta ( CHCY ) , Kolumbia Brytyjska ( CFYC ) , Ontario ( CKCX ) i Saskatchewan ( CHUC ) .
Pod koniec lat 20. w Australii uruchomioną pierwszą własną stację radiową – 2HD w Newcastle , w stanie Nowa Południowa Walia .
Trzy następne powstały w stanach Australia Południowa , Tasmania i Queensland .
26 lipca 1931 roku na międzynarodowym kongresie w Columbus w stanie Ohio przyjęto rezolucję nadająca nową nazwę – `` Świadkowie Jehowy '' , opartą na Księdze Izajasza 43:10–12 .
Nazwa ta odróżniała tę społeczność religijną od innych grup powstałych po podziałach w ruchu Badaczy Pisma Świętego i od pozostałej części chrześcijaństwa .
W rezolucji oświadczono między innymi : „ Jesteśmy sługami Jehowy Boga upoważnionymi do wykonania w Jego imieniu pewnego dzieła , mianowicie dawania – zgodnie z Jego przykazaniem – świadectwa o Jezusie Chrystusie i powiadamiania ludzi , iż Jehowa jest prawdziwym i wszechmocnym Bogiem .
Z radością więc obieramy i przyjmujemy imię , które Pan Bóg wypowiedział swymi ustami , i pragniemy , by nas znano pod tym imieniem i nazywano nim , a mianowicie : Świadkowie Jehowy ” & lt ; ref name= '' r12/lp-p/2006126 '' & gt ; & lt ; /ref & gt ; .
