Świecie ( gromada )
Świecie ( do 30 XII 1959 `` Sulnowo '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Świecie z siedzibą GRN w mieście Świeciu ( nie wchodzącym w jej skład ) utworzono 31 grudnia 1959 w powiecie świeckim w woj .
bydgoskim w związku z przeniesieniem siedziby GRN gromady Sulnowo z Sulnowa do Świecia i zmianą nazwy jednostki na `` gromada Świecie '' ; równocześnie do gromady Świecie włączono obszar zniesionej gromady Wiąg w tymże powiecie .
W 1961 roku gromada miała 25 członków gromadzkiej rady narodowej .
31 grudnia 1961 do gromady Świecie włączono wsie Głogówko Królewskie , Wielki Konopat ( bez parceli 1–13 , 14/1 , 81–86 , 161–164 , 173 i 174 ) i Kozłowo oraz osadę Żurawia Kępa ( bez parceli 1–11 , 35–40 i 38a ) ze zniesionej gromady Przechowo w tymże powiecie .
1 stycznia 1969 z gromady Świecie wyłączono grunty o powierzchni ogólnej 37,73 ha , włączając je do miasta Świecie w tymże powiecie ; do gromady Świecie ze Świecia włączono natomiast grunty rolne o powierzchni ogólnej 572,42 ha oraz sołectwa Drozdowo i Polski Konopat wraz z osadą Terespol ze zniesionej gromady Przysiersk – w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie świeckim reaktywowano zniesioną w 1954 roku gminę Świecie .
