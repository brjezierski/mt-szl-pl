Siąszyce ( gromada )
Siąszyce – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Siąszyce z siedzibą GRN w Siąszycach utworzono – jako jedną z 8759 gromad na obszarze Polski – w powiecie konińskim w woj .
poznańskim , na mocy uchwały nr 25/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Biała Panieńska , Gliny , Rybie , Siąszyce III , Siąszyce i Zośniki ( Zosinki ) ze zniesionej gminy Dąbroszyn w tymże powiecie .
Dla gromady ustalono 19 członków gromadzkiej rady narodowej .
Gromadę zniesiono 1 stycznia 1958 , a jej obszar włączono do gromady Rychwał w tymże powiecie .
