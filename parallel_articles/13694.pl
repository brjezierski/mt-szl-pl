Ziębice ( gromada )
Ziębice ( do 31 XII 1959 `` Nieszków '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Ziębice z siedzibą GRN w mieście Ziębicach ( nie wchodzącym w skład gromady ) utworzono 1 stycznia 1960 w powiecie ząbkowickim w woj .
wrocławskim w związku z przeniesieniem siedziby GRN gromady Nieszków z Nieszkowa do Ziębic i zmianą nazwy jednostki na `` gromada Ziębice '' .
Dla gromady ustalono 27 członków gromadzkiej rady narodowej .
1 lipca 1968 do gromady Ziębice włączono wsie Niedźwiednik i Rososznica ze zniesionej gromady Niedźwiednik w tymże powiecie .
1 stycznia 1970 do gromady Ziębice włączono obszar gruntów o powierzchni 310,74 ha z miasta Ziębice w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie ząbkowickim utworzono gminę Ziębice .
