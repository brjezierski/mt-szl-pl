Żarki ( gromada w powiecie zgorzeleckim )
Żarki – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Żarki z siedzibą GRN w Żarkach ( obecna nazwa : `` Żarki Średnie '' ) utworzono – jako jedną z 8759 gromad na obszarze Polski – w powiecie zgorzeleckim w woj .
wrocławskim , na mocy uchwały nr 34/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Żarki i Żarska Wieś ze zniesionej gminy Dłużyna ( Dolna ) oraz Żarka ze zniesionej gminy Pieńsk w tymże powiecie .
Dla gromady ustalono 10 członków gromadzkiej rady narodowej .
1 stycznia 1960 gromadę zniesiono , a jej główny obszar ( wsie Żarki i Żarska Wieś ) włączono do nowo utworzonej gromady Żarska Wieś , natomiast wieś Żarka włączono do gromady Pieńsk – w tymże powiecie .
