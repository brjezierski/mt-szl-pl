Żarnów ( gromada )
Żarnów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Żarnów z siedzibą GRN w Żarnowie utworzono – jako jedną z 8759 gromad na obszarze Polski – w powiecie opoczyńskim w woj .
kieleckim , na mocy uchwały nr 13g/54 WRN w Kielcach z dnia 29 września 1954 .
W skład jednostki weszły obszary dotychczasowych gromad Żarnów , Tresta , Dorobna Wieś i Trojanowice ze zniesionej gminy Topolice oraz Nowa Góra i Sielec ze zniesionej gminy Machory w tymże powiecie .
Dla gromady ustalono 20 członków gromadzkiej rady narodowej .
1 stycznia 1959 do gromady Żarnów przyłączono obszar zniesionej gromady Bronów ( planowana data 1 stycznia 1958 została zmieniona na 1 stycznia 1959 uchwałą Prezydium Wojewódzkiej Rady Narodowej w Kielcach Nr 439/58 z 18 listopada 1958 ) .
31 grudnia 1959 do gromady Żarnów przyłączono wsie Dłużniewice , Pilichowice i Zdyszewice , kolonie Dłużniewice , Prawdzice , Pilichowice , Ruda Pilichowska , Rudzew i Kowalicha , osady Czersko i Zdyszewicki Józefów oraz parcelacje Pilichowice i Dłużniewice ze zniesionej gromady Dłużniewice oraz wsie Topolice , Budków , Odrowąż i Nadole wraz z osadą Zalesie ze zniesionej gromady Topolice .
31 grudnia 1961 do gromady Żarnów przyłączono wieś Grębenice ze zniesionej gromady Machory .
Gromada przetrwała do końca 1972 roku , czyli do kolejnej reformy gminnej .
1 stycznia 1973 utworzono gminę Żarnów .
