Żelechów ( gromada )
Żelechów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Żelechów siedzibą GRN w mieście Żelechowie ( nie wchodzącym w jej skład ) utworzono 1 stycznia 1958 w powiecie garwolińskim w woj .
warszawskim z obszaru zniesionych gromad Zakrzówek i Wola Żelechowska .
Dla gromady ustalono 23 członków gromadzkiej rady narodowej .
31 grudnia 1959 do gromady Żelechów przyłączono obszar zniesionej gromady Goniwilk w tymże powiecie .
31 grudnia 1961 do gromady Żelechów włączono wsie Piastów , Sokolniki i Stefanów ze zniesionej gromady Piastów w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie garwolińskim reaktywowano zniesioną w 1954 roku gminę Żelechów .
