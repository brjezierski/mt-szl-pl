Żelków-Kolonia ( gromada )
Żelków-Kolonia ( początkowo `` Żelków kolonia '' , następnie `` Żelków Kolonia '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę `` Żelków kolonia '' ( pisownia bez łącznika , `` kolonia '' od małej litery ) z siedzibą GRN w Żelkowie kolonii ( w obecnym brzmieniu `` Żelków-Kolonia '' ) utworzono – jako jedną z 8759 gromad – w powiecie siedleckim w woj .
warszawskim , na mocy uchwały nr VI/10/18/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Teodorów , Żelków Kolonia i Żelków Wieś ( ) ze zniesionej gminy Skórzec oraz przysiółki Swoboda i Wyględówka ( ) z dotychczasowej gromady Iganie Stare ze zniesionej gminy Niwiski w tymże powiecie .
Dla gromady ustalono 11 członków gromadzkiej rady narodowej .
31 grudnia 1959 do gromady Żelków Kolonia przyłączono obszar zniesionej gromady Wołyńce w tymże powiecie ( bez wsi Myrcha , Stok Wiśniewski , Wólka Wołyniecka , Lipniak i Podsekuła ) .
31 grudnia 1961 z gromady Żelków-Kolonia wyłączono część obszaru o powierzchni 293 ha , włączając ją do miasta Siedlce ( powiat miejski ) w tymże województwie ; do gromady Żelków-Kolonia włączono natomiast wsie Dąbrówka-Wyłazy i Stara Dąbrówka ze zniesionej gromady Dąbrówka-Niwka w powiecie siedleckim .
Gromadę zniesiono 1 stycznia 1969 , a jej obszar włączono do gromad Siedlce ( wsie Rakowiec , Wołyńce , Wołyńce Kolonia i Żelków Kolonia ) i Skórzec ( wsie Dąbrówka Stara , Dąbrówka Wyłazy , Teodorów i Żelków Wieś ) w tymże powiecie .
