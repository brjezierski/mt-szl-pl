Żelazna ( gromada )
Żelazna – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Żelazna siedzibą GRN w Żelaznej utworzono – jako jedną z 8759 gromad na obszarze Polski – w powiecie skierniewickim w woj .
łódzkim , na mocy uchwały nr 39/54 WRN w Łodzi z dnia 4 października 1954 .
W skład jednostki weszły obszary dotychczasowych gromad Żelazna , Brzozów , Józefatów , Rzeczków , Rzędków , Wola Wysoka i Zalesie ze zniesionej gminy Dębowa Góra oraz obszar dotychczasowej gromady Lnisno ze zniesionej gminy Głuchów w tymże powiecie .
Dla gromady ustalono & lt ; del & gt ; 21 & lt ; /del & gt ; 17 członków gromadzkiej rady narodowej .
31 grudnia 1962 do gromady Żelazna przyłączono wieś Rzędków Stary z gromady Kawenczyn Nowy w tymże powiecie .
1 lipca 1968 gromadę zniesiono , a jej obszar włączono do gromad : Dębowa Góra ( wieś i parcelę Brzozów , wieś Józefatów , wieś Rzeczków , wieś Rzędków , wieś Stary Rzędków , wieś Wola Wysoka , wieś Zalesie , wieś i parcelę Żelazna , wieś Julków , przysiółek Leonów , parcelę Parcela oraz kolonię Zajrzew ) i Godzianów ( wieś Lnisno ) w tymże powiecie .
