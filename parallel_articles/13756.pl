Żnin ( gromada )
Żnin ( do 30 XII 1959 `` Jaroszewo '' ; od 31 XII 1961 `` Żnin-Zachód '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Żnin z siedzibą GRN w mieście Żninie ( nie wchodzącym w jej skład ) utworzono 31 grudnia 1959 w powiecie żnińskim w woj .
bydgoskim w związku z przeniesieniem siedziby GRN gromady Jaroszewo z Jaroszewa do Żnina i zmianą nazwy jednostki na `` gromada Żnin '' ; równocześnie do gromady Żnin włączono obszary zniesionych gromad Bożejewice i Słębowo ( bez wsi Podobowice i Ustaszewo ) w tymże powiecie .
W 1961 roku gromada miała 20 członków gromadzkiej rady narodowej .
31 grudnia 1961 z gromady Żnin wyłączono wsie Kaczkowo , Kaczkówko i Uścikowo , włączając je do znoszonej gromady Juncewo w tymże powiecie , po czym gromadę Żnin przemianowano na `` gromada Żnin-Zachód '' .
