Baboszewo ( gromada )
Baboszewo – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Baboszewo z siedzibą GRN w Baboszewie utworzono – jako jedną z 8759 gromad na obszarze Polski – w powiecie płońskim w woj .
warszawskim , na mocy uchwały nr VI/10/14/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Baboszewo , Brzeście , Brzeście Małe , Brzeście Nowe , Cieszkowo Nowe , Cieszkowo Stare , Korzybie , Krościn , Kruszewie , Sokolniki i Sokolniki Nowe ze zniesionej gminy Sarbiewo w tymże powiecie .
Dla gromady ustalono 21 członków gromadzkiej rady narodowej .
31 grudnia 1959 do gromady Baboszewo przyłączono obszar zniesionej gromady Rzewin w tymże powiecie ( bez wsi Pieńki Rzewińskie i Galominek ) , a także wsie Maława-Kowale i Zbyszno ze znoszonej gromady Starczewo Wielkie w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie płońskim utworzono gminę Baboszewo .
