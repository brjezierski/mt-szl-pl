Balice ( gromada w powiecie buskim )
Balice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Balice z siedzibą GRN we Balicach utworzono – jako jedną z 8759 gromad na obszarze Polski – w powiecie buskim w woj .
kieleckim , na mocy uchwały nr 13a/54 WRN w Kielcach z dnia 29 września 1954 .
W skład jednostki weszły obszary dotychczasowych gromad Balice , Bugaj i Zawada ze zniesionej gminy Gnojno , Kostera ze zniesionej gminy Szaniec oraz Palonki ze zniesionej gminy Szczytniki w tymże powiecie .
Dla gromady ustalono 17 członków gromadzkiej rady narodowej .
1 stycznia 1956 gromada weszła w skład nowo utworzonego powiatu chmielnickiego w tymże województwie .
31 grudnia 1959 do gromady Balice przyłączono wieś Służów oraz kolonie Służów Pierwszy i Służów Drugi ze zniesionej gromady Kotki w powiecie buskim
31 grudnia 1961 do gromady Balice przyłączono wsie Kotlice , Borzykowa i Suskrajowice oraz kolonie Lipna Górna , Słotwiny i Zasadcze , Odpadki , Kotlice , Jacentówka , Suskrajowice Kowalówka , Suskrajowice Bzie , Suskrajowice Dobra , Suskrajowice Stanisławów oraz przysiółek Borzykowska Wygoda ze zniesionej gromady Kotlice w tymże powiecie , po czym – w związku ze zlikwidowaniem powiatu chmielnickiego tegoż dnia – gromadę Balice włączono z powrotem do powiatu buskiego w tymże województwie .
Gromada przetrwała do końca 1972 roku , czyli do kolejnej reformy gminnej .
