Bamberg
Bamberg – miasto na prawach powiatu w Niemczech , w kraju związkowym Bawaria , w rejencji Górna Frankonia , siedziba regionu Oberfranken-West oraz powiatu Bamberg ( do którego nie należy ) .
Leży nad rzeką Regnitz , która w odległości około 7 km od centrum miasta dwoma ramionami uchodzi do Menu .
Nazwa .
Prawdopodobnie pierwsza wzmianka o Bambergu pochodzi z 902 roku , z kroniki Regina z Prüm , gdzie wspomniano o grodzie lub obozie wojskowym ( `` castrum '' ) `` Babenberh '' , skąd wschodniofrankijski możnowładca Adalbert oraz jego bracia Adalhard i Henryk wyruszyli na bitwę z braćmi Eberhardem , Gebehardem i Rudolfem .
W dokumencie z 973 , dotyczącym przekazania grodu księciu bawarskiemu Henrykowi II Kłótnikowi przez Ottona II , zapisano jego nazwę w formie `` Papinberc '' .
W kolejnych latach nazwa miejscowości notowana była w formach `` Babinberg '' ( 976 ) , `` Babenberge '' ( 985 ) , `` Babenberc '' ( 1002 ) , `` Bomberg '' ( 1003 ) .
`` Babenberg '' ( 1007 ) , `` Pabunberg '' ( 1007–1014 ) , `` Babunberch '' ( 1020 ) , `` Bavenberc '' ( 1021 ) , `` Bauenberg '' ( 1035 ) , `` Mons Pavonis Babenberc '' ( ok. 1070 ) , `` Babenberch '' ( 1138 ) , `` Babemberg '' i `` Bamberc '' ( 1157 ) , `` Bamberc '' i `` Bamberg '' ( 1174 ) .
Na przestrzeni lat dokonała się asymilacja `` nb '' & gt ; '' mb '' , zaś sekwencja głoskowa - '' abe '' - uległa kontrakcji i przekształciła się w długie `` ā '' , skrócone z czasem do `` a '' .
Najwcześniejsze zapiski dotyczące znaczenia nazwy pochodzą z XI wieku .
Odnotowana wówczas nazwa `` Bavoberch '' przekładana jest jako ‘ góra Bavona ’ .
W `` Chronica Boemorum '' Kosmasa podano , że nazwa pochodzi od imienia `` Pabo '' , które nosił właściciel miejscowości , zaś wraz z członem `` -berk '' oznacza ‘ górę Pabona ’ .
W XII wieku nazwę wywodzono od imienia `` Baba '' .
W zapiskach z XIV wieku przytoczono historię o tym jak cesarz Henryk wzniósł zamek na górze , którą kupił od człowieka zwanego `` Pabo '' i nazwał twierdzę jego imieniem .
W źródłach XVI-wiecznych pojawiła się hipoteza , że miano pochodzi od wyrazu `` Pfaffe '' ‘ osoba duchowna ’ , które w dialekcie saksońskim wymawiane było jako `` Pape '' .
