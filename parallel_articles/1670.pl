Banino ( gmina )
Banino – dawna gmina wiejska istniejąca w latach 1934-1954 w woj .
pomorskim/gdańskim ( dzisiejsze woj .
pomorskie ) .
Siedzibą władz gminy było Banino .
Gmina zbiorowa Banino została utworzona 1 sierpnia 1934 roku w powiecie kartuskim w woj .
pomorskim z dotychczasowych jednostkowych gmin wiejskich : Banino , Bysewo , Czeczewo , Klukowo , Miszewo ( główna część ) , Rębiechowo i Warzno oraz z obszarów dworskich położonych na tych terenach lecz nie wchodzących w skład gmin .
Po wojnie ( 7 kwietnia 1945 roku ) gmina wraz z całym powiatem kartuskim weszła w skład nowo utworzonego woj .
gdańskiego .
Według stanu z dnia 1 lipca 1952 roku gmina składała się z 11 gromad : Banino , Bysewo , Czeczewo , Klukowo , Kokoszki , Matarnia , Miszewo , Pępowo , Rębiechowo , Tuchom i Warzno .
Gmina została zniesiona 29 września 1954 roku wraz z reformą wprowadzającą gromady w miejsce gmin .
Jednostki nie przywrócono 1 stycznia 1973 roku po reaktywowaniu gmin .
