Biała Nyska ( gromada )
Biała Nyska – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Biała Nyska z siedzibą GRN w Białej Nyskiej utworzono – jako jedną z 8759 gromad na obszarze Polski – w powiecie nyskim w woj .
opolskim , na mocy uchwały nr VII/25/54 WRN w Opolu z dnia 4 października 1954 .
W skład jednostki weszły obszary dotychczasowych gromad Biała Nyska , Morów , Iława , Przełęk i Podkamień ze zniesionej gminy Siestrzechowice w tymże powiecie .
Dla gromady ustalono 11 członków gromadzkiej rady narodowej .
Gromadę zniesiono 31 grudnia 1961 , a jej obszar włączono do gromad : Siestrzechowice ( wsie Biała Nyska , Morów i Iława ) , Nowy Świętów ( wieś Przełęk ) i Niwnica ( wieś Podkamień ) w tymże powiecie .
