Papowo Biskupie ( gromada )
Papowo Biskupie – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Papowo Biskupie z siedzibą GRN w Papowie Biskupim utworzono – jako jedną z 8759 gromad na obszarze Polski – w powiecie chełmińskim w woj .
bydgoskim , na mocy uchwały nr 24/4 WRN w Bydgoszczy z dnia 5 października 1954 .
W skład jednostki weszły obszary dotychczasowych gromad Papowo-Biskupie , Kucborek , Folgowo i Zegartowice oraz wieś Falęcin z dotychczasowej gromady Falęcin ze zniesionej gminy Papowo Biskupie w tymże powiecie .
Dla gromady ustalono 23 członków gromadzkiej rady narodowej .
31 grudnia 1961 do gromady Papowo Biskupie włączono wsie Dubielno , Firlus , Młyńsk , Nowy Dwór , Niemczyk i Wrocławki ze zniesionej gromady Firlus w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie chełmińskim reaktywowano gminę Papowo Biskupie .
