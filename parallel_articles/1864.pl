Biniew ( gromada )
Biniew – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Biniew z siedzibą GRN w Biniewie utworzono – jako jedną z 8759 gromad na obszarze Polski – w powiecie ostrowskim w woj .
poznańskim , na mocy uchwały nr 32/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Będzieszyn , Biniew i Górzno ze zniesionej gminy Sobótka oraz obszar dotychczasowej gromady Szczury ze zniesionej gminy Czekanów w tymże powiecie .
Dla gromady ustalono 13 członków gromadzkiej rady narodowej .
1 stycznia 1962 do gromady Biniew włączono obszary zniesionych gromad Grudzielec Nowy i Sobótka w tymże powiecie .
31 grudnia 1971 do gromady Biniew włączono miejscowości Gałązki Małe i Gałązki Wielkie ze zniesionej gromady Kotowiecko w tymże powiecie .
Gromada przetrwała do końca 1972 roku , czyli do kolejnej reformy gminnej .
Zobacz też : gmina Biniew
