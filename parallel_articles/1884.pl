Bielsk ( gromada )
Bielsk – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Bielsk z siedzibą GRN w Bielsku utworzono – jako jedną z 8759 gromad na obszarze Polski – w powiecie płockim w woj .
warszawskim , na mocy uchwały nr VI/10/13/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Bielsk , Dziedzice ( z wyłączeniem wsi Krajkowo ) , Gilino , Leszczyno Księże , Rudowo i Ułtowo oraz wieś Leszczyno Szlacheckie z dotychczasowej gromady Leszczyno Szlacheckie ze zniesionej gminy Bielsk a także obszar dotychczasowej gromady Zakrzewo ze zniesionej gminy Zągoty ( ) w tymże powiecie .
Dla gromady ustalono 26 członków gromadzkiej rady narodowej .
31 grudnia 1959 do gromady Bielsk przyłączono obszar zniesionej gromady Śmiłowo w tymże powiecie ( bez wsi Siemienie i Tłubice ) .
31 grudnia 1961 do gromady Bielsk włączono obszar zniesionej gromady Ciachcin w tymże powiecie oraz wieś Tłubice z gromady Lelice w `` tymże '' ( ) powiecie .
1 stycznia 1969 do gromady Bielsk włączono wsie Kleniewo i Smolino ze zniesionej gromady Zagroba w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie płockim reaktywowano gminę Bielsk .
