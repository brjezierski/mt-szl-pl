Biała ( gromada w powiecie złotoryjskim )
Biała – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Biała z siedzibą GRN w Białej utworzono – jako jedną z 8759 gromad na obszarze Polski – w powiecie złotoryjskim w woj .
wrocławskim , na mocy uchwały nr 35/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Biała , Zamienice i Jaroszówka ze zniesionej gminy Chojnów w tymże powiecie .
Dla gromady ustalono 17 członków gromadzkiej rady narodowej .
31 grudnia 1961 do gromady Biała włączono wsie Rokitki i Czernikowice ze zniesionej gromady Rokitki w tymże powiecie .
1 stycznia 1970 do gromady Biała włączono obszar gruntów o powierzchni 21,19 ha z północno-wschodniej części miasta Chojnowa w tymże powiecie .
Gromada przetrwała do końca 1972 roku , czyli do kolejnej reformy gminnej .
