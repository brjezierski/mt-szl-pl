Białowieża ( gromada )
Białowieża – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Białowieża z siedzibą GRN w Białowieży utworzono – jako jedną z 8759 gromad – w powiecie hajnowskim w woj .
białostockim , na mocy uchwały nr 16/V WRN w Białymstoku z dnia 4 października 1954 .
W skład jednostki weszły obszary dotychczasowych gromad Białowieża , Budy , Pogorzelce i Teremiski ze zniesionej gminy Białowieża w tymże powiecie .
Dla gromady ustalono 27 członków gromadzkiej rady narodowej .
Gromada przetrwała w niezmienionym składzie do końca 1972 roku , czyli do kolejnej reformy gminnej .
Z dniem 1 stycznia 1973 roku reaktywowano gminę Białowieża .
