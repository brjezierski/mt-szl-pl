Bodzanów ( gromada w powiecie płockim )
Bodzanów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Bodzanów z siedzibą GRN w Bodzanowie utworzono – jako jedną z 8759 gromad na obszarze Polski – w powiecie płockim w woj .
warszawskim , na mocy uchwały nr VI/10/13/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Bodzanów , Chodkowo , Gąsewo , Karwowo , Łętowo , Mąkolin , Osmolinek i Parkoczewo oraz wieś Leksyn z dotychczasowej gromady Leksyn ze zniesionej gminy Bodzanów a także obszar dotychczasowej gromady Cybulin ze zniesionej gminy Mała Wieś w tymże powiecie .
Dla gromady ustalono 27 członków gromadzkiej rady narodowej .
31 grudnia 1959 do gromady Bodzanów przyłączono wsie Krawieczyn i Garwacz ze znoszonej gromady Miszewko w tymże powiecie .
31 grudnia 1961 do gromady Bodzanów włączono wsie Nowy Raczyn i Raczyn ze zniesionej gromady Cieśle oraz wsie Archutowo , Archutówko i Gromice ze zniesionej gromady Święcice Nowe w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie płockim reaktywowano gminę Bodzanów .
