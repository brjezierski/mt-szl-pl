Bogurzyn ( gromada )
Bogurzyn – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Historia .
Gromadę Bogurzyn z siedzibą GRN w Bogurzynie utworzono – jako jedną z 8759 gromad na obszarze Polski – w powiecie mławskim w woj .
warszawskim , na mocy uchwały nr VI/10/8/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Bogurzyn i Bogurzynek ze zniesionej gminy Dąbrowa , obszar dotychczasowej gromady Głużek ze zniesionej gminy Turza oraz obszar dotychczasowej gromady Podkrajewo ze zniesionej gminy Kosiny w tymże powiecie .
Dla gromady ustalono 20 członków gromadzkiej rady narodowej .
31 grudnia 1959 do gromady Bogurzyn przyłączono wieś Doziny ze znoszonej gromady Kowalewko w tymże powiecie .
31 grudnia 1961 gromadę zniesiono , włączając jej obszar do gromad : Wiśniewo ( wsie Głużek i Podkrajowe ) i nowo utworzonej Kowalewko ( wsie Bogurzyn , Bogurzynek i Doziny ) w tymże powiecie .
