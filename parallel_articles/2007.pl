Bojanów ( gromada )
Bojanów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Bojanów z siedzibą GRN w Bojanowie utworzono – jako jedną z 8759 gromad na obszarze Polski – w powiecie niżańskim w woj .
rzeszowskim na mocy uchwały nr 29/54 WRN w Rzeszowie z dnia 5 października 1954 .
W skład jednostki weszły obszary dotychczasowych gromad Bojanów , Cisów Las , Korabina i Laski ze zniesionej gminy Bojanów w tymże powiecie .
Dla gromady ustalono 19 członków gromadzkiej rady narodowej .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie niżańskim reaktywowano gminę Bojanów ( od 1999 gmina Bojanów znajduje się w powiecie stalowowolskim ) .
