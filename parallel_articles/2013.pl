Bolesławiec ( gmina 1919–1948 )
Bolesławiec ( do 1870 i 1915–1919 miasto `` Bolesławiec '' ) – dawna gmina wiejska istniejąca w latach 1919–1948 w Łódzkiem .
Siedzibą władz gminy była osada miejska Bolesławiec .
W 1915 roku niemieckie władze okupacyjne wprowadziły administrację cywilną w Królestwie Polskim i przekształciły osadę Bolesławiec ( w dotychczasowej gminie Bolesławiec ) w miasto , liczące w 1916 roku 1706 mieszkańców , natomiast pozostały obszar gminy przekształcono w nową wiejską gminę Chotynin ( 4738 mieszkańców w 1916 roku ) .
Gmina Chotynin miała skomplikowany i bardzo specyficzny kształt : jej obszar był przegrodzony trzykrotnie obszarem dużo mniejszego Bolesławca , składającego się z trzech bardzo wąskich pasm i jednej małej eksklawy .
Po odzyskaniu niepodległości władze polskie nie uznały jednak formalnie Bolesławca za miasto 7 lutego 1919 , a utworzoną przez Niemców jednostkę miejską przekształcono w gminę wiejską Bolesławiec w powiecie wieluńskim w woj .
łódzkim .
W 1921 roku liczyła 1854 mieszkańców .
Po wojnie gmina zachowała przynależność administracyjną .
1 stycznia 1949 roku zniesiono gminę Chotynin , a jej obszar włączono do gminy Bolesławiec ; w praktyce oznaczała to , że gmina Chotynin została ponownie połączona z Bolesławcem w obszar przybliżony do okupacyjnej ( i obecnej ) gminy Bolesławiec .
Oznaczało to też koniec odrębności małej gminy Bolesławiec .
