Bolimów ( gromada )
Bolimów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Bolimów siedzibą GRN w Bolimowie utworzono – jako jedną z 8759 gromad na obszarze Polski – w powiecie łowickim w woj .
łódzkim , na mocy uchwały nr 33/54 WRN w Łodzi z dnia 4 października 1954 .
W skład jednostki weszły obszary dotychczasowych gromad Bolimów , Bolimowska Wieś , Bolimowska Wieś kolonia , Joachimów-Mogiły , Ziemiary , Wólka Łasiecka , Sokołów , Podsokołów i Jasionna ze zniesionej gminy Bolimów w tymże powiecie .
Dla gromady ustalono 25 członków gromadzkiej rady narodowej .
1 stycznia 1959 do gromady Bolimów przyłączono obszary zniesionych gromad : Kurabka i Wola Szydłowiecka .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie łowickim reaktywowano gminę Bolimów ( od 1999 gmina znajduje się w powiecie skierniewickim ) .
