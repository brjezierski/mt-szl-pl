Borki-Wyrki ( gromada )
Borki-Wyrki – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Borki-Wyrki z siedzibą GRN w Borkach-Wyrkach utworzono – jako jedną z 8759 gromad – w powiecie siedleckim w woj .
warszawskim , na mocy uchwały nr VI/10/18/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Borki-Kosy i Borki-Wyrki ze zniesionej gminy Zbuczyn oraz obszary dotychczasowych gromad Helenów , Kosiórki , Paduchy i Sołdy ze zniesionej gminy Wiśniew w tymże powiecie .
Dla gromady ustalono 11 członków gromadzkiej rady narodowej .
31 grudnia 1959 z gromady Borki-Wyrki wyłączono wsie Sołdy , Paduchy , Kosiorki i Helenów , włączając je do gromady Wiśniew w tymże powiecie , po czym gromadę Borki-Wyrki zniesiono a jej ( pozostały ) obszar włączono do gromady Zbuczyn Poduchowny tamże .
