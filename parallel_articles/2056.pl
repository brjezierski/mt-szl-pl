Burgrabice ( gromada )
Burgrabice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Burgrabice z siedzibą GRN w Burgrabicach utworzono – jako jedną z 8759 gromad na obszarze Polski – w powiecie nyskim w woj .
opolskim , na mocy uchwały nr VII/25/54 WRN w Opolu z dnia 4 października 1954 .
W skład jednostki weszły obszary dotychczasowych gromad Burgrabice i Sławniowice ze zniesionej gminy Burgrabice w tymże powiecie .
Dla gromady ustalono 13 członków gromadzkiej rady narodowej .
31 grudnia 1959 do gromady Burgrabice włączono obszar zniesionej gromady Kijów w tymże powiecie .
31 grudnia 1961 do gromady Burgrabice włączono obszar zniesionej gromady Biskupów w tymże powiecie .
28 lutego 1962 z gromady Burgrabice wyłączono wieś Nadziejów , włączając ją do gromady Koperniki w tymże powiecie .
Gromada przetrwała do końca 1972 roku , czyli do kolejnej reformy gminnej .
