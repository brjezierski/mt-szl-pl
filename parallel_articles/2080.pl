Borysławice ( gromada )
Borysławice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Borysławice z siedzibą GRN w Borysławicach utworzono – jako jedną z 8759 gromad na obszarze Polski – w powiecie kaliskim w woj .
poznańskim , na mocy uchwały nr 22/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Borysławice , Wójcice , Kamienna , Kamienna-Kolonia , Żelisław-Kolonia , Chrzanowice i Maciszewice ze zniesionej gminy Błaszki w tymże powiecie .
Dla gromady ustalono 26 członków gromadzkiej rady narodowej .
1 stycznia 1959 do gromady Borysławice włączono obszar zniesionej gromady Brończyn ( bez miejscowości Główczyn , Ołucza , Stok Nowy i Stożków ) w tymże powiecie .
1 stycznia 1960 do gromady Borysławice włączono obszar zniesionej gromady Kwasków w tymże powiecie .
1 stycznia 1962 do gromady Borysławice włączono miejscowości Ołucza , Stok Nowy i Stożków ze znoszonej gromady Sobiesęki ABC w tymże powiecie .
1 stycznia 1970 część wsi Lubanów ( 21,72 ha ) z gromady Borysławice włączono do miasta Błaszki .
Gromada przetrwała do końca 1972 roku , czyli do kolejnej reformy gminnej .
