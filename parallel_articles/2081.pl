Borynia ( wzniesienie )
Borynia ( 455 m ) – wzniesienie w lewych zboczach górnej części Doliny Kobylańskiej na Wyżynie Olkuskiej .
Jest porośnięte grabowym lasem i z trzech stron otoczone polami uprawnymi wsi Będkowice .
Na mapie Geoportalu w wersji raster widać , że dawniej było znacznie bardziej bezleśne , jego wierzchowinę od wschodniej strony stanowiły pola uprawne , które obecnie zarosły już lasem ( wersja orto ) .
Na stokach północno-zachodnich , nieco poniżej szczytu znajdują się zbudowane z wapienia Gzylowe Skały będące obiektem wspinaczki skalnej , u zachodnich podnóży , na granicy lasu i pół uprawnych znajduje się skała Ostatnia .
Od Boryni w kierunku południowym na lewych , stromych zboczach Doliny Kobylańskiej biegnie ciągły pas lasu aż do wylotu doliny w Kobylanach .
Znajdują się w nim liczne wapienne skały będące obiektem wspinaczki skalnej .
