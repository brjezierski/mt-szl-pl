Bralin ( gromada )
Bralin – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Bralin z siedzibą GRN w Bralinie utworzono – jako jedną z 8759 gromad na obszarze Polski – w powiecie kępińskim w woj .
poznańskim , na mocy uchwały nr 23/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Bralin , Chojęcin , Gola i Tabor Wielki ze zniesionej gminy Bralin oraz miejscowość Wygoda Turkowska z dotychczasowej gromady Turkowy ze zniesionej gminy Perzów w tymże powiecie .
Dla gromady ustalono 27 członków gromadzkiej rady narodowej .
1 stycznia 1960 do gromady Bralin włączono obszar zniesionej gromady Mielęcin w tymże powiecie .
1 stycznia 1962 do gromady Bralin włączono obszar zniesionej gromady Nowawieś Książęca ( bez miejscowości Droszki , Gierczyce , Lubica , Remiszówka i Ryniec ) w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie kępińskim reaktywowano gminę Bralin .
