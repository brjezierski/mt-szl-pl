Brzozów ( gromada )
Brzozów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Brzozów z siedzibą GRN w Brzozowie ( obecnie są to trzy wsie : Brzozów Stary , Brzozów Nowy i Brzozów A ) utworzono – jako jedną z 8759 gromad na obszarze Polski – w powiecie sochaczewskim w woj .
warszawskim , na mocy uchwały nr VI/10/4/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Brzozowiec , Brzozów , Brzozówek , Brzozów Nowy i Brzozów Stary ze zniesionej gminy Iłów oraz obszary dotychczasowych gromad Sadowo , Sewerynów i Wieniec ze zniesionej gminy Rybno w tymże powiecie .
Dla gromady ustalono 14 członków gromadzkiej rady narodowej .
31 grudnia 1959 do gromady Brzozów przyłączono obszar zniesionej gromady Wszeliwy w tymże powiecie ( bez wsi Załusków Parcele ) .
31 grudnia 1961 do gromady Brzozów włączono wsie Giżyce , Giżyczki , Henryków i Piotrów ze zniesionej gromady Wężyki w tymże powiecie .
Gromada przetrwała do końca 1972 roku , czyli do kolejnej reformy gminnej .
