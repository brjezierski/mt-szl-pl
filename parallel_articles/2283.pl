Bronowo ( gromada )
Bronowo – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Bronowo z siedzibą GRN w Bronowie utworzono – jako jedną z 8759 gromad – w powiecie łomżyńskim w woj .
białostockim , na mocy uchwały nr 18/V WRN w Białymstoku z dnia 4 października 1954 .
W skład jednostki weszły obszary dotychczasowych gromad Bronowo , Janczewo i Niwkowo ze zniesionej gminy Bożejewo w tymże powiecie .
Dla gromady ustalono 13 członków gromadzkiej rady narodowej .
31 grudnia 1959 do gromady Bronowo przyłączono wieś Kossaki ze zniesionej gromady Kossaki .
Gromadę Bronowo zniesiono 31 grudnia 1961 , a jej obszar włączono do gromad Bożejewo Stare ( wieś Janczewo oraz PGR Janczewo ) , Drozdowo ( wieś Kossaki ) i Wizna ( wsie Niwkowo i Bronowo ) .
