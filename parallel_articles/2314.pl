Buków ( gromada w powiecie średzkim )
Buków – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Buków z siedzibą GRN w Bukowie utworzono – jako jedną z 8759 gromad na obszarze Polski – w powiecie średzkim w woj .
wrocławskim , na mocy uchwały nr 27/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Buków , Godków , Ujów , Dzikowa i Bogdanów ze zniesionej gminy Kostomłoty w tymże powiecie .
Dla gromady ustalono 14 członków gromadzkiej rady narodowej .
31 grudnia 1959 z gromady Buków wyłączono : a ) wsie Buków i Dzikowa , włączając je do gromady Domanice w powiecie świdnickim ; b ) wieś Ujów bez przysiółka Osieczyzna , włączając ją do gromady Mietków w powiecie wrocławskim – w tymże województwie .
1 stycznia 1960 gromadę zniesiono , a jej pozostały obszar ( wsie Bogdanów i Godków oraz przysiółek Osieczyzna ze wsi Ujów ) włączono do gromady Kostomłoty w powiecie średzkim .
