Buszkowo ( gromada )
Buszkowo – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Buszkowo z siedzibą GRN w Buszkowie utworzono – jako jedną z 8759 gromad na obszarze Polski – w powiecie bydgoskim w woj .
bydgoskim , na mocy uchwały nr 24/3 WRN w Bydgoszczy z dnia 5 października 1954 .
W skład jednostki weszły obszary dotychczasowych gromad Buszkowo , Skarbiewo i Nowydwór ze zniesionej gminy Koronowo oraz obszar dotychczasowej gromady Łąsko Wielkie ze zniesionej gminy Wierzchucin Królewski w tymże powiecie .
Dla gromady ustalono 23 członków gromadzkiej rady narodowej .
Gromadę zniesiono 31 grudnia 1959 , a jej obszar włączono do gromad Koronowo ( wsie Buszkowo , Nowy Dwór i Skarbiewo oraz miejscowości Lipie , Grzmoty Młyn i Janowo ) i Wierzchucin Królewski ( wieś Łąsko Wielkie ) w tymże powiecie .
