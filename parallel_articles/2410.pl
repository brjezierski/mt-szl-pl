Błażowa ( gromada )
Błażowa – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Błażowa z siedzibą GRN w mieście Błażowej ( nie wchodzącym w jej skład ) utworzono 1 stycznia 1960 w powiecie rzeszowskim w woj .
rzeszowskim z obszarów zniesionych gromad Borek Nowy , Futoma i Piątkowa w tymże powiecie .
W skład jednostki weszły obszary wsi : Borek Nowy , Futoma i Piątkowa .
Dla gromady ustalono 27 członków gromadzkiej rady narodowej .
1 stycznia 1970 do gromady Błażowa włączono miejscowości Błażowa Dolna , Błażowa Górna , Liwośka , Łęg , Matulnik , Mokluczka , Staniki , Wilczak , Wola Błażowska i Zagrody o łącznej powierzchni 2.402,8039 ha z miasta Błażowej w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie rzeszowskim reaktywowano zniesioną w 1954 roku gminę Błażowa .
