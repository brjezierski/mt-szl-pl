Błotnica Strzelecka ( gromada )
Błotnica Strzelecka – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Błotnica Strzelecka z siedzibą GRN w Błotnicy Strzeleckiej utworzono – jako jedną z 8759 gromad na obszarze Polski – w powiecie strzeleckim w woj .
opolskim , na mocy uchwały nr VII/30/54 WRN w Opolu z dnia 4 października 1954 .
W skład jednostki weszły obszary dotychczasowych gromad Błotnica Strzelecka , Centawa , Płużnica Wielka i Warmątowice ze zniesionej gminy Błotnica Strzelecka w tymże powiecie .
Dla gromady ustalono 20 członków gromadzkiej rady narodowej .
31 grudnia 1959 do gromady Błotnica Strzelecka włączono wsie Sieroniowice i Balcarzowice ze zniesionej gromady Sieroniowice w tymże powiecie .
Gromada przetrwała do końca 1972 roku , czyli do kolejnej reformy gminnej .
