Bůg
Bůg abo bůstwo – pojyńće leżůnce u podstaw wjynkszośći wjerzyń religijnych .
Zajmuje śe ńim teolůgijo , a tyż filozofijo i je uůno uwożane za zagadńyńy metafizyczno-ygzystyncyjolne .
Skuli wjelkigo zrůżńicowańo rozůmjyńo tygo pojyńćo , ćynżko je uo jygo jydnoznaczno defińicyjo .
Kej nojbarźi růżńůnce śe uod śebje , noleżi wyuodrymbńić defińicyje używane bez popularne religije politeistyczne a můnotejistyczne , dejizm , pantejizm a panyntejizm .
Postrzůd religiji můnotejistycznych noleży wyrůżńić můnotejizm tryńitarny .
Nojbardźij powszychńe pod pojynćym bůg ( bůstwo ) rozůmi śe uokreślyńy istot bydůncych przedmjotym kultu religijnygo .
Czasym bůgůma uokreślo śe yno ńykere ( nojważńijsze ) s tych istot , do inkszych rezerwujůnc inksze uokreślyńo ( půłbůgowje , herośi , śwjyńći , duchy przodkůw , ańoły atd .
) .
