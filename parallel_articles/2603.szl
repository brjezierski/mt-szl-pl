Cestohowa
Cestohowa – zidlōng Ślōnzŏkōw we USA , we połedniowyj tajli sztatu Teksas , na połedniowy weschōd ôd San Antonio , założōny we 1873 bez ymigrantōw ze Gōrnego Ślōnska ze ôddalōnego ô 4 km placu Panna Maria .
Historyjŏ .
Miano placu to fōnetyczny szkryft klangu miana polskigo miasta Czynstochowy we teksaskiej ôdmianie ślōnskij gŏdki .
We bliżu Cestohowy bōł szpanijski fort Presidio Fuerte de Santa Cruz del Cibolo , zbudowany we 1734 .
We latach 1877–1878 wybudowano kościōł .
We latach 1883-1918 Cestohowa miała włŏsnõ pocztã .
Publicznŏ szkoła powstoła z przekształcyniŏ farnyj szkōłki we roku 1937 a ze pauzami fungowała do niyskorych lŏt siedymdziesiōntych XX stoleciŏ .
Ymigranciŏ ze Ślōnska do Ameryki czynsto we rubryce „ krŏj byciŏ ” podŏwali „ Poland ” , krōm iże Polski niy było na kartach skirz rozbiorōw , a Ślōnsk znŏd sie we granicach Polski dopiyro we XX stoleciŏ .
