Chamonix-Mont-Blanc
Chamonix-Mont-Blanc – miejscowość turystyczna i gmina we Francji , w regionie Owernia-Rodan-Alpy , w departamencie Górna Sabaudia .
Leży w dolinie Vallée de Chamonix .
Według danych na rok 1990 gminę zamieszkiwało 9701 osób , a gęstość zaludnienia wynosiła 83 osoby/km² ( wśród 2880 gmin regionu Rodan-Alpy Chamonix-Mont-Blanc plasuje się na 72. miejscu pod względem liczby ludności , natomiast pod względem powierzchni na miejscu 8 .
Gmina jest dobrze znana i lubiana przez narciarzy i alpinistów .
Największą popularnością cieszy się Mont Blanc , który jest trzecim najczęściej odwiedzanym szczytem na świecie .
Chamonix jest czwartą co do wielkości gminą we Francji o łącznej powierzchni 245 km2 .
W Chamonix w 1924 roku odbyły się I Zimowe Igrzyska Olimpijskie .
Miejscowość ta organizowała także Mistrzostwa Świata w Narciarstwie Klasycznym 1937 oraz Mistrzostwa Świata w Narciarstwie Alpejskim 1937 i Mistrzostwa Świata w Narciarstwie Alpejskim 1962 .
Geografia .
Położenie .
Gmina Chamonix-Mont-Blanc obejmuje 16 wiosek , rozciągających się od północy na południe są to : Le Tour , Montroc , Le Planet , Argentière , Les Chosalets , Le Lavancher , Les Tines , Les Bois , Les-Praz-de-Chamonix , Chamonix-Mont-Blanc , Les Pècles , Les Mouilles , Les Barrats , Les Pélerins , Les Gaillands i Les Bossons .
