Charlie Hebdo
Charlie Hebdo – francuski tygodnik satyryczny wydawany w Paryżu , ukazujący się co środę .
Bogato ilustrowany ( zamieszcza wiele karykatur ) publikuje również reportaże na temat sekt , prawicy , katolicyzmu , islamu , judaizmu , polityki , kultury itp .
Cytując Charba , dyrektora wydawnictwa , redakcja gazety reprezentuje „ wszelkie odłamy szeroko rozumianej lewicy , a nawet absenteistów ” .
Tytuł znany jest z częstego publikowania wulgarnych karykatur , wyszydzania symboli religijnych chrześcijaństwa , judaizmu i islamu , czego rezultatem były liczne pogróżki ze strony religijnych ekstremistów ( zarówno chrześcijańskich , jak i islamskich i judaistycznych ) czy też skrajnej prawicy .
To na łamach tego tygodnika ironista Philippe Val po raz pierwszy użył ośmieszającego stereotyp określenia „ polski hydraulik ” , prowokując liczne dyskusje , czym przyczynił się do jego przezwyciężenia .
Imię „ Charlie ” , zawarte w tytule pisma , pochodzi od imienia jednego z bohaterów komiksu „ Fistaszki ” , Charliego Browna .
Z kolei „ Hebdo ” to rzeczownik oznaczający „ tygodnik ” ( jest to apokopa przymiotnika „ hebdomadaire ” , czyli „ tygodniowy/cotygodniowy ” ) .
Zamach .
7 stycznia 2015 roku dwaj Francuzi pochodzenia algierskiego , islamiści Saïd i Chérif Kouachi , wdarli się do redakcji tygodnika , zabijając 12 osób ( w tym 9 osób pracujących w redakcji , głównie dziennikarzy i rysowników , oraz 2 policjantów ) i raniąc 11 osób .
Atak był następstwem zatargu redakcji gazety z islamistami .
„ Charlie Hebdo ” znajdował się na celowniku islamskich ekstremistów od lutego 2006 roku , kiedy to przedrukował karykatury Mahometa duńskiego dziennika „ Jyllands-Posten ” uzupełnione o swoje własne , nowe karykatury islamskiego proroka .
Mimo iż w 2011 roku siedziba doszczętnie spłonęła , a dyrektor wydawnictwa Charb wielokrotnie otrzymywał pogróżki i musiał korzystać z policyjnej ochrony , tygodnik nie rezygnował z kontrowersyjnych publikacji .
Krytyka pisma i protesty .
Zamach na redakcję pisma i związany z tym rozgłos spowodował m.in .
falę manifestacji krytycznych wobec treści w nim publikowanych .
Przeciwko pismu 18 stycznia 2015 roku protestowało tysiące muzułmanów w czeczeńskim Groznym .
W Nigrze podczas dwudniowych ( 18–19 stycznia 2015 roku ) antychrześcijańskich i antyfrancuskich zamieszek spłonęło 45 kościołów , 10 osób zginęło , a ponad 300 chrześcijan trafiło pod ochronę wojska .
W Pakistanie palono francuskie flagi .
Protesty odbyły się także w Afganistanie , a prezydent tego kraju Aszraf Ghani potępił publikowanie karykatur Mahometa .
Saudyjska Organizacja Współpracy Islamskiej zapowiedziała złożenie pozwu przeciw `` Charlie Hebdo '' .
Obrażanie uczuć innych ludzi na łamach pisma skrytykował także papież Franciszek .
Karykatury Mahometa na okładce Charlie Hebdo z 14 stycznia 2015 roku ( było to pierwsze wydanie po zamachu ) nie przedrukował m.in .
amerykański dziennik `` The New York Times '' ( `` NYT '' ) , a redaktor naczelny tego pisma Dean Baquet uznał , że ten rodzaj humoru jest niepotrzebną zniewagą i nie spełnia standardów `` NYT '' .
Została ona natomiast dobrze przyjęta przez część muzułmanów .
Hussein Ibish nie widzi w okładce `` Charlie Hebdo '' niczego złego , uważa ją za odważną i wzruszającą .
Według niego `` bluźnierstwo jest w oczach tych , którzy ją wygwizdali '' .
Przypomina , że w islamie nie ma zgody co do zakazu reprezentowania Proroka i że w przeszłości pobożni i pełni szacunku muzułmanie przedstawiali go tysiące razy .
Stwierdza ponadto , nie ma nic , co jednoznacznie identyfikuje omawiany rysunek jako przedstawienie proroka Mahometa .
Dla tych , którzy czują się obrażeni , jest to w pewnym sensie pułapka .
Bluźnierstwo popełniać mogą ci , którzy widzą go bardziej nagannym niż jest on w rzeczywistości .
