Chewsuretia
Chewsuretia ( gruz .
ხევსურეთი , dosł .
`` kraj dolin '' ) – kraina historyczno-geograficzna położona w północno-wschodniej Gruzji .
Jest to jeden z trzech gruzińskich regionów ( obok Tuszetii i Kazbegi ) , leżących na północ od Pasma Wododziałowego Wielkiego Kaukazu , a więc na Kaukazie Północnym .
Zajmująca 1050 km² Chewsuretia graniczy od południa z Pszawetią i Mtiuletią , od wschodu z Tuszetią , od zachodu z Chewi , a od północy z – należącymi do Rosji – Inguszetią i Czeczenią .
Jest to kraina wysokogórska .
Najniższy punkt , który znajduje się na granicy z Rosją w dolinie rzeki Argun , jest wyniesiony 1344 m n.p.m. , zaś najwyższy szczyt regionu to szczyt Tebelosmta sięgający 4492 m n.p.m .
Administracyjnie obszar Chewsuretii należy do regionu Mccheta-Mtianetia .
Rzeźba terenu stwarza trudne warunki dla działalności ludzkiej , która koncentruje się jedynie w najniższych partiach dolin .
Nie istnieje tu służba zdrowia , nie dociera zasięg telefonii komórkowej , w całym regionie jest tylko jedna szkoła , a nieliczne drogi są regularnie niszczone przez wiosenne i letnie powodzie .
W efekcie Chewsuretia jest najmniej ludną krainą Gruzji .
Obecnie istnieje 11 wsi zamieszkanych łącznie przez około 80 rodzin .
Największe z nich to Barisacho i Szatili , gdzie mieszka 38 rodzin .
Są zarazem i takie , które liczą po dwie lub trzy rodziny ( np .
Chachabo ) .
Postępuje proces wyludniania , już dziś większość mieszkańców to emeryci lub mężczyźni zatrudnieni jako pogranicznicy .
W 2008 roku populacja całej Chewsuretii była szacowana na 3200 osób .
Chewsureckie wsie mają charakter twierdzy – składają się z przylegających do siebie , zwartych , zwykle trójkondygnacyjnych , wież mieszkalno-obronnych o grubych ścianach i maleńkich oknach .
Zakładano je na wyniosłych skałach u zbiegu rzek , dzięki czemu z trzech stron otaczały je rwące potoki i urwiska , a z czwartej strony bezpieczeństwo zapewniały strome zbocza górskie .
Takie położenie i konstrukcja służyło obronie przez częstymi niegdyś najazdami , zarówno ludów Przedkaukazia , jak i usiłujących podporządkować Chewsurów swojej władzy gruzińskich władców feudalnych ( `` eristawi '' ) .
Ze względu na swoją izolację chewsurscy górale zachowali wiele starodawnych zwyczajów ( np .
jeszcze w XX wieku obowiązywało prawo zemsty krwi i praktykowano porody w samotności ) , dialekt przypomina język ogólnogruziński w czasach średniowiecza , a miejscowe prawosławie przesiąknięte jest elementami kultów przedchrześcijańskich .
Tradycyjnym zajęciem ludności była hodowla , w odróżnieniu od innych górskich krain wypasano tu głównie bydło zamiast owiec .
Współcześnie głównym źródłem dochodów tych Chewsurów , którzy pozostali w rodzinnym regionie jest turystyka .
