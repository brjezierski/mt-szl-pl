Chełmek ( gromada )
Chełmek – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Chełmek z siedzibą GRN w Chełmku ( wówczas wsi ) utworzono – jako jedną z 8759 gromad na obszarze Polski – w powiecie chrzanowskim w woj .
krakowskim , na mocy uchwały nr 20/IV/54 WRN w Krakowie z dnia 6 października 1954 .
W skład jednostki weszły obszary dotychczasowych gromad Chełmek i Gorzów oraz przysiółek Nowopole z dotychczasowej gromady Bobrek ze zniesionej gminy Chełmek w tymże powiecie .
Dla gromady ustalono 27 członków gromadzkiej rady narodowej .
Gromadę Chełmek zniesiono 1 stycznia 1956 w związku z nadaniem jej statusu osiedla ( 1 stycznia 1969 Chełmek otrzymał prawa miejskie ) .
1 stycznia 1973 reaktywowano gminę Chełmek .
