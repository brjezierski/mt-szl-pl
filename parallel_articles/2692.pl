Dąbrowa Chełmińska ( gromada )
Dąbrowa Chełmińska – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Dąbrowa Chełmińska z siedzibą GRN w Dąbrowie Chełmińskiej utworzono – jako jedną z 8759 gromad na obszarze Polski – w powiecie chełmińskim w woj .
bydgoskim , na mocy uchwały nr 24/4 WRN w Bydgoszczy z dnia 5 października 1954 .
W skład jednostki weszły obszary dotychczasowych gromad Dąbrowa Chełmińska , Czemlewo , Bolumin , Janowo , Wałdowo Królewskie i Gzin ( z osiedlem Łoktowo , bez kolonii Dolny Gzin ) ze zniesionej gminy Dąbrowa Chełmińska w powiecie chełmińskim oraz wieś Otowice z dotychczasowej gromady Otowice ze zniesionej gminy Rzęczkowo w powiecie toruńskim w tymże województwie .
Dla gromady ustalono 25 członków gromadzkiej rady narodowej .
31 grudnia 1959 do gromady Dąbrowa Chełmińska włączono obszar zniesionej gromady Ostromecko w tymże powiecie .
31 grudnia 1961 : ( a ) do wsi Rafa w gromadzie Dąbrowa Chełmińska włączono część obszaru wsi Łoskoń ( enklawa o powierzchni 32,5050 ha stanowiąca parcele nr nr kat .
179 i 180 karty mapy i obrębu Pałcz ) z gromady Fordon w powiecie bydgoskim w tymże województwie ; ( b ) do wsi Mała Kępa w gromadzie Dąbrowa Chełmińska włączono enklawę o powierzchni 5,4890 ha ( stanowiącą parcelę oznaczoną nr kat .
513 karty mapy i obrębu Fordon ) z miasta Fordon w powiecie bydgoskim w tymże województwie ; ( c ) z gromady Dąbrowa Chełmińska wyłączono natomiast parcele oznaczone nr nr kat .
1–10 z karty mapy 1 obrębu 21 Bydlęca Kępa , włączając je do gromady Fordon w powiecie bydgoskim w tymże województwie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie chełmińskim reaktywowano gminę Dąbrowa Chełmińska ( od 1999 gmina Dąbrowa Chełmińska należy do powiatu bydgoskiego ) .
