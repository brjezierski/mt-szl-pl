Chojnów ( gromada )
Chojnów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Chojnów z siedzibą GRN w mieście Chojnowie ( nie wchodzącym w skład gromady ) utworzono 1 stycznia 1960 w powiecie złotoryjskim w woj .
wrocławskim z obszarów zniesionych gromad Konradówka , Niedźwiedzice i Dobroszów w tymże powiecie .
Dla gromady ustalono 27 członków gromadzkiej rady narodowej
1 lipca 1968 do gromady Chojnów włączono wieś Budziwojów ze zniesionej gromady Brochocin w tymże powiecie .
1 stycznia 1970 do gromady Chojnów włączono obszar gruntów o powierzchni 162,06 ha z południowo-wschodniej części miasta Chojnowa w tymże powiecie ; z gromady Chojnów wyłączono natomiast części obszarów miejscowości Goliszów , Michów i Konradówka o łącznej powierzchni 36,67 ha , włączając je do Chojnowa .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie złotoryjskim reaktywowano zniesioną w 1954 roku gminę Chojnów .
