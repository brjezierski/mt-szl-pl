Chorzele ( gromada )
Chorzele – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Chorzele z siedzibą GRN w mieście Chorzele ( nie wchodzącym w jej skład ) utworzono – jako jedną z 8759 gromad na obszarze Polski – w powiecie przasnyskim w woj .
warszawskim , na mocy uchwały nr VI/10/16/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Bagienice Wielkie , Brzeski-Kołaki i Rembielin , ponadto wieś Bogdany Wielkie , weś Bogdany Chmielowo i wieś Rapaty Sulimy z dotychczasowej gromady Kwiatkowo oraz wieś Bobry z dotychczasowej gromady Dąbrówka Ostrowska ze zniesionej gminy Krzynowłoga Wielka w tymże powiecie .
Dla gromady ustalono 12 członków gromadzkiej rady narodowej .
31 grudnia 1959 do gromady Chorzele przyłączono obszary zniesionych gromad : Rachujka ( bez wsi Poścień ) i Połoń ( bez wsi Małowidz i Ulatowo Słabogóra ) w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie przasnyskim utworzono gminę Chorzele .
