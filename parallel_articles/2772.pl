Christina Aguilera ( album )
Christina Aguilera – debiutancki studyjny album amerykańskiej wokalistki Christiny Aguilery , wydany 24 sierpnia 1999 roku nakładem RCA Records .
Po nagraniu przez Aguilerę piosenki „ Reflection ” , wykorzystanej na ścieżce dźwiękowej filmu `` Mulan '' ( 1998 ) , RCA natychmiast zawarło z artystką kontrakt płytowy .
Utwory zawarte na krążku napisane i wyprodukowane zostały między innymi przez Diane Warren , Robina Thicke , Steve ’ a Kipnera , Davida Franka , Rona Faira i Guya Roche .
Muzyka na debiutanckim albumie Aguilery balansuje na pograniczu popu , dance-popu i rhythm and bluesa .
W momencie publikacji album zebrał pozytywne recenzje krytyków , którzy chwalili teksty piosenek oraz zdolności wokalne wykonawczyni .
Magazyn `` Billboard '' umieścił debiutancki album studyjny Aguilery na pozycji dwudziestej trzeciej swojego zestawienia „ 200 najlepszych płyt dekady ” .
Rock and Roll Hall of Fame , muzeum rocka , uwzględniło krążek na autorskiej liście dwustu najważniejszych wydawnictw muzycznych wszech czasów .
`` Christina Aguilera '' odniósł także sukces na listach przebojów , obejmując pozycje pierwsze notowań najlepiej sprzedających się albumów w Stanach Zjednoczonych i Kanadzie oraz plasując się w Top 20 zestawień w Austrii , Belgii , Niemczech , Nowej Zelandii , Szwajcarii i Wielkiej Brytanii .
