Cronartium ribicola
Cronartium ribicola J.C. Fisch .
– gatunek grzybów z rodziny `` Cronartiaceae '' .
Systematyka i nazewnictwo .
Pozycja w klasyfikacji według Index Fungorum : `` Cronartium , Cronartiaceae , Pucciniales , Incertae sedis , Pucciniomycetes , Pucciniomycotina , Basidiomycota , Fungi '' .
Synonimy nazwy naukowej :
Cykl rozwojowy .
Jest to pasożyt dwudomowy , czyli taki , który dla pełnego cyklu rozwojowego potrzebuje dwóch gatunków roślin żywicielskich : część rozwoju odbywa na liściach porzeczek , część na liściach i pędach sosen .
Cykl rozwojowy trwa 5-7 lat i grzyb wytwarza w tym czasie 5 różnego rodzaju zarodników .
Grzybnia na liściach porzeczki wytwarza podstawki , w których na drodze płciowej powstają bazydiospory ( zarodniki podstawkowe ) .
Kiełkujące na igłach sosen bazydiospory wytwarzają strzępki wnikające przez aparaty oddechowe lub wprost przez ściany komórkowe do wnętrza igieł .
Tutaj wiązkami przewodzącymi strzępki przedostają się do pędu , w którym rozgałęziają się i zajmują przestrzenie międzykomórkowe pomiędzy korą , łykiem i naczyniami .
Na porażonych częściach pędu sosny powstają niewielkie nabrzmienia , w których znajdują się dwa rodzaje owocników : pyknidia i ecja , a w nich powstają dwa rodzaje zarodników pykniospory i ecjospory .
Ecjospory przenoszone przez wiatr mogą zainfekować porzeczkę .
Na liściach porzeczki powstają dwa nowe rodzaje zarodników : urediniospory i teliospory .
Sosny mogą być zaatakowane wyłącznie przez bazydiospory powstające na liściach porzeczek , natomiast porzeczki mogą być infekowane zarówno przez ecjospory powstające na pędach sosny , jak i urediniospory powstające na porzeczkach i dokonujące infekcji wtórnej .
W ciągu roku może powstać kilka pokoleń urediniospor rozprzestrzeniających chorobę wśród porzeczek .
Mogą one zimować na opadłych liściach lub w glebie i w następnym roku już od wiosny zarażać porzeczkę .
Wytwarzane na porzeczkach teliospory pełnią natomiast inną rolę : po krótkim okresie spoczynku kiełkują wytwarzając podstawki , na których od końca lata do jesieni powstają bazydiospory mogące zarażać sosny .
Na urediniach i grzybni `` Cronartium ribicola '' rozwija się nadpasożyt `` Ramularia uredinis '' .
Znaczenie .
Grzyb pasożytniczy , wywołujący chorobę o nazwie rdza wejmutkowo-porzeczkowa .
Jest to choroba o dużej szkodliwości .
Atakuje sosny pięcioigłowe , takie , jak : sosna wejmutka , sosna zachodnia , sosna Lamberta , sosna giętka , sosna limba oraz porzeczki , zwłaszcza porzeczkę czarną .
Na plantacjach porzeczek wyrządza duże szkody i wymaga intensywnej ochrony chemicznej .
W leśnictwie polskim ma mniejsze znaczenie , gdyż sosny pięcioigłowe nie są w Polsce pospolite , powoduje jednak duże szkody wśród sosen pięcioigłowych uprawianych jako rośliny ozdobne oraz w Tatrach , gdzie atakuje sosnę limbę .
Dużo większa jest szkodliwość tej choroby w Europie Zachodniej i Ameryce Północnej , gdzie sosny pięcioigłowe są znacznie częstsze niż w polskich lasach .
O ile bazydiospory mogą z porzeczek zainfekować sosny oddalone nie więcej niż do 500 m , to ecjospory mogą być przenoszone znacznie dalej .
Znane są przypadki przeniesienia ecjospor z sosen na porzeczki odlegle o 480 km .
Wytwarzane na porzeczce urediniospory mogą zarażać inne porzeczki na powierzchni 1,6 km2 .
