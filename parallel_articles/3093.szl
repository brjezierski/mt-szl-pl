Cygaryta
Cygaryta – tabakowy produkt skłŏdajōncy sie z rułki z ciynkij bibułki ( gilzy ) ô strzednicy do 1 cm i dugości do 12 cm ( porzōnd 85 mm ) , we postrzodku keryj je miszōng tabaku majōncŏ spreparowane listki roztōmajtych ôdmian tabaku .
We czasie pŏlynie cygaryty zawarta we cygaretowym smōndzie nikotyna dostŏwŏ sie do krwie i wpływŏ swoje fungowanie na ôrganizm pŏlŏcza .
Ôkrōm nikotyny tabakowy smōnd zawiyrŏ tysiōnce inkszych szkłōdliwych , rakotwōrczych chymicznych substancyji .
Podanõ rolã społniŏ fajfka ( zamiast we papiōrze , kery spŏlŏ sie społym z tabakym , spreparowane listki wrażōne sōm we niypŏlnym , nojczyńścij drzywniannym cybuchu ) jak tyż cygara – sam zamiast papiōru je wysuszōny , ale niyrozdrobniony , listek tabaku .
Małe cygara , zbliżōne wyglōndym do cygaryty , to cygaretka .
Kōnsumpcyjŏ .
Kole 5,5 bilijōna cygaryt je produkowanych kożdego roku bez tabakowõ industryjã , pŏlōnych bez kole 1 milijardu ludzi .
Na wszyjskich kōntynyntach przewŏgã pŏlŏczy stanowiōm chopy .
