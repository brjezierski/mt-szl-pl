Czerwonak ( gromada )
Czerwonak – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Czerwonak z siedzibą GRN w Czerwonaku utworzono – jako jedną z 8759 gromad na obszarze Polski – w powiecie poznańskim w woj .
poznańskim , na mocy uchwały nr 33/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Czerwonak i Koziegłowy oraz miejscowość Kicin z dotychczasowej gromady Kicin ze zniesionej gminy Czerwonak w tymże powiecie .
Dla gromady ustalono 24 członków gromadzkiej rady narodowej .
4 lipca 1968 do gromady Czerwonak włączono obszar zniesionej gromady Owińska w tymże powiecie .
31 grudnia 1971 do gromady Czerwonak włączono miejscowości Dębogóra , Kliny i Mielno ze zniesionej gromady Kobylnica w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie poznańskim reaktywowano gminę Czerwonak .
