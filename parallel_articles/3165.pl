Czarnków ( gromada )
Czarnków – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Czarnków z siedzibą GRN w mieście Czarnkowie ( nie wchodzącym w skład gromady ) utworzono 1 stycznia 1960 w powiecie czarnkowskim w woj .
poznańskim z obszarów zniesionych gromad : Ciszkowo , Gębice i Śmieszkowo w tymże powiecie .
W 1965 gromada miała 27 członków GRN .
1 lipca 1968 z gromady Czarnków wyłączono : a ) miejscowość Ciszkowo , włączając ją do gromady Rosko ; b ) miejscowość Gębice , włączając ją do gromady Huta – w tymże powiecie .
4 lipca 1968 do gromady Czarnków włączono miejscowości miejscowość Romanowo Dolne ze zniesionej gromady Romanowo w tymże powiecie .
1 stycznia 1969 do wsi Góra w gromadzie Czarnków włączono część obszaru wsi Ciszkowo , stanowiącą Goraj-Zamek i Goraj-leśnictwo , z gromady Rosko w tymże powiecie .
1 stycznia 1970 do gromady Czarnków włączono 751,11 ha z miasta Czarnków w tymże powiecie .
31 grudnia 1971 do gromady Czarnków włączono miejscowości Gębice , Gębiczki , Huta i Komorowo ze zniesionej gromady Huta w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie czarnkowskim reaktywowano zniesioną w 1954 roku gminę Czarnków ( od 1999 gmina Czarnków należy do powiatu czarnkowsko-trzcianeckiego ) .
