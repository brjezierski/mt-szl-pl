Czorno Gůra
Czorno Gůra ( czornogůrsko godka Црна Гора / Crna Gora , ńysłowjańske godki : `` Montenegro '' ) – państwo we połedńowyj Ojropje , na Bałkanach .
Je rozlygowane na wybrzyżu Adryjatyckigo Morzo , lůndowo grańica mo ze Syrbijům , Kosowym , Chorwacyjům , Bośńům a Hercegowinům a Albańijům .
Je to nojmodsze ze ńypodległych państw Ojropy ( jak ńy rachować Kosowa , kere ńy mo połnygo mjyndzynarodowygo uznańo ) .
Powstało po absztimůngu we sprowje samostanowjyńo , kery mjoł plac 21 maja 2006 .
Ńypodległość uogłoszůno 3 czyrwca 2006 .
Podug postanowjyńůw zwjůnzku Syrbije a Czornyj Gůry , jygo prownym nastypcům uostała Syrbijo a Czorno Gůra jako nowe państwo samodźelńy muśała storać śe uo przyjyńćy do mjyndzynorodowych uorgańizacyjůw .
Uod 2006 noleży do UZN , uod 2007 do Rady Ojropy , a uod 2017 do NATO .
