Czarnochowice
Czarnochowice – wieś w Polsce położona w województwie małopolskim , w powiecie wielickim , w gminie Wieliczka .
W latach 1975–1998 miejscowość administracyjnie należała do województwa krakowskiego .
Historia .
Początki osadnictwa w Czarnochowicach sięgają młodszej epoki kamienia , neolitu ( 5000–1700 lat przed naszą erą ) i związane są z osadnictwem północnej części Wieliczki .
Zlokalizowane było przy północnym odcinku „ prasołki ” , historycznym szlaku kupców solnych , biegnącym przez Wieliczkę na południe ku Orawie i Węgrom .
Pierwsza wzmianka o Czarnochowicach pochodzi z 1399 roku , kiedy to Marek z Czarnochowic zapisuje swojej żonie 70 grzywien wiana i posagu na połowie wsi , która była jego własnością szlachecką .
Pomiędzy 1399 a 1484 rokiem natrafimy w źródłach pisanych na szereg wzmianek dotyczących obecności tej rodziny w Czarnochowicach .
Z początkiem XVI wieku właścicielami wsi byli Erazm i Feliks z rodziny Krupków , a już od połowy XVI wieku rodzina Zaborskich .
