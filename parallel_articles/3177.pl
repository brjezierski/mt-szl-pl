Czarny piątek
Czarny piątek ( ) – piątek po Dniu Dziękczynienia , początek sezonu zakupów przed Bożym Narodzeniem w Stanach Zjednoczonych .
Od początku XXI wieku zwyczaj ten jest propagowany , z powodów komercyjnych , w coraz większej liczbie innych krajów .
W czarny piątek wiele sklepów czynnych jest w dodatkowych godzinach , niekiedy całą dobę , oferując jednodniowe okazje i obniżki cen .
W Stanach Zjednoczonych jest on często najbardziej dochodowy dla sprzedawców w ciągu całego roku ; tego dnia od wielu lat zakupów dokonuje ponad 100 milionów Amerykanów .
Od roku 2011 ( na niewielką skalę także w poprzednich latach ) także w Polsce jest to dzień , w którym rozpoczyna się sezon przedświątecznych promocji .
Pochodzenie terminu Czarny piątek .
Najwcześniejsze dowody na wyrażenie Czarny Piątek pochodzą z Filadelfii .
W 1961 roku policja z Filadelfii i Rochester użyła terminu Czarny piątek do określenia i opisania tłumu ludzi oraz korków powstałych na skutek rozpoczęcia przedświątecznych zakupów przez ludność Stanów Zjednoczonych .
Czarny piątek rozprzestrzeniał się powoli .
Po raz pierwszy w czasopiśmie The New York Times to określenie zostało użyte 29 listopada 1975 roku jako określenie „ najbardziej ruchliwego dnia zakupów oraz ruchu w roku ” w Filadelfii .
W 2015 r. Amazon.com jako pierwszy zaoferował oferty „ Czarny piątek w lipcu ” na tak zwany „ Prime Day ” , obiecując lepsze oferty niż w Czarny piątek .
Amazon powtórzył tę praktykę w 2016 i 2017 roku , a inne firmy zaczęły oferować podobne oferty .
