Język czuwaski
Język czuwaski – język należący do podrodziny języków tureckich , klasyfikowany jako jedyny żywy język należący do grupy bułgarskiej .
Język ten jest najbliższym krewnym wymarłego języka protobułgarskiego , używanego przez Prabułgarów , którzy w 681 r. utworzyli na Bałkanach państwo bułgarskie .
Język czuwaski jest dalej spokrewniony z pozostałymi językami tureckiej rodziny językowej , dlatego też jest niemal całkowicie niezrozumiały dla osób posługujących się innymi językami tureckimi .
Używany przez około milion ludzi głównie w Republice Czuwaszji ( gdzie wraz z językiem rosyjskim ma status języka urzędowego ) , Tatarstanie , Baszkirii , obwodach : samarskim , uljanowskim , orenburskim .
Na podstawie analizy pojedynczych zanotowanych słów z języka Hunów uważa się , że prawdopodobnie język ten był spokrewniony z językiem czuwaskim .
Wyróżnia się dwa słabo zróżnicowane dialekty tego języka : dolny , zwany `` anatri '' ( rozpowszechniony na południu Czuwaszji ) i górny – `` turi '' .
Język literacki oparty jest na dialekcie `` anatri '' .
Do zapisu języka czuwaskiego używana jest zmodyfikowana cyrylica .
Użycie języka .
W Republice Czuwaszji , na obszarach zamieszkanych w przeważającym stopniu przez przedstawicieli narodowości tytularnej , jest on językiem wykładowym w szkołach podstawowych .
Jego naukę można kontynuować także w szkole średniej i na uczelniach wyższych .
Używany jest w czuwaskiej radiofonii i telewizji .
Prasa w języku czuwaskim ukazuje się również poza granicami Czuwaszji .
