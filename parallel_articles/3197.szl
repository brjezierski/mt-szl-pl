Czŏrny Ślōnsk
Czŏrny Ślōnsk − ôkryślynie stworzōne propagandowo we miyndzywojynnym ôkresie XX stoleciŏ we Polsce , tworzōnce potajlowanie tamtyjszyj polskij czynści Gōrnego Ślōnska ( ślōnske wojywōdztwo ) na trzi czynści ( „ Czŏrny Ślōnsk ” , „ Bioły Ślōnsk ” i „ Zielōny Ślōnsk ” ) .
Miasta : Katowicy , Tarnowske Gōry , Ruda i Nowy Bytōm ( dzisioj Ślōnskŏ Ruda ) , Krōlewskŏ Huta ( dzisioj Chorzōw ) , Siymianowicy , Świyntochlowicy ( tedy wieś ) , Myslowicy , Piekary ( tedy wieś ) , Mikołōw , Rybnik , Żory , Władzisłōw , Jastrzymbie-Zdrōj ( tedy wieś ) .
Autorami trōjkrasiatego potajlowaniŏ ślōnskigo wojywōdztwa na „ Czŏrny ” , „ Bioły ” i „ Zielōny Ślōnsk ” sōm pisŏrz Gustaw Morcinek a Stanisław Berezowski .
Tajlōng tyn ôstoł użyty bez nich we wydanyj we 1933 roku mōnografije ślōnskigo wojywōdztwa pt .
„ Śląsk ” .
Terŏźnie , ôdkōnd we 1945 roku Polskŏ dostała po zachodnie teryny Gōrnego Ślōnska jak tyż Dolny Ślōnsk , sztuczny , trōjkrasiaty tajlōng z ôkresu miyndzywojynnego przestoł być używany .
