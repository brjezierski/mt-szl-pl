Dasze ( gromada )
Dasze – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Dasze z siedzibą GRN w Daszach utworzono – jako jedną z 8759 gromad – w powiecie hajnowskim w woj .
białostockim , na mocy uchwały nr 16/V WRN w Białymstoku z dnia 4 października 1954 .
W skład jednostki weszły obszary dotychczasowych gromad Dasze , Pogreby i Żuki ze zniesionej gminy Kleszczele w tymże powiecie , oraz Gruzka i Piotrowszczyzna ze zniesionej gminy Śnieżki w powiecie bielskim .
Dla gromady ustalono 11 członków gromadzkiej rady narodowej .
31 grudnia 1959 gromadę Dasze zniesiono , włączając jej obszar do gromady Kleszczele .
