Dawit Garedża
Dawit Garedża ( gruz .
დავითგარეჯა ; azer .
`` Keşiş dağ '' ) – kompleks monastyrów ( Gruzińskiego Kościoła Prawosławnego ) położonych w Kachetii we wschodniej Gruzji , na półpustynnych stokach góry Garedża .
Część kompleksu znajduje się w rejonie Ağstafa , na terenie Azerbejdżanu , dlatego też Dawit Garedża jest tematem sporu między władzami gruzińskimi i azerskimi .
Historia .
Kompleks kościelny został założony w VI w. przez jednego z trzynastu syryjskich mnichów , którzy przybyli w tamten region .
Jeden z mnichów Dawid osiedlił się w naturalnej jaskini w Górze Garedża , w późniejszym czasie wybudował pierwszy monastyr – Lawra .
Uczniowie Dawida : Dodo i Lukiane założyli następne dwa monastyry : Rka i Natlismcemeli .
Do rozwoju kompleksu przyczynił się Ilarion Kartweli ( wpływowa osoba publiczna z IX w. Gruzji ) .
Wtedy wielu znaczących mnichów przeprowadziło się do Dawit Garedża .
Jednym z nich był syn króla Gruzji Dawida IV Budowniczego ( 1089-1125 ) – Dymitr I , autor słynnej pieśni religijnej `` Szen Char Wenachi '' , która przetrwała do dziś w niezmienionej formie i uważana jest za jedno z dzieł gruzińskiej sztuki śpiewanej .
W XI w. kompleks został najechany przez Turków Seldżuckich , zahamowało to rozwój klasztoru na pewien czas .
Na wieki XI-XIII przypada największy rozwój gospodarczy i kulturalny .
Dawit Garedża osiągnęło wtedy swoją największą świetność .
Zostały zbudowane nowe klasztory Udabno , Bertubani i Cziczchituri , stare zostały powiększone i zmodernizowane : wybudowano nowe cele , refektarz oraz kaplicę .
W skale wykuto kanały i zbiorniki służące do gromadzenia wody .
„ Łzy Dawida ” – jedyne źródło , dzięki któremu pierwsi pustelnicy gasili pragnienie , stało się relikwią .
W klasztorze Udabno założona została szkoła malarska .
Osobliwość fresków Dawit Garedża objawia się nowymi interpretacjami tematyki religijnej , w zerwaniu ze schematami szkoły bizantyjskiej .
Wysoki poziom artystyczny fresków uczynił z nich ważny składnik światowego dziedzictwa .
Freski wykonane były w wielu klasztorach kompleksu i przedstawiają : Dawida Budowniczego w Natlismcemeli , królową Tamarę i jej syna króla Giorgiego Laszę w Bertubani , a także portrety Dymitriego I oraz obrazy przedstawiające budowniczych klasztoru w Udabno .
W XII w. gdy ojcem przełożony monastyru został Onopre Garedżeli , stał się on ważnym centrum kulturowym i edukacyjnym wschodniej Gruzji .
W XIII w. monastyr cierpiał z powodu ataków Mongołów .
Kompleks został zrabowany , zniszczony a manuskrypty spalone .
Odbudowa Dawit Garedża odbywała się powoli z powodu rozbicia kraju i władzy okupanta .
Na przełomie XIV i XV w. wojska Timura najechały kraj siejąc zniszczenie .
Inwazja ta miała ogromny wpływ na życie w Garedżi .
W 1615 wojska perskie pod dowództwem Abbasa I Wielkiego wybiły zakonników oraz podpaliły unikalne manuskrypty i dzieła sztuki .
Pod koniec XVII w. król Teimuraz oraz król Arczil próbowali ożywić mnisze życie w Garedża .
Udało się to osiągnąć jedynie dzięki pomocy Onopre Maczutadze , wyznaczonego na ojca przełożonego kompleksu w 1690 .
Jednak częste ataki najeźdźców oraz powstanie nowych religii i świeckich szkół w XIX w. w wielu gruzińskich miastach , znacznie utrudniło rozwój kompleksu Dawit Garedża .
Od 1811 do 1917 monastyr był niezamieszkany oraz pozostał pusty od 1921 do 1991 .
W sierpniu 2007 w monasterze przebywało 9 mnichów .
Co roku na terenie kompleksu organizowany jest festiwal ludowy „ Garedżoba ” gromadzący sporą publiczność .
W 2007 roku kompleks został wpisany na gruzińską listę informacyjną UNESCO – listę obiektów , które Gruzja zamierza rozpatrzyć do zgłoszenia do wpisu na listę światowego dziedzictwa UNESCO .
Spór o Dawit Garedża .
Ponieważ kompleks monastyrów częściowo znajduje się na terenie Azerbejdżanu , to stał się on tematem sporu granicznego , toczącego się między dwoma państwami od 1991 .
Gruzińscy mnisi uważają spór za „ radziecką intrygę , mającą na celu skłócenie chrześcijańskich Gruzinów i muzułmańskich Azerów ” .
Giorgi Mandżgaladze , minister spraw zagranicznych Gruzji , stwierdził , że Gruzja byłaby skłonna do wymienienia innego terytorium na resztę Dawit Garedża z powodu jego historycznego i kulturowego znaczenia dla Gruzinów .
Baku jest przeciwne tej zamianie , gdyż tereny Dawit Garedża są ważne pod względem militarnym dla Azerbejdżanu .
W ostatnich komentarzach azerscy urzędnicy potwierdzili , że Azerbejdżan „ jest otwarty na rozmowy z Gruzją w sprawie zwrotu kompleksu ” .
Jednakże propozycja rządu Azerbejdżanu , zgodnie z którą kompleks miał być podzielony na strefy turystyczne , wywołała oburzenie wśród Gruzinów .
