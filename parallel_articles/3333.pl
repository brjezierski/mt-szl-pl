Wola Dereźniańska ( gromada )
Wola Dereźniańska – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wola Dereźniańska z siedzibą GRN w Woli Dereźniańskiej utworzono – jako jedną z 8759 gromad na obszarze Polski – w powiecie biłgorajskim w woj .
lubelskim na mocy uchwały nr 6 WRN w Lublinie z dnia 5 października 1954 .
W skład jednostki weszły obszary dotychczasowych gromad Bidaczów Nowy , Ruda Solska i Wola Dereźniańska ze zniesionej gminy Sól oraz obszar dotychczasowej gromady Budziarze ze zniesionej gminy Biszcza w tymże powiecie .
Dla gromady ustalono 11 członków gromadzkiej rady narodowej .
1 stycznia 1960 gromadę zniesiono , włączając jej obszar do gromad Biszcza ( wsie Budziarze i Suszka ) Sól ( wsie Bidaczów Nowy , Ruda Solska , Ruda Zagrody i Wola Dereźniańska ) w tymże powiecie .
