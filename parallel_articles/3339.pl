Dessau-Roßlau
Dessau-Roßlau ( ) – miasto na prawach powiatu w północnych Niemczech , w południowo-wschodniej części kraju związkowego Saksonia-Anhalt , u ujścia Muldy do Łaby .
Historia .
Miasto w obecnym kształcie i pod obecną nazwą powstało 1 lipca 2007 z połączenia leżących po dwóch stronach Łaby organizmów : Dessau na południu i Roßlau ( Elbe ) na północy .
Dessau , większe od Roßlau ( Elbe ) , po raz pierwszy wspominane jest w 1213 i od 1396 do 1863 r. ( z przerwą 1561–1603 ) stanowiło stolicę księstwa Anhalt-Dessau , a od 1863 do 1918 księstwa Anhalt ( jako części składowej zjednoczonych Niemiec ) ; swoje znaczenie na rzecz niedalekiego Magdeburga straciło dopiero za czasów III Rzeszy .
Mniejsze Roßlau ( Elbe ) prawa miejskie uzyskało w roku 1603 i zawsze miało prowincjonalny charakter .
Według danych z 31 grudnia 2009 liczba ludności miasta wynosi 87 764 osoby , a powierzchnia – 244,64 km² .
Obecnie Dessau-Roßlau jest jednym z trzech – obok Magdeburga i Halle ( Saale ) – głównych ośrodków administracyjnych , przemysłowego , handlowo-usługowego , akademickiego i kulturalnego Saksonii-Anhaltu .
Stanowi także ważny w skali kraju węzeł drogowy i kolejowy .
Zabytki .
Budynek Bauhausu , którego siedziba w latach 1925–1932 znajdowała się w Dessau , oraz krajobraz kulturowy ogrody Dessau-Wörlitz ( `` Dessau-Wörlitzer Gartenreich '' ) położony na lewym brzegu Łaby zostały wpisane na listę światowego dziedzictwa UNESCO .
Ponadto w granicach miasta znajduje się XII-wieczny zamek Roßlau , XVIII-wieczny cmentarz Neuer Begräbnisplatz na planie koła , liczne zabytkowe kościoły , kilka XIX-wiecznych kamienic i gmachów użyteczności publicznej odbudowanych po alianckich nalotach z 1945 ( zniszczeniu uległo 97 % zabudowy ) oraz Rezerwat Biosfery Środkowej Łaby ( `` Biosphärenreservat Mittelelbe '' ) .
Współpraca .
Miejscowości partnerskie :
