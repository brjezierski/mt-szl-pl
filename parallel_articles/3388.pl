Dobczyce ( gromada )
Dobczyce – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Dobczyce z siedzibą GRN w mieście Dobczyce ( nie wchodzącym w skład gromady ) utworzono 31 grudnia 1961 w powiecie myślenickim w woj .
krakowskim z obszarów zniesionych gromad Dziekanowice i Stadniki .
30 czerwca 1962 do gromady Dobczyce przyłączono wieś Brzezowa z gromady Droginia , wieś Kornatka z gromady Raciechowice oraz wieś Stojowice z gromady Siepraw ; z gromady Dobczyce wyłączono natomiast wieś Kwapinka włączając ją do gromady Raciechowice oraz wieś Stryszowa włączając ją do gromady Gdów .
W kwietniu 1969 dla gromady ustalono 22 członków gromadzkiej rady narodowej .
1 stycznia 1970 gromada składała się ze wsi : Brzezowa , Dziekanowice , Kędzierzanka , Kornatka , Niezdów , Nowa Wieś , Rudnik , Sieraków , Skrzynka , Stadniki i Stojowice .
Gromada przetrwała do końca 1972 roku , czyli do kolejnej reformy gminnej .
Z dniem 1 stycznia 1973 roku utworzono gminę Dobczyce .
