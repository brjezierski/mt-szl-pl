Brzegi Dolne ( gromada )
Brzegi Dolne – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Brzegi Dolne z siedzibą GRN w Brzegach Dolnych utworzono – jako jedną z 8759 gromad na obszarze Polski – w powiecie ustrzyckim w woj .
rzeszowskim na mocy uchwały nr 35/54 WRN w Rzeszowie z dnia 5 października 1954 .
W skład jednostki weszły obszary dotychczasowych gromad Brzegi Dolne i Łodyna ze zniesionej gminy Jasień oraz obszary dotychczasowych gromad Dźwiniacz Dolny , Wola Romanowa i Wola Maćkowa ze zniesionej gminy Ropienka w tymże powiecie .
Dla gromady ustalono 9 członków gromadzkiej rady narodowej .
1 stycznia 1960 gromadę zniesiono , włączając jej obszar do gromady Jasień w tymże powiecie .
Zobacz też : Umowa o zmianie granic z 15 lutego 1951
