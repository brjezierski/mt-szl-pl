Dąbrówka Dolna ( gromada )
Dąbrówka Dolna – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Dąbrówka Dolna z siedzibą GRN w Dąbrówce Dolnej utworzono – jako jedną z 8759 gromad na obszarze Polski – w powiecie opolskim w woj .
opolskim , na mocy uchwały nr VII/26/54 WRN w Opolu z dnia 4 października 1954 .
W skład jednostki weszły obszary dotychczasowych gromad Dąbrówka Dolna , Domaradzka Kuźnia , Lubnów , Kopalina i Zawiść ze zniesionej gminy Dąbrówka Dolna w tymże powiecie .
Dla gromady ustalono 22 członków gromadzkiej rady narodowej .
31 grudnia 1959 do gromady Dąbrówka Dolna włączono wsie Radomierowice , Święciny i Młodnik ze zniesionej gromady Radomierowice w tymże powiecie .
1 stycznia 1967 z gromady Dąbrówka Dolna wyłączono wieś Młodnik , włączając ją do gromady Murów w tymże powiecie .
Gromada przetrwała do końca 1972 roku , czyli do kolejnej reformy gminnej .
