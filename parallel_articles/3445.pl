Jasienica Dolna ( gromada )
Jasienica Dolna – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Jasienica Dolna z siedzibą GRN w Jasienicy Dolnej utworzono – jako jedną z 8759 gromad na obszarze Polski – w powiecie nyskim w woj .
opolskim , na mocy uchwały nr VII/25/54 WRN w Opolu z dnia 4 października 1954 .
W skład jednostki weszły obszary dotychczasowych gromad Jasienica Dolna , Mańkowice i Drogoszów ze zniesionej gminy Jasienica Dolna w tymże powiecie oraz Myszowice ze zniesionej gminy Korfantów w powiecie niemodlińskim w tymże województwie .
Dla gromady ustalono 24 członków gromadzkiej rady narodowej .
31 grudnia 1959 do gromady Jasienica Dolna włączono wsie Włodary i Rynarcice ze zniesionej gromady Włodary w tymże powiecie .
31 grudnia 1961 do gromady Jasienica Dolna włączono wsie Piątkowice i Lasowice ze zniesionej gromady Piątkowice w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie nyskim reaktywowano gminę Jasienica Dolna , zniesioną ponownie 30 października 1975 .
