Dothistroma pini
Dothistroma pini Hulbary – gatunek grzybów z rodziny `` Mycosphaerellaceae '' .
Jest jednym z gatunków wywołujących czerwoną plamistość igieł .
Systematyka i nazewnictwo .
Pozycja w klasyfikacji według Index Fungorum : `` Dothistroma , Mycosphaerellaceae , Capnodiales , Dothideomycetidae , Dothideomycetes , Pezizomycotina , Ascomycota , Fungi '' .
Gatunek ten opisał Robert Louis Hulbary w 1941 r. na sośnie czarnej w Illinois w USA
Zagrożenie .
Endobiont , grzyb mikroskopijny , pasożyt i saprotrof porażający drzewa iglaste , zwłaszcza z rodzajów sosna ( `` Pinus '' ) i świerk ( `` Picea '' ) .
W Europie opisano go w wielu krajach , w tym sąsiadujących z Polską , istnieje więc zagrożenie zawleczenia go do Polski .
W Polsce gatunki roślin będące jego żywicielami stanowią istotny procent składu gatunkowego lasów .
Dzięki podjętym zapobiegawczo działaniom fitosanitarnym i kontrolnym ryzyko to jest niskie .
W przypadku jednak wystąpienia `` D. pini '' na stanowiskach , gdzie nie był on dotychczas notowany , może nastąpić porażenie drzewostanów , w których licznie występują jego rośliny żywicielskie .
Zaleca się monitorowanie plantacji , a po stwierdzeniu objawów wskazujących na obecność patogena konieczne jest przeprowadzenie oprysków fungicydowych lub zniszczenie porażonych roślin i ich resztek .
Młode drzewka z importu powinny być wolne od objawów chorobowych i poddane kontrolom .
Głównymi żywicielami `` Dothistroma pini '' są drzewa z rodzaju sosna : `` Pinus albicaulis '' , sosna limba ( `` P. cembra '' ) , sosna giętka ( `` P. flexilis '' , sosna czarna ( `` P. nigra '' ) , kosodrzewina ( `` P. mugo '' ) , sosna żółta ( `` P. ponderosa '' ) , sosna plamistokora ( `` P. bungeana '' ) , sosna kalifornijska ( `` P. radiata '' ) sosna wydmowa ( `` P. contorta '' ) , sosna Coultera ( `` P. coulteri '' ) , `` Pinus tecumumanii '' , sosna zwyczajna ( `` P. sylvestris '' ) , `` Pinus palliasiana '' , sosna rumelijska ( `` P. peuce '' ) , sosna himalajska ( `` P. wallichiana '' ) , sosna Jeffreya ( `` P. jeffreyi '' ) , `` Pinus hartwegii '' , sosna Elliotta ( `` P. elliotti '' ) , sosna nadmorska ( `` P. pinaster '' ) , sosna kanaryjska ( `` P. canariensis '' ) , sosna Lamberta ( `` P. lambertiana '' ) , `` Pinus muricata '' , sosna zachodnia ( `` P. monticola '' ) oraz z rodzaju świerk ( `` Picea '' ) : `` Picea omorica '' , świerk sitkajski ( `` P. sitchensis '' ) , świerk pospolity ( `` P. abies '' ) .
Odnotowano także wystąpienie na modrzewiu europejskim ( `` Larix decidua '' ) i daglezji zielonej ( `` Pseudostuga menziesii '' ) .
