Drażniew ( gromada )
Drażniew – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Drażniew z siedzibą GRN w Drażniewie utworzono – jako jedną z 8759 gromad na terenie Polski – w powiecie sokołowskim w woj .
warszawskim , na mocy uchwały nr VI/10/21/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Drażniew , Góry , Ruda Instytutowa i Tokary ze zniesionej gminy Korczew w tymże powiecie .
Dla gromady ustalono 15 członków gromadzkiej rady narodowej .
1 stycznia 1956 gromada weszła w skład nowo utworzonego powiatu łosickiego w tymże województwie .
31 grudnia 1959 z gromady Drażniew wyłączono wsie Ruda Instytutowa i Tokary , włączając je do gromady Rusków w tymże powiecie , po czym gromadę Drażniew zniesiono a jej ( pozostały ) obszar włączono do gromady Korczew tamże .
