Dubin ( gromada )
Dubin – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Dubin z siedzibą GRN w Dubinie utworzono – jako jedną z 8759 gromad na obszarze Polski – w powiecie rawickim w woj .
poznańskim , na mocy uchwały nr 34/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Domaradzice i Dubin oraz parcele o łącznym obszarze 519,67,97 ha z karty 2 obrębu Wielkibór Nr 188 z dotychczasowej gromady Janowo ze zniesionej gminy Jutrosin w tymże powiecie .
Dla gromady ustalono 14 członków gromadzkiej rady narodowej .
29 lutego 1956 z gromady Dubin wyłączono miejscowość Żbiki , włączając ją do gromady Szkaradowo w tymże powiecie .
Gromadę zniesiono 1 stycznia 1959 , a jej obszar włączono do gromady Jutrosin w tymże powiecie .
