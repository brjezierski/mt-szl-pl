Moszczanka ( gromada w powiecie ryckim )
Moszczanka – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Moszczanka z siedzibą GRN w Moszczance utworzono – jako jedną z 8759 gromad na obszarze Polski – w powiecie garwolińskim w woj .
warszawskim , na mocy uchwały nr VI/10/2/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Krasnogliny , Lasoń , Moszczanka i Nowy Dęblin ze zniesionej gminy Dęblin , obszar dotychczasowej gromady Sierskowola oraz wieś Chrustne z dotychczasowej gromady Chrustne ze zniesionej gminy Ryki oraz wieś Sarny z dotychczasowej gromady Sarny ze zniesionej gminy Ułęż w tymże powiecie .
Dla gromady ustalono 24 członków gromadzkiej rady narodowej .
1 stycznia 1956 gromada weszła w skład nowo utworzonego powiatu ryckiego w tymże województwie .
Gromada przetrwała do końca 1972 roku , czyli do kolejnej reformy gminnej .
