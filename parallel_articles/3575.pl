Duńkowice ( gromada )
Duńkowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Duńkowice z siedzibą GRN w Duńkowicach utworzono – jako jedną z 8759 gromad na obszarze Polski – w powiecie jarosławskim w woj .
rzeszowskim na mocy uchwały nr 21/54 WRN w Rzeszowie z dnia 5 października 1954 .
W skład jednostki weszły obszary dotychczasowych gromad Duńkowice i Łazy ( bez obszaru spółdzielni produkcyjnej `` Wietlin III '' ) ze zniesionej gminy Radymno oraz obszar dotychczasowej gromady Zaleska Wola ze zniesionej gminy Laszki w tymże powiecie .
13 listopada 1954 gromada weszła w skład nowo utworzonego powiatu radymniańskiego , gdzie ustalono dla niej 18 członków gromadzkiej rady narodowej .
31 grudnia 1961 do gromady Duńkowice włączono obszar zniesionej gromady Michałówka w tymże powiecie , po czym w związku ze zlikwidowaniem powiatu radymniańskiego gromadę Duńkowice włączono z powrotem do powiatu jarosławskiego w tymże województwie .
Gromada przetrwała do końca 1972 roku , czyli do kolejnej reformy gminnej .
