Korytków Duży ( gromada )
Korytków Duży – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Korytków Duży z siedzibą GRN w Korytkowie Dużym utworzono – jako jedną z 8759 gromad na obszarze Polski – w powiecie biłgorajskim w woj .
lubelskim na mocy uchwały nr 5 WRN w Lublinie z dnia 5 października 1954 .
W skład jednostki wszedł obszar dotychczasowej gromady Korytków Duży ze zniesionej gminy Puszcza Solska , obszar dotychczasowej gromady Korytków Mały ze zniesionej gminy Kocudza i obszar dotychczasowej gromady Karolówka ze zniesionej gminy Frampol w tymże powiecie .
Dla gromady ustalono 14 członków gromadzkiej rady narodowej .
1 stycznia 1960 gromadę zniesiono , włączając jej obszar do gromad Frampol ( wsie Karolówka , Korytków Mały i Niemirów oraz kolonię Sokołówka ) i nowo utworzonej Biłgoraj ( wieś Korytków Duży ) w tymże powiecie .
