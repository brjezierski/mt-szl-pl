Radawiec Duży ( gromada )
Radawiec Duży – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Radawiec Duży z siedzibą GRN w Radawcu Dużym utworzono – jako jedną z 8759 gromad na obszarze Polski – w powiecie lubelskim w woj .
lubelskim na mocy uchwały nr 12 WRN w Lublinie z dnia 5 października 1954 .
W skład jednostki weszły obszary dotychczasowych gromad Radawiec Duży , Pawlin i Radawiec Mały ( oprócz części południowej , obejmującej obszar położony na południe od przecięcia się granic gromad Radawiec Mały i Babin ) ze zniesionej gminy Konopnica w tymże powiecie .
Dla gromady ustalono 16 członków gromadzkiej rady narodowej .
1 stycznia 1956 gromada weszła w skład nowo utworzonego powiatu bełżyckiego w tymże województwie .
1 stycznia 1969 gromadę włączono z powrotem do powiatu lubelskiego w tymże województwie , gdzie równocześnie została zniesiona i włączona do gromady Konopnica .
