Trzydnik Duży ( gromada )
Trzydnik Duży ( alt .
`` Trzydnik '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Trzydnik Duży z siedzibą GRN w Trzydniku Dużym utworzono – jako jedną z 8759 gromad na obszarze Polski – w powiecie kraśnickim w woj .
lubelskim na mocy uchwały nr 10 WRN w Lublinie z dnia 5 października 1954 .
W skład jednostki weszły obszary dotychczasowych gromad Trzydnik Duży kol. , Trzydnik Duży wieś , Agatówka , Budki , Trzydnik Mały i Wola Trzydnicka ze zniesionej gminy Trzydnik w tymże powiecie .
Dla gromady ustalono 23 członków gromadzkiej rady narodowej .
1 stycznia 1969 do gromady Trzydnik Duży włączono wieś Marynopole ze zniesionej gromady Liśnik Duży w tymże powiecie .
1 stycznia 1970 z gromady Trzydnik wyłączono wieś Marynopole , włączając ją do gromady Gościeradów w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie kraśnickim reaktywowano gminę Trzydnik Duży .
