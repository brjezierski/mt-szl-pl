Wielbłąd domowy
Wielbłąd domowy lub baktrian ( `` Camelus bactrianus '' ) – gatunek ssaka z rodziny wielbłądowatych ( Camelidae ) , należący wraz z wielbłądami dwugarbnymi i jednogarbnymi ( dromaderami ) do rodzaju wielbłąd ( `` Camelus '' ) .
Charakteryzuje się średnią wielkością i ciężarem większym od innych współczesnych wielbłądów ( osiąga masę do 1 tony , przy długości ciała 3 m ) , różni się też od wielbłąda jednogarbnego obecnością dwóch garbów i znacznie grubszą sierścią .
Gatunki wielbłądów są blisko spokrewnione , mogą się krzyżować , tworząc żywotne , płodne mieszańce .
Baktrian jest bliskim krewnym wielbłąda dwugarbnego ( `` Camelus ferus '' ) .
Chociaż `` Camelus ferus '' był często uważany za podgatunek baktriana ( jako `` Camelus bactrianus ferus '' ) , to współczesne badania genetyczne przemawiają za jego izolacją od wielbłąda domowego .
Obecnie uważa się , że rozdzielenie się `` C. bactrianus '' i `` C. ferus '' miało miejsce w plejstocenie ( około 1,5-0,7 mln lat temu ) , na długo przed rozpoczęciem udomowienia wielbłąda domowego ( około 6000-4000 lat temu ) .
Zwierząt tych żyje na świecie około 2 miliony .
Stanowi on zwierzę juczne ; pozyskuje się też od niego wełnę , w większych ilościach i lepszej jakości niż od dromadera .
Mniejsza niż w przypadku jednogarbnego kuzyna jest jego przydatność dla mleczarstwa ; do wykorzystania nadaje się także jego mięso .
