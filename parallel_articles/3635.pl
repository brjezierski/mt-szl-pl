Domaszowice ( gromada )
Domaszowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Domaszowice z siedzibą GRN w Domaszowicach utworzono – jako jedną z 8759 gromad na obszarze Polski – w powiecie namysłowskim w woj .
opolskim , na mocy uchwały nr VII/23/54 WRN w Opolu z dnia 4 października 1954 .
W skład jednostki weszły obszary dotychczasowych gromad Domaszowice i Dziedzice ze zniesionej gminy Strzelce oraz Wielołęka , Zofijówka i Nowa Wieś ze zniesionej gminy Siemysłów w tymże powiecie .
Dla gromady ustalono 11 członków gromadzkiej rady narodowej .
31 grudnia 1959 do gromady Domaszowice włączono obszary zniesionych gromad Włochy i Strzelce oraz wieś Gręboszów z przysiółkami Stary Gręboszów i Kopaliny ze zniesionej gromady Kamienna w tymże powiecie .
31 grudnia 1961 do gromady Domaszowice włączono wieś Siemysłów z przysiółkami ze zniesionej gromady Starościn w tymże powiecie ; z gromady Domaszowice wyłączono natomiast wieś Gręboszów , włączając ją do znoszonej gromady Bukowa Śląska tamże .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie namysłowskim utworzono gminę Domaszowice .
