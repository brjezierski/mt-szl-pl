Domanice ( gromada w powiecie świdnickim )
Domanice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Domanice z siedzibą GRN w Domanicach utworzono – jako jedną z 8759 gromad na obszarze Polski – w powiecie świdnickim w woj .
wrocławskim , na mocy uchwały nr 28/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Domanice , Chwałów , Gołaszyce , Imbramowice , Krasków , Marcinowiczki , Pożarzysko i Siedlimowice ze zniesionej gminy Domanice w tymże powiecie .
Dla gromady ustalono 19 członków gromadzkiej rady narodowej .
31 grudnia 1959 do gromady Domanice włączono wsie Buków i Dzikowa ze znoszonej gromady Buków w powiecie średzkim w tymże województwie .
Gromada przetrwała do końca 1972 roku , czyli do kolejnej reformy gminnej .
