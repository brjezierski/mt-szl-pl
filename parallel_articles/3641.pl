Domaniewice ( gromada )
Domaniewice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Domaniewice siedzibą GRN w Domaniewicach utworzono – jako jedną z 8759 gromad na obszarze Polski – w powiecie łowickim w woj .
łódzkim , na mocy uchwały nr 33/54 WRN w Łodzi z dnia 4 października 1954 .
W skład jednostki weszły obszary dotychczasowych gromad Domaniewice ( bez osady Wymysłów Włościański ) , Stroniewice , Kamień , Kadzielin i Strzebieszew oraz kolonia Skaratki z dotychczasowej gromady Skaratki ze zniesionej gminy Domaniewice w tymże powiecie .
Dla gromady ustalono 20 członków gromadzkiej rady narodowej .
31 grudnia 1961 do gromady Domaniewice przyłączono obszar zniesionej gromady Skaratki .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie łowickim reaktywowano gminę Domaniewice .
