Dąb ( Jaworzno )
Dąb – dawna wieś małopolska , od 1958 część osiedla Jeleń ( od 1973 miasta Jelenia ) , a od 1977 część miasta Jaworzna ( dzielnica Jeleń ) w województwie śląskim .
Położony jest wśród terenów zalesionych , nad wschodnim brzegiem Zbiornika Dziećkowice , w ekstremalnie południowej części Jaworzna , przy granicy z województwem małopolskim , w które wbija się specyficznym klinem .
Od Dębu jest około 10 km do centrum Jaworzna , oddzielonego połaciami zieleni .
Dąb to typowa ulicówka ; ulica przebiegająca przez miejscowość nosi nazwę `` Dąb '' .
W XIX w. w Dębie Austriacy ustalili gminę jednostkową i obszar dworski w powiecie chrzanowskim w Galicji .
31 grudnia 1900 roku gmina liczyła 199 mieszkańców na obszarze 104 ha , a obszar dworski liczył 9 osób na obszarze 261 ha .
Po powrocie do Polski w 1920 roku , Dąb stanowił gminę jednostkową w powiecie chrzanowskim w województwie krakowskim ; 1 sierpnia 1934 stał się gromadą nowo utworzonej zbiorowej gminy Chełmek , wraz z Chełmkiem , Bobrkiem , Gorzowem i Gromcem .
Podczas II wojny światowej włączony do III Rzeszy jako Premseichen .
W związku z reformą znoszącą gminy jesienią 1954 roku , Dąb wraz z Jeleniem ( ze zniesionej gminy Jaworzno ) utworzył nową gromadę Jeleń w powiecie chrzanowskim w województwie krakowskim .
Gromadę Jeleń zniesiono 1 stycznia 1958 w związku z nadaniem jej statusu osiedla , przez co Dąb przestał być odrębną wsią , stając się integralną częścią Jelenia .
1 stycznia 1973 Jeleń otrzymał prawa miejskie , przez co Dąb stał się obszarem miejskim .
1 lutego 1977 Jeleń ( z Dębem ) włączono do Jaworzna .
Znajduje się tu oczyszczalnia ścieków Jaworzno–Dąb .
Mimo że lasy na południe od Dębu należą na odcinku 500 m do Jaworzna , droga dojazdowa od południa należy do miasta Chełmka ( mimo że centrum Chełmka znajduje się 5 km dalej ) , a zarazem do woj .
małopolskiego .
Znaczy to , że woj .
małopolskie wdziera się specyficznym klinem ( na szerokości szosy ) między jaworznickie lasy , aż pod Kanał Matylda , przy którym znajduje się pętla z przystankiem autobusowym o nazwie `` Jeleń Dąb Pętla '' .
Tutaj też kończą kursowanie jaworznickie autobusy miejskie .
