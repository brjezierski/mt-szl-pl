Dziadkowice ( gromada )
Dziadkowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Dziadkowice z siedzibą GRN w Dziadkowicach utworzono – jako jedną z 8759 gromad – w powiecie siemiatyckim w woj .
białostockim , na mocy uchwały nr 21/V WRN w Białymstoku z dnia 4 października 1954 .
W skład jednostki weszły obszary dotychczasowych gromad Dziadkowice , Brzeziny , Kąty , Korzeniówka , Wojeniec i Zaręby ze zniesionej gminy Dziadkowice w tymże powiecie .
Dla gromady ustalono 11 członków gromadzkiej rady narodowej .
1 stycznia 1958 do gromady Dziadkowice przyłączono obszary zniesionych gromad Hornowo i Żurobice .
31 grudnia 1959 do gromady Dziadkowice przyłączono wieś Malinowo ze zniesionej gromady Makarki .
1 stycznia 1972 do gromady Dziadkowice przyłączono wsie Dołubowo , Siedlice , Smolugi i Zamianowo oraz 241 oddział lasów państwowych Nadleśnictwa Państwowego w Rutce ze zniesionej gromady Czarna Średnia .
Gromada przetrwała do końca 1972 roku , czyli do kolejnej reformy gminnej .
Z dniem 1 stycznia 1973 roku reaktywowano gminę Dziadkowice .
