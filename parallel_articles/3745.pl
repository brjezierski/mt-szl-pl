Ekstraklasa w piłce nożnej ( 2018/2019 )
Ekstraklasa 2018/2019 – 93. edycja oficjalnych mistrzostw Polski w piłce nożnej mężczyzn , po raz 85. przeprowadzona w formule ligowej , jako najwyższy szczebel w hierarchii .
Organizatorem rozgrywek była Ekstraklasa SA , a brały w nich udział drużyny 16 profesjonalnych klubów piłkarskich .
Sponsorem tytularnym był Totalizator Sportowy , właściciel marki Lotto , w związku z czym obowiązywała nazwa marketingowa Lotto Ekstraklasa .
Wzorem pięciu wcześniejszych edycji sezon składał się z dwóch części : fazy zasadniczej ( 30 kolejek , 240 spotkań ) oraz – następującej po niej – fazy finałowej w dwóch grupach ( 7 kolejek , 56 meczów ) , po raz drugi nie były jednak dzielone punkty pomiędzy obiema fazami .
Zmagania rozpoczęły się 20 lipca 2018 , a zakończyły 19 maja 2019 ( przerwa zimowa trwała 63 dni ) .
Łącznie rozegranych zostało 296 spotkań .
Beniaminkami byli : Miedź Legnica ( po raz pierwszy w Ekstraklasie ) i Zagłębie Sosnowiec ( powrót na najwyższy szczebel po 10 latach przerwy ) .
Tytułu mistrzowskiego broniła Legia Warszawa .
