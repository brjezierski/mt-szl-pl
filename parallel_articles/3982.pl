Flaga Krakowa
Flaga Krakowa ( Flaga Stołecznego Królewskiego Miasta Krakowa ) – jeden z symboli miejskich Krakowa .
Zgodnie z uchwałą nr XIX/132/91 Rady Miasta Krakowa z dnia 15 marca 1991 roku w sprawie herbu i barw Stołecznego Królewskiego Miasta Krakowa , barwami są kolory biały i błękitny , ułożone w dwóch poziomych równoległych pasach o tej samej szerokości , z których górny jest koloru białego , a dolny koloru błękitnego .
Zgodnie z zarządzeniem prezydenta Krakowa z dnia 31 maja 2017 roku flaga i barwy miasta Krakowa mogą być umieszczane na budynkach i obiektach , a także w innych miejscach , dla podkreślenia podniosłego charakteru uroczystości oraz świąt i rocznic państwowych lub miejskich , zaś prawo używania chorągwi miasta Krakowa przysługuje prezydentowi Krakowa i przewodniczącemu rady miasta .
Od 31 maja 2017 roku 5 czerwca jest w Krakowie oficjalnie obchodzony jako święto Flagi Miasta Krakowa .
Znaczenie heraldyczne barw .
Flaga została zaprojektowana jako prostokątny płat , którego stosunek szerokości do długości wynosi 5:8 , podzielony na dwa poziome pasy o równej szerokości , z których górny jest biały a dolny błękitny .
Kolory te według symboliki używanej w heraldyce mają następujące znaczenie :
Historia .
Ustawami z 1776 roku sejm Rzeczypospolitej Obojga Narodów wprowadził tzw .
mundury wojewódzkie – noszone przez szlachtę uniformy w kolorach wybranych przez poszczególne województwa .
Województwo krakowskie przyjęło ów obywatelski mundur w kolorach : kontusz karmazynowy , żupan biały , natomiast na sejm kontusz granatowy bez wyłogów , kołnierz i żupan karmazynowy .
