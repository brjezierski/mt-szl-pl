Favolaschia calocera
Favolaschia calocera ( R. Heim ) – gatunek grzybów z rodziny grzybówkowatych ( `` Mycenaceae '' ) .
Systematyka i nazewnictwo .
Pozycja w klasyfikacji według Index Fungorum : `` Favolaschia , Mycenaceae , Agaricales , Agaricomycetidae , Agaricomycetes , Agaricomycotina , Basidiomycota , Fungi '' .
Francuski mykolog Roger Jean Heim , który znalazł tego małego grzyba na rozkładającym się kawałku drewna już w 1945 roku , stworzył pierwszy ważny opis tego gatunku dopiero w 1966 roku , nadając mu do dzisiaj obowiązującą nazwę `` Favolaschia calocera '' .
Synonimy naukowe :
Morfologia .
Średnica 5–20 mm , kształt nerkowaty , wypukły , powierzchnia zewnętrzna gładka w młodym wieku .
Następnie rozwijają się pofałdowania we wzór odpowiadający kubkowatym porom hymenoforu .
Młody koloru jasnopomarańczowego , po wyschnięciu brązowawopomarańczowy .
Miąższ miękki , żółty , rzadki , niezbyt elastyczny , bezwonny , bez smaku .
Złożony z 40–70 kubkowatych porów o średnicy 0,3–2,5 mm , większe elipsoidalne najbliżej trzonu i mniejsze , bardziej kanciaste w pobliżu brzegu kapelusza ; kolor zgodny z zewnętrzną powierzchnią .
