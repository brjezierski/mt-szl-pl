Firlus ( gromada )
Firlus – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Firlus z siedzibą GRN w Firlusie utworzono – jako jedną z 8759 gromad na obszarze Polski – w powiecie chełmińskim w woj .
bydgoskim , na mocy uchwały nr 24/4 WRN w Bydgoszczy z dnia 5 października 1954 .
W skład jednostki weszły obszary dotychczasowych gromad Dubielno , Firlus i Wrocławki ze zniesionej gminy Papowo Biskupie oraz obszar dotychczasowej gromady Lipienek ze zniesionej gminy Lisewo w tymże powiecie .
Dla gromady ustalono 23 członków gromadzkiej rady narodowej .
Gromadę zniesiono 31 grudnia 1961 , a jej obszar włączono do gromad Papowo Biskupie ( wsie Dubielno , Firlus , Młyńsk , Nowy Dwór , Niemczyk i Wrocławki ) i Lisewo ( wieś Lipienek ) w tymże powiecie .
