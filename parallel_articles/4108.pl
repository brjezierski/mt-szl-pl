Fobos ( księżyc )
Fobos ( też : Phobos , ‘ strach ’ ) – większy z dwóch księżyców Marsa .
Naturalny satelita krążący najbliżej swojej planety ( w Układzie Słonecznym ) .
W mitologii greckiej Fobos był synem Aresa [ Marsa ] i Afrodyty [ Venus ] .
Odkrycie .
Fobos został odkryty przez amerykańskiego astronoma Asapha Halla 18 sierpnia 1877 w obserwatorium marynarki wojennej USA ( United States Naval Observatory ) około godziny 9:14 UTC .
Kilka dni wcześniej ( 12 sierpnia ) Asaph Hall odkrył również drugi księżyc Marsa , Deimosa .
Księżyc ten został sfotografowany z bliska przez sondy Mariner 9 ( 1971 ) , Viking 1 ( 1977 ) , Fobos 2 ( 1988 ) , Mars Global Surveyor ( 1998 i 2003 ) , Mars Express ( od 2004 ) oraz Mars Reconnaissance Orbiter ( od 2006 ) .
Charakterystyka orbity .
Promień orbity Fobosa jest mniejszy niż promień orbity synchronicznej , co oznacza , że krąży on szybciej , niż Mars obraca się wokół własnej osi .
Dlatego wschodzi na zachodniej stronie marsjańskiego nieba , dość szybko przemieszcza się po niebie i po około 4 godzinach i 15 minutach zachodzi po wschodniej stronie nieba .
Wschód i zachód następują mniej więcej dwa razy dziennie , co 11 godzin 6 minut .
Fobos znajduje się tak blisko powierzchni planety ( 2,76 promienia Marsa ) , że nie jest widoczny z powierzchni planety z obszarów okołobiegunowych o współrzędnej szerokości planetograficznej ( areograficznej ) wyższej niż 70,4° .
Fobos ulegnie zniszczeniu – siły pływowe powodują , że promień orbity stale się zmniejsza ( obecnie około 1,8 m na stulecie ) i za około 50 milionów lat przekroczy granicę Roche ’ a .
Jego dalszy los może być dwojaki : albo spadnie na powierzchnię Marsa , albo zostanie rozerwany przez siły grawitacyjne planety i utworzy wokół niej pierścień .
Obliczenia wskazują , że księżyc zostanie rozerwany po osiągnięciu promienia orbity równego około 8400 km .
Siła ciężkości na powierzchni Fobosa różni się w zależności od miejsca o 210 % z powodu jego elipsoidalnego kształtu ; dodatkowo siły pływowe Marsa powiększają tę różnicę do około 450 % .
Mars widziany z Fobosa jest 6400 razy większy ( powierzchnia ; średnica – 80 razy ) i 2500 razy jaśniejszy niż Księżyc w pełni , ze średnicą kątową od 41,9° do 43,2° ( prawie 1/4 szerokości półkuli nieba ) .
Fobos widziany z marsjańskiego równika ma 1/3 średnicy kątowej Księżyca widzianego z Ziemi .
Wraz z oddalaniem się od równika jego średnica kątowa wyraźnie zmniejsza się ( średnica Marsa jest porównywalna z odległością od księżyca ) .
Średnica kątowa Fobosa zmienia się również w czasie jego wędrówki na niebie – przy wschodzie ma 8′ , a zenicie 12′ .
Dla porównania – Słońce widziane z Marsa ma średnicę kątową 21′ .
Zaćmienie Fobosa .
Bardzo częstym zjawiskiem na marsjańskim niebie są zaćmienia Fobosa przez cień Marsa .
W ciągu tamtejszego roku , który trwa prawie 687 ziemskich dni , ma miejsce około 1300 zaćmień Fobosa .
Zaćmienie może trwać najwyżej godzinę .
W 1972 za pośrednictwem Marinera 9 otrzymano fotografię eliptycznego cienia Fobosa , przesuwającego się po powierzchni Marsa .
Obserwator znajdujący się w pośrodku tego cienia widziałby pierścieniowe zaćmienie Słońca .
Właściwości fizyczne .
Fobos jest ciemnym obiektem , który wydaje się być złożony z materiału podobnego , jak asteroidy typu C ( ciemne chondryty węgliste ) występujące w zewnętrznym pasie asteroid .
Jednak jego niska gęstość wskazuje , że nie składa się on z samych skał – prawdopodobnie jest mieszaniną skał i lodu .
Mogłaby na to wskazywać również słaba , lecz ciągła emisja gazu odkryta przez rosyjską sondę Fobos 2 .
Sonda uległa awarii zanim zdołała ustalić skład gazu , ale prawdopodobnie jest nim para wodna .
Najnowsze fotografie zrobione przez Mars Global Surveyor pokazują , że powierzchnia Fobosa jest pokryta około metrową warstwą drobnego pyłu , podobnego do regolitu pokrywającego Księżyc .
Powierzchnia Fobosa jest pokryta kraterami .
Najbardziej wyraźnym utworem jest duży krater Stickney o średnicy 10 km , nazwany na cześć żony odkrywcy Fobosa , Angeline Stickney .
Uderzenie , które spowodowało powstanie krateru , musiało prawie rozerwać niewielki księżyc ( podobnie jak w przypadku księżyca Saturna Mimasa i krateru Herschel ) oraz prawdopodobnie było przyczyną powstania widocznych rowów i smug .
Rowy te mają typowo głębokość do 30 m , 100–200 m szerokości i długość do 20 km .
Fobos jest powszechnie uważany za planetoidę przechwyconą przez Marsa .
Niektórzy sugerują , że może on nawet pochodzić nie z głównego pasa planetoid , ale z zewnętrznych rejonów Układu Słonecznego .
Najnowsze badania jak i współpłaszczyznowość orbity Fobosa , Deimosa i rotacji Marsa sugerują , że księżyce te powstały wskutek impaktu większego ciała z Marsem .
Kratery na Fobosie .
Kratery na powierzchni Fobosa noszą nazwy związane z postaciami `` Podróży Guliwera '' Jonathana Swifta lub też zostały nazwane od astronomów związanych z tym księżycem .
Na powierzchni Fobosa znajduje się również Kepler Dorsum , grzbiet , którego nazwa pochodzi od Jana Keplera ( 1571–1630 ) , astronoma niemieckiego .
