Friedrich Wilhelm von Reden
Friedrich Wilhelm von Reden ( ur .
23 marca 1752 w Hameln , zm .
3 lipca 1815 w Bukowcu ) – niemiecki dyrektor Wyższego Urzędu Górniczego we Wrocławiu , a później minister w rządzie pruskim , zasłużony dla rozwoju przemysłu , szczególnie na wschodnim terenie Górnego Śląska .
W 1786 roku obdarzony przez króla Fryderyka Wilhelma II tytułem hrabiowskim .
Życiorys .
Urodził się w rodzinie o bogatych tradycjach górniczych .
Górnikami byli jego stryj Klaus Fryderyk oraz jego kuzyn Fryderyk Otto Burchard .
To właśnie stryj Klaus Fryderyk zadecydował o górniczym wykształceniu Friedricha Wilhelma von Redena .
Decydującą rolę w karierze i ukształtowaniu się zainteresowań Redena przemysłem odegrał jego wuj i protektor Friedrich Anton von Heynitz ( od 1777 r. minister kierujący pruskim Departamentem Górnictwa i Hutnictwa ) .
W młodości , ulegając oświeceniowej modzie , Reden dużo podróżował : zwiedził m.in .
Austrię , Francję , Holandię i Włochy .
W 1779 r. został dyrektorem Wyższego Urzędu Górniczego we Wrocławiu .
Był wielkim reorganizatorem górnictwa na Dolnym Śląsku , między innymi pomysłodawcą drążenia Lisiej sztolni ( obecnie w Wałbrzychu ) , a zwłaszcza wprowadzenia transportu węgla łodziami .
Najprawdopodobniej spotkał się z taką metodą transportu węgla w górach Harzu .
15 października 1786 ( według innych źródeł 14 stycznia ) z rąk Fryderyka Wilhelma II otrzymał tytuł hrabiowski , a do jego herbu dodany został hełm górniczy z kuplą .
Z inicjatywy Redena wprowadzono wówczas na Górnym Śląsku innowacje technologiczne podpatrzone w Anglii i rozpoczęto wiele inwestycji przemysłowych , głównie w trójkącie : Tarnowskie Góry – Gliwice – Królewska Huta .
Zasługą Redena było m.in .
zainstalowanie pompy parowej ( napędzanej maszyną parową systemu Newcomena ) do odwadniania chodników w kopalni rud ołowiu i srebra w Tarnowskich Górach ( sprowadzonej w 1787 r. z Anglii i uruchomionej , jako jednej z pierwszych na kontynencie , 19 stycznia 1788 r. ) oraz wybudowanie pierwszych pieców hutniczych na paliwo mineralne w królewskich hutach w Gliwicach ( 1796 r. ) i Królewskiej Hucie ( 1802 r. ) .
Górny Śląsk zawdzięcza mu ożywienie gospodarcze spowodowane rozwojem przemysłu .
Poza wymienionymi inwestycjami z jego inicjatywy wybudowano w okolicy Tarnowskich Gór kopalnię rud oraz hutę `` Friedrich '' w Strzybnicy .
Po odkryciu w 1790 roku przez sprowadzonego z Brabancji ( Belgia ) inżyniera górniczego , żydowskiego pochodzenia , Salomona Isaaca , złóż węgla kamiennego w okolicy wsi Zabrze i Łagiewniki powstały kopalnie `` fiskalne '' – kopalnia węgla kamiennego `` Prinz Karl von Hessen '' ( od 1800 `` König '' ) oraz `` Königin Luise '' ( obecnie zabytkowa `` Kopalnia Luiza '' ) .
Razem z kopalnią `` Prinz Karl von Hessen '' zbudowano hutę `` Königshütte '' ( późniejsza `` Huta Kościuszko '' ) , co dało impuls do budowy miasta Królewska Huta .
Sprowadził też na Górny Śląsk inżyniera metalurga Johna Baildona – uważanego za ojca współczesnej metalurgii .
Razem z nim założył Królewską Odlewnię Żeliwa w Gliwicach ( obecnie Gliwickie Zakłady Urządzeń Technicznych ) , skonstruował piece do tamtejszych hut oraz założył wspomnianą Królewską Hutę .
Zaprojektował też transportowe szlaki wodne ( częściowo w Głównej Kluczowej Sztolni Dziedzicznej ) z dzisiejszej kopalni „ Król ” i kopalni „ Luiza ” do Gliwic .
W 1781 r. wspólnie ze swym współpracownikiem inżynierem Karolem Steinem Reden podróżował po Polsce , w rezultacie czego powstał cenny dla historyków gospodarki raport o Rzeczypospolitej .
W 1802 r. po śmierci Heinitza kierował Departamentem Górnictwa i Hutnictwa , od 1803 w randze ministra .
Po pokonaniu Prus przez Francję Reden pozostał na urzędzie , złożywszy Napoleonowi przysięgę na wierność .
Za to też , po zawarciu pokoju w Tylży , w roku 1807 został zwolniony ze stanowiska bez prawa do emerytury .
Resztę życia spędził w swoim majątku ( który nabył w 1795 roku , według innych źródeł 1785 ) na Dolnym Śląsku , w Bukowcu ( niem .
`` Buchwald '' ) koło Kowar w Karkonoszach .
W 1802 roku zawarł związek małżeński z Fryderyką Riedesel zu Eisenbach .
Zmarł w Bukowcu nie doczekawszy się potomka .
Po śmierci został pochowany w krypcie na terenie swojego majątku ( w tzw .
Opactwie ) .
Pomnik w Chorzowie ( Królewskiej Hucie ) .
W roku 1852 , z okazji rocznicy 50. lat od uruchomienia pierwszego wielkiego pieca w Hucie Królewskiej ( niem .
`` Königshütte '' ) , na wzgórzu w Królewskiej Hucie postawiono Redenowi pomnik , autorstwa znanego królewskohuckiego rzeźbiarza Theodora Erdmanna Kalidego ( zniszczony w lipcu 1939 r. przez działaczy „ Związku Stowarzyszeń Polskich Chorzowian ” , odbudowany i ponownie odsłonięty rok później , i powtórnie usunięty po zajęciu Chorzowa przez Polskę po II wojnie światowej ) .
Odtąd wzgórze nazywano Redenberg ( Góra Redena ) .
Chociaż nazwę oficjalnie zmieniono po wojnie na Górę Wyzwolenia , jednak nazwa Góra Redena jest używana przez mieszkańców miasta do dziś .
Dnia 6 września 2002 roku na chorzowskim rynku postawiono po raz trzeci pomnik Redena , autorstwa tyskiego rzeźbiarza Augusta Dyrdy , który dokonał rekonstrukcji pierwszego pomnika .
Postać Redena w górniczym mundurze wspiera lewą rękę na rozwiniętej mapie , a prawą na górniczym oskardzie , lewą stopę – na bryle rudy .
Na cokole pomnika znajduje się następująca inskrypcja : Fryderyk Wilhelm hrabia von Reden , ur .
23 marca 1752 , zm .
3 lipca 1815 '' Miłośnicy Miasta Chorzów po zniszczeniach zrekonstruowali pomnik wielkiego człowieka , twórcy przemysłu XVIII i XIX wieku na Śląsku , oddając tym cześć Fryderykowi Wilhelmowi Hrabiemu von Reden.Miłośnicy Chorzowa – 6.9.2002 – Chorzów '' .
Pomysł postawieniu pomnika wzbudził kontrowersje .
W trakcie odsłonięcia pomnika demonstrowała grupa przedstawicieli KPN , NZS i Ruchu Obrony Bezrobotnych z byłym posłem Adamem Słomką na czele .
