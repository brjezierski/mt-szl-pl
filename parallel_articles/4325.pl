Starogard Gdański
Starogard Gdański ( ; do 1950 `` Starogard '' ) – miasto w województwie pomorskim , siedziba powiatu starogardzkiego oraz gminy wiejskiej Starogard Gdański .
Miasto leży nad rzeką Wierzycą na Pojezierzu Starogardzkim , należy do nadwiślańsko-pomorskiego regionu Kociewie , jest także jednym z najstarszych miast na Pomorzu .
Według danych GUS z 30 czerwca 2021 r. , Starogard Gdański liczył 47 037 mieszkańców i był pod względem liczby ludności siódmym miastem w województwie pomorskim , a także 92. spośród najludniejszych miast w Polsce .
Położenie .
Według danych z 1 stycznia 2010 powierzchnia miasta wynosi 25,28 km² .
Miasto stanowi 1,88 % powierzchni powiatu .
Według danych z 2002 Starogard Gdański zajmuje obszar o powierzchni 25,27 km² , w tym : użytki rolne stanowiące 56 % powierzchni oraz użytki leśne stanowiące 9 % .
Miasto znajduje się w południowej części w województwa pomorskiego , w północnej części powiatu starogardzkiego .
Gmina Starogard Gdański od północy graniczy z gminą Skarszewy , od zachodu z gminą Zblewo , od południa z gminami Lubichowo oraz Bobowo , od strony wschodniej zaś graniczy z powiatem tczewskim .
W latach 1945–1998 ( także w latach 1975–1998 ) miasto administracyjnie należało do województwa gdańskiego .
Historia .
Rys historyczny .
Według badań archeologicznych gród wykształcił się w tym miejscu z osady neolitycznej sprzed ok. 4–5 tysięcy lat , jednak pierwsza wzmianka ( `` Starigrod '' ) pojawiła się w 1198 r. , w dokumencie księcia pomorskiego Grzymisława , ofiarowującym gród rycerzom zakonnym św .
Jana .
W 1339 r. Krzyżacy nadali Starogardowi herb , zaś chełmińskie prawo miejskie nadane zostało w 1348 r. Starogard przeciwstawiał się uciskowi krzyżackiemu , m.in .
wstępując w 1440 r. do Związku Pruskiego , a w 1454 r. uznając władzę króla Polski .
Powrót Starogardu i Pomorza Gdańskiego do Polski Krzyżacy uznali w 1466 r .
