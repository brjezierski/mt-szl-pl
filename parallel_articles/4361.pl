George Weah
George Manneh Oppong Ousman Weah ( ur .
1 października 1966 w Monrovii ) – liberyjski piłkarz , działacz humanitarny i polityk .
Prezydent Liberii od 22 stycznia 2018 .
Często uważany jest za najlepszego piłkarza afrykańskiego w historii , znalazł się na liście Pelégo FIFA 100 .
Życiorys .
Urodził się i wychowywał w slumsach Monrovii , podobnie jak pozostałe 12 dzieci jego rodziców .
Przed transferem do Europy pracował jako technik w Liberia Telecommunications Corporation .
Kariera sportowa .
W ciągu kariery piłkarskiej reprezentował kluby Invincible Eleven w Liberii , Tonnerre Jaunde ( Kamerun ) , AS Monaco ( Monako ) , Paris Saint Germain i Olympique Marsylia ( Francja ) , A.C. Milan ( Włochy ) , Chelsea F.C .
i Manchester City ( Anglia ) i Al Jazeera ( Zjednoczone Emiraty Arabskie ) .
W 1995 świętował mistrzostwo Francji z PSG , rok później i w 1999 był mistrzem Włoch .
Rok 1995 był najlepszy w jego karierze , co znalazło wyraz w przyznanych mu tytułach Piłkarza Roku w klasyfikacji FIFA ( jako jedyny dotychczas piłkarz z Afryki ) , Piłkarza Roku w Europie ( według France Football , jako piłkarz AC Milan ) oraz Piłkarza Roku w Afryce .
Wielokrotny reprezentant Liberii , nie zdołał przełożyć własnych sukcesów klubowych na wyniki reprezentacji narodowej , chociaż w 2002 – jako piłkarz , trener i sponsor – był bliski awansu na finały mistrzostw świata w Korei i Japonii ; do występu na mistrzostwach zabrakło jednego punktu ( awansowała Nigeria ) .
Kariera polityczna .
Znany jest z działalności humanitarnej , był ambasadorem dobrej woli UNICEF .
W listopadzie 2004 ogłosił zamiar kandydowania w wyborach prezydenckich , zaplanowanych na październik 2005 .
Mimo pewnych kontrowersji ( m.in .
wskazywano na fakt przyjęcia obywatelstwa Francji w czasie występów w tamtejszej lidze ) został zarejestrowany jako kandydat i ze względu na popularność wśród młodzieży uchodził za jednego z faworytów .
Wspierała go partia Kongres na rzecz Demokratycznych Zmian ( CDC ) .
Weah przeszedł do drugiej tury z najlepszym wynikiem ( 30 % głosów ) , pokonując 27 kontrkandydatów , w listopadzie 2005 przegrał jednak walkę o urząd prezydenta z ekonomistką Ellen Johnson-Sirleaf – pierwszą kobietą wybraną na urząd prezydenta w Afryce .
Po przegranych wyborach w 2005 poświęcił się edukacji .
Zdał maturę i rozpoczął studia biznesowe na Florydzie .
We wrześniu 2010 ogłosił zamiar startu w wyborach prezydenckich w październiku 2011 .
Jednakże w maju 2011 został wybrany przez delegatów CDC kandydatem na urząd wiceprezydenta Liberii u boku Winstona Tubmana .
W pierwszej turze wyborów prezydenckich , która odbyła się 10 października 2017 , Weah jako kandydat CDC uzyskał 38,4 % głosów i tym samym wszedł do drugiej tury wraz z urzędującym wiceprezydentem Joseph Boakaiem z Partii Jedności , który zdobył 28,8 % głosów .
W drugim głosowaniu , przeprowadzonym 26 grudnia 2017 , Weah uzyskał 61,5 % głosów .
Ceremonia objęcia urzędu odbyła się 22 stycznia 2018 .
