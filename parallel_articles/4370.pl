Gierczyn ( gromada )
Gierczyn – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Gierczyn z siedzibą GRN w Gierczynie utworzono – jako jedną z 8759 gromad na obszarze Polski – w powiecie lwóweckim w woj .
wrocławskim , na mocy uchwały nr 21/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Gierczyn , Przecznica i Kotlina oraz tereny leśne z nadleśnictwa Świeradów o powierzchni 8.914 ha ze zniesionej gminy Przecznica , a także obszar dotychczasowej gromady Mlądz ze zniesionej gminy Rębiszów – w tymże powiecie .
Dla gromady ustalono 12 członków gromadzkiej rady narodowej .
1 stycznia 1960 gromadę zniesiono , a jej obszar włączono do gromad : Rębiszów ( wsie Mlądz i Przecznica ) i znoszonej Mroczkowice ( wsie Gierczyn i Kotlina ) w tymże powiecie .
