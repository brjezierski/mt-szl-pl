Mucharz ( gromada )
Mucharz – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Mucharz z siedzibą GRN w Mucharzu utworzono – jako jedną z 8759 gromad na obszarze Polski – w powiecie wadowickim w woj .
krakowskim , na mocy uchwały nr 31/IV/54 WRN w Krakowie z dnia 6 października 1954 .
W skład jednostki weszły obszary dotychczasowych gromad Mucharz , Jaszczurowa i Skawce ze zniesionej gminy Mucharz w tymże powiecie .
Dla gromady ustalono 27 członków gromadzkiej rady narodowej .
1 lipca 1957 do gromady Mucharz przyłączono część wsi Tarnawa Górna , stanowiącą przysiółek Suszyca , z gromady Śleszowice w powiecie suskim .
1 stycznia 1958 do gromady Mucharz przyłączono obszar zniesionej gromady Świnna Poręba .
31 grudnia 1961 do gromady Mucharz przyłączono wieś Zagórze ze zniesionej gromady Łękawica .
Gromada przetrwała do końca 1972 roku , czyli do kolejnej reformy gminnej .
1 stycznia 1973 reaktywowano gminę Mucharz .
