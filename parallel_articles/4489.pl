Godiva ( wiersz )
Godiva – wiersz dziewiętnastowiecznego angielskiego poety Alfreda Tennysona , napisany w 1840 i opublikowany w 1842 .
Utwór opowiada o Lady Godivie , żyjącej w XI wieku żonie lorda Coventry , która zdecydowała się przejechać nago na koniu przez całe miasto , żeby w ten sposób uwolnić jego mieszkańców od nadmiernych podatków nałożonych przez jej męża .
Jest napisany wierszem białym ( blank verse ) , czyli nierymowanym pięciostopowym jambem , to znaczy sylabotonicznym dziesięciozgłoskowcem , w którym akcenty są ustabilizowane na parzystych sylabach wersu .
Tym rodzajem wiersza poeta posługiwał się wielokrotnie , między innymi w poematach `` Oenone '' , `` Święty Szymon Słupnik '' i `` Ulisses '' .
