Golub-Dobrzyń ( gromada )
Golub-Dobrzyń – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Golub-Dobrzyń z siedzibą GRN w mieście Golubiu-Dobrzyniu ( nie wchodzącym w jej skład ) utworzono 1 stycznia 1972 w powiecie golubsko-dobrzyńskim w woj .
bydgoskim .
W jej skład weszły następujące obszary : obszar zniesionej gromady Gałczewko , sołectwa Białkowo i Sokołowo ze zniesionej gromady Szafarnia , sołectwa Macikowo , Nowogród , Paliwodzizna i Węgiersk ze zniesionej gromady Nowogród oraz sołectwa Gajewo , Ostrowite , Podzamek Golubski i Skępsk ze zniesionej gromady Ostrowite w tymże powiecie .
Gromada przetrwała do końca 1972 roku ( dokładnie jeden rok ) , czyli do kolejnej reformy gminnej .
1 stycznia 1973 w powiecie golubsko-dobrzyńskim utworzono gminę Golub-Dobrzyń .
