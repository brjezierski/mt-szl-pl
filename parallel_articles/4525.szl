Golym
Golym ( hebr .
גולם ) to je podug żydowskij tradycyje istota ulepjono s gliny na ksztołt czowjeka , nale pozbawjono duszy , skiż tego co ńy bůła stworzůno uod Boga yno uod czowjeka .
Pjyrsze uopisy tworzyńo golymůw uod ludźi sům we Talmudźe .
Nojbarzi znůmo je historyjo uo golymje , kerygo mjoł stworzić rabin Jehuda Löw ben Bezalel ze Pragi .
Golym tyn mjoł uochrańać prasko djaspora żydowsko uod atakůw , kere we XVI stoleću bůły na ńich czyńůne skiż posůndzańo jejich uo bezbożne praktyki a zajmowańy śe uokultyzmym .
Podug legyndy , golym zbuntowoł śe a zaczůn zabijać tyż tych kerym mjoł słůżyć , bez cůż rabin Jehuda wyćůngnůł mu s gymby pergamin s naszkryflanymi na ńim buchsztabůma kere dowoły mu żywobyće a wymazoł pjyrszo , skiż tygo golym stoł śe nazod yno posůngym .
Powjarka podowo , co strzaskany golym je skryty na gůrze synagogi we Pradze .
