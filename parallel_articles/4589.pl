Grabów nad Prosną ( gromada )
Grabów nad Prosną – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Grabów nad Prosną z siedzibą GRN w mieście Grabowie nad Prosną utworzono – jako jedną z 8759 gromad na obszarze Polski – w powiecie kępińskim w woj .
poznańskim , na mocy uchwały nr 23/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Grabów Wójtostwo i Książenice , ponadto miejscowość Czubaki z dotychczasowej gromady Kaliszkowice Kaliskie , miejscowość Huby Wielkie z dotychczasowej gromady Chlewo oraz miejscowość Siekierzyn z dotychczasowej gromady Marszałki ze zniesionej gminy Grabów ( nad Prosną ) w powiecie kępińskim w woj .
poznańskim , a także obszar dotychczasowej gromady Palety ( obecnie `` Palaty '' ) ze zniesionej gminy Kraszewice w powiecie wieluńskim w woj .
łódzkim .
13 listopada 1954 ( z mocą obowiązującą od 1 października 1954 ) gromada weszła w skład nowo utworzonego powiatu ostrzeszowskiego w tymże województwie , gdzie ustalono dla niej 15 członków gromadzkiej rady narodowej .
1 stycznia 1960 do gromady Grabów włączono obszary zniesionych gromad Bobrowniki i Dębicze w tymże powiecie .
31 grudnia 1961 z gromady Grabów nad Prosną wyłączono część obszaru wsi Grabów-Wójtostwo , włączając ją do miasta Grabów nad Prosną w tymże powiecie .
1 stycznia 1962 z gromady Grabów n/Prosną wyłączono miejscowość Huby Wielkie , włączając ją do gromady Bukownica w tymże powiecie .
1 stycznia 1970 do gromady Grabów nad Prosną włączono 759 ha z miasta Grabów nad Prosną w tymże powiecie .
31 grudnia 1971 do gromady Grabów n/Prosną włączono obszar zniesionej gromady Bukownica w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 – tym razem w powiecie ostrzeszowskim – reaktywowano gminę Grabów nad Prosną .
