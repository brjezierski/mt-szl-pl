Grenlandia
Grenlandia ( gren .
`` Kalaallit Nunaat '' [ ] , [ ] ) – autonomiczne terytorium zależne Danii położone na wyspie o tej samej nazwie , która położona jest geograficznie w Ameryce Północnej , a historycznie i politycznie w Europie , o obszarze 2 166 086 km² ( największa wyspa na świecie niebędąca kontynentem ) , pokrytej w 81 % przez lądolód grenlandzki ( 410,4 tys .
km² jest wolnych od lodu ) i o ludności 56 421 ( 1 stycznia 2021 r. ) .
89 % mieszkańców stanowią Inuici .
Stolicą Grenlandii jest Nuuk ( duńska nazwa `` Godthåb '' ) .
W 1979 roku duński parlament przyznał Grenlandii autonomię .
W 1982 roku odbyło się referendum , w którym mieszkańcy ( 52 % ) opowiedzieli za wystąpieniem z Europejskiej Wspólnoty Gospodarczej .
Grenlandia wystąpiła z niej w 1985 roku .
Grenlandia w przeciwieństwie do Danii nie jest członkiem Unii Europejskiej .
Grenlandia jest członkiem Rady Nordyckiej .
W 2008 roku odbyło się referendum , w wyniku którego autonomia Grenlandii została poszerzona .
Nazwa wyspy oznacza „ zielony kraj ” – miała zachęcić do osiedlania się na niej , w przeciwieństwie do Islandii , której nazwa „ kraina lodu ” miała zniechęcać .
Geografia .
Wyspa leży w północnej części Oceanu Atlantyckiego , jest częścią Ameryki Północnej i największą na świecie niekontynentalną wyspą .
Od reszty kontynentu oddzielają ją cieśniny Davisa , Smitha i Robesona oraz Morze Baffina .
Najdalej na północ położonym punktem jest Przylądek Morris Jesup , a na południe Przylądek Farvel .
Od wschodu Cieśnina Duńska oddziela ją od Islandii .
Najwyższym szczytem jest Góra Gunnbjørna 3700 m n.p.m. , grubość lodu w czaszy lodowca dochodzi do 3500 m. Wybrzeże typu fiordowego z licznymi przybrzeżnymi wyspami .
Większa część Grenlandii leży na północ od koła podbiegunowego .
Na Grenlandii znajduje się również największy na świecie park narodowy .
Gdyby cała pokrywa lodowa Grenlandii uległa stopnieniu , poziom mórz podniósłby się o ponad 7 m .
Ludność .
Przeważająca część ludności Grenlandii zamieszkuje południowo-zachodnią część wyspy , gdzie warunki klimatyczne są najkorzystniejsze .
Około 40 % stanowią mieszkańcy licznych osad lub niewielkich miejscowości , położonych wokół wybrzeży Grenlandii .
Około 25 % całej populacji mieszka w stolicy terytorium – Nuuk .
Narodowości .
Większość mieszkańców Grenlandii stanowią Grenlandczycy ( Inuici ) – 89 % .
Zamieszkują ją również Europejczycy o różnym stopniu wymieszania , głównie Duńczycy .
Języki .
Mieszkańcy Grenlandii posługują się trzema dialektami języka grenlandzkiego , którego forma używana na zachodnim wybrzeżu została językiem urzędowym .
Powszechna jest również znajomość duńskiego oraz , w mniejszym stopniu , angielskiego ( głównie w miastach ) .
Wyznania .
Struktura religijna w 2010 :
Statystyki demograficzne .
Współczynnik urodzeń :
Współczynnik zgonów :
Saldo migracji :
Liczba mężczyzn przypadających na 1 kobietę : ( 2011 )
Śmiertelność noworodków : ( 2012 )
Średnia długość życia : ( 2012 )
Dzietność :
Samobójstwa :
Według różnych doniesień do pierwszej połowy XX wieku Grenlandia należała do terytoriów z niewielką liczbą samobójstw .
Jednak od roku 1970 ich liczba zaczęła gwałtownie rosnąć i w 1986 była w niektórych miejscowościach główną przyczyną zgonów wśród młodych ludzi .
Według niektórych raportów przeciętnie co 4 lub co 5 Grenlandczyk podejmował próbę odebrania sobie życia .
Najczęściej młodzi ludzie w wieku przeciętnie od 15 do 19 lat .
Wśród przyczyn wymienia się alkoholizm i depresję .
Zasadniczą przyczyną może być zmiana stylu życia Grenlandczyków , którzy w ramach tzw .
polityki G60 byli przesiedlani do bloków w tzw .
„ stylu sowieckim ” .
Ludzie ci , którzy przez stulecia zajmowali się łowiectwem , nagle znaleźli się w zupełnie nowej sytuacji , w której nie potrafią się odnaleźć .
Flora .
Flora Grenlandii jest uboga .
Na jej terenie spotkać można ok. 500 gatunków roślin wyższych oraz 3000 gatunków mchów , porostów i glonów .
Roślinność na Grenlandii występuje tylko w miejscach , które choć przez krótki czas w ciągu roku są wolne od pokrywy lodowej .
Zasadniczy typ roślinności porastającej te obszary stanowią różne typy tundry oraz łąki .
Tundra na południu złożona jest z różnych gatunków traw , mchów , porostów i roślin zielnych , a na północy tylko z mchów i porostów .
Na samym południu terytorium występują także krzewy i karłowate gatunki drzew , m.in .
brzozy ( osiągające 10 m wysokości ) , olchy , wierzby ( sięgające 4 m ) , jarzębiny , jałowce .
Północne wybrzeże ( powyżej 80° szerokości geograficznej ) jest praktycznie pozbawione roślinności .
Fauna .
Na wybrzeżach żyją m.in .
renifery , piżmowoły arktyczne , lemingi , niedźwiedzie polarne , lisy polarne , wilki polarne , zające polarne , gronostaje , a także ptaki – m.in .
pardwy , sowy śnieżne , edredony , gęsi i mewy .
Morze w pobliżu wyspy zamieszkane jest przez liczne ryby ( np .
łososie , dorsze , rekiny i mallotusy ) , a także duże ssaki morskie ( około 30 różnych gatunków , m.in .
wale grenlandzkie , narwale , białuchy , morsy oraz kilka gatunków fok , np .
: lodofoka grenlandzka , fokowąs brodaty , nerpa obrączkowana itd . ) .
Ponadto grenlandzkie wody zamieszkują liczne gatunki drobnych zwierząt ( tzw .
kryl ) , stanowiących pożywienie kręgowców , a spośród nich największe znaczenie mają krewetki .
Na Grenlandii żyje ok. 700 gatunków owadów i pajęczaków : liczne komary , motyle , trzmiele i pająki .
Klimat .
Na Grenlandii panuje klimat polarny , jedynie na wybrzeżach – subpolarny .
Południowy zachód wyspy jest cieplejszy niżby wynikało z szerokości geograficznej , a to za sprawą opływającego wyspę od tej strony odgałęzienia ciepłego Prądu Północnoatlantyckiego .
Klimat Grenlandii charakteryzuje się częstymi zmianami pogody , ostrymi zmianami temperatur i znacznymi opadami ( zwłaszcza w części południowej ) .
Na zjeździe Amerykańskiej Unii Geofizycznej w 2007 roku niektórzy badacze , m.in .
Thomas V. Lowell z uniwersytetu w Cincinnati i 6 innych , przedstawili wyniki swoich prac , z których wynika , że w okolicach fiordu Kangertittivaq ( Scoresbysund ) , w pobliżu miejscowości Ittoqqortoormiit , znajdują się odsłonięte przez ustępujący lodowiec Istorvet duże ilości pozostałości roślinnych – pni i korzeni drzew i krzewów itp .
Na podstawie dokonanych odkryć uważa się , że w okresie tzw .
„ średniowiecznego okresu ciepłego ” klimat na Grenlandii był na tyle korzystny , że umożliwiał bujną wegetację drzew i roślin na znacznej powierzchni wyspy .
Temperatura .
Najkorzystniejszy klimat panuje na wybrzeżach , zwłaszcza w południowo-zachodniej części wyspy .
Średnia temperatura w tym rejonie w styczniu wynosi −7 °C , zaś lipcu +10 °C .
Pozostałe obszary wyspy leżące nad brzegiem morza są znacznie chłodniejsze : temperatura spada w miarę przesuwania się na północ ; zimą na północnych skrajach wyspy osiąga wartość średnią −36 °C , a latem +3 °C
Najsurowszy klimat panuje w środkowej części Grenlandii .
Temperatura na tym obszarze w zasadzie nigdy nie przekracza 0 °C .
Średnia temperatura powietrza w lutym wynosi tam −47 °C , zaś w lipcu −12 °C .
Na Grenlandii odnotowano rekordy niskiej temperatury dla półkuli zachodniej uznane przez Światową Organizację Meteorologiczną .
9 grudnia 1954 na stacji North Ice zanotowano –66,1 °C .
22 grudnia 1991 na automatycznej stacji pogodowej Klinck , leżącej w centralnej części wyspy w pobliżu jej najwyżej położonego punktu , –69,6 °C .
Ten ostatni wynik jest również uznany za rekordowo niską wartość dla półkuli północnej .
Wzrost średniej temperatury w ostatnich latach , powoduje wydłużenie okresu bezprzymrozkowego .
W związku z tym podjęto próbę uprawy jęczmienia .
Opady .
Roczna suma opadów na wyspie waha się od 800 do 1100 mm na południu , do 150–250 mm na północy .
Opady mają głównie postać śniegu , w okresie letnim też deszczu , zaś w środkowej części Grenlandii , na obszarze lodowca , gdzie rocznie spada 300–400 mm , jest to wyłącznie śnieg .
Opady występują głównie w ciepłej połowie roku .
Fala upałów , która przetoczyła się przez północną półkulę w połowie sierpnia 2021 , spowodowała pierwszy znany przypadek opadów deszczu na szczycie grenlandzkiego lodowca .
Zmiana klimatu .
W latach od 1989 do 1993 , Amerykańscy i Europejscy klimatolodzy wywiercili na szczycie Grenlandii dwa rdzenie lodowe o długości 3 km .
Analizy warstw i ich składu chemicznego dostarczyły rewolucyjnych danych na temat zmian klimatycznych na północnej półkuli .
Rdzenie pozwalają na cofnięcie się o ok. 100 000 lat i ilustrują , że pogoda i temperatura często zmieniały się gwałtownie pomiędzy pozornie stabilnymi stanami , wywołując globalne konsekwencje .
Współcześnie wzrost średniej temperatury oceanu oraz atmosfery ( związane ze zjawiskiem globalnego ocieplenia ) powodują nasilony spływ lodu z głębi lądolodu oraz wzmożone topnienie powierzchniowe , czego efektem jest ujemny bilans masy Grenlandii .
Lodowce Grenlandii przyczyniają się do wzrostu poziomu morza szybciej niż wcześniej szacowano : w latach 2006–2016 Grenlandia traciła średnio rzecz biorąc 278±11 Gt lodu rocznie , co opowiadało wzrostowi średniego poziomu morza o 0,77±0,05 mm rocznie ( dane z lat 2006–2015 ) .
Spadek całkowitej masy lądolodu nie wyklucza regionalnych i okresowych wzrostów jego grubości : przykładowo w latach 1994–2005 większe opady śniegu wynikające z oscylacji północnoatlantyckiej spowodowały przyrost wewnętrznej pokrywy lodowej o średnio 6 cm .
Emisja gazów cieplarnianych .
Emisja równoważnika dwutlenku węgla z Grenlandii wyniosła w 1990 roku zaledwie 0,025 Mt , z czego większość wynosiła emisja metanu , a tylko 0,003 Mt stanowiła emisja dwutlenku węgla .
W przeliczeniu na mieszkańca emisja wyniosła wówczas 55 kg dwutlenku węgla , a w przeliczeniu na 1000 dolarów PKB 2 kg .
Poziom ten był praktycznie niezmienny aż do skokowego wzrostu w 2004 .
W 2005 emisja dwutlenku węgla wyniosła już 0,631 Mt , będąc odpowiedzialną za prawie całą emisję równoważnika dwutlenku węgla .
Głównym źródłem emisji była emisja z budynków , podczas gdy emisja z przemysłu energetycznego i transportu jest trochę mniejsza .
Poziom emisji od tego czasu waha się i w 2018 emisja dwutlenku węgla pochodzenia kopalnego wyniosła 0,529 Mt , a w przeliczeniu na mieszkańca 9,353 t i w przeliczeniu na 1000 dolarów PKB 172 kg .
Podział administracyjny .
Od 1 stycznia 2009 roku Grenlandia dzieli się na cztery gminy : Qeqqata , Sermersooq , Qaasuitsup i Kujalleq .
Miasta .
Na wyspie jest 13 miast liczących ponad tysiąc mieszkańców , z których największe to Nuuk ( 15,5 tys .
) , Sisimiut ( 5,5 tys . )
i Ilulissat ( 4,5 tys .
) .
Patrz szablon `` „ Miasta i osady Grenlandii ” '' na końcu artykułu .
Polityka .
Na mocy konstytucji duńskiej z 1953 roku Grenlandia jest integralną częścią Królestwa Danii , posiadającą od 1979 roku szeroką autonomię .
W kwestii duńskich władz centralnych , które na Grenlandii reprezentuje wysoki przedstawiciel , są : sprawy konstytucji , obrony , polityki zagranicznej i monetarnej .
Grenlandia wybiera 2 deputowanych do parlamentu duńskiego ( Folketing ) .
Lokalnym organem władzy ustawodawczej jest Landsting ( kadencja 4 lata , z wyborów powszechnych ) , władzy wykonawczej – rząd , odpowiedzialny przed Landstingiem .
Główne partie polityczne : `` Siumut '' ( „ naprzód ” ) , założone w 1977 roku , socjaldemokratyczna , opowiadająca się za jak najszerszą autonomią w ramach Danii , `` Atassut '' ( „ poczucie wspólnoty ” ) , zał .
1978 , konserwatywno-liberalna , popiera bliskie związki z Danią , `` Inuit Ataqatigiit '' ( „ wspólnota ludzka ” ) , zał .
1978 , inuicka partia niepodległościowa .
25 listopada 2008 roku odbyło się referendum w sprawie poszerzenia autonomii .
75,54 % mieszkańców głosowało za autonomią , przeciw było 23,57 % , frekwencja wyniosła 71,96 % .
W wyniku referendum przekazano rządowi Grenlandii sprawy polityki morskiej , zasobów naturalnych oraz policję i sądownictwo , łącznie ok. 30 obszarów .
Język grenlandzki został jedynym językiem urzędowym .
Nie zmieniła się polityka zagraniczna i obronna .
Nowe przepisy dotyczące poszerzenia autonomii weszły w życie 21 czerwca 2009 r .
USA mają na Grenlandii bazę wojsk powietrznych Thule z elementami systemu wczesnego ostrzegania przed pociskami balistycznymi ; bazę tę wykorzystuje również dowództwo sił kosmicznych .
W czasie zimnej wojny działała też tajna baza Camp Century .
Początki tej obecności sięgają 9 kwietnia 1941 r. , gdy USA przejęły kontrolę nad wyspą prawdopodobnie jeszcze bez oficjalnej zgody duńskiego rządu emigracyjnego .
W XIX w. Departament Stanu USA analizował możliwość zakupu Grenlandii i Islandii , gdy w 1867 r. sekretarz stanu William H. Seward zlecił ocenę możliwości takiej transakcji , ale nie złożono Danii żadnej propozycji .
W 1946 r. prezydent Harry Truman bezskutecznie złożył Danii ofertę zakupu Grenlandii za 100 mln dol. , a w 2019 r. do pomysłu wrócił prezydent Donald Trump , ale do pomysłu sceptycznie odniosło się wielu duńskich polityków .
Sport .
Grenlandia ma własną zawodową reprezentację piłkarzy ręcznych .
Istnieje także liga piłkarska Coca Cola GM i nieoficjalna reprezentacja w piłce nożnej .
Grenlandię reprezentują sportowcy także w biathlonie .
Media .
Na Grenlandii głównym dostawcą usług telekomunikacyjnych i internetowych jest należąca do rządu spółka TELE Greenland .
Według statystyk ponad 90 % mieszkańców wyspy korzysta z internetu .
Grenlandia ma własną korporację radiowo-telewizyjną , `` Kalaallit Nunaata Radioa '' , która większość programów nadaje w języku grenlandzkim .
