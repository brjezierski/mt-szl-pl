Gwiŏzda
Gwiŏzda to je astrōnōmiczny ôbiekt , co je skupiskym materyje trzimanyj we kupie bez grawitacyjõ , w kerym zachodzōm reakcyje syntezy jōndrowyj .
Ynergijo kero sie przi tymu wyzwalo je ymitowano kej prōmiyniowaniy , we tym światło widzialne .
Gwiozdy majōm kształt podany na kugla a skłŏdajōm sie zaôbycz ze wodoru a helu .
Nojbliższŏ Ziymie gwiozda , krōm Klary , to Proxima Centauri ôddalōno ô 4,2 lot świetlnych .
Mynga gwiozdōw je zwiōnzanych bez grawitacyjo ze inkszymi gwiazdōma , a tworzōm z nimi ukłŏdy podwōjne abo wielokrotne .
Gwiozdy niy sōm rozciepane jednak gynsto po cołkim wszechświecie , nale istniejōm jeich skupiska mianowane galaktykōma , w kerych je ôd milijōnōw do setek milijardōw gwiŏzd .
Naôbkoło niykerych gwiŏzd zwyrtajōm sie planyty , inksze ôtaczajōm dyski protoplanetarne .
Gwiŏzdy , kere idzie zobŏczyć z Ziymie , sōm umownie poukłŏdane we gwiozdozbiory .
