Głosków ( gromada w powiecie piaseczyńskim )
Głosków – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Głosków z siedzibą GRN w Głoskowie utworzono – jako jedną z 8759 gromad na obszarze Polski – w powiecie piaseczyńskim w woj .
warszawskim , na mocy uchwały nr VI/10/12/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Antoninów , Baszkówka , Bąkówka , Głosków Nowy , Mieszkowo , Głosków , Kuleszówka Władysławów i Wola Gołkowska ze zniesionej gminy Głosków w tymże powiecie .
Dla gromady ustalono 18 członków gromadzkiej rady narodowej .
31 grudnia 1961 do gromady Głosków włączono obszar zniesionej gromady Złotokłos w tymże powiecie .
Gromada przetrwała do końca 1972 roku , czyli do kolejnej reformy gminnej .
