Operacja górnośląska
Operacja górnośląska – strategiczna ofensywa Armii Czerwonej na froncie wschodnim II wojny światowej , przeprowadzona w dniach 15-31 marca 1945 roku .
Jej celem było zdobycie ośrodków przemysłowych i zasobów naturalnych znajdujących się na Górnym Śląsku .
Operacja zaangażowała wszystkie siły 1 Frontu Ukraińskiego pod dowództwem marszałka Iwana Koniewa .
Ze względu na znaczenie regionu dla Niemiec i ich obrony , przerzucono znaczne siły dla wzmocnienia Grupy Armii „ Środek ” .
Po krwawych walkach siły niemieckie zostały zepchnięte za przedwojenną granicę z Czechosłowacją , a obszar Górnego Śląska był stopniowo przekazywany polskiej administracji cywilnej .
Sytuacja .
W styczniu 1945 roku w wyniku operacji wiślańsko-odrzańskiej , Armii Czerwonej udało się przekroczyć przedwojenne granice Niemiec , w tym także na Śląsku .
1 Front Ukraiński , dowodzony przez marszałka Iwana Koniewa , zatrzymał się nad Odrą .
Niemcy utraciły szeroko rozumiany region Katowic , w wyniku czego z wielkich okręgów przemysłowych III Rzeszy pozostały im wyłącznie : Rybnicki Okręg Węglowy oraz region Ostrawy i Karwiny ( Zagłębie Ostrawsko-Karwińskie ) , położony w dzisiejszych Czechach .
Strona niemiecka zaciekle broniła tych ziem .
Całkowite okrążenie i zniszczenie zgrupowania nieprzyjacielskiego doprowadziłoby do wielodniowych walk wokół i wewnątrz przemysłowych ośrodków i obiektów , bombardowania z powietrza i ostrzału artyleryjskiego , który zastosowałyby obie walczące strony .
W ramach operacji dolnośląskiej nie zmieniła się linia frontu na odcinku opolskim , przez co powstało wybrzuszenie linii frontu w tym miejscu .
Odcinek ten stał się potencjalnie niebezpieczny dla Rosjan , ponieważ Niemcy po skoncentrowaniu tam swoich sił mieliby dogodną pozycję wyjściową dla uderzenia na oblężony Wrocław lub frontalnie na Górnośląski Okręg Przemysłowy , mający dla nich duże znaczenie strategiczne .
Z początkiem marca sztab Armii Czerwonej zaczął planować uderzenie , które miało wyprzedzić niemiecki atak .
Według planu wybrzuszenie miało zostać okrążone z dwóch stron przez jednoczesne uderzenie dwóch zgrupowań – jednego spod Grodkowa i drugiego spod Koźla .
Oba uderzenia miały się przedrzeć do Prudnika , spotkać się i tym samym zamknąć całe wybrzuszenie w okrążeniu .
W kierunku Prudnika miało zostać skierowanych ponad 400 tysięcy żołnierzy sowieckich .
Do operacji przewidziano 988 czołgów , 1727 samolotów i prawie 6000 dział .
Operacja „ Złote Wrota ” .
Manewr wojsk Armii Czerwonej , polegał na :
