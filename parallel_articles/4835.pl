Górzanie
Górzanie ( t. Górorze , Gorzanie , Górzony ) – grupa etnograficzna ludności polskiej zamieszkująca obszar Górnego Śląska , dokładniej Górnośląski Okręg Przemysłowy , na Wyżynie Śląskiej , okolice miast : Bytom , Gliwice , Ruda Śląska , Siemianowice Śląskie , Tarnowskie Góry , Piekary Śląskie .
Górzanie pierwotnie stanowili rolniczą grupę etnograficzną .
Wyróżniono kilka mniejszych skupisk ludności z cechami właściwym kulturze rolników , jednakże z nawarstwieniem cech powstałych pod wpływem odmiennych warunków życia i pracy .
Pierwszą grupę stanowi ludność zamieszkująca wielkie osiedla przemysłowo-miejskie , ciągnące się ustawicznie od Wzgórz Mikołowskich po Tarnowskie Góry , od Gliwic po Przemszę i po Mysłowice .
Ludowa kultura materialna Zagłębia Górnośląskiego została prawie zupełnie zniwelowana poprzez wpływy miejskie .
Charakterystyczne przejawy tej kultury są zauważalne jeszcze u Górzan trudniących się rolnictwem .
Zamieszkują oni tereny poza właściwym Zagłębiem , przede wszystkim w powiecie gliwickim i tarnogórskim .
Niewielka część tej ludności dojeżdża do pracy w Zagłębiu , będąc pewnym ogniwem łączącym wsie rodzinne i obszary przemysłowe .
Górzanie nosili strój rozbarski zwany też strojem rozbarsko-bytomskim .
Górzanie to głównie mieszkańcy obszarów kopalnianych , które w dawnej mowie śląskiej zwykło określać się `` górami '' .
Etnografowie wywodzą właśnie nazwę grupy od kopalń zwanych dawniej `` górami '' .
Dorota Simonides przedstawiła , że nazwa `` górnicy '' wywodzi się od `` Górzan '' zamieszkujących obszary przy kopalniach .
