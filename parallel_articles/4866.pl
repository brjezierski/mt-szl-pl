Piława Górna ( gromada )
Piława Górna – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Piława Górna z siedzibą GRN w Piławie Górnej ( wówczas wsi ) utworzono – jako jedną z 8759 gromad na obszarze Polski – w powiecie dzierżoniowskim w woj .
wrocławskim , na mocy uchwały nr 12/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Piława Górna , Kośmin i Kalinów ze zniesionej gminy Piława Górna w tymże powiecie oraz Kopanica ze zniesionej gminy Zwrócona w powiecie ząbkowickim w tymże województwie .
Dla gromady ustalono 27 członków gromadzkiej rady narodowej .
1 stycznia 1956 gromadę Piława Górna zniesiono w związku z nadaniem jej statusu osiedla .
18 lipca 1962 osiedle Piława Górna otrzymało status miasta .
