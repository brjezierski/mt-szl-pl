Łopiennik Górny ( gromada )
Łopiennik Górny – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Łopiennik Górny z siedzibą GRN w Łopienniku Górnym utworzono – jako jedną z 8759 gromad na obszarze Polski – w powiecie krasnostawskim w woj .
lubelskim na mocy uchwały nr 9 WRN w Lublinie z dnia 5 października 1954 .
W skład jednostki weszły obszary dotychczasowych gromad Łopiennik Górny , Łopiennik Nadrzeczny , Łopiennik Dolny kol .
i Olszanka ze zniesionej gminy Łopiennik w tymże powiecie .
Dla gromady ustalono 27 członków gromadzkiej rady narodowej .
1 stycznia 1960 do gromady Łopiennik Górny włączono obszary zniesionych gromad Krzywe i Łopiennik Dolny w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie krasnostawskim reaktywowano gminę Łopiennik Górny .
