Harbutowice ( gromada )
Harbutowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Harbutowice z siedzibą GRN w Harbutowicach utworzono – jako jedną z 8759 gromad na obszarze Polski – w powiecie wadowickim w woj .
krakowskim , na mocy uchwały nr 31/IV/54 WRN w Krakowie z dnia 6 października 1954 .
W skład jednostki wszedł obszar dotychczasowej gromady Harbutowice ze zniesionej gminy Budzów w tymże powiecie .
Dla gromady ustalono 15 członków gromadzkiej rady narodowej .
1 stycznia 1956 gromada weszła w skład powiatu myślenickiego w tymże województwie .
Gromadę zniesiono 1 stycznia 1969 , a jej obszar włączono do nowo utworzonej gromady Sułkowice .
