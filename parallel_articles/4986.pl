Etnolekt hałcnowski
Etnolekt hałcnowski ( nazwa własna : `` aljznerisch/altsnerisch '' „ hałcnowski ” lub `` päuersch '' „ chłopski ” ) – wymarły etnolekt z grupy języków germańskich , którym przed 1945 rokiem posługiwali się niemieccy mieszkańcy wsi Hałcnów , obecnej dzielnicy Bielska-Białej .
Jedna z dwóch – obok pokrewnego etnolektu wilamowskiego – gwara dawnej bielsko-bialskiej wyspy językowej , która wykształciła swój mikrojęzyk literacki .
Jego twórcą był poeta Karl Olma ( 1914–2001 ) , tworzący też pod pseudonimem `` Michael Zöllner '' .
W sierpniu 2013 r. na terenie Bielska-Białej mieszkało jeszcze osiem osób znających hałcnowski , najstarsza z nich miała około 90 lat , najmłodsza 75 .
Osoby posługujące się niegdyś tą mową można spotkać również wśród żyjących jeszcze wysiedlonych na terenie RFN i Austrii .
Mityczną praojczyzną hałcnowian jest dolnofrankońskie miasto Alzenau , którego nazwa brzmi podobnie do `` Alzen '' , niemieckiej nazwy Hałcnowa ( gwarowo `` Alza '' ) .
Legenda ta została spopularyzowana w poezji Karla Olmy ( tekst hałcnowski wraz z tłumaczeniem na standardowy niemiecki oraz polski ) :
W 1958 roku miasto Alzenau objęło patronat nad hałcnowianami , którzy po wojnie zostali zmuszeni do opuszczenia swoich rodzinnych stron .
W dokumencie potwierdzającym nadanie patronatu napisano , że dzięki temu wydarzeniu „ powstał idealny pomost między ich małą ojczyzną a ojczyzną ich praprzodków ” .
Przykładowe hałcnowskie zdania w zapisie autorstwa Marka Dolatowskiego :
