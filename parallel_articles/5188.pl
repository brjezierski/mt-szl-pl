Husów ( gromada )
Husów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Husów z siedzibą GRN w Husowie utworzono – jako jedną z 8759 gromad na obszarze Polski – w powiecie łańcuckim w woj .
rzeszowskim na mocy uchwały nr 27/54 WRN w Rzeszowie z dnia 5 października 1954 .
W skład jednostki wszedł obszar dotychczasowej gromady Husów ( bez obszarów włączonych do nowo utworzonej gromady Handzlówka ) ze zniesionej gminy Łańcut w powiecie łańcuckim oraz obszar dotychczasowej gromady Tarnawka ze zniesionej gminy Manasterz w powiecie przeworskim w tymże województwie .
Dla gromady ustalono 27 członków gromadzkiej rady narodowej .
Gromada przetrwała do końca 1972 roku , czyli do kolejnej reformy gminnej .
