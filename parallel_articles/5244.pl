I powstanie śląskie
I powstanie śląskie – wystąpienie zbrojne zorganizowane przez Polską Organizację Wojskową Górnego Śląska mające na celu przyłączenie Górnego Śląska do Polski .
Rozpoczęło się z rozkazu Maksymiliana Iksala lub osoby z kręgów dowódczych POW Górnego Śląska wbrew woli rządu polskiego i Wojciecha Korfantego w północnej części powiatu pszczyńskiego w nocy z 16 na 17 sierpnia 1919 r. i trwało do 24 sierpnia tego roku .
Powstańcami niezadowolonymi z terroru i represji niemieckich dowodził Alfons Zgrzebniok .
Powstanie objęło powiaty : katowicki , lubliniecki , pszczyński , rybnicki , tarnogórski oraz część raciborskiego .
Zaangażowanie militarne od 14 lutego 1919 r. w wojnę z Rosją sowiecką na wschodzie Polski uniemożliwiło rządowi poparcie tego powstania .
Dlatego zakończyło się ono przegraną i ucieczką powstańców przed represjami na teren Polski .
W 1920 r. wybuchło II powstanie śląskie .
Przed powstaniem .
Tło polityczne .
Po kapitulacji złożonej przez dowódców armii niemieckiej po zakończeniu I wojny światowej w listopadzie 1918 i ucieczce cesarza Wilhelma II z Niemiec do Holandii sytuacja na Górnym Śląsku stała się bardzo napięta .
Oprócz klęski Niemiec miała na to wpływ zwiększająca się wskutek szykan niemieckich radykalizacja nastrojów społecznych i narodowych wśród Polaków zamieszkujących Górny Śląsk .
Na wielotysięcznych wiecach , m.in .
na wiecu , który miał miejsce w Domu Polskim „ Ul ” w Bytomiu w dniu 10 listopada 1918 , zgłaszano rezolucje na rzecz niepodległej Polski , w której skład miał wchodzić polski Śląsk , a także naprawy stosunków społecznych , nacjonalizacji , ośmiogodzinnego dnia pracy , godziwych rent i zarobków , ubezpieczeń itp .
Ludność polska na Śląsku wobec częściowego rozpadu administracji niemieckiej i rewolucji w Berlinie szybko zaczęła się organizować i tworzyć Rady Ludowe .
Jedną z pierwszych była Rada Ludowa w Bytomiu utworzona 12 listopada 1918 .
Rady takie reprezentowały ludność polską wobec administracji niemieckiej lub stanowiły jedyną władzę administracyjno-porządkową tam , gdzie takiej administracji nie było .
Konsekwencją powstawania Rad Ludowych było utworzenie Naczelnej Rady Ludowej w Bytomiu .
Jednocześnie powstawały inne polskie organizacje , m.in .
Zjednoczenie Zawodowe Polskie , do którego należało około 200 tys .
osób .
Innymi licznymi organizacjami były : Centralny Związek Zawodowy Polski , liczący ponad 60 tys .
członków , Narodowe Stronnictwo Robotników , mające około 50 tys .
członków , PPS i Chrześcijańskie Zjednoczenie Ludowe .
Żywiołowy rozwój organizacyjny mieszkających na Śląsku Polaków władze niemieckie próbowały ograniczyć poprzez mianowanie komisarzem rządowym Ottona Hörsiga , zwanego później „ katem Polaków ” , oraz wprowadzenie zarządzenia prezydenta rejencji opolskiej Josepha Bitty , uznającego działalność propolską za zdradę stanu .
Na prośbę komisarza Ottona Hörsiga – który zasłynął powiedzeniem : „ Jedyny sposób naszej wygranej widzę w zastosowaniu brutalnej represji względem wszystkiego , co polskie ” – rząd w Berlinie wzmocnił też stacjonujący na Górnym Śląsku korpus wojskowy poprzez skierowanie pod koniec 1918 na jego teren 117 Dywizji Piechoty pod dowództwem generała majora Karla Hoefera ( późniejszego nazisty i SS-Oberführerera ) .
Z powodu znacznej demoralizacji zrewoltowanych żołnierzy wkrótce doprowadzono do reorganizacji tej jednostki i przemianowano ją na Grenzschutz .
Niemiecki Górnośląski Związek Przemysłowców Górniczo-Hutniczych zorganizował i sfinansował też liczne formacje militarne , tzw .
Freikorpsy ( m.in .
Oberschlesisches Freiwilligen-Korps ) , rozbijające pokojowe polskie wiece , dokonujące rewizji , aresztowań i rabunków na Polakach , m.in .
w kwietniu 1919 przez trzy dni żołnierze Grenzschutzu plądrowali polskie sklepy w Lublińcu .
W dniu 13 stycznia 1919 komisarz Otto Hörsig ogłosił stan oblężenia na Górnym Śląsku , w wyniku czego zniesiono nietykalność osobistą , a wojsko uzyskało prawo dokonywania rewizji i aresztowań polskich działaczy .
Zabroniono zwoływania polskich wieców i wprowadzono godzinę policyjną .
Stan taki utrzymywał się przez pół roku .
Pomimo represji organizacje polskie zdołały wyprowadzić na ulice śląskich miast w dniu 1 maja 1919 manifestacje liczące ponad 200 tys .
osób .
Było to powodem jeszcze większego wzmożenia szykan , które przejawiały się m.in .
poprzez aresztowania w pierwszych dniach maja 160 polskich działaczy narodowych .
Doprowadziło to do paraliżu polskich organizacji , ponieważ pozostali polscy działacze musieli się zakonspirować lub z obawy przed aresztowaniem wyjechać ze Śląska .
Bezpośrednie przyczyny wybuchu powstania .
Okoliczności podjęcia decyzji o wybuchu I powstania śląskiego
11 sierpnia 1919 w Bytomiu na oddolnym zebraniu komendantów powiatowych POW Górnego Śląska pod kierownictwem Józefa Grzegorzka uchwalono pod adresem Dowództwa POW Górnego Śląska w Strumieniu na Śląsku Cieszyńskim żądanie rozpoczęcia powstania .
Do Strumienia z tym żądaniem oddelegowano Stanisława Mastalerza i Jana Lortza , którzy na miejscu nie zastali dowódcy , Alfonsa Zgrzebnioka .
Wobec tego jego zastępca i zarazem kierownik Wydziału Wywiadu Jan Wyglenda wezwał wszystkich komendantów POW Górnego Śląska do Strumienia na 15 sierpnia 1919 , a potem na 18 sierpnia 1919 .
Tymczasem 15 sierpnia 1919 Niemcy niespodziewanie aresztowali trzech przywódców POW Górnego Śląska ( na szosie z Pawłowic do Strumienia ) : Wilhelma Fojcika z Katowic , Fryderyka Reischa z Katowic i Karola Góreckiego z Markowic oraz towarzyszącego im Jana Januszczyka z Szopienic , a rano 16 sierpnia 1919 – trzech głównych kurierów Dowództwa POW Górnego Śląska : Franciszka Gajdzika , Ludwika Mikołajca i Szczepanika , którzy mieli ze sobą rozkazy dla komendantów powiatowych .
Jeszcze przed wybuchem I powstania śląskiego dochodziło do wzajemnego ostrzału pozycji pomiędzy przyszłymi powstańcami znajdującymi się w obozie uchodźców w Piotrowicach leżących na Śląsku Cieszyńskim a Grenzschutzem stacjonującym w Gołkowicach na ziemi wodzisławskiej .
W tej sytuacji zaskoczona grupa śląskich uchodźców w Piotrowicach na Śląsku Cieszyńskim , pod kierownictwem Maksymiliana Iksala , wydała dowódcom POW Górnego Śląska w Rybniku i Pszczynie rozkaz rozpoczęcia powstania , oznaczając termin wybuchu na 17 sierpnia 1919 o godz .
2.00 w nocy .
Rozkaz ten na pewno dotarł do powiatowego komendanta POW Górnego Śląska w Rybniku – Ludwika Piechoczka , który go nie usłuchał , ponieważ Maksymilian Iksal nie był osobą upoważnioną do jego wydania .
Natomiast nie wiadomo , czyj rozkaz został ok. godz .
12.00 16 sierpnia 1919 dostarczony do Pszczyny – według części źródeł wysłała go osoba z Dowództwa POW Górnego Śląska w Strumieniu ( uchwałę o nierozpoczynaniu walki zbrojnej sztab w Strumieniu podjął później , dopiero po południu 16 sierpnia 1919 , niedługo przed aresztowaniem przez tajną wojskową policję niemiecką będących w podróży służbowej ze Strumienia do Bytomia Józefa Grzegorzka i szefa sztabu Józefa Buły , który miał przy sobie wydane w tym dniu w Strumieniu rozkazy zakazujące rozpoczęcia zbrojnego powstania , na dworcu kolejowym w Pawłowicach ok. godz .
20.00 ) .
Działania zbrojne .
Walki w okolicach Pszczyny , Tychów , Rybnika i Wodzisławia Śląskiego .
Komendant powiatu pszczyńskiego Alojzy Fizia na rozkaz Maksymiliana Iksala lub osoby z kręgów dowódczych POW Górnego Śląska ( myśląc , że dostarczony mu przez kuriera ok. południa 16 sierpnia 1919 , zapisany na małym kawałku papieru rozkaz ustny wydało Dowództwo POW Górnego Śląska w Strumieniu ) nakazał rozpoczęcie działań zbrojnych .
Należy zaznaczyć , że w świetle dostępnych polskich źródeł nie można wykluczyć cichej akceptacji poczynań grupy Iksala przez Dowództwo POW Górnego Śląska w Strumieniu , ponieważ nie przeciwstawiło się ono skutecznie działaniom tej grupy , a sam Iksal został w 1920 awansowany na stanowisko zastępcy komendanta POW Górnego Śląska na powiat opolski .
Jedynie Józef Grzegorzek z Komitetu Wykonawczego POW Górnego Śląska w Bytomiu wysłał Iksalowi telegram zabraniający oddzielnej akcji .
Grupa z Iksalem na czele również podjęła działania zbrojne w Gołkowicach , w południowej części ziemi wodzisławskiej – trzy godz .
po rozpoczęciu się walk w powiecie pszczyńskim .
W północnej części powiatu pszczyńskiego dowodził Stanisław Krzyżowski , który w nocy 17 sierpnia 1919 ok. godz .
1.00 wymaszerował na Tychy .
Powstańcy przez zaskoczenie zdobyli w tej miejscowości dworzec kolejowy , folwark oraz pocztę .
Tej samej nocy uderzył na nich ze wsi Czułów oddział Grenzschutzu , jednak po początkowym wycofaniu się przeszli oni do zakończonego sukcesem kontrataku .
Odparli również następny atak niemiecki – od strony Żwakowa .
We wsi Urbanowice jeszcze wcześniej , bo już 16 sierpnia 1919 o godz .
23.00 , działania rozpoczęła licząca 75 powstańców II kompania pod dowództwem Wiktora Szczygła ( podporządkowana Krzyżowskiemu ) .
Rozbroiła ona tam oddział Grenzschutzu i wymaszerowała w kierunku wsi Paprocany , gdzie stacjonował duży oddział wojska niemieckiego zaopatrzonego w artylerię .
W trakcie bitwy o Paprocany , która trwała do godz .
4.00 rano , przybyły jej na pomoc ze zdobytych wcześniej Tychów trzy dobrze uzbrojone drużyny z I kompanii powstańców .
Ślązakom udało się zdobyć wieś i odwach , w którym bronili się Niemcy .
Zginął jeden powstaniec , zdobyto cztery armaty polowe , kilka karabinów maszynowych , przeszło 100 karabinów ręcznych i 50 koni artyleryjskich oraz wzięto do niewoli 100 jeńców wraz z dowódcą .
W Mikołowie 180 powstańców pod dowództwem Ryszarda Bąka po dwóch godzinach walk nie było w stanie opanować miasta .
Podobnie Alojzemu Fizi , który dowodził w południowej części powiatu pszczyńskiego , nie udało się zdobyć Pszczyny .
Opanowano za to miasto Bieruń Stary .
Powstańcy śląscy zaczęli się wycofywać z okolic Tychów z powodu groźby okrążenia oraz ze względu na pojawiające się niemieckie samoloty ( jedną z trzech maszyn powstańcy zestrzelili ) i spodziewany przyjazd pociągu pancernego z Gliwic .
Podsumowując opis walk w powiecie pszczyńskim , wypada podkreślić , że licząca 2173 członków pszczyńska POW Górnego Śląska zdołała opanować prawie cały powiat , z wyjątkiem Pszczyny i Mikołowa .
Równocześnie z opisanymi wyżej wydarzeniami , bo 17 sierpnia 1919 o godz .
2.00 w nocy , z obozu w Piotrowicach na Śląsku Cieszyńskim wyruszyła 40-osobowa grupa powstańców , których dowódcą był Maksymilian Iksal .
Powstańcy po potyczce z oddziałem Grenzschutzu zdobyli Gołkowice , a następnie opanowali dworzec kolejowy w Godowie .
W trakcie walk na ziemi wodzisławskiej zginęło dwóch powstańców : Franciszek Panus i Franciszek Sernik oraz sześciu Niemców .
Niemieckich jeńców powstańcy odprowadzili do Cieszyna .
W nocy z 17 na 18 sierpnia 1919 oddział 100 powstańców sformowany z uchodźców w obozie w Piotrowicach pod dowództwem Jana Wyglendy i Mikołaja Witczaka zdobył po bitwie z Grenzschutzem wieś Godów ( w walce zginęło 30 Niemców przy jednym rannym powstańcu ) .
17 sierpnia 1919 podczas zebrania , które rozpoczęło się o godz .
11.00 przed południem , Komitet Wykonawczy POW Górnego Śląska w Bytomiu ( Michał Wolski , Jan Przybyłek , Wiktor Rumpfeld ) na wieść o walkach w powiecie pszczyńskim wydał rozkaz rozpoczęcia powstania na 18 sierpnia 1919 o godz .
2.00 dla powiatów : katowickiego , bytomskiego , zabrskiego , rybnickiego i tarnogórskiego .
W czasie walk na Śląsk wrócił z Warszawy Alfons Zgrzebniok , który sprzeciwiał się wybuchowi powstania w tym momencie .
W związku jednak ze spontanicznym wybuchem przejął nad nim dowództwo .
Powiatowy komendant POW Górnego Śląska w Rybniku Ludwik Piechoczek na rozkaz z Bytomia dał hasło do rozpoczęcia walk zbrojnych w powiecie rybnickim i przesłał odpowiednie instrukcje swoim podkomendnym .
W nocy z 17 na 18 sierpnia 1919 we wsi Gotartowice oddział powstańców , których dowódcą był Wincenty Motyka , rozbroił placówkę niemiecką , jednak w drodze do Ligoty Rybnickiej doszło do potyczki Ślązaków z Grenzschutzem ściągniętym z Rybnika i Żor .
Trzydziestu powstańców musiało poddać się po wyczerpaniu amunicji , a część wycofała się do Boguszowic , gdzie po zorganizowaniu obrony ponieśli porażkę z atakującym Grenzschutzem .
Nie udało się także opanować Wodzisławia Śląskiego – Alojzy Ośliźlok , dowodzący w tym rejonie 800-osobowym oddziałem powstańczym , który już otoczył Wodzisław Śląski , został przez Niemców podstępnie wprowadzony w błąd nieaktualnym autentycznym polskim rozkazem zabraniającym podejmowania działań bojowych i powziął decyzję o nierozpoczynaniu walki .
18 sierpnia 1919 Niemcy ogłosili rozporządzenie , w którym ogłosili , że kto zostanie w walce pochwycony z bronią w ręku , będzie na miejscu rozstrzelany bez sądu .
Na tej podstawie rozstrzelano m.in .
w Pszowie , dowódcę tamtejszych powstańców Józefa Tytkę .
Walki w okolicach Katowic .
18 sierpnia 1919 silne walki toczyły się w powiecie katowickim .
W Bogucicach i Dąbrówce Małej walki trwały przez trzy dni .
Opanowano też Szopienice , Roździeń , Janów , Nikiszowiec i dworzec w Ligocie , paraliżując tym samym transporty kolejowe .
W Bogucicach powstańcy przez trzy godziny walczyli z atakującymi policjantami i wojskiem .
Po dostarczeniu Niemcom posiłków wraz z artylerią , Ślązacy wycofali się ze wsi .
Pomimo kilkakrotnie ponawianych szturmów w dniu 19 sierpnia 1919 , powstańcy nie byli w stanie odbić Bogucic .
Nie udało się też oddziałowi Franciszka Dei opanować Siemianowic Śląskich .
W dniu 20 sierpnia 1919 powstańcy z Bogucic i Dąbrówki Małej przeformowali się i rozpoczęli działania pod dowództwem Henryka Miękiny .
W trakcie dalszych walk pod Dąbrówką Małą udało się im zestrzelić atakujący ich niemiecki samolot ( z trzech użytych w walce ) .
Po tym sukcesie powstańcy zmusili Niemców do odwrotu .
Jednakże 21 sierpnia 1919 przybyły w ten rejon niemieckie samochody pancerne , które wyparły powstańców ze zdobytego terenu .
W trakcie odwrotu powstańcy wysadzili most kolejowy .
W tym dniu opanowali oni jednak Giszowiec .
W Szopienicach powstańcom pod dowództwem Piotra Łyszczaka udało się rozbroić duży oddział Grenzschutzu i zdobyć 100 karabinów ręcznych , siedem maszynowych i spory zapas amunicji .
Opanowano całą gminę i Ślązacy pod ogniem niemieckich dział rozpoczęli budowę mostu przez Brynicę , zapewniającego łączność z Sosnowcem po „ polskiej ” stronie rzeki .
20 sierpnia 1919 Niemcy zaatakowali powstańców z Szopienic dwoma pociągami pancernymi , czterema samochodami pancernymi i dwiema kompaniami wojska .
Niemcy w trakcie zaciętej walki stracili ponad 100 zabitych i rannych , jednak powstańcy wskutek przewagi wroga nie byli w stanie obronić swoich pozycji .
W Nikiszowcu słaby oddział powstańców pod dowództwem Teodora Chrószcza wsparty tłumem górników z kopalni „ Giesche ” i robotników fabrycznych zdobył bez walki na oddziale Grenzschutzu 100 ręcznych , dwa ciężkie i dwa lekkie karabiny maszynowe i 200 granatów .
Walki w okolicach Bytomia .
W Bytomiu na skutek dużej liczby wojska w mieście powstańcom nie udało się 18 sierpnia 1919 zdobyć koszar z zapasem broni , jednakże w pobliskich Łagiewnikach mały oddział powstańczy po walce rozbroił 100-osobowy posterunek Grenzschutzu .
Musiał jednak go opuścić po przybyciu z odsieczą samochodów pancernych .
W Orzegowie powstańcy rozbili dwie placówki niemieckie znajdujące się w budynkach kopalni .
Po kilku godzinach Niemcy zaatakowali , jednak udało się powstańcom ich odeprzeć .
Po ostrzelaniu przez artylerię i wskutek tego po ciężkich stratach powstańcy musieli się wycofać .
W Bobrku kompania powstańcza Jana Trzęsioka zdobyła w areszcie gminnym 120 karabinów i 10 skrzyń amunicji , po czym część zaatakowała koszary , a druga część pod dowództwem marynarza Józefa Termina zajęła most .
Po ciężkich walkach z wykorzystaniem karabinów maszynowych powstańcy jednak ustąpili pola .
W Szombierkach oddziały Grenzschutzu także wyparły powstańców i wzięły do niewoli ich dowódcę , którym był Adolf Piontek ( wkrótce zbiegł ) .
Powstańcy opanowali też Godulę i Chropaczów .
W powiecie zabrskim zdołano wkroczyć do Biskupic i Bielszowic .
W Lipinach kompania powstańców zaatakowała Grenzschutz stacjonujący w niedalekiej kolonii Piaśniki .
Niemcy zaczęli ostrzeliwać ukrytych za wałem torów kolejowych powstańców .
Wkrótce nadjechał także ostrzeliwujący powstańców pociąg pancerny .
Następnie Grenzschutz przystąpił do ataku , który jednak szybko się załamał , po czym doszło do polskiego kontrnatarcia .
Walki trwały do wieczora , do wystrzelania całej amunicji , co spowodowało wycofanie się Ślązaków .
Walki w okolicach Tarnowskich Gór .
W okolicach Tarnowskich Gór powstańcy byli dowodzeni przez Jana Zejera .
Zdobyto Radzionków i Piekary Śląskie , jednak powstańcy po trzykrotnych atakach na regularne jednostki wojska niemieckiego nie byli w stanie zdobyć Tarnowskich Gór , w związku z czym wycofali się do innych miejscowości .
Walki w okolicach Mysłowic .
Jednym ze współorganizatorów I powstania w rejonie był komendant oddziału mysłowickiego Polskiej Organizacji Wojskowej Górnego Śląska Tomasz Klimczok .
W mieście w dniach 20–23 sierpnia 1919 walczył batalion powstańczy pod dowództwem Ryszarda Mańki , który po wcześniejszych utarczkach w mieście i walkach na przedpolu miasta rozpoczął natarcie przez wzgórze Maasego od strony wcześniej opanowanego Janowa , w trakcie którego zdobył południową część miasta z dworcem .
Zajęto też wieżę Bismarcka , która została ostrzelana i uszkodzona przez Grenzschutz .
W trakcie walk Grenzschutz rozstrzelał przy rynku Wiktora Czaję i Franciszka Bednorza , a w kopalni Franciszka Gracę i Franciszka Magdziorza .
Powstańcom śląskim udało się zestrzelić niemiecki samolot i wysadzić tor kolejowy , aby uniemożliwić przejazd pociągowi pancernemu .
Na skutek wyczerpania amunicji powstańcy musieli się wycofać do Polski .
W związku z walkami na terenie Mysłowic zostało uszkodzonych 56 domów i zginęło 20 osób spośród niebiorących udziału w walkach .
24 sierpnia 1919 główny komendant powstania por .
Alfons Zgrzebniok , widząc , że nie ma szans na zdobycie większej ilości amunicji , że pomoc z Polski nie nadejdzie i że Niemcy ściągają znaczne posiłki , wydał rozkaz zaprzestania walk .
Powstańcy walczyli z oddziałami Grenzschutzu , a potem z oddziałami niemieckiej regularnej 11 dywizji .
W walkach z Polakami brało udział wielu przyszłych prominentów nazistowskich , m.in .
: Alfred Eckart ( późniejszy SA-Oberführer ) , Franz Gutsmiedl ( późniejszy Gaugeschäftsführer NSDAP Gau Berlin-Brandenburg ) , Hubertus von Aulock ( późniejszy NSKK-Brigadeführer ) , Heinz Lampe ( późniejszy SA-Brigadeführer ) , Walter Neul ( późniejszy SA-Oberführer ) , Felix Piékarski ( późniejszy SS-Standartenführer ) , Albrecht Schmelt ( późnieszy SS-Brigadeführer ) , Heinrich Georg hrabia Fink von Finkenstein ( późniejszy dowódca SA na Śląsku – od 1937 ) , Erich Hasse ( późniejszy SA-Oberführer ) , Paul Binus ( późniejszy SA-Standartenführer ) , Bruno Müller-Reinert ( późniejszy Gauorganisationsleiter ) i Georg Tesche ( późniejszy NSKK-Oberführer ) .
Upamiętnienie .
Walki I powstania śląskiego zostały upamiętnione w wielu miejscach , m.in .
na Grobie Nieznanego Żołnierza w Warszawie napisem na jednej z tablic w okresie po 1989 : „ BYTOM 16 VIII 1919 ” , Pomniku Powstańców Śląskich w Katowicach oraz Pomniku Powstańców Śląskich w Wodzisławiu Śląskim datą „ 1919 ” i napisem „ GODÓW–GOŁKOWICE ” .
Represje i uchodźcy po I powstaniu , długofalowe korzyści dla sprawy polskiej .
Po powstaniu z Górnego Śląska uciekało ok. 9 tys .
powstańców i działaczy politycznych ( z rodzinami było to ok. 22 tys .
osób ) , bojąc się zemsty niemieckich nacjonalistów .
Dla uchodźców ze Śląska stworzono obozy przejściowe w Sosnowcu , Grodźcu , Szczakowej , Oświęcimiu , Jaworznie , Zawierciu i kilka mniejszych .
Od dnia 23 sierpnia 1919 uchodźcami zajął się Główny Komitet Niesienia Pomocy Ślązakom Zagłębia Dąbrowskiego oraz Podkomisariat Naczelnej Rady Ludowej dla Górnego Śląska .
W dniu 9 września 1919 powołano specjalny Komisariat Rad Ludowych Śląskich , który miał koordynować władzę polityczną dla Ślązaków uchodźców .
1 października 1919 na mocy porozumienia między rządem polskim i niemieckim powstańcy mogli powrócić do swych domów z terenu Polski .
Niemieckie zbrodnie , zewidencjonowane wkrótce po powstaniu przez Piotra Pampucha , były przedmiotem badań komisji wojskowej zwycięskiej koalicji z generałem Dupontem na czele , która potwierdziła informacje nadchodzące z Górnego Śląska .
Udowodniono zbrodnie na rodzinie Stanowych z Zawodzia , na nauczycielu Wincentym Janasie z Rudy i wielu innych .
Już 21 sierpnia 1919 w Poznaniu powstał Komitet Pomocy dla Górnego Śląska , a w Warszawie 23 sierpnia 1919 rozpoczął prace Komitet Zjednoczenia Górnego Śląska z Rzecząpospolitą Polską , mieszczący się na ulicy Wspólnej 35 , a potem na Chmielnej 5 .
Także w sierpniu w Warszawie powstał Komitet Obrony Śląska .
Pod wrażeniem determinacji Ślązaków wiele podobnych komitetów powstawało w innych miastach Polski .
W Warszawie 29 sierpnia 1919 odbyły się cztery manifestacje poparcia dla Ślązaków , w których wzięło udział kilkaset tysięcy osób ( jedna manifestacja na placu Teatralnym zgromadziła prawie 100 tys .
osób ) .
Na dłuższą metę I powstanie przyniosło dla sprawy polskiej bardzo korzystne rezultaty .
Ogłoszone w listopadzie 1919 wyniki wyborów do rad gminnych i miejskich w rejencji opolskiej okazały się wielkim polskim sukcesem .
Obóz polski zdobył 6822 mandaty na 11 255 radnych .
Wybory wykazały , że mieszkańcy Górnego Śląska nie akceptowali ani pruskich metod rządzenia , ani szykanowania ludności mówiącej po polsku .
Po latach nawet sam Wojciech Korfanty mówił , że powstanie z 1919 zapoczątkowało nowe czasy i nową epokę w życiu piastowskiej dzielnicy śląskiej .
Po zakończeniu powstań śląskich uchodźcy ze Śląska ( w tym również ci z I powstania ) utworzyli w 1926 Związek Uchodźców Śląskich .
