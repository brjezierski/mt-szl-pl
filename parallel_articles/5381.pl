Iwaniska ( gromada )
Iwaniska – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Iwaniska z siedzibą GRN w Iwaniskach utworzono – jako jedną z 8759 gromad na obszarze Polski – w powiecie opatowskim w woj .
kieleckim , na mocy uchwały nr 13f/54 WRN w Kielcach z dnia 29 września 1954 .
W skład jednostki weszły obszary dotychczasowych gromad Iwaniska , Krępa Stara , Tęcza i Zaldów ze zniesionej gminy Iwaniska oraz Wojnowice ze zniesionej gminy Modliborzyce w tymże powiecie .
Dla gromady ustalono 25 członków gromadzkiej rady narodowej .
31 grudnia 1959 do gromady Iwaniska przyłączono wsie Kopiec , Radwan , Ujazd , Haliszka i Toporów , kolonie Niwa Kopieczna , Radwanówek , Oporówek , Jakubówka , Dąbrowa , Oporów A , Oporów B i Płaszczyzna , osady młyńskie Kopiec , Chrusty i Kabza oraz parcelację Ujazd ze zniesionej gromady Ujazd , a także wieś Stobiec oraz kolonie Stobiec i Kopanina ze zniesionej gromady Stobiec .
1 stycznia 1968 do gromady Iwaniska przyłączono wieś Boduszów i kolonię Boduszów z gromady Przepiórów w tymże powiecie .
1 stycznia 1969 do gromady Iwaniska przyłączono obszar zniesionej gromady Marianów .
Gromada przetrwała do końca 1972 roku , czyli do kolejnej reformy gminnej .
1 stycznia 1973 reaktywowano gminę Iwaniska .
