Ixelles
Ixelles ( nid .
Elsene ) – gmina miejska w Belgii , położona w Regionie Stołecznym Brukseli , liczy ponad 84 tys .
mieszkańców ( 2015 ) .
Nazwa pochodzi od olchy , a ściśle – od olszyny ( stnid .
`` Else ( n ) lo '' ) i przybierała formy Elsela , Elsele , Elsen , Elsene w języku niderlandzkim , Ixel , Ixelles po francusku .
Gmina miejska Bruksela należącą do niej Aleją Luizy ( arterią łączącą centrum z leżącym na południu parkiem Bois de la Cambre ) rozdziela Ixelles na dwie części .
Na terenie Ixelles znajdują się kampusy dwóch uniwersytetów : francuskojęzycznego Université Libre de Bruxelles oraz niderlandzkojęzycznego Vrije Universiteit Brussel .
Ixelles jest powszechnie uważana za jedną z zamożniejszych części aglomeracji , znaną ze społeczności imigrantów europejskich i kongijskich ( rejon Matongé ) .
W Ixelles urodzili się między innymi aktorka Audrey Hepburn i pisarz Julio Cortázar .
Komunikacja .
Przez gminę przebiegają linie tramwajowe nr 23 , 24 , 25 , 81 , 83 , 92 i 94 .
Ponadto znajduje się tu stacja kolejowa Bruxelles-Luxembourg oraz przystanki Etterbeek i Boondael/Boondaal obsługiwane przez SNCB/NMBS .
