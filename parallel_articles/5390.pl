Górowo Iławeckie ( gromada )
Górowo Iławeckie – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Górowo Iławeckie z siedzibą GRN w mieście Górowie Iławeckim ( nie wchodzącym w jej skład ) utworzono – jako jedną z 8759 gromad na obszarze Polski – w powiecie iławeckim w woj .
olsztyńskim na mocy uchwały nr 14 WRN w Olsztynie z dnia 4 października 1954 .
W skład jednostki weszły obszary dotychczasowych gromad Sołtysowizna , Paustry , Krasnołąka , Piasty Małe , Deksyty i Gruszyny ze zniesionej gminy Górowo Iławeckie w tymże powiecie .
Dla gromady ustalono 10 członków gromadzkiej rady narodowej .
1 stycznia 1958 do gromady Górowo Iławeckie włączono obszar zniesionej gromady Dęby , wsie Woryny , Wiewiórki i Wojmiany , osady Migi i Goszki oraz PGR Migi ze zniesionej gromady Woryny , a także wieś Dwórzno oraz osady Suszyna , Żołędnik i Ejdele ze zniesionej gromady Dwórzno w tymże powiecie .
1 stycznia 1959 powiat iławecki przemianowano na powiat górowski .
1 stycznia 1959 powiat iławecki przemianowano na powiat górowski .
31 grudnia 1961 , w związku ze zniesieniem powiatu górowskiego , gromada weszła w skład powiatu bartoszyckiego w tymże województwie .
31 grudnia 1967 do gromady Górowo Iławeckie włączono części obszarów wsi Dzierzno i Głamsiny ( 588 ha ) z gromady Gałajny w tymże powiecie .
30 czerwca 1968 do gromady Górowo Iławeckie włączono wieś Paprocina , PGR-y Saruny , Świadki Górowskie , Wągniki , Wągródka , Worławki oraz kolonię Katławki ze zniesionej gromady Bukowiec w tymże powiecie .
22 grudnia 1971 do gromady Górowo Iławeckie włączono obszar zniesionej gromady Gałajny oraz miejscowości Reszkowo i Zięby ze zniesionej gromady Pluty w tymże powiecie .
1 stycznia 1972 z gromady Górowo Iławeckie wyłączono część wsi Sołtysowizna ( 108 ha ) , włączając ją do miasta Górowo Iławeckie w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 – tym razem w powiecie bartoszyckim – reaktywowano gminę Górowo Iławeckie .
