Iłownica ( gromada )
Iłownica – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Iłownica z siedzibą GRN w Iłownicy utworzono – jako jedną z 8759 gromad na obszarze Polski – w powiecie bielskim w woj .
stalinogrodzkim , na mocy uchwały nr 15/54 WRN w Stalinogrodzie z dnia 5 października 1954 .
W skład jednostki weszły obszary dotychczasowych gromad Landek i Iłownica ( z wyłączeniem kolonii Górnioki ) ze zniesionej gminy Rudzica oraz parcele 365 , 5157/1–5157/3 , 5158/1 , 5158/2 , 5161 i 5164 z dotychczasowej gromady Ligota ze zniesionej gminy Zabrzeg w tymże powiecie .
Dla gromady ustalono 13 członków gromadzkiej rady narodowej .
29 lutego 1956 do gromady Iłownica przyłączono parcele nr kat .
128–130 , 1379–1381 , 1385–1387 , 1389 , 1390 , 1392–1397 , 1451/1–1451/3 , 1452/1 , 1452/2 , 1453/1 , 1453/2 , 1471/2 , 1472 , 1531 i 1532/1–1532/3 z gromady Pierściec w powiecie cieszyńskim w tymże województwie .
20 grudnia 1956 województwo stalinogrodzkie przemianowano ( z powrotem ) na `` katowickie '' .
Gromada przetrwała do końca 1972 roku , czyli do kolejnej reformy gminnej .
