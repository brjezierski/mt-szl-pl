Januszkowice ( gromada w powiecie oleśnickim )
Januszkowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Januszkowice z siedzibą GRN w Januszkowicach utworzono – jako jedną z 8759 gromad na obszarze Polski – w powiecie oleśnickim w woj .
wrocławskim , na mocy uchwały nr 23/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Januszkowice , Łosice , Jaksonowice , Dąbrowice i Dobroszów Oleśnicki ze zniesionej gminy Jenkowice w tymże powiecie oraz Kępa ze zniesionej gminy Skarszyn w powiecie trzebnickim w tymże województwie .
Dla gromady ustalono 13 członków gromadzkiej rady narodowej .
1 stycznia 1960 gromadę zniesiono , a jej obszar włączono do gromad : Długołęka ( wsie Łosice , Dąbrowice i Dobroszów ) i Dobra ( wsie Januszkowice , Jaksonowice , Kępa i Michałowice ) w tymże powiecie .
