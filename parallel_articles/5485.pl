Jasper ( Kanada )
Jasper – miejscowość w zachodniej Kanadzie , w prowincji Alberta , położona w Górach Skalistych , nad ujściem rzeki Miette do Athabaski , na terenie Parku Narodowego Jasper .
W 2011 roku liczyła 4051 mieszkańców .
Na początku XIX wieku w pobliżu założony został posterunek Kompanii Północno-Zachodniej , Jasper House , nazwany tak od Jaspera Hawesa , który kierował nim około 1817 roku .
Miejscowość rozwinęła się głównie dzięki turystyce , zapoczątkowanej po otwarciu w 1907 roku Parku Narodowego Jasper .
W latach 1911–1912 dotarła tutaj linia kolei transkontynentalnej , a w latach 1921–1922 otwarty został hotel Athabaska i schronisko Jasper Park Lodge .
Jasper pełni funkcję bazy wypadowej dla turystów odwiedzających park narodowy , węzła kolejowego oraz przystanku na drodze Yellowhead Highway , jednym z głównych szlaków łączących zachodnie wybrzeże Kanady z resztą kraju .
Miejscowość jest ośrodkiem narciarstwa .
Do 2001 roku Jasper nie miało własnych władz i zarządzane było bezpośrednio przed władze parku narodowego .
Wówczas to powołana została „ gmina specjalna ” ( `` specialized municipality '' ) Jasper , posiadająca organy administracji lokalnej , z których kompetencji wyłączone są sprawy zagospodarowania przestrzennego i środowiska , które podlegają federalnej agencji parków narodowych ( Parks Canada ) .
