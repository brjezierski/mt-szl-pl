Jutrosin ( gromada )
Jutrosin – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Jutrosin z siedzibą GRN w mieście Jutrosinie ( nie wchodzącym w skład gromady ) utworzono – jako jedną z 8759 gromad na obszarze Polski – w powiecie rawickim w woj .
poznańskim , na mocy uchwały nr 34/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Grąbkowo , Nadstawem , Pawłowo , Rogożewo , Sielec Nowy , Sielec Stary , Śląskowo i Szymonki , ponadto miejscowość Bartoszewice z dotychczasowej gromady Bartoszewice oraz parcele o łącznym obszarze 484,39,63 ha z karty 1 obrębu Wielkibór Nr 188 z dotychczasowej gromady Janowo – ze zniesionej gminy Jutrosin w powiecie rawickim w woj .
poznańskim ; wreszcie miejscowości Bielawy i Żydowski Bród z dotychczasowej gromady Nowy Folwark ze zniesionej gminy Cieszków w powiecie milickim w woj .
wrocławskim .
Dla gromady ustalono 17 członków gromadzkiej rady narodowej .
1 stycznia 1959 do gromady Jutrosin włączono obszar zniesionej gromady Dubin oraz miejscowość Płaczkowo z gromady Dłoń w tymże powiecie .
4 lipca 1968 do gromady Jutrosin włączono obszar zniesionej gromady Szkaradowo w tymże powiecie .
1 stycznia 1970 do gromady Jutrosin włączono 955,10 ha z miasta Jutrosin w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie rawickim reaktywowano gminę Jutrosin .
