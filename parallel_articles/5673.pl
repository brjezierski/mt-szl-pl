Józef Lompa
Józef Piotr Lompa ( ur .
29 czerwca 1797 w Oleśnie , zm .
29 marca 1863 w Woźnikach ) – polski działacz , poeta , tłumacz , publicysta – współpracownik wielu ówczesnych pism , prozaik , pionier oświaty ludowej oraz etnografii na Śląsku .
Prekursor procesu polskiego odrodzenia narodowego na Górnym Śląsku oraz autor polskich podręczników szkolnych .
Rodzina .
Urodził się w 1797 w Oleśnie , w małomieszczańskiej rodzinie rzemieślniczej .
Jego ojciec Michał Lompa miał w Oleśnie mały domek gdzie prowadził sklepik kramarski i warzywniczy , a matka Józefa ze Stróżków pochodziła z Dobrodzienia leżącego w powiecie lublinieckim .
Józef Lompa był dwukrotnie żonaty i miał w sumie 16 dzieci , którym nadawał po kilka wyszukanych imion : Ernestina Josephina Catharina , Gustaw Eduard Aegidius , Teodor Ferdynand , Carl Otokar Adam .
Życiorys .
W rodzinnej miejscowości ukończył naukę elementarną oraz pobierał nauki gry na organach i skrzypcach , dzięki czemu mógł zarabiać pieniądze jako muzyk .
Przez rok był organistą w Wieluniu , a później podjął pracę w rodzinnej miejscowości jako pisarz , tłumacz sądowy , guwerner oraz sekretarz „ Komisji generalnej spraw ziemskich i włościańskich ” .
W latach 1815–1817 kształcił się w katolickim seminarium we Wrocławiu .
Początkowo pracował jako nauczyciel szkół elementarnych w Cieszynie w powiecie sycowskim , Łomnicy , oraz w Lublińcu .
Przyczynił się do utworzenia szkoły podstawowej w Lubszy koło Lublińca , gdzie przez ok. 30 lat pracował na posadzie nauczyciela , ale także pełnił funkcje pisarza gminnego i organisty .
Był poliglotą oraz tłumaczem przysięgłym języka polskiego , czeskiego i niemieckiego , dzięki czemu pracował przy komisji ustalającej granice między Królestwem Polskim a Śląskiem .
Pracując na posadzie nauczyciela w Lubszy rozpoczął działalność pisarską , społeczną oraz narodową , za co został dyscyplinarnie zwolniony w 1849 roku przez władze pruskie .
Władze rejencji opolskiej pozbawiły go także emerytury oraz wymówiły mu służbowe mieszkanie .
W 1858 roku z powodu policyjnych szykan przeniósł się do Woźnik , gdzie był tłumaczem sądowym .
Przez cały okres pracy w szkole zaangażowany w twórczość literacką .
W Bytomiu związany był z tamtejszym wydawnictwem „ Dziennik Górnośląski ” , broniącym praw i języka ludności polskiej .
W 1848 roku był inicjatorem założenia Towarzystwa Nauczycieli Polaków oraz Towarzystwa Pracujących dla Oświaty Ludu Górnośląskiego w Bytomiu .
W 1849 roku wraz z nauczycielem Emanuelem Smołką założył Towarzystwo Nauczycieli Polaków w Bytomiu .
Przeciwstawiał się germanizacji .
Domagał się nauki języka polskiego oraz historii Polski w szkołach oraz był zaangażowany w ideę tworzenia polskich bibliotek na Śląsku .
Założył Czytelnię Ludową w Lubecku k. Lublińca .
Utrzymywał kontakty z innymi działaczami polonijnymi w Prusach Gustawem Gizewiuszem oraz na Śląsku Cieszyńskim z Pawłem Stalmachem .
Korespondował z wielu wybitnymi Polakami : Józefem Łepkowskim , Jerzym Bandtkie , Kazimierzem Wóycickim oraz Józefem Kraszewskim , któremu m.in .
przesłał w 1861 roku wiersz `` Przestroga do przeciwników narodowości polskiej na Śląsku Pruskim '' .
Zmarł w 1863 , pochowany został na cmentarzu w Woźnikach .
Twórczość literacka .
Jego twórczość miała dwa główne nurty publicystyczny oraz popularnonaukowy , którego zadaniem była edukacja ludności na Śląsku .
Jest autorem przede wszystkim dzieł o charakterze historycznym i etnograficznym , poświęconych głównie historii Śląska i miast śląskich , a także podręczników do nauki szkolnej .
Opracował w języku polskim popularne zarysy historii oraz geografii Śląska m.in .
dzieje Byczyny , Bytomia , Koźla , Olesna oraz Opola .
W 1847 był autorem pierwszej polskiej wzmianki o Królewskiej Hucie , obecnie Chorzów ; w 1856 opublikował w warszawskim dzienniku „ Kronika Wiadomości Krajowych I Zagranicznych ” ( nr 210 ) , dosyć obszerny opis tego miasta .
Lompa chciał zapobiec zniszczeniu wielu dawnych pieśni , dzieł sztuki Górnego Śląska .
W swoich książkach spisał około 191 baśni i legend śląskich , a także opublikował wiele lokalnych materiałów folklorystycznych z terenu Śląska .
W publikacjach prasowych występował pod pseudonimem A. Mieczyński .
Był publicystą w prasie śląskiej m.in .
„ Tygodnika Cieszyńskiego ” , „ Tygodnika Polskiego ” w latach 1845–1846 , „ Dziennika Górnośląskiego ” ( 1848–1849 ) , „ Telegrafu Górnośląskiego ” , „ Szkoły Polskiej ” ( 1849–1853 ) , „ Gwiazdki Cieszyńskiej ” .
Współpracował również z wieloma pismami ukazującymi się w innych częściach Prus oraz Królestwa Polskiego przyczyniając się do popularyzacji tematyki śląskiej .
Był autorem wielu publikacji , wierszy , tłumaczeń , ok. 50 książek , głównie popularnonaukowych , historycznych oraz etnograficznych z historii Śląska .
Dorobek pisarski Józefa Lompy według różnych źródeł szacowany jest na około 100 utworów napisanych w języku polskim .
Janusz Nowakowski , który odwiedził Lompę wymieniał w artykule pt .
`` Odwiedziny u Lompy '' w Wilnie 1861 roku 38 dzieł autora .
Józef Chociszewski w swojej „ Geografii ojczystej ” zanotował 50 dzieł .
Ksiądz Emanuel Grim wymienił w 1910 roku w „ Zaraniu Śląskim ” 53 dzieła o tematyce ludowej .
Natomiast wydawana na Śląsku niemieckojęzyczna gazeta „ Schlesische Provinzialblatter ” w 1863 roku szacowała twórczość pisarza na 100 publikacji w tym część napisanych w języku polskim : `` ... das Verzeichnis der von Lompa verfassten Schriften , deren Gesamtzahl sich gegen 100 belaufen soll , zum Teil in polnischer Sprache '' .
Upamiętnienie .
Literatura .
Postać Lompy została upamiętniona w polskiej literaturze .
