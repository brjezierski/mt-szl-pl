K2-18b
K2-18b , znana również jako EPIC 201912552 b – egzoplaneta , superziemia krążąca wokół czerwonego karła w systemie planetarnym K2-18 , znajdującym się około 124 lata świetlne od Ziemi .
Planetę , odkrytą przez Obserwatorium Kosmiczne Keplera , zidentyfikowano później jako mającą masę około ośmiokrotnie większą od masy Ziemi , okrążająca swą macierzystą gwiazdę w jej ekosferze po orbicie o okresie 33 ziemskich dni .
W 2019 r. dwa niezależne opracowania oparte o dane z Kosmicznego Teleskopu Hubble ’ a , zakończyły się konkluzją , że w atmosferze planety znajdują się znaczne ilości pary wodnej , co jest pierwszym takim odkryciem dla planety w ekosferze gwiazdy , gdzie woda może pozostawać ciekła i potencjalnie mogłoby powstać życie .
Odkrycie .
Planeta K2-18b została odkryta dzięki obserwacjom Kosmicznego Teleskopu Keplera podczas rozpoczętej w listopadzie 2013 rozszerzonej misji tego teleskopu , oznaczonej skrótem K2 i określanej nazwą `` Second Light '' ( „ Drugie światło ” ) .
Odkrycia K2‑18b dokonano w 2015 r. w ramach obserwacji gwiazdy K2‑18 , czerwonego karła o typie widmowym M2,8 odległego około 38 parseków ( 124 lat świetlnych ) od Ziemi i ogłoszono je w 2016 roku wraz z odkryciem ponad 1200 innych planet zidentyfikowanych przez ten teleskop .
Stosunkowo niska jasność gwiazdy K2‑18 ułatwi obserwowanie atmosfery K2‑18b w przyszłych obserwacjach .
Charakterystyka fizyczna .
K2-18b ma okres orbitalny 32,9396 ziemskich dni , co pozwala przyjąć hipotezę o tym , że jej okres obrotu wokół własnej osi jest synchroniczny z okresem orbitalnym za bardzo prawdopodobną .
Półoś wielka jej orbity wynosi 0,1591 au .
Temperaturę równowagową oszacowano na około 265 K ( tj .
-8°C ) .
Szacuje się , na podstawie analizy przeprowadzonej przez spektrograf HARPS i program poszukiwań egzoplanet w bliskiej podczerwieni CARMENES w obserwatorium Calar Alto , że K2‑18b ma promień 2,71 i masę 8,63 .
Porównanie wielkości , orbity i innych cech K2‑18b z innymi wykrytymi egzoplanetami sugeruje , że planeta może utrzymywać atmosferę zawierającą inne substancje chemiczne oprócz wodoru i helu .
Planeta ma średnią gęstość 2,4 kg/m³ ( wg danych podanych przez Cloutiera , opublikowanych w 2019 r. ) i może utrzymywać na powierzchni ciekłą wodę .
Pomimo że temperatura na powierzchni planety wydaje się być zbliżona do panującej na Ziemi , to jednak zarówno masa osiem razy większa od masy Ziemi , jak również prawdopodobnie silne promieniowanie ultrafioletowe , które może docierać do powierzchni , a także spora odległość od Ziemi powodują , iż naukowcom nie wydaje się możliwe dotarcie i przebywanie tam człowieka i wg astronoma UCL Angelosa Tsiarasa jest to wciąż „ science fiction ” .
Badania systemu K2-18 przez HARPS i CARMENES wskazały również prawdopodobną drugą egzoplanetę K2‑18c o szacunkowej masie 5,62 z ciaśniejszą orbitą o dziewięciodniowym okresie orbitalnym .
Do uzyskania dalszych szczegółów na temat K2-18b od początkowych obserwacji planety został wykorzystany Kosmiczny Teleskop Hubble ’ a ; wyniki uzyskane z jego pomocą potwierdziły obserwacje napływające z obserwatorium Keplera .
Dwie osobne analizy w 2019 r. , prowadzone osobno przez Uniwersytet Montrealski i przez University College London , wykorzystujące spektrogramy światła przechodzącego w pobliżu planety , potwierdziły , że K2‑18b ma atmosferę helowo-wodorową o wysokim stężeniu pary wodnej ( między 20 % i 50 % ) , zdolną do tworzenia chmur .
Badanie University College London zostało opublikowane 11 września 2019 r. w czasopiśmie ; badanie Uniwersytetu Montrealskiego , które nie zostało jeszcze ocenione , zostało opublikowane dzień wcześniej jako preprint na serwerze ArXiv .
Analiza z University College London wykazała , że ich dane mieszczą się w zakresie 3,6 odchyleń standardowych , co daje im 99,97 % pewności w swoich wnioskach .
Odkrycie pary wodnej na K2-18b uczyni najprawdopodobniej tę planetę przedmiotem obserwacji Kosmicznego Teleskopu Jamesa Webba z NASA oraz programu ARIEL z ESA , które mają bezpośrednio obserwować gazy atmosferyczne na egzoplanetach .
