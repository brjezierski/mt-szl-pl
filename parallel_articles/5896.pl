Kacice ( gromada )
Kacice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Kacice z siedzibą GRN w Kacicach utworzono – jako jedną z 8759 gromad na obszarze Polski – w powiecie miechowskim w woj .
krakowskim , na mocy uchwały nr 24/IV/54 WRN w Krakowie z dnia 6 października 1954 .
W skład jednostki weszły obszary dotychczasowych gromad Kacice , Lipna Wola i Januszowice ze zniesionej gminy Kacice , Miłocice ze zniesionej gminy Niedźwiedź oraz Przestańsko ze zniesionej gminy Iwanowice w tymże powiecie .
Dla gromady ustalono 20 członków gromadzkiej rady narodowej .
Gromadę zniesiono 31 grudnia 1961 , a jej obszar włączono do gromad : Niedźwiedź ( wieś Miłocice ) , Iwanowice ( wieś Przestańsko ) i Prandocin ( wsie Januszowice , Kacice i Lipna Wola ) .
