Kaźmierz ( gromada )
Kaźmierz – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Kaźmierz z siedzibą GRN w Kaźmierzu utworzono – jako jedną z 8759 gromad na obszarze Polski – w powiecie szamotulskim w woj .
poznańskim , na mocy uchwały nr 35/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Chlewiska , Kaźmierz , Klączyń i Radzyń , ponadto miejscowość Gorszewice z dotychczasowej Kopanina oraz 61,50 ha z dotychczasowej gromady Witkowice – ze zniesionej gminy Kaźmierz w tymże powiecie .
Dla gromady ustalono 24 członków gromadzkiej rady narodowej .
1 stycznia 1958 do gromady Kaźmierz włączono miejscowości Komorowo , Kopanina , Sokolniki Małe i Sokolniki Wielkie ze zniesionej gromady Sokolniki Małe w tymże powiecie .
1 stycznia 1962 do gromady Kaźmierz włączono obszar zniesionej gromady Bytyń w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie szamotulskim reaktywowano gminę Kaźmierz .
