Kiełpin ( gromada )
Kiełpin – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Kiełpin z siedzibą GRN w Kiełpinie utworzono – jako jedną z 8759 gromad na obszarze Polski – w powiecie tucholskim w woj .
bydgoskim , na mocy uchwały nr 24/15 WRN w Bydgoszczy z dnia 5 października 1954 .
W skład jednostki weszły obszary dotychczasowych gromad Kiełpin i Białowieża ze zniesionej gminy Tuchola wieś , miejscowości Dąbrówka , Mała Komorza , Wielka Komorza i Nadolnik z dotychczasowej gromady Wielka Komorza ze zniesionej gminy Legbąd oraz osiedle Wymysłowo z dotychczasowej gromady Gołąbek ze zniesionej gminy Cekcyn w tymże powiecie .
Dla gromady ustalono 10 członków gromadzkiej rady narodowej .
Gromadę zniesiono 31 grudnia 1961 , a jej obszar wszedł w skład nowo utworzonej gromady Tuchola w tymże powiecie .
