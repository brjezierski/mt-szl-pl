Kleczew ( gromada )
Kleczew – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Kleczew z siedzibą GRN w mieście Kleczewie ( nie wchodzącym w skład gromady ) utworzono – jako jedną z 8759 gromad na obszarze Polski – w powiecie konińskim w woj .
poznańskim , na mocy uchwały nr 25/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Cegielnia , Roztoka i Sławoszewek oraz miejscowości Genowefa , Obrona i Władysławowo z dotychczasowej ze zniesionej gminy Sławoszewek , obszar dotychczasowej gromady Jabłonka ze zniesionej gminy Kleczew , a także miejscowości Białobród ( folwark ) , Białobród ( kolonia ) i Jóźwin ( folwark ) z dotychczasowej gromady Jóźwin oraz miejscowości Słaboludź ( kolonia ) i Słaboludź ( wieś ) z dotychczasowej gromady Słaboludź ze zniesionej gminy Kazimierz Biskupi – w tymże powiecie .
