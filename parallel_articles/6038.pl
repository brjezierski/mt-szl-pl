Kluki ( gromada w powiecie bełchatowskim )
Kluki – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Kluki siedzibą GRN w Klukach utworzono – jako jedną z 8759 gromad na obszarze Polski – w powiecie piotrkowskim w woj .
łódzkim , na mocy uchwały nr 35/54 WRN w Łodzi z dnia 4 października 1954 .
W skład jednostki weszły obszary dotychczasowych gromad Kluki , Osina , Ścichawa , Wierzby Kluckie i Żar ze zniesionej gminy Kluki w tymże powiecie .
Dla gromady ustalono 19 członków gromadzkiej rady narodowej .
1 stycznia 1956 gromada weszła w skład nowo utworzonego powiatu bełchatowskiego w tymże województwie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 – tym razem w powiecie bełchatowskim – reaktywowano gminę Kluki .
