Kobylin ( gromada w powiecie grójeckim )
Kobylin – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Kobylin z siedzibą GRN w Kobylinie utworzono – jako jedną z 8759 gromad – w powiecie grójeckim w woj .
warszawskim , na mocy uchwały nr VI/10/5/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Janówek , Kobylin , Lisówek Mieczysławówka , Marianów , Maciejowice ( z wyłączeniem kolonii Zakrzewska Wola ) i Słomczyn ze zniesionej gminy Kobylin oraz obszar dotychczasowej gromady Żyrówek ze zniesionej gminy Drwalew w tymże powiecie .
Dla gromady ustalono 15 członków gromadzkiej rady narodowej .
1 stycznia 1959 do gromady Kobylin przyłączono obszar zniesionej gromady Bikówek w tymże powiecie oraz wsie Grudzkowola , Kępina , Papierowice i Wólka Turowska ze znoszonej gromady Skurów tamże .
31 grudnia 1959 do gromady Kobylin przyłączono obszar zniesionej gromady Kociszew oraz wieś Falencin ze znoszonej gromady Miedzechów w tymże powiecie .
Gromada przetrwała do końca 1972 roku , czyli do kolejnej reformy gminnej .
