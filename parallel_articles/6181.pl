Koszęcin ( gromada )
Koszęcin – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Koszęcin z siedzibą GRN w Koszęcinie utworzono – jako jedną z 8759 gromad na obszarze Polski – w powiecie lublinieckim w woj .
stalinogrodzkim , na mocy uchwały nr 20/54 WRN w Stalinogrodzie z dnia 5 października 1954 .
W skład jednostki weszły obszary dotychczasowych gromad Brusiek i Koszęcin ( z wyłączeniem terenów wchodzących w skład miasta Kalety ) oraz kolonia Rzyce z dotychczasowej gromady Cieszowa ze zniesionej gminy Koszęcin w tymże powiecie .
Dla gromady ustalono 27 członków gromadzkiej rady narodowej .
20 grudnia 1956 województwo stalinogrodzkie przemianowano ( z powrotem ) na `` katowickie '' .
1 stycznia 1958 gromadę Koszęcin zniesiono w związku z nadaniem jej statusu osiedla .
