Wojkowice Kościelne ( gromada )
Wojkowice Kościelne – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wojkowice Kościelne z siedzibą GRN w Wojkowicach Kościelnych utworzono – jako jedną z 8759 gromad na obszarze Polski – w powiecie będzińskim w woj .
stalinogrodzkim , na mocy uchwały nr 14/54 WRN w Stalinogrodzie z dnia 5 października 1954 .
W skład jednostki weszły obszary dotychczasowych gromad Tuliszów , Warężyn ( z wyłączeniem kolonii Ratanice ) i Wojkowice Kościelne ze zniesionej gminy Ząbkowice w tymże powiecie .
Dla gromady ustalono 19 członków gromadzkiej rady narodowej .
20 grudnia 1956 województwo stalinogrodzkie przemianowano ( z powrotem ) na `` katowickie '' .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie będzińskim reaktywowano zniesioną podczas wojny ( `` de iure '' w 1950 ) gminę Wojkowice Kościelne .
