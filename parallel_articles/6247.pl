Sępólno Krajeńskie ( gromada )
Sępólno Krajeńskie ( do 31 XII 1958 `` Zboże '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Sępólno Krajeńskie z siedzibą GRN w mieście Sępólnie Krajeńskim ( nie wchodzącym w jej skład ) utworzono 1 stycznia 1959 w powiecie sępoleńskim w woj .
bydgoskim w związku z przeniesieniem siedziby GRN gromady Zboże ze Zboża do Sępólna Krajeńskiego i zmianą nazwy jednostki na `` gromada Sępólno Krajeńskie '' .
31 grudnia 1959 do gromady Sępólno Krajeńskie włączono obszar zniesionej gromady Piaseczno w tymże powiecie .
W 1961 roku gromada miała 16 członków gromadzkiej rady narodowej .
31 grudnia 1961 z gromady Sępólno Krajeńskie wyłączono tereny leśne wraz z osadą Zaleśniak , włączając je do gromady Lutowo w tymże powiecie .
1 stycznia 1969 do gromady Sępólno Krajeńskie włączono sołectwa Lutowo , Radońsk , Wiśniewa i Wiśniewka ze zniesionej gromady Lutowo oraz grunty rolne o powierzchni ogólnej 1.155,00 ha z miasta Sępólno Krajeńskie – w tymże powiecie ; z gromady Sępólno Krajeńskie do Sępólna Krajeńskiego włączono natomiast grunty rolne o powierzchni ogólnej 42,00 ha .
1 stycznia 1970 do gromady Sępólno Krajeńskie ( retroaktywnie ) włączono część wsi Mała Cerkwica o ogólnej powierzchni 260.78,50 ha z gromady Kamień w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie sępoleńskim reaktywowano zniesioną w 1954 roku gminę Sępólno Krajeńskie .
