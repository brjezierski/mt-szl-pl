Krasnystaw ( gromada 1954–1956 )
Krasnystaw ( od 1 I 1957 `` Rońsko Kolonia '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Krasnystaw z siedzibą GRN w mieście Krasnymstawie ( nie wchodzącym w jej skład ) utworzono – jako jedną z 8759 gromad na obszarze Polski – w powiecie krasnostawskim w woj .
lubelskim na mocy uchwały nr 9 WRN w Lublinie z dnia 5 października 1954 .
W skład jednostki weszły obszary dotychczasowych gromad Rońsko kol. , Rońsko wieś , Zażółkiew , Widniówka kol .
i Latyczów ze zniesionej gminy Krasnystaw w tymże powiecie .
Dla gromady ustalono 20 członków gromadzkiej rady narodowej .
Gromadę zniesiono 1 stycznia 1957 w związku z przeniesieniem siedziby GRN z Krasnegostawu do Rońska Kolonii i zmianą nazwy jednostki na `` gromada Rońsko Kolonia '' .
Uwaga : Gromada Krasnystaw ( o zupełnie innym kształcie ) istniała w powiecie krasnostawskim także w latach 1962–1972 .
