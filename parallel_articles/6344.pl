Krześlin ( gromada )
Krześlin – dawna gromada ( najmniejsza jednostka podziału terytorialnego Polskiej Rzeczypospolitej Ludowej w latach 1954–72 ) z siedzibą GRN w Krześlinie
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Krześlin z siedzibą GRN w Krześlinie utworzono – jako jedną z 8759 gromad – w powiecie siedleckim w woj .
warszawskim , na mocy uchwały nr VI/10/18/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Brzozów , Kownaciska , Krześlin i Krześlinek ze zniesionej gminy Krześlin w tymże powiecie .
Dla gromady ustalono 16 członków gromadzkiej rady narodowej .
31 grudnia 1961 do gromady Krześlin włączono wieś Nakory ze zniesionej gromady Krynica w tymże powiecie .
Gromada przetrwała do końca 1972 roku , czyli do kolejnej reformy gminnej .
