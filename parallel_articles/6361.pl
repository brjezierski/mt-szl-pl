Krzcięcice ( gromada )
Krzcięcice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Krzcięcice z siedzibą GRN w Krzcięcicach utworzono – jako jedną z 8759 gromad na obszarze Polski – w powiecie jędrzejowskim w woj .
kieleckim , na mocy uchwały nr 13b/54 WRN w Kielcach z dnia 29 września 1954 .
W skład jednostki weszły obszary dotychczasowych gromad Krzcięcice , Aleksandrów , Mierzyn i Piołunka ze zniesionej gminy Sędziszów oraz Wojciechowice ze zniesionej gminy Prząsław w tymże powiecie .
Dla gromady ustalono 15 członków gromadzkiej rady narodowej .
29 lutego 1956 do gromady Krzcięcice przyłączono wieś Promyk z gromady Mierzawa w tymże powiecie .
31 grudnia 1961 do gromady Krzcięcice przyłączono obszar zniesionej gromady Potok Wielki .
1 stycznia 1969 z gromady Krzcięcice wyłączono wsie Folga Pierwsza i Potok Mały oraz ze wsi Borów kolonię Borowiec , włączając je do gromady Mierzawa w tymże powiecie .
Gromada przetrwała do końca 1972 roku , czyli do kolejnej reformy gminnej .
