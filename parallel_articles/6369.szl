Krōnlojter
Krōnlojter to je zaôbycz elektryczne urzōndzynie ôświetleniowe abo świycznik mōntowany do gipsdeki abo ściany pōmieszczyniŏ .
Wystympuje we pōmiyszkaniach , jak i we srogich zalach , holach i widowniach .
Zawiyrŏ ôd jednego do wielu świytlnych pōnktōw .
We barzo wielgich pōmieszczyniach może mieć skōmplikowany gysztel i skłŏdać sie z wielu ôzdobnych elymyntōw , czynsto szklannych abo kryształowych .
Krōnlojtry były używane już we strzedniowieku we kościołach , klŏsztōrach i zōmkach dlŏ lepszego ôświytlaniŏ srogszych zalōw .
Zaôbycz były to drzywnianne krziże , przimocowane sznōrami do powały , na ramiōnach kerego wrażōne były świyce .
Etymologijŏ .
Wyrŏz „ krōnlojter ” ôstoł utworzōny ôd miymieckigo słowa „ kronleuchter ” ( „ der Kronleuchter ” ) .
