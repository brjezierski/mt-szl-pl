Aleksandrów Kujawski ( stacja kolejowa )
Aleksandrów Kujawski – dworzec i stacja kolejowa w Polsce w Aleksandrowie Kujawskim , w województwie kujawsko-pomorskim , otwarta w 1862 roku .
Zatrzymują się tu wszystkie pociągi osobowe , pospieszne i niektóre ekspresowe .
W roku 2018 stacja obsługiwała ok. 1300 pasażerów na dobę .
Położenie .
Stacja położona jest w centralnej części miasta przy ulicy Wojska Polskiego .
W pobliżu stacji znajduje się postój taksówek oraz stanowiska autobusowe , ponieważ budynek dworca pełni również funkcję dworca autobusowego .
Przez stację przebiega linia kolejowa nr 18 oraz rozpoczyna się nieczynna linia nr 245 .
Historia .
Stacja kolejowa w Aleksandrowie Kujawskim powstała w 1862 roku dla nowo zbudowanej Kolei Warszawsko-Bydgoskiej , jako stacja graniczna między zaborem pruskim i rosyjskim .
Stacja miała duże znaczenie , gdyż była jedną z niewielu stacji granicznych pomiędzy Prusami a Rosją ( najbliższe stacje graniczne znajdowały się w Mławie i Skalmierzycach ) .
28 czerwca 1867 po otwarciu linii do Ciechocinka Aleksandrów Kujawski stał się węzłem kolejowym & lt ; ref name= '' ŚK 1/2008 '' & gt ; & lt ; /ref & gt ; .
W 1879 na dworcu miało miejsce spotkanie cesarza Wilhelma I i cesarza Aleksandra II .
W 1920 wyniku postanowień traktatu wersalskiego zmieniono przebieg granic , co spowodowało , że Aleksandrów przestał być stacją graniczną .
Przebiegająca przez miasto linia Kutno - Tczew stała się jedną z najważniejszych linii w Polsce , gdyż do wybudowania magistrali węglowej przewożono nią ciężkie wahadła węgla ze Śląska do portu w Gdańsku , a potem również w Gdyni .
