Kwilcz ( gromada )
Kwilcz – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Kwilcz z siedzibą GRN w Kwilczu utworzono – jako jedną z 8759 gromad na obszarze Polski – w powiecie międzychodzkim w woj .
poznańskim , na mocy uchwały nr 29/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Dąbrowa , Kurnatowice , Kwilcz , Mechnacz , Miłostowo , Rozbitek , Upartowo i Wituchowo oraz niektóre parcele z karty Nr 2 obrębu Prusim z dotychczasowej gromady Prusim – ze zniesionej gminy Kwilcz w powiecie międzychodzkim ; wreszcie kompleks lasów państwowych o obszarze 59,78 ha z dotychczasowej gromady Chudopczyce ze zniesionej gminy Lwówek w powiecie nowotomyskim w tymże województwie .
Dla gromady ustalono 27 członków gromadzkiej rady narodowej .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie międzychodzkim reaktywowano gminę Kwilcz .
