Kłecko ( gromada )
Kłecko – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Kłecko z siedzibą GRN w mieście Kłecku ( nie wchodzącym w skład gromady ) utworzono – jako jedną z 8759 gromad na obszarze Polski – w powiecie gnieźnieńskim w woj .
poznańskim , na mocy uchwały nr 19/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Biskupice Jeziorne , Czechy , Gorzuchowo , Polskawieś i Wilkowyja ze zniesionej gminy Kłecko w tymże powiecie .
