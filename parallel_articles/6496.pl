Gra komputerowa
Gra wideo ( ) – rodzaj oprogramowania komputerowego przeznaczonego do celów rozrywkowych bądź edukacyjnych ( rozrywka interaktywna ) i zazwyczaj wymagającego od użytkownika ( gracza ) pokonywania wyzwań wyznaczonych przez jej twórców .
Gry wideo zwykle są kategoryzowane według platformy sprzętowej , na której są uruchamiane .
Tak więc najczęściej wyróżnia się : gry na automaty ( ang .
arcade video games ) , gry konsolowe ( ang .
console games ) , gry przeznaczone na komputery osobiste ( potocznie nazywane `` grami komputerowymi '' , ang .
computer PC games ) .
Termin `` gry komputerowe '' obejmuje również : gry uruchamiane w sieciach lokalnych ( ang .
LAN games ) , gry umożliwiające rozgrywkę w sieci Internet ( ang .
online games ) oraz gry uruchamiane w środowisku przeglądarki internetowej ( ang .
browser games ) .
Współcześnie branża gier rozszerzyła się o nowe platformy sprzętowe , a co za tym idzie , rozszerzyło się także pierwotne znaczenie określenia `` gry wideo '' .
Obecnie wyróżnia się nowe kategorie gier wideo , takie jak : gry mobilne z użyciem urządzeń mobilnych , np .
smartfonów lub tabletów ( ang .
mobile games ) , gry uruchamiane na systemach wirtualnej oraz rozszerzonej rzeczywistości ( ang .
AR and VR games ) , jak również gry uruchamiane za pośrednictwem systemów pozwalających na strumieniowanie ze zdalnych serwerów uruchamianych w środowisku chmury obliczeniowej ( ang .
cloud games ) .
Zadania stawiane przed graczem w grach komputerowych różnią się w zależności od gatunku i mogą polegać na przykład na rozwiązaniu zadania logicznego , eliminacji wirtualnych przeciwników czy też rywalizacji ze sztuczną inteligencją bądź innymi graczami ( gra wieloosobowa ) .
Interaktywna rozrywka w celach zawodowych nosi nazwę sportu elektronicznego ( ) .
Gry komputerowe wywodzą się z gier planszowych , towarzyskich , fabularnych oraz różnych dyscyplin sportowych .
Początki elektronicznego oprogramowania przeznaczonego do celów rozrywkowych wiązać należy z prototypami konstruowanymi na amerykańskich uczelniach .
Gry komputerowe stały się produktem masowym za sprawą popularności konsol telewizyjnych i automatów w latach 70 .
XX wieku .
Wraz z postępującą miniaturyzacją platform oraz powstaniem przenośnych urządzeń do grania , zyskiwały one coraz większą popularność .
Specjalistyczne badania dotyczące gier ( ludologia ) wskazują na znaczący ich wpływ na psychikę gracza – zarówno pozytywny , jak i negatywny .
Kontrowersje dotyczą także klasyfikowania interaktywnej rozrywki jako dziedziny sztuki .
Historia .
Początek gier komputerowych może być datowany na rok 1947 – datę wynalezienia analogowego symulatora pocisku rakietowego .
W latach 50. i 60 .
XX wieku powstała seria produkcji akademickich uznanych za gry komputerowe , między innymi `` Tennis for Two '' i `` Spacewar '' .
Do masowego obiegu jednak gry weszły dopiero za sprawą amerykańskiego produktu `` Pong '' autorstwa Atari , jak również dzięki pojawieniu się automatów do gry ( popularnych dzięki takim dziełom jak `` Space Invaders '' i `` Pac-Man '' ) oraz pierwszych konsol .
Wielka popularność gier na automaty powodowała zyski wynoszące ok. 5–7 miliardów dolarów .
Załamanie rynku gier komputerowych nastąpiło jednak za sprawą zapaści branżowej w 1983 roku .
Lukę wywołaną przez zapaść amerykańskiej branży wykorzystało japońskie Nintendo do wejścia na rynek ; odniosło ono znaczący sukces dzięki konsoli Nintendo Entertainment System , która poprawiła sytuację i zachęciła konkurencyjne przedsiębiorstwa do podjęcia rywalizacji z Nintendo .
Komputery osobiste uzyskały większe znaczenie jako platforma do gier .
W latach 90 .
XX wieku upowszechnienie się grafiki trójwymiarowej oraz rozgrywki wieloosobowej spowodowało ożywienie przemysłu .
Początek XXI wieku to przeniknięcie rozrywki interaktywnej do Internetu ( gry online ) oraz urządzeń mobilnych .
Cechy gier komputerowych .
Podstawową cechą danej gry komputerowej , jak również innych form zabawy , jest cel , który wyznaczany jest przez jej twórców lub odbiorcę ( gracza ) .
Na drodze gracz napotyka wyzwania , które musi pokonać , a sama rozgrywka jest uatrakcyjniona przez formę audiowizualną .
Kluczową kwestią dotyczącą gier komputerowych jest ich interaktywność , co odróżnia je na przykład od medium telewizyjnego ; gracz wykazuje osobiste zaangażowanie w wydarzenia na ekranie i może mieć wpływ na ich przebieg .
Postacią lub jednostką organizacyjną w świecie wirtualnym gracz steruje za pomocą kontrolera , którym może być klawiatura wraz z myszą , dżojstik , rysik , gamepad , kontrolery ruchu , ekran dotykowy ( w przypadku smartfonów i tabletów ) i inne specjalne urządzenia .
Gry komputerowe wymagają ponadto odbiornika wyświetlającego wytwarzany przez nie sygnał wideo ; funkcję tych odbiorników pełnią monitor , wyświetlacz sprzętowy lub telewizor .
Przebieg akcji gry nazywany jest mechaniką gry ( ) .
Gry komputerowe cechują się narracją , która warunkuje sposób ich ukończenia oraz możliwości gracza .
W zależności od stopnia swobody danej graczowi narrację w grach dzieli się na trzy rodzaje : linearną , stawiającą nacisk na fabułę kosztem swobody gracza ; rozgałęzioną , w której oprócz głównego wątku fabularnego istnieją poboczne ; a także rozproszoną , za sprawą której gracz ma największą swobodę w tworzeniu akcji .
Narrację gry mogą zaburzyć błędy informatyczne lub też oszustwa gracza wobec komputera .
