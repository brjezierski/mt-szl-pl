Kórnica ( gromada )
Kórnica – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Kórnica z siedzibą GRN w Kórnicy utworzono – jako jedną z 8759 gromad na obszarze Polski – w powiecie prudnickim w woj .
opolskim , na mocy uchwały nr VII/28/54 WRN w Opolu z dnia 4 października 1954 .
W skład jednostki weszły obszary dotychczasowych gromad Kórnica , Nowy Dwór Prudnicki i Ściborowice ze zniesionej gminy Kórnica w tymże powiecie .
Dla gromady ustalono 18 członków gromadzkiej rady narodowej .
1 stycznia 1956 gromada weszła w skład nowo utworzonego powiatu krapkowickiego w tymże województwie .
31 grudnia 1961 do gromady Kórnica włączono wieś Kotkowice Nowe ze zniesionej gromady Rozkochów w tymże powiecie .
Gromada przetrwała do końca 1972 roku , czyli do kolejnej reformy gminnej .
