Konarzyny ( gromada w powiecie chojnickim )
Konarzyny – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Konarzyny z siedzibą GRN w Konarzynach utworzono – jako jedną z 8759 gromad na obszarze Polski – w powiecie chojnickim w woj .
bydgoskim , na mocy uchwały nr 24/5 WRN w Bydgoszczy z dnia 5 października 1954 .
W skład jednostki weszły obszary dotychczasowych gromad Konarzyny , Żychce , Ciecholewy , Chociński Młyn i Konarzynki oraz osiedle Kopernica z dotychczasowej gromady Łukomie ze zniesionej gminy Konarzyny w tymże powiecie .
Dla gromady ustalono 23 członków gromadzkiej rady narodowej .
31 grudnia 1961 do gromady Konarzyny włączono obszar zniesionej gromady Zielona Chocina w tymże powiecie .
1 stycznia 1972 do gromady Konarzyny włączono obszar o powierzchni 7.822 ha ( określony na kartach ewidencyjnych map Nr 1–16 , 18–20 i 22 ) ze zniesionej gromady Swornegacie w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie chojnickim reaktywowano gminę Konarzyny .
