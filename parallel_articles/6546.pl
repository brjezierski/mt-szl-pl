Koniusza ( gromada )
Koniusza – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Koniusza z siedzibą GRN w Koniuszy utworzono – jako jedną z 8759 gromad na obszarze Polski – w powiecie miechowskim w woj .
krakowskim , na mocy uchwały nr 24/IV/54 WRN w Krakowie z dnia 6 października 1954 .
W skład jednostki weszły obszary dotychczasowych gromad Koniusza , Chorążyce , Jazdowiczki , Piotrkowce Małe , Posądza , Łyszkowice i Szklana ze zniesionej gminy Koniusza w tymże powiecie .
Dla gromady ustalono 20 członków gromadzkiej rady narodowej .
13 listopada 1954 ( z mocą od 1 października 1954 ) gromada weszła w skład nowo utworzonego powiatu proszowickiego .
Gromada przetrwała do końca 1972 roku , czyli do kolejnej reformy gminnej .
Przez okres trzech i pół lat Koniusza utraciła funkcje administracyjne , bowiem zniesioną w 1954 roku gminę Koniusza reaktywowano dopiero 2 lipca 1976 .
