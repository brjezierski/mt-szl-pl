Stok Lacki ( gromada )
Stok Lacki ( pocz .
`` Stok Lacki b. folwark '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę `` Stok Lacki b. folwark '' z siedzibą GRN w Stoku Lackim b. folwarku ( w obecnym brzmieniu `` Stok Lacki-Folwark '' ) utworzono – jako jedną z 8759 gromad – w powiecie siedleckim w woj .
warszawskim , na mocy uchwały nr VI/10/18/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Grubale , Joachimów , Osiny , Pustki , Stok Lacki i Stok Lacki b. folwark ze zniesionej gminy Stara Wieś w tymże powiecie .
Dla gromady ustalono 15 członków gromadzkiej rady narodowej .
W późniejszych wykazach jednostka występuje pod nazwą `` gromada Stok Lacki '' z siedzibą w Stoku Lackim .
31 grudnia 1961 gromadę zniesiono , włączając jej obszar do gromad : Pruszyn ( wsie Grubale , Osiny i Pustki ) i nowo utworzonej Siedlce ( wsie Joachimów , Stok Lacki i Stok Lacki-Folwark ) w tymże powiecie .
