Lailly-en-Val
Lailly-en-Val – miejscowość i gmina we Francji , w Regionie Centralnym , w departamencie Loiret .
Według danych na rok 1990 gminę zamieszkiwały 2054 osoby , a gęstość zaludnienia wynosiła 45 osób/km² ( wśród 1842 gmin Regionu Centralnego Lailly-en-Val plasuje się na 185. miejscu pod względem liczby ludności , natomiast pod względem powierzchni na miejscu 119 .
) .
Od 1957 r. działa tu Dom Spokojnej Starości Polskiego Funduszu Humanitarnego , placówka emigracyjna .
Zmarł tam m.in .
w 1973 polski wiceadmirał Józef Unrug , dowódca Marynarki Wojennej we wrześniu 1939 .
Na cmentarzu w Lailly-en-Val pochowani są m.in .
generałowie : Antoni Durski-Trzaska i Jan Kazimierz Kruszewski , dyplomata i publicysta Kajetan Dzierżykraj-Morawski , jego syn Maciej Morawski ( dziennikarz Rozgłośni Polskiej Radia Wolna Europa ) , Tadeusz Piotrowski ( 1910–1978 ) – dziennikarz , Tadeusz Parczewski ( 1910–1984 ) – dziennikarz i dyplomata , Władysław Wolski – dziennikarz i dyplomata , Herakliusz Lubomirski ( 1926–1992 ) – artysta malarz , skrzypaczka Yolanda Ostaszewska , a także wielu żołnierzy AK i działaczy emigracyjnego Stowarzyszenia Polskich Kombatantów , którzy po II wojnie światowej znaleźli się na emigracji we Francji .
