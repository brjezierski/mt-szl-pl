Le Bourg-d ’ Oisans
Le Bourg-d ’ Oisans ( w języku frankoprowansalskim Le Bôrg ) to miejscowość i gmina we Francji , w regionie Owernia-Rodan-Alpy , w departamencie Isère .
Miasteczko Bourg d ’ Oisans stanowi historyczny ośrodek regionu Oisans .
Według danych na rok 1990 gminę zamieszkiwało 2911 osób , a gęstość zaludnienia wynosiła 81 osób/km² ( wśród 2880 gmin regionu Rodan-Alpy Le Bourg-d ’ Oisans plasuje się na 305. miejscu pod względem liczby ludności , natomiast pod względem powierzchni na miejscu 142 .
) .
Miasteczko Bourg d ’ Oisans położone jest w dolinie rzeki Romanche .
Leży pośrodku szerszego , równinnego fragmentu doliny , znajdującego się pomiędzy dwoma przełomowymi odcinkami rzeki , zwanymi Gorges de l'Infernet ( powyżej ) oraz Gorges de la Romanche ( poniżej miasteczka ) .
Wspomniany równinny fragment doliny stanowi dno dawnego jeziora przepływowego , jakim po zakończeniu epoki lodowcowej rozlewała się rzeka Romanche , dopóki nie pogłębiła odpowiednio swego koryta w przełomowym odcinku poniżej miasteczka ( Gorges de la Romanche ) .
Od północy nad Bourg-d ’ Oisans wznoszą się szczyty grupy górskiej Grandes Rousses , natomiast od południa masywy grupy górskiej Écrins .
