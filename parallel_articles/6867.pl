Podkowa Leśna ( gromada )
Podkowa Leśna – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Podkowa Leśna z siedzibą GRN w Podkowie Leśnej ( wówczas wsi ) utworzono – jako jedną z 8759 gromad na obszarze Polski – w powiecie pruszkowskim w woj .
warszawskim , na mocy uchwały nr VI/10/15/54 WRN w Warszawie z dnia 5 października 1954 .
W skład jednostki wszedł obszar dotychczasowej gromady Podkowa Leśna ( z wyłączeniem kolonii Ołdakówka ) oraz wieś Żółwin o nazwach hipotecznych Zarybie Ogrody , osiedle letnisko Młochówek , willa Ołona i willa Sosnówka z dotychczasowej gromady Żółwin ze zniesionej gminy Podkowa Leśna w tymże powiecie .
Dla gromady ustalono 27 członków gromadzkiej rady narodowej .
1 stycznia 1957 gromadę zniesiono w związku z nadaniem jej statusu osiedla ( prawa miejskie Podkowa Leśna otrzymała 1 stycznia 1969 ) .
