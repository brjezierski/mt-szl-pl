LibreOffice
LibreOffice ( LO ) – darmowy , wieloplatformowy pakiet oprogramowania biurowego o otwartym kodzie źródłowym .
Rozpowszechniany jest na licencji MPL .
Został stworzony na bazie kodu źródłowego pakietu OpenOffice.org ( obecnie Apache OpenOffice ) , który z kolei powstał na bazie StarOffice .
Nazwa jest hybrydą słów `` libre '' ( fr .
i hiszp .
„ wolny ” , od ) oraz ( ang .
„ biuro ” ) .
Cechy pakietu .
Obsługiwane formaty dokumentów .
Głównym formatem dokumentów w LibreOffice jest OpenDocument Format for Office Applications ( w skrócie OpenDocument ) , otwarty standard ISO opisujący format plików pakietów biurowych .
Domyślnie LibreOffice korzysta ze standardu w wersji 1.2 uzupełnionego o własne rozszerzenia , mające na celu poprawienie zgodności z formatem Office Open XML ( wykorzystywanym przez pakiet Microsoft Office ) .
Lista rozszerzeń jest publicznie dostępna , a większość z nich została zgłoszona do OASIS w celu uwzględnienia w przyszłych wersjach standardu OpenDocument .
Użytkownicy mogą zmienić wersję standardu wykorzystywaną do tworzenia nowych plików w ustawieniach programu .
Domyślnie LibreOffice używa następujących rozszerzeń nazw plików :
Ponadto pakiet obsługuje odczyt oraz zapis dokumentów w formatach : DOC , XLS , PPT , RTF ( Microsoft Office 97-2003 ) , DOCX , XLSX , PPTX ( Microsoft Office 2007 i nowsze ) , CSV , TXTi HTML ; jedynie odczyt dokumentów w formatach CWK ( AppleWorks 6.0 ) , DXF ( AutoCAD ) , MW ( MacWrite Pro 1.5 ) , PUB ( Microsoft Publisher 98 – 2010 ) , WN ( Write Now 4.0 ) oraz innych .
LibreOffice obsługuje grafiki w formatach BMP , CDR ( Corel Draw ) , EMF , GIF , JPG , PNG , PSD ( Adobe Photoshop ) , SVG , VDX , VSD ( Microsoft Visio ) oraz WMF .
Wszystkie dokumenty można wyeksportować do formatu PDF .
W wersji 4.0 pakietu całkowicie usunięto obsługę plików binarnych utworzonych przez StarOffice , historycznego przodka LibreOffice .
Historia .
Kontekst .
W styczniu 2010 zakończył się proces przejęcia Sun przez Oracle .
Ponieważ Oracle nie miało tak bogatej historii wspierania oprogramowania o otwartym kodzie źródłowym jak Sun , niektórzy komentatorzy wyrażali obawy o dalszy los programów tego typu rozwijanych wcześniej przez Sun ( głównie MySQL , Java oraz system operacyjny Solaris , ale również OpenOffice.org czy VirtualBox ) .
13 sierpnia 2010 przedstawiciele Oracle powiadomili Radę Zarządzającą OpenSolaris , niezależne ciało reprezentujące interesy sympatyków Open Solaris , otwartoźródłowej wersji Solaris , o zakończeniu współpracy .
23 sierpnia członkowie Rady podjęli decyzję o jej rozwiązaniu .
Powołanie The Document Foundation i pierwsze wersje pakietu .
Po tych wydarzeniach część ówczesnych członków społeczności OpenOffice.org , zdecydowało się założyć The Document Foundation .
Podstawowym celem fundacji było „ przekształcenie społeczności w nową , otwartą , niezależną i rządzoną w sposób merytokratyczny organizację ” .
The Document Foundation zadeklarowało chęć koordynowania wysiłków członków społeczności skupionych na rozwijaniu kodu źródłowego pakietu , jego testowaniu , tłumaczeniu , promowaniu oraz świadczeniu pomocy w jego użytkowaniu .
Przedstawiciele fundacji zaprosili Oracle do zostania członkiem fundacji oraz darowania marki OpenOffice.org na jej rzecz .
Jednocześnie fundacja rozpoczęła tymczasowo rozpowszechniać swój fork pod marką LibreOffice .
Krótko po ogłoszeniu powstania fundacji , firma Novell porzuciła Go-oo , własny fork OpenOffice.org , na rzecz LibreOffice .
Wszystkie poprawki składające się na Go-oo zostały stopniowo włączone do kodu źródłowego LibreOffice .
25 stycznia 2011 ogłoszono opublikowanie pierwszej stabilnej wersji pakietu , oznaczonej numerem 3.3 ( takim samym jak OpenOffice.org , którego kod źródłowy wykorzystano jako podstawę wydania ) .
W pierwszej połowie 2011 roku LibreOffice został włączony do repozytoriów wielu popularnych dystrybucji Linux ( m.in .
Ubuntu , Arch Linux , OpenSUSE , Fedora czy Debian ) , często zastępując przy tym OpenOffice.org .
Oracle porzuca OpenOffice.org , The Document Foundation pozostaje przy LibreOffice .
15 kwietnia 2011 Oracle zaprzestało świadczenia usług komercyjnych dla OpenOffice.org oraz zapowiedziało plan oddania pakietu pod kontrolę społeczności .
Półtora miesiąca później , 1 czerwca , ogłoszono przekazanie marki OpenOffice.org oraz praw autorskich do kodu źródłowego fundacji Apache Software Foundation .
Tego samego dnia przedstawiciele The Document Foundation oświadczyli , iż fundacja dalej zamierza rozwijać LibreOffice zgodnie z wcześniej ustalonym harmonogramem .
Wyrazili przy tym nadzieję na zacieśnienie współpracy pomiędzy dwoma fundacjami pracującymi przy kodzie źródłowym OpenOffice.org .
Cykl wydawniczy i sposób numeracji wersji .
Cykl wydawniczy LibreOffice jest oparty na czasie .
Oznacza to , że nowa wersja może zostać opublikowana nawet wtedy , gdy zawiera znane błędy .
Poza wyjątkowymi sytuacjami , nowe funkcje dostępne są wyłącznie w nowych liniach pakietu .
Te z kolei wydawane są dwa razy do roku , w lutym oraz w lipcu .
Linia identyfikowana jest za pomocą pierwszych dwóch liczb w numerze wersji , np .
4.3 lub 5.1 .
Każda linia otrzymuje około sześciu wydań poprawkowych , które nie wprowadzają nowych funkcji , ale usuwają znalezione błędy .
Wydania poprawkowe są publikowane co miesiąc do momentu osiągnięcia przez daną linię stabilności , a później co dwa miesiące .
Kryteria „ stabilności ” nie są ściśle określone , ale zazwyczaj uznaje się , że linia jest stabilna od trzeciego lub czwartego wydania poprawkowego .
Wydania poprawkowe są identyfikowane za pomocą ostatniej ( trzeciej ) liczby w numerze wersji .
Np .
4.3.6 oznacza szóste wydanie poprawkowe linii 4.3 , zaś 5.1.4 oznacza czwarte wydanie poprawkowe linii 5.1 .
W dowolnym momencie na stronie internetowej pakietu dostępne są do pobrania dwie różne wersje :
Liczba użytkowników oraz masowe wdrożenia .
Ponieważ LibreOffice jest wolnym oprogramowaniem , może być rozpowszechniany bez żadnych ograniczeń .
Z tego powodu dokładna liczba użytkowników pakietu nie jest znana .
17 października 2012 Florian Effenberger , prezes zarządu The Document Foundation , oświadczył , że – według szacunków fundacji – pakiet LibreOffice jest używany przez blisko 60 milionów użytkowników .
Jednak krytycy zwracają uwagę , że szacunki te są oparte na wadliwej metodologii – uwzględniają głównie liczbę pobrań pliku instalacyjnego , co prowadzi do zawyżenia rzeczywistej liczby użytkowników ( uwzględniani są ludzie , którzy zainstalowali pakiet wielokrotnie oraz ci , którzy pobrali go wyłącznie po to , aby sprawdzić jego możliwości ) .
Na zarzuty te przedstawiciele The Document Foundation odpowiadają , że w rzeczywistości szacunki są zaniżone , ponieważ pomija się w nich inne kanały dystrybucji , takie jak płyty CD z programem czy repozytoria dystrybucji Linux .
Już kilka miesięcy po opublikowaniu pierwszej wersji , LibreOffice zaczął być wdrażany w wielu środowiskach obejmujących dużą liczbę stanowisk komputerowych , w szczególności w instytucjach użyteczności publicznej .
Do najważniejszych wdrożeń należą ( w kolejności chronologicznej ) :
Przenośne wersje LibreOffice .
Pakiet LibreOffice jest również dostępny w wersjach przenośnych .
Wersja przenośna posiada takie same możliwości jak zwyczajna , ale nie wymaga instalowania na komputerze .
Należy jedynie ją rozpakować na urządzeniu przenośnym ( np .
pendrive lub karcie pamięci ) i następnie z niego uruchamiać .
Wszystkie ustawienia użytkownika również zostają zapisywane na urządzeniu przenośnym .
Oficjalne przenośne wersje pakietów LibreOffice są tworzone przez PortableApps.com we współpracy z The Document Foundation .
Dostępne są także wersje przenośne tworzone przez niezależne serwisy , m.in .
LiberKey oraz winPenPack .
LibreOffice i smartfony .
The Document Foundation oferuje również aplikację LibreOffice Viewer dla systemu Android .
Można ją pobrać także niezależnie ( np .
ze strony projektu ) i zainstalować bez korzystania z oficjalnego sklepu Google Play .
