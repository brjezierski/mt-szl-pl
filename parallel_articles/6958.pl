Listwianka
Listwianka ( ros .
`` Листвянка '' ) – osiedle typu miejskiego w obwodzie irkuckim Rosji , nad brzegiem jeziora Bajkał , w pobliżu miejsca , gdzie rzeka Angara bierze swój początek z Bajkału .
Nazwa pochodzi od rosyjskiej nazwy modrzewi ( ros .
`` Лиственница '' ) , które są istotnym składnikiem przyległej tajgi .
W miejscowości znajduje się Instytut Limnologiczny , prowadzący badania naukowe biologii , hydrologii i geologii Bajkału .
Przy Instytucie ulokowano Muzeum limnologiczne z bogatą ekspozycją poświęconą Bajkałowi .
Listwianka pełniła początkowo rolę stanicy do przeprawy przez Bajkał .
Listwianka jest najpopularniejszą miejscowością turystyczną nad brzegiem Bajkału , gdyż leży najbliżej Irkucka , z którym ma dobre połączenia komunikacyjne autobusowe i samochodowe .
Dlatego też w osadzie dość dobrze rozwinięta jest baza noclegowa .
Atrakcją turystyczną jest także niewielka góra Kamień Czerskiego , wznoszący się nad zachodnią częścią Listwianki , ponieważ rozciąga się z niego bardzo dobra panorama na źródło Angary i Bajkał .
Zimą działa tu wyciąg narciarski .
Nazwa szczytu upamiętnia polskiego zesłańca i geologa Jana Czerskiego .
W osadzie zabytkowa cerkiew z 1846 fundowana przez kupca Ksenofonta Sieriebriakowa z częściowo oryginalnym ikonostasem i resztą wystroju oraz fokarium z pokazami tresowanych fok bajkalskich .
Listwianka jest także portem bajkalskim dla floty statków turystycznych , rybackich i badawczych .
W ostatnich latach większość statków rybackich adaptowano na turystyczne .
W porcie zatrzymują się statki turystyczne pływające z Irkucka do ważniejszych przystani nad całym Bajkałem .
Oprócz tego ma połączenie promowe z miejscowością Bajkał na drugim brzegu Angary , która jest głównym portem handlowym południowego Bajkału oraz końcową stacją zabytkowej linii kolejowej Bajkał – Sliudianka , będącej jedną z głównych atrakcji turystycznych rejonu irkuckiego .
