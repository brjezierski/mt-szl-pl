Biustonosz
Biustonosz lub stanik – rodzaj bielizny dla kobiet służącej do przykrycia i podtrzymywania piersi .
Historia .
Pierwsze biustonosze powstały w starożytnej Grecji .
Z uwagi na odczuwaną przez kobiety bolesność piersi podczas uprawiania sportu , w greckich państwach-miastach , w których kobietom wolno było uprawiać sport , np .
w Sparcie , opracowano podtrzymujące piersi opaski zwane `` apodesmos '' ( noszone pod ubraniem ) , `` strophion '' ( noszone na ubraniu ) oraz ich węższe odpowiedniki , będące tylko wąskimi wstążkami wiązanymi wokół piersi `` anamakhalistekr '' i `` mastodeton '' .
W Europie biustonosze były znane już przynajmniej w XV wieku , w 2008 w czasie badań w zamku Lengberg w Tyrolu odkryto cztery lniane biustonosze .
Dwa z nich miały wygląd zbliżony do obecnych staników .
W 1889 Francuzka Herminie Cadolle opracowała biustonosz , dwuczęściową bieliznę , nazwaną przez nią `` le bien-être '' .
Niższa część była gorsetem , a wyższa podtrzymywała piersi za pomocą pasków naramiennych .
Już w 1905 górna część była sprzedawana osobno jako `` soutien-gorge '' ( „ podtrzymywacz piersi ” ) .
Założona przez Herminie firma Cadolle istnieje do tej pory .
Pierwszy współczesny odpowiednik biustonosza został opatentowany w 1910 przez Mary Phelps Jacob .
Rewolucyjną konstrukcją był biustonosz zaprojektowany w 1943 przez Howarda Hughesa specjalnie dla Jane Russell do filmu „ The Outlaw ” .
Specjalnie wzmocnione miseczki podnosiły i rozdzielały piersi , a sam biustonosz stał się wzorem dla wielu współczesnych modeli .
Medycyna a biustonosze .
Wbrew często spotykanym mitom , noszenie biustonosza nie powoduje raka piersi .
Teza głosząca , że kobiety noszące ciasne biustonosze są bardziej narażone na raka została po raz pierwszy opublikowana w 1995 w książce „ Dressed to Kill ” , ale nie znajduje ona potwierdzenia w żadnych badaniach naukowych .
Źle dobrany , zbyt mały stanik może mieć jednak negatywny wpływ na zdrowie kobiety .
Około siedemdziesiąt procent kobiet noszących nieodpowiednie staniki odczuwa bóle piersi czy kręgosłupa , ciasny biustonosz może powodować ucisk na nerwy międzyżebrowe lub nerwy przebiegające w tkance piersi , powodując ból , a także powodując dolegliwości barków , ramion i karku , bóle głowy i bóle pleców .
Według niektórych badań naukowych noszenie biustonosza powoduje opadanie piersi .
Nowojorski ginekolog Niels Lauersen uważa , że noszenie biustonosza może spowodować atrofię mięśni klatki piersiowej z braku czynności i w związku z tym przyspieszyć opadanie piersi wraz z wiekiem , nie podaje jednak w swoim opracowaniu żadnych badań potwierdzających tę tezę .
Inne publikacje oparte na badaniach brytyjskiej badaczki Joanny Scurr zajmującej się biomechaniką piersi , wskazują , że mięśnie klatki piersiowej nie podtrzymują piersi ( jedynymi strukturami podtrzymującymi piersi są skóra i tkanka łączna ) .
Opublikowane w 2013 piętnastoletnie badania naukowe wskazują na to , że noszenie biustonoszy powoduje opadanie piersi i jest powiązane z bólem pleców .
Z badań wynika , że problem bólu piersi w trakcie uprawiania ćwiczeń fizycznych dotyczy ponad połowy kobiet .
Rozmiary , odmiany i konstrukcja .
Rozmiary .
Rozmiar biustonosza określany jest za pomocą kombinacji liczb i liter .
Liczba oznacza obwód biustonosza , litera określa rozmiar miseczki .
Obwód biustonosza dobiera się , mierząc bardzo ciasno obwód klatki piersiowej pod biustem , a następnie zaokrąglając go w dół co najmniej o 5 cm ( np .
