Ostrów Lubelski ( gromada )
Ostrów Lubelski – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Ostrów Lubelski siedzibą GRN w mieście Ostrowie Lubelskim ( nie wchodzącym w jej skład ) utworzono 1 stycznia 1962 w powiecie lubartowskim w woj .
lubelskim .
W skład jednostki weszły : a ) cały obszar zniesionej gromady Kolechowice ; b ) wieś i kolonia Brzostówka oraz wieś i kolonia Wólka Zawieprzycka ze zniesionej gromady Brzostówka ; c ) wieś i kolonia Kaznów z gromady Tarło ; d ) oraz przedmieścia Jamy i Bójki z miasta Ostrowa Lubelskiego ( należące do niego od 1919 roku ) w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie lubartowskim utworzono gminę Ostrów Lubelski .
