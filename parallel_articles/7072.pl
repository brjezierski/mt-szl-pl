Lubiń ( gromada )
Lubiń – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Lubiń z siedzibą GRN w Lubiniu utworzono – jako jedną z 8759 gromad na obszarze Polski – w powiecie kościańskim w woj .
poznańskim , na mocy uchwały nr 26/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Bielewo , Lubiń , Nowydwór i Żelazno oraz miejscowość Zbęchy-Pole z dotychczasowej gromady Zbęchy ze zniesionej gminy Krzywiń w tymże powiecie .
Dla gromady ustalono 21 członków gromadzkiej rady narodowej .
Gromadę zniesiono 1 stycznia 1960 , a jej obszar włączono do gromady Krzywiń w tymże powiecie .
Zobacz też : gmina Lubiń , gromada Lubin , gromada Lubań , gromada Luboń
