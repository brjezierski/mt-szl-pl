Lubnów ( gromada )
Lubnów ( do 31 XII 1959 `` Chałupki '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Lubnów z siedzibą GRN w Lubnowie utworzono 1 stycznia 1960 w powiecie ząbkowickim w woj .
wrocławskim w związku z przeniesieniem siedziby GRN gromady Chałupki z Chałupek do Lubnowa i zmianą nazwy jednostki na `` gromada Lubnów '' .
Dla gromady ustalono 25 członków gromadzkiej rady narodowej .
1 lipca 1968 do gromady Lubnów włączono wieś Doboszowice ze zniesionej gromady Topola w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie ząbkowickim reaktywowano istniejącą w latach 1945–1954 gminę Lubnów ( zniesioną ponownie 2 lipca 1976 ) .
