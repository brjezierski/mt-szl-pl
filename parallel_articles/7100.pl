Ludobójstwo Asyryjczyków
Ludobójstwo Asyryjczyków , znane również jako Sayfo lub Seyfo ( po syryjsku „ miecz ” ) – masowa rzeź ludności asyryjskiej w Imperium Osmańskim i sąsiedniej Persji , dokonana przez wojska tureckie podczas I wojny światowej .
W tym samym czasie władze tureckie prowadziły również podobnie ludobójczą politykę wobec Ormian ( ok. 1,5 miliona ofiar ) i Greków ( 450–750 tysięcy zabitych ) .
Dokładna liczba ofiar wśród Asyryjczyków jest trudna do oszacowania , przyjmuje się , że zamordowanych mogło zostać nawet do 300 tysięcy osób .
Sytuacja polityczna przed I wojną światową .
Druga połowa XIX w. przyniosła szereg zmian w przeżywającym kryzys Imperium osmańskim .
Nieudany eksperyment z liberalizmem sułtana Abdülhamida II , który po początkowym zainteresowaniu parlamentaryzmem chciał powrócić do rządów absolutnych , co doprowadziło do konfliktu z młodoturkami .
Zablokowanie przez sułtana reform zaowocowało niezadowoleniem społecznym , któremu Abdülhamid ( nazywany „ krwawym sułtanem ” ) chciał dać ujście poprzez podsycanie niepokojów i wskazywanie na Ormian i innych chrześcijan jako na źródło kryzysu państwa .
Polityce wyniszczania mniejszości sprzyjał też nacjonalizm i nietolerancja religijna , które rozpowszechniły się wśród mieszkańców głównie „ tureckiej ” części imperium .
Przebieg .
Akcja wojsk tureckich i sprzymierzonych z nimi grup Kurdów polegała na pacyfikowaniu regionów ( Hakkari , Şırnak , Mardin , Jeziora Wan , Urmia ) zamieszkiwanych przez chrześcijańskich Asyryjczyków , w czasie których dokonywano masowych mordów mieszkańców .
Stosowano także tzw .
„ deportacje ” ( przez świadków nazywane „ marszami śmierci ” ) , w czasie których ludność cywilna umierała z głodu i pragnienia , a celem ich były najczęściej pustynie syryjskie .
Oficjalne uznanie zbrodni za ludobójstwo .
Zbrodnię na Asyryjczykach oficjalnie uznały za ludobójstwo :
Upamiętnienie .
Pomniki upamiętniające ofiary ludobójstwa Asyryjczyków znajdują się we Francji , Australii , Szwecji , Armenii , Belgii , Grecji i Stanach Zjednoczonych .
Szwedzki rząd zobowiązał się pokryć wszystkie wydatki związane z budową pomnika po silnym lobbingu ze strony licznej tamtejszej społeczności asyryjskiej .
Turecki konsul generalny w Sydney wyraził niezadowolenie z powodu odsłonięcia pomnika w mieście .
30 sierpnia 2010 , zaledwie 23 dni po odsłonięciu , pomnik został zdewastowany przez nieznanych sprawców , którzy namalowali na obiekcie półksiężyc i gwiazdę .
15 kwietnia 2016 obiekt został zdemolowany do raz drugi .
Opinie na temat ludobójstwa we współczesnej Turcji .
We współczesnej Turcji istnieją różne poglądy na temat ludobójstwa Asyryjczyków .
W 2015 r. turecka gazeta „ Agos ” nazwała te wydarzenia „ ludobójstwem ” .
W 2012 r. dziennikarz Mehmet Alaca w swoim artykule opublikowanym w liberalnym „ Radikal ” określił wydarzenia jako „ Seyfo ” i napisał , że w czasie I wojny światowej zamordowano i wydalono dziesiątki tysięcy Asyryjczyków .
Historyk Bülent Özdemir z Uniwersytetu w Balıkesir zwrócił uwagę na „ asyryjską rebelię ” w Midyat w 1915 r. i powiedział , że Imperium Osmańskiego nie można w jakikolwiek sposób oskarżać o dokonanie ludobójstwa na Asyryjczykach .
Naukowiec stwierdził także , że sfabrykowanie zbrodni stało się częścią asyryjskiego procesu budowania tożsamości .
