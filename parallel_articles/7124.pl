Lulkowo ( gromada )
Lulkowo ( od 31 XII 1961 `` Łysomice '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Lulkowo z siedzibą GRN w Lulkowie utworzono – jako jedną z 8759 gromad na obszarze Polski – w powiecie toruńskim w woj .
bydgoskim , na mocy uchwały nr 24/14 WRN w Bydgoszczy z dnia 5 października 1954 .
W skład jednostki weszły obszary dotychczasowych gromad Lulkowo , Łysomice , Piwnice i Różankowo , ponadto część obszaru dotychczasowej gromady Papowo Toruńskie i wieś Świerczyny z dotychczasowej gromady Świerczyny ze zniesionej gminy Lulkowo w tymże powiecie .
Dla gromady ustalono 23 członków gromadzkiej rady narodowej .
31 grudnia 1961 gromadę Lulkowo zniesiono przez przeniesienie siedziby GRN z Lulkowa do Łysomic i zmianę nazwy jednostki na `` gromada Łysomice '' .
