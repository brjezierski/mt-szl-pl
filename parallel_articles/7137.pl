Lututów ( gromada )
Lututów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Lututów siedzibą GRN w Lututowie utworzono – jako jedną z 8759 gromad na obszarze Polski – w powiecie wieluńskim w woj .
łódzkim , na mocy uchwały nr 40/54 WRN w Łodzi z dnia 4 października 1954 .
W skład jednostki weszły obszary dotychczasowych gromad Lututów , Augustynów , Piaski , Ostrycharze , Żmuda , Kopaniny , Popielina , Popielina Towarzystwo i Łęki ze zniesionej gminy Lututów w powiecie wieluńskim oraz wieś Piaski z dotychczasowej gromady Niemojew ze zniesionej gminy Klonowa w powiecie sieradzkim w tymże województwie .
Dla gromady ustalono 27 członków gromadzkiej rady narodowej .
1 stycznia 1958 do gromady Lututów przyłączono obszar zniesionej gromady Niemojew ( bez lasów państwowych „ Smok ” ) , przeniesionej tego samego dnia do powiatu wieluńskiego z powiatu sieradzkiego .
31 grudnia 1959 do gromady Lututów przyłączono obszar zniesionej gromady Dymki oraz kolonię Kłoniczki , kolonię Wiry , kolonię Dobrosław , parcelę Dobrosław A i kolonię Dobrosław Ugody ze zniesionej gromady Świątkowice .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie wieluńskim reaktywowano gminę Lututów ( od 1999 gmina należy do powiatu wieruszowskiego w woj .
łódzkim ) .
