Lutomiersk ( gromada )
Lutomiersk – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Lutomiersk siedzibą GRN w Lutomiersku utworzono – jako jedną z 8759 gromad na obszarze Polski – w powiecie łaskim w woj .
łódzkim , na mocy uchwały nr 31/54 WRN w Łodzi z dnia 4 października 1954 .
W skład jednostki weszły obszary dotychczasowych gromad Bechcice wieś , Czołczyn , Dziektarzew , Legendzin , Lutomiersk , Wygoda Mikołajewska , Wrząca , Zalew i Mikołajewice ( z wyłączeniem przysiółka Mikołajewice Poduchowne ) ze zniesionej gminy Lutomiersk w tymże powiecie .
Dla gromady ustalono 27 członków gromadzkiej rady narodowej .
1 stycznia 1958 gromadę włączono do powiatu łódzkiego w tymże województwie .
1 stycznia 1959 do gromady Lutomiersk przyłączono wsie Florentynów i Katarzynów , parcele Florentynów i Bechcice oraz kolonie Józefów i Prusinowice ze znoszonej gromady Porszewice w powiecie łaskim .
Gromada przetrwała do końca 1972 roku , czyli do kolejnej reformy gminnej .
1 stycznia 1973 – tym razem w powiecie łódzkim – reaktywowano gminę Lutomiersk .
