Madagaskar
Madagaskar ( , ) , oficjalnie Republika Madagaskaru ( , ) – państwo wyspiarskie położone na Madagaskarze w zachodniej części Oceanu Indyjskiego , u południowo-wschodnich wybrzeży Afryki .
Madagaskar jest czwartą co do wielkości wyspą na świecie i pierwszą w Afryce .
Po rozpadzie superkontynentu Gondwana około 88 mln lat temu Madagaskar oddzielił się od subkontynentu indyjskiego , co pozwoliło rodzimej faunie i florze ewoluować we względnej izolacji .
W związku z tym Madagaskar ma bardzo bogaty ekosystem ; ponad 90 % malgaskiej dzikiej przyrody nie występuje w żadnym innym miejscu na Ziemi .
Lokalna przyroda jest jednak zagrożona przez dynamicznie wzrastającą populację ludzi , rozwijającą się infrastrukturę i przemysł oraz przez zmiany klimatu .
Według ONZ Madagaskar należy do grup krajów słabo rozwiniętych .
Oficjalnymi językami są malgaski i francuski .
Większość ludzi wyznaje chrześcijaństwo , wierzenia tradycyjne albo połączenie obu religii .
Ekoturystyka i rolnictwo w połączeniu z większymi inwestycjami w edukację , ochronę zdrowia oraz prywatne przedsiębiorstwa to kluczowe elementy strategii rozwoju Madagaskaru .
W trakcie kadencji prezydenta Ravalomanany inwestycje przyniosły duży wzrost gospodarczy , jednak poziom jakości życia rósł nierównomiernie , powodując napięcia związane z rosnącymi kosztami życia oraz spadkiem poziomu życia wśród najbiedniejszych i części klasy średniej .
W ostatnich latach poziom przestępczości zwiększył się znacząco .
Madagaskar należy do Organizacji Narodów Zjednoczonych , Unii Afrykańskiej , Wspólnoty Rozwoju Afryki Południowej oraz Międzynarodowej Organizacji Frankofonii .
Geografia .
Madagaskar z powierzchnią 587 040 km² jest 46. co do wielkości państwem na świecie , a sama wyspa jest czwarta co do wielkości .
Państwo wielkością porównywalne jest do Kenii .
Na wschodnim wybrzeżu przeważają niziny , które przechodzą w strome urwiska , centralna część w głównej mierze składa się z wyżyn .
Na północy kraju Masyw Tsaratanana zbudowany z gór wulkanicznych ( najwyższym szczytem wyspy jest wygasły wulkan Maromokotro 2876 m n.p.m . ) .
Na zachodnim wybrzeżu znajduje się wiele zatoczek i rozległych równin .
Południe wyspy to region płaskowyżów i pustyń .
Najwyższym wulkanem na Madagaskarze jest Ankaizina Field 2878 m wysokości .
Ten wulkan jest klasyfikowany jako : Stożek żużlowy .
Wokół wybrzeży Madagaskaru znajdują się niewielkie wysepki : Europa , Juan de Nova , Glorieuses oraz atol Bassas da India , które podlegają francuskiej administracji .
Są one przedmiotem sporu terytorialnego pomiędzy Francją a Madagaskarem , który rości sobie do nich prawa .
