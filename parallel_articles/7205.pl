Węgry ( gromada w powiecie wrocławskim )
Węgry – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Węgry z siedzibą GRN w Węgrach utworzono – jako jedną z 8759 gromad na obszarze Polski – w powiecie wrocławskim w woj .
wrocławskim , na mocy uchwały nr 32/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Węgry , Bogunów , Brzeście , Brzoza , Polakowice , Racławice Małe , Boguszyce , Marcinkowice , Nowy Ślęszów i Stary Ślęszów ze zniesionej gminy Żórawina w tymże powiecie oraz Nowojowice ze zniesionej gminy Domaniów w powiecie oławskim w tymże województwie .
Dla gromady ustalono 18 członków gromadzkiej rady narodowej .
1 stycznia 1960 do gromady Węgry włączono wieś Wilkowice ze zniesionej gromady Mnichowice w tymże powiecie .
31 grudnia 1961 do gromady Węgry włączono wieś Przecławice ze zniesionej gromady Jaksonów w tymże powiecie .
1 stycznia 1972 gromadę zniesiono , a jej obszar włączono do gromady Żórawina , oprócz wsi Przecławice , którą włączono do gromady Kobierzyce w tymże powiecie .
