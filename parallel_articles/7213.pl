Pyricularia grisea
Pyricularia grisea Cavara – gatunek grzybów workowych z klasy `` Sordariomycetes '' .
Wywołuje zarazę ryżu – najważniejszą grzybową chorobę roślin na świecie , a także kilka innych chorób u ryżu i innych gatunków traw .
Systematyka .
Pozycja w klasyfikacji według Index Fungorum : `` Pyricularia , Pyriculariaceae , Magnaporthales , Diaporthomycetidae , Sordariomycetes , Pezizomycotina , Ascomycota , Fungi '' .
Synonimy :
Występowanie .
Jest to gatunek kosmopolityczny występujący we wszystkich rejonach uprawy ryżu , zarówno na obszarach o klimacie tropikalnym , jak i klimacie umiarkowanym .
Oprócz ryżu atakuje także wiele innych gatunków roślin z rodziny wiechlinowatych .
Wyizolowany został na roślinach z rodzaju palusznik ( `` Digitaria '' ) .
Nazwa i gatunki podobne .
Zarazę ryżu wywołuje również `` Pyricularia oryzae '' , który morfologicznie , zarówno makroskopowo , jak i mikroskopowo jest nie do odróżnienia od `` P. grisea '' .
Jak wykazała jednak analiza sekwencji nukleotydów DNA tych gatunków , różnią się one genetycznie i nie krzyżują się ze sobą .
W oparciu o najnowsze dane filogenetyczne , molekularne i morfologiczne , izolaty grzyba z ryżu i blisko spokrewnione izolaty z innych traw , takich jak `` Eragrostris curvula '' , manneczka łękowata ( `` Eleusine coracana '' ) , życica trwała ( `` Lolium perenne '' ) i włośnica ( `` Setaria '' spp . )
są taksonomicznie opisane jako `` Pyricularia oryzae '' , podczas gdy izolaty z palusznika krwawego ( `` Digitaria sanguinalis '' ) są odrębne i powinny być opisane jako `` Pyricularia grisea '' .
`` Pyricularia grisea '' to forma bezpłciowa ( anamorfa ) .
Istnieje także rzadko spotykana forma płciowa ( teleomorfa ) , którą dawniej nazywano `` Magnaporthe grisea '' .
Ponieważ jednak zasadnicze znaczenie ma forma bezpłciowa , prawidłowe jest używanie nazwy `` Pyricularia grisea '' , zaś `` Magnaporthe grisea '' według Index Fungorum to jej synonim .
