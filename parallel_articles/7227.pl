Majkop ( kurhan )
Majkop , także Oszad ( ros .
Ошад ) – kurhan , znajdujący się niegdyś w Majkopie na Kubaniu , w rosyjskiej republice Adygeja .
Datowany na 3700-3400 rok p.n.e. , związany jest z kulturą majkopską .
Kurhan został odkryty w 1897 roku przez rosyjskiego archeologa Nikołaja Wiesiełowskiego .
Wysoki na 11 metrów , o średnicy 100 metrów , przykrywał jamę grobową o wymiarach 5,3×3,8 m i głębokości 1,5 m , otoczoną drewnianą ścianą i podzieloną na dwie komory .
W komorze południowej znajdował się pochówek szkieletowy , złożony w pozycji skurczonej z głową zwróconą w kierunku południowo-zachodnim i pokryty ochrą .
Na czaszce zmarłego nałożono dwa złote diademy , 5 złotych kółek , 2 kółka ze złotego drutu oraz złote guzy .
Wokół szkieletu odnaleziono ponad sto złotych blaszek z aplikowanymi wizerunkami zwierząt i motywami geometrycznymi , ażurowe kółka ze srebra i złota , złote zausznice i guzy , paciorki z turkusu , karneolu i złota .
Z prawej strony ułożono 6 wykonanych ze złota i srebra rurek o długości 1,13 m z nasadzonymi figurkami byków , będących prawdopodobnie żerdziami do rozpostartego niegdyś nad grobem baldachimu .
Obok kolan zmarłego ułożono kołczan ze strzałami .
Pod wschodnią ścianą komory ustawiono 14 naczyń ze srebra , 2 ze złota i 1 kamienne ze złotym okuciem szyjki i pokrywą , zaś naprzeciw nich 8 naczyń glinianych i srebrne kółka .
W południowo-wschodnim narożniku znaleziono przewierconą osełkę , zielony kamień w złotej oprawie , kamienną siekierę oraz narzędzia miedziane : siekierę , motykę , topór , nóż , 2 dłuta .
W północnej części jamy grobowej , podzielonej na dwie mierze komory , ulokowane były pochówki kobiece , również skurczone na boku i posypane ochrą .
Przy szkielecie w komorze wschodniej znaleziono 2 zausznice ze złotego drutu wysadzane paciorkami z karneolu oraz naczynia miedziane : misę , wiadro , dzbanek i kocioł .
W komorze zachodniej pochówkowi towarzyszyły paciorki ze złota i karneolu oraz glinianie naczynie .
