Język malajski
Język malajski ( malajski , ) – język austronezyjski używany w różnych zakątkach Azji Południowo-Wschodniej .
Jest rodzimym językiem Malajów zamieszkujących Półwysep Malajski i pewne regiony Sumatry .
Funkcjonuje także jako język wehikularny w całym regionie Nusantary .
Jest językiem urzędowym Malezji i Brunei oraz jednym z czterech języków urzędowych Singapuru .
W Indonezji i Timorze Wschodnim jest znany jako język indonezyjski – w tym pierwszym kraju służy jako język urzędowy , a w drugim pełni funkcję języka roboczego .
Łącznie posługuje się nim szacunkowo 200–250 mln ludzi ( 2009 ) .
Odmiana języka malajskiego przyjęta przez Malezję nazywa się oficjalnie `` bahasa Malaysia '' ( język malezyjski ) , natomiast w Singapurze i Brunei język jest znany wyłącznie pod nazwą `` bahasa Melayu '' ( język malajski ) .
Język malajski został ponadto zaadaptowany do roli języka urzędowego przez Indonezję w momencie uzyskania przez ten kraj niepodległości , a jego miejscowy wariant , oparty na malajskim j. literackim , otrzymał nazwę `` bahasa Indonesia '' ( język indonezyjski ) .
