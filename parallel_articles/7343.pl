Mari Jászai
Mari Jászai , właściwie Krippel Mária , ale w księdze stanu cywilnego zapisana jako `` Kripl Maria Anna '' ( ur .
24 lutego 1850 w Ászárze , zm .
5 października 1926 w Budapeszcie ) – węgierska aktorka , najwybitniejsza aktorka Teatru Narodowego w Budapeszcie i jedna z największych węgierskich aktorek grających role tragiczne .
Życiorys .
Jej ojcem był József Krippel , cieśla , a matką Julianna Keszey .
Matka zmarła , gdy Mari miała pięć lat i pozostawiła osiem sierot .
Ojciec ciężko pracował na utrzymanie swoich ośmiorga dzieci , ale jednocześnie był dla nich okrutny .
Macocha , która po śmierci matki wprowadziła się do ich domu , nienawidziła dzieci męża z pierwszego małżeństwa .
Do szkoły podstawowej u urszulanek uczęszczała w Győrze .
Podczas szkolnej uroczystości recytowała okolicznościowy wiersz .
Usłyszała wtedy , jak János Simor , biskup Győru i późniejszy Książę-Prymas Węgier powiedział do przełożonej klasztoru : `` Das Kind hat Talent !
