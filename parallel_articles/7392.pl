Marsz Autonomii
Marsz Autonomii – manifestacja odbywająca się corocznie począwszy od 2007 roku w okolicach 15 lipca ( w rocznicę uchwalenia Statutu Organicznego Województwa Śląskiego w 1920 roku ) w Katowicach , polegająca na przemarszu ulicami Katowic pod Urząd Wojewódzki ( gmach dawnego Sejmu Śląskiego ) .
Według organizatorów , Marsz jest manifestacją poparcia dla idei przywrócenia autonomii Górnego Śląska w nowoczesnej formie , wzorowanej na rozwiązaniach hiszpańskich czy niemieckich .
Uczestnicy marszu niosą ze sobą flagi , bannery i transparenty w górnośląskich , żółto-błękitnych barwach , herby ze złotym orłem na błękitnym tle .
Głównym organizatorem Marszu jest Ruch Autonomii Śląska .
Według organizatorów , jest to największa w Polsce cykliczna manifestacja dotycząca spraw lokalnych społeczności .
I Marsz Autonomii – 15 lipca 2007 .
W pierwszym marszu Autonomii wzięło udział kilkaset osób .
Trasa przemarszu wiodła z Rynku pod Urząd Wojewódzki .
Marsz zakończył się wiecem , podczas którego wysyłano pocztówki do prezydenta RP Lecha Kaczyńskiego z prośbami o przywrócenie autonomii .
Następnie uczestnicy mieli okazję obejrzeć w Górnośląskim Centrum Kultury filmy o tematyce górnośląskiej .
II Marsz Autonomii – 12 lipca 2008 .
Według szacunków policji , w Marszu wzięło udział ok. 800 osób .
Podczas przemarszu grała orkiestra , a pochód otwierali motocykliści .
W odróżnieniu od poprzedniego marszu , zorganizowano go w sobotę , a rozpoczął się na Placu Wolności , co zostało dobrze przyjęte i następne edycje miały taki sam termin i trasę .
Przemarsz zakończyły przemówienia Jerzego Gorzelika i Mariana Makuli pod gmachem Urzędu Wojewódzkiego .
III Marsz Autonomii – 18 lipca 2009 .
W III Marszu Autonomii wzięło udział ponad 1000 osób .
W pochodzie wzięli udział rekonstrukcjoniści , którzy wcielili się w role śląskich rycerzy , motocykliści oraz tradycyjnie orkiestra .
Hasłem przewodnim Marszu było `` Autonomia , to oferta jest wspaniała , bo Śląsk syty , Polska cała '' .
Podczas pikiety pod urzędem Wojewódzkim zabrali głos Alojzy Lysko i Jerzy Gorzelik .
Podpisywano petycję do Donalda Tuska , przypominając mu jego własne , przychylne dla idei autonomicznych regionów słowa z 1994 roku :
Odbył się także konkurs na `` najgłupszą wypowiedź o Śląsku i Ślązakach '' , w której zwyciężył cytat z Lecha Kaczyńskiego :
IV Marsz Autonomii – 17 lipca 2010 .
W IV Marszu Autonomii wzięło udział około 1000 ( według PAP ) – 1500 ( według organizatorów ) osób .
Hasłem przewodnim tej edycji było `` Autonomia 2020 '' – według organizatorów data ta , będąca jednocześnie 100. rocznicą ustanowienia autonomii Górnego Śląska , jest realnym terminem jej przywrócenia .
Wznoszono okrzyki : `` Górny Śląsk '' , `` Autonomia '' i `` Poradzymy '' ( pol .
`` damy radę '' ) .
W marszu wzięły udział stowarzyszenia Pro Loquela Silesiana i Danga , promujące etnolekt śląski .
W przemówieniu pod Urzędem Wojewódzkim Jerzy Gorzelik mówił o wydaniu `` Ślabikorza '' ( elementarza w języku śląskim ) , o realnym jeszcze w 2010 roku nadaniu językowi śląskiemu statusu języka regionalnego oraz o działaniach związanych z wyborami do władz samorządowych .
Część oficjalna marszu zakończyła się zburzeniem symbolicznego `` Muru Centralizmu '' .
V Marsz Autonomii – 16 lipca 2011 .
W V Marszu Autonomii wzięło udział około 2 i pół tysiąca osób .
Hasłem przewodnim tego marszu było `` Śląsk syty , Polska cała '' .
Pochodowi przewodzili motocykliści , orkiestra z Brzezinki i osoby przebrane w tradycyjne , śląskie stroje .
Ruch Autonomii Śląska opublikował spot reklamujący to wydarzenie z podkładem muzycznym w etnolekcie śląskim autorstwa zespołu 032 o nazwie `` Bez haje '' ( Bez awantury , przemocy ) .
W trakcie pochodu odbyła się kontrmanifestacja kilkunastu osób związanych z Ligą Obrony Suwerenności .
Po przejściu na plac Sejmu Śląskiego rozpoczął się `` I Dzień Górnośląski '' mający na celu podtrzymanie i pielęgnowanie kultury i tożsamości regionu .
Wystąpiły różne zespoły i osobistości regionu , sprzedawano odzież w barwach Górnego Śląska .
VI Marsz Autonomii – 14 lipca 2012 .
W VI edycji Marszu udział wzięło , według różnych szacunków od 3 500 do około pięć tysięcy osób .
Z powodu remontu w centrum Katowic wyjątkowo zmieniono trasę - pochód przeszedł ulicami 3 Maja , Stawową , Mickiewicza , Moniuszki , Szkolną , Warszawską , Francuską , Jagiellońską na plac Sejmu Śląskiego .
Długość trasy wyniosła ok. 2,3 km , pochodowi tradycyjnie przewodzili motocykliści .
Jedną z największych atrakcji pochodu była stumetrowa flaga w żółtoniebieskich barwach .
Odbyła się też kontrmanifestacja kilkudziesięciu osób związanych z Ligą Obrony Suwerenności .
Po marszu odbył się `` II Dzień Górnośląski '' o charakterze rodzinnego pikniku z różnymi atrakcjami .
VII Marsz Autonomii – 13 lipca 2013 .
Marsz wyruszył w sobotę , 13 lipca w samo południe z Placu Wolności w Katowicach .
Uczestnicy pochodu tradycyjnie kierowali się w stronę placu Sejmu Śląskiego , gdzie rozpoczęto `` III Dzień Górnośląski '' .
