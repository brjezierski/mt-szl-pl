Marcin Luter
Marcin Luter ( ; ur .
10 listopada 1483 w Eisleben , zm .
18 lutego 1546 tamże ) – niemiecki doktor teologii , mnich augustiański , prezbiter katolicki , inicjator reformacji , tłumacz Biblii , współtwórca luteranizmu .
Autor 95 tez , w tym potępiających praktykę sprzedaży odpustów , w których odrzucał możliwość kupienia łaski bożej .
Pisał katechezy i teksty polemiczne , skupiając wokół swoich idei opozycję Kościoła katolickiego .
Z grupą współpracowników przełożył Biblię na język niemiecki ( Biblia Lutra ) , był autorem `` Postylli domowej '' , `` Małego '' i `` Dużego katechizmu '' , `` Artykułów szmalkaldzkich '' oraz pieśni kościelnych , w tym ewangelickiego hymnu : `` Warownym grodem jest nasz Bóg '' .
Podstawę jego nauki stanowią hasła : `` sola scriptura '' – jedynie Pismo , `` sola fide '' – jedynie wiara , `` sola gratia '' – jedynie łaska , `` solus Christus '' – jedynie Chrystus , `` solum Verbum '' – jedynie Słowo .
Kościoły protestanckie uznają Lutra za bohatera wiary , reformatora i odnowiciela Kościoła .
Kościoły anglikańskie zaliczają go do grona świętych , obchodząc jego wspomnienie w rocznicę śmierci , 18 lutego .
Kościół katolicki ekskomunikował Lutra i jego zwolenników w 1521 roku , lecz część teologów katolickich i hierarchii kościelnej widzi w nim teologa sprzeciwu wobec starego porządku wiary katolickiej , prowadzącego do anarchii kościelnej , którego nauczanie zawierało zarówno słuszne postulaty , uznane przez Sobór watykański II , jak i błędy dogmatyczne .
Życiorys .
