Marwałd ( gromada )
Marwałd – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Marwałd z siedzibą GRN w Marwałdzie utworzono – jako jedną z 8759 gromad na obszarze Polski – w powiecie ostródzkim w woj .
olsztyńskim na mocy uchwały nr 22 WRN w Olsztynie z dnia 4 października 1954 .
W skład jednostki weszły obszary dotychczasowych gromad Marwałd , Marcinkowo i Tułodziad oraz miejscowość Bartki z dotychczasowej gromady Dylewko ze zniesionej gminy Grunwald , a także miejscowości Giętlewo i Janowo z dotychczasowej gromady Giętlewo ze zniesionej gminy Pietrzwałd , w tymże powiecie .
Dla gromady ustalono 10 członków gromadzkiej rady narodowej .
1 stycznia 1960 do gromady Marwałd włączono wsie Elgnowo , Wierzbica i Klonówko ze zniesionej gromady Elgnowo oraz wieś Pląchawy ze zniesionej gromady Szczepankowo w tymże powiecie .
31 grudnia 1961 do gromady Marwałd włączono wsie Czerlin , Jagodziny , Lubstynek , Wólka Klonowska i Wygoda , PGR Klonowo oraz kolonię Napromek ze zniesionej gromady Wygoda w tymże powiecie .
Gromadę zniesiono 22 grudnia 1971 , a jej obszar włączono do gromad Dąbrówno ( miejscowości Bartki , Czerlin , Elgnowo , Fiugajki , Giętlewo , Jagodziny , Janowo , Klonowo , Klonówko , Lubstynek , Marwałd , Napromek , Pląchawy , Radomki , Tułodziad , Wierzbica , Wólka Klonowska i Wygoda ) i Grunwald ( miejscowości Marcinkowo i Udzikowo ) w tymże powiecie .
