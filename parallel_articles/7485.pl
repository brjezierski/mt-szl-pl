Charłupia Mała ( gromada )
Charłupia Mała – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Charłupia Mała siedzibą GRN w Charłupi Małej utworzono – jako jedną z 8759 gromad na obszarze Polski – w powiecie sieradzkim w woj .
łódzkim , na mocy uchwały nr 38/54 WRN w Łodzi z dnia 4 października 1954 .
W skład jednostki weszły obszary dotychczasowych gromad Charłupia Mała , Dzierlin , Dzigorzew , Kościerzyn , Łosieniec , Wola Dzierlińska i Biskupice ze zniesionej gminy Charłupia Mała w tymże powiecie .
Dla gromady ustalono 24 członków gromadzkiej rady narodowej .
1 stycznia 1959 do gromady Charłupia Mała przyłączono wieś Zapusta Wielka oraz wieś i parcelację Zapusta Mała ze zniesionej gromady Kłocko oraz parcelację Kowale , osadę Osetków , kolonię Zgoda , parcelację Stachów oraz wieś i PGR Żerosławice ze zniesionej gromady Jakubice .
Gromada przetrwała do końca 1972 roku , czyli do kolejnej reformy gminnej .
