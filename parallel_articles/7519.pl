Mechowiec ( gromada )
Mechowiec – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Mechowiec z siedzibą GRN w Mechowcu utworzono – jako jedną z 8759 gromad na obszarze Polski – w powiecie kolbuszowskim w woj .
rzeszowskim na mocy uchwały nr 23/54 WRN w Rzeszowie z dnia 5 października 1954 .
W skład jednostki weszły obszary dotychczasowych gromad Mechowiec i Płazówka ( bez przysiółka Księżyna ) ze zniesionej gminy Dzikowiec oraz obszar dotychczasowej gromady Poręby Dymarskie ze zniesionej gminy Cmolas w tymże powiecie .
Dla gromady ustalono 20 członków gromadzkiej rady narodowej .
1 stycznia 1960 gromadę zniesiono , włączając jej obszar do gromad Dzikowiec Stary ( wsie Mechowiec i Płazówka ) i Cmolas ( wieś Poręby Dymarskie ) w tymże powiecie .
