Metůn
Metůn ( CH4 ) , znůmy tyż jako błotny goz to nojprostszy wůnglowodůr nasycůny ( alkůn ) .
We tymperaturze pokojowyj je ńywůnnym a bezfarbowym gozym .
Metůn powstowo we przirodźe we wyńiku beztlynowygo rozkłodu źelinowych szczůntkůw .
Je tyż głůwnym skłodńikym źymnygo gozu .
Je stosowany jako uopołowy goz a surowjec do syntezy wjelu inkszych uorgańicznych zwjůnzkůw .
Miszůng metůnu s luftym we stosůnku uobjyntośćowym 1:10 mo własnośći wybuchowe ( pjorůnujůncy miszůng ) .
Tworzyńy śe tygo miszůngu na grubach kamjynnygo wůngla bywo ńyrzodko prziczynům groźnych we skutkach eksplozyji .
Metůn je ćeplarńanym gozym , kerygo potyncjoł ćeplarńany je 21 razy srogszy kej dwutlynku wůngla , a strzedńo zawartość we atmosferze wynośi 1,7 ppm ( bez mińůnych dwjesta lot wzrosła przez dwukrotńy ) .
