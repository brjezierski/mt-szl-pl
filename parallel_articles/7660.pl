Mikstat ( gromada )
Mikstat – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Mikstat z siedzibą GRN w mieście Mikstacie ( nie wchodzącym w skład gromady ) utworzono – jako jedną z 8759 gromad na obszarze Polski – w powiecie ostrowskim w woj .
poznańskim , na mocy uchwały nr 32/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Biskupice Zabaryczne , Kaliszkowice Ołobockie , Komorów i Kotłów ze zniesionej gminy Mikstat w tymże powiecie .
13 listopada 1954 ( z mocą obowiązującą od 1 października 1954 ) gromada weszła w skład nowo utworzonego powiatu ostrzeszowskiego w tymże województwie , gdzie ustalono dla niej 27 członków gromadzkiej rady narodowej .
1 stycznia 1962 do gromady Mikstat włączono obszar zniesionej gromady Kaliszkowice Kaliskie ( bez miejscowości Huby Małe ) w tymże powiecie .
1 stycznia 1970 do gromady Mikstat włączono 1.683 ha z miasta Mikstat w tymże powiecie , natomiast 53 ha ( część wsi Kotłów ) z gromady Mikstat włączono do miasta Mikstat .
Gromada przetrwała do końca 1972 roku , czyli do kolejnej reformy gminnej .
1 stycznia 1973 – tym razem w powiecie ostrzeszowskim – reaktywowano gminę Mikstat .
