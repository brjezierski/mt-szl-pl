Miłkowice ( gromada )
Miłkowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Miłkowice z siedzibą GRN w Miłkowicach utworzono – jako jedną z 8759 gromad na obszarze Polski – w powiecie legnickim w woj .
wrocławskim , na mocy uchwały nr 18/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Miłkowice , Siedliska i Grzymalin ze zniesionej gminy Grzymalin w tymże powiecie .
Dla gromady ustalono 27 członków gromadzkiej rady narodowej .
31 grudnia 1961 ze wsi Siedliska w gromadzie Miłkowice wyłączono część gruntów o powierzchni 301,70 ha , włączając je do wsi Gniewomirowice w gromadzie Ulesie w tymże powiecie .
1 lipca 1968 do gromady Miłkowice włączono obszary zniesionych gromad Rzeszotary ( oprócz wsi Miłogostowice i Piątnica ) i Ulesie ( oprócz wsi Jaszków , Białka i Pawłowice Małe ) w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie legnickim utworzono gminę Miłkowice .
