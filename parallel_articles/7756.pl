Miejska Górka ( gromada )
Miejska Górka ( do 31 XII 1958 `` Rozstępniewo '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Miejska Górka z siedzibą GRN w mieście Miejskiej Górce ( nie wchodzącym w skład gromady ) utworzono 1 stycznia 1959 w powiecie rawickim w woj .
poznańskim w związku z przeniesieniem siedziby GRN gromady Rozstępniewo z Rozstępniewa do Miejskiej Górki i zmianą nazwy jednostki na `` gromada Miejska Górka '' ; równocześnie do nowo utworzonej gromady Miejska Górka włączono miejscowość Niemarzyn ze zniesionej gromady Słupia Kapitulna oraz miejscowości Antoniewo i Zakrzewo ze zniesionej gromady Sarnowa w tymże powiecie .
1 stycznia 1960 do gromady Miejska Górka włączono obszar zniesionej gromady Sobiałkowo w tymże powiecie .
W 1965 gromada miała 27 członków GRN .
4 lipca 1968 do gromady Miejska Górka włączono obszar zniesionej gromady Dłoń w tymże powiecie .
1 stycznia 1970 do gromady Miejska Górka włączono 1.147,70 ha z miasta Miejska Górka w tymże powiecie .
1 stycznia 1972 do gromady Miejska Górka włączono miejscowości Annopol i Jagodnia z gromady Sierakowo w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie rawickim reaktywowano zniesioną w 1954 roku gminę Miejska Górka .
