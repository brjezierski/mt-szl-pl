Mierczyce ( gromada )
Mierczyce – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Mierczyce z siedzibą GRN w Mierczycach utworzono – jako jedną z 8759 gromad na obszarze Polski – w powiecie legnickim w woj .
wrocławskim , na mocy uchwały nr 18/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Mierczyce , Pawłowice Wielkie i Granowiec ze zniesionej gminy Wądroże Wielkie w tymże powiecie oraz Skała ze zniesionej gminy Mściwojów w powiecie jaworskim w tymże województwie .
Dla gromady ustalono 14 członków gromadzkiej rady narodowej .
1 stycznia 1960 gromadę zniesiono , a jej obszar włączono do gromady Wądroże Wielkie w tymże powiecie .
