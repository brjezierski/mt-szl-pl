Mjeśůnczek
Mjeśůnczek je jydynym stałym naturalnym satelitům Źymje .
Je uůn pjůntym co do wjylgośći kśynżycym we Słůnecznym Układźe .
Strzedńo uodlygłość uod postrzodka Źymje do postrzodka Mjeśůnczka je 384403 km , to je myńij wjyncyj tela , co trzidźestakrotność szyrzki Źymje .
Szyrzka Mjeśůnczka je růwno 3474 km , to je trocha wjyncyj uod 1/4 szyrzki Źymje .
Uoznoczo to , iże uobjyntość Mjeśůnczka to 1/50 uobjyntośći źymskij kugle .
Grawitacyjne przispjyszyńy na jego placu je kole 6 razy słabsze .
Mjeśůnczek robi połny uobjyg Źymje we czaśe 27,3 dńa , a uokresowe zmjany we geůmetryji układu Źymja-Mjeśůnczek-Słůńce powodujům wystympowańy fazůw Mjeśůnczka , co powtorzajům śe we 29,5-dńowym cyklu .
