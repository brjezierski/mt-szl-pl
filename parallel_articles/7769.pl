Międzychód ( gromada )
Międzychód ( do 31 XII 1959 `` Bielsko '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Międzychód z siedzibą GRN w mieście Międzychodzie ( nie wchodzącym w skład gromady ) utworzono 1 stycznia 1960 w powiecie międzychodzkim w woj .
poznańskim w związku z przeniesieniem siedziby GRN gromady Bielsko z Bielska do Międzychodu i zmianą nazwy jednostki na `` gromada Międzychód '' .
Równocześnie do nowo utworzonej gromady Międzychód przyłączono obszary zniesionych gromad Gorzyń i Radgoszcz w tymże powiecie .
W 1965 gromada miała 27 członków GRN .
1 stycznia 1970 do gromady Międzychód włączono 469,29 ha z miasta Międzychód w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie międzychodzkim reaktywowano zniesioną w 1954 roku gminę Międzychód .
