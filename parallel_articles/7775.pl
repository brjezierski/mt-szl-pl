Język międzysłowiański
Język międzysłowiański ( `` / '' ) , także : nowosłowiański , wszechsłowiański – język sztuczny oparty na językach słowiańskich .
Został skonstruowany przez zespół językotwórców z różnych krajów jako język pomocniczy , który ma zarazem ułatwić komunikację między Słowianami i służyć jako środek pozwalający osobom nieznającym żadnego języka słowiańskiego porozumiewać się ze Słowianami .
Podstawową ideą międzysłowiańskiego jest fakt , że języki słowiańskie są na tyle do siebie zbliżone , że na podstawie wspólnych cech , takich jak słowa i końcówki gramatyczne , można stworzyć język , który jest zrozumiały dla wszystkich .
Język ten powstał w marcu 2006 roku pod nazwą `` slovianski '' , częściowo jako reakcja na mnogość niesłowiańskich elementów oraz nadmiar rusycyzmów w najbardziej znanym ówcześnie słowiańskim języku pomocniczym , `` slovio '' .
W założeniu swoich autorów międzysłowiański ma być językiem czysto naturalistycznym , składającym się wyłącznie z materiałów istniejących we wszystkich językach słowiańskich lub w większości z nich , nieobejmujących elementów sztucznych .
Z tego pryncypium wynika , że międzysłowiański ( w przeciwieństwie do slovio ) ma trzy rodzaje gramatyczne : męski , żeński i nijaki .
Dlatego też międzysłowiański cechuje się pełną deklinacją i pełną koniugacją czasowników , mimo że w większości języków pomocniczych panuje dążność do unikania złożonej fleksji .
Mimo to , międzysłowiański jest językiem uproszczonym w tym sensie , że posługuje się prostymi , jednoznacznymi końcówkami i na ogół unika nieregularności .
Autorzy projektu określają międzysłowiańszczyznę jako słowiański odpowiednik języka interlingua , slovio zaś , zdaniem autorów , stanowi słowiański ekwiwalent esperanta .
Międzysłowiański jest językiem stale rozwijanym i ulepszanym pod kątem gramatyki , słownictwa oraz konwencji ortograficznych .
Międzysłowiański ma aktywną społeczność użytkowników , zrzeszonych między innymi w grupie facebookowej , do której wpisało się ponad czternaście tysięcy osób .
Używany jest w rozmaitych publikacjach , zarówno internetowych , jak i papierowych .
Od 2017 roku corocznie odbywa się międzynarodowa konferencja poświęcona językowi międzysłowiańskiemu .
Ponadto międzysłowiański odgrywa ważną rolę w filmie `` Malowany ptak '' czeskiego reżysera Václava Marhoula , którego światowa premiera odbyła się 3 września 2019 podczas 76 .
Międzynarodowego Festiwalu Filmowego w Wenecji .
Powstanie .
Język międzysłowiański powstał w oparciu o dwa starsze projekty : slovianski z 2006 r. oraz novoslověnsky 2009 r .
