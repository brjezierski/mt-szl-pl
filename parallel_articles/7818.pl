Język moksza
Język moksza – język ugrofiński z grupy wołżańskiej używany przez jedną z dwóch grup etnicznych składających się na naród Mordwinów – Mordwinów Moksza .
Używany jest na wschodnim skrawku europejskiej części Rosji , zwłaszcza w zachodnich rejonach Mordowii , gdzie jest językiem urzędowym oraz w obwodzie penzeńskim , a także Tatarstanie , Baszkirii , oraz obwodach : orenburskim , riazańskim , samarskim , saratowskim i tambowskim .
Mordwini Moksza żyją także w niewielkich grupach na dalekim wschodzie Rosji , a poza granicami tego kraju – w USA .
Język/dialekt moksza jest używany przez ok. 400 tys .
osób , tj .
ok. 40 % Mordwinów posługujących się ojczystym językiem .
Kwestia czy język moksza jest samodzielnym językiem , czy jak uważają niektórzy językoznawcy – dialektem języka mordwińskiego była przedmiotem sporów ; obecnie przeważa opcja istnienia dwóch języków mordwińskich : moksza i erzja .
Język mordwiński-moksza jest kontynuacją prajęzyka proto-ugro-fińskiego , używanego w I tys .
p.n.e .
przez plemiona ugrofińskie zamieszkujące płn.-wsch .
Europę .
Na jego rozwój silny wpływ wywarł język rosyjski ; w mniejszym stopniu – języki tureckie .
Język moksza , podobnie jak inne języki ugrofińskie , charakteryzuje się dużą liczbą przypadków ; posiada ich 12 .
Do zapisu języka stosowany jest alfabet cyrylicki , identyczny jak do zapisu języka rosyjskiego .
Na początku XX wieku istniał wariant pisma alfabetem łacińskim , chociaż po rozpoczęciu represji stalinowskich skończył się proces latynizacji narodów ZSRR .
Próba latynizacji .
W dniu 25 marca 1932 r. w ramach procesu latynizacji języków narodów ZSRR , Wszechzwiązkowy Centralny Komitet Nowego Alfabetu przyjął dla języków mordwińskich ( erzja i moksza ) oparty na piśmie łacińskim alfabet mordwiński .
Alfabet składał się z następnych liter : A a , Ә ә , B в , C c , Ç ç , D d , Э э , E e , F f , G g , Ь ь , I i , J j , K k , L l , M m , N n , O o , Ө ө , P p , R r , S s , Ş ş , T t , U u , Y y , V v , X x , Z z , Ƶ ƶ , ȷ , Rx , Lh ( ostatnie dwie litery – tylko dla języka moksza ) .
19 maja 1932 , po uzgodnieniach ze specjalistami miejscowymi , Niżno-Wołżański Komitet Nowego Alfabetu przyjął ten alfabet ze zmianami : A a , B в , C c , Ç ç , D d , Ә ә , F f , G g , Y y , I i , J j , K k , L l , M m , N n , O o , P p , R r , S s , Ş ş , T t , U u , V v , X x , Z z , Ƶ ƶ , Ь ь , Rx , Lh .
Mimo oficjalnego przyjęcia alfabetu łacińskiego nie poczyniono żadnych prób jego faktycznego wprowadzenia do użytku .
Literatura .
Do klasyków literatury w języku moksza zaliczyć można Michaiła Biezborodowa , Zachara Dorofiejewa , Fiodora Atianina , Aleksieja Mokszoni , Maksima Biebana , Jakuba Piniasowa , Jurija Kuzniecowa , Marię Malkiną , Raisę Orłową .
