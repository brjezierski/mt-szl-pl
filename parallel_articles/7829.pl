Dactylellina ellipsospora
Dactylellina ellipsospora ( Preuss ) M. Scholler , Hagedorn & amp ; A. Rubner – gatunek grzybów workowych z rodziny `` Orbiliaceae '' .
Grzyb saprotroficzny i drapieżny polujący na nicienie glebowe .
Systematyka i nazewnictwo .
Pozycja w klasyfikacji według Index Fungorum : `` Dactytellina , Orbiliaceae , Orbiliales , Orbiliomycetidae , Orbiliomycetes , Pezizomycotina , Ascomycota , Fungi '' .
Gatunek ten po raz pierwszy opisał w 1862 r. Carl Gottlieb Traugott Preuss nadając mu nazwę `` Menispora ellipsospora '' .
Obecną , uznaną przez Index Fungorum nazwę nadali mu M. Scholler , Hagedorn & amp ; A. Rubner w 1999 r .
Synonimy :
Morfologia i tryb życia .
Konidiofory o długości 150–300 μm , szerokości 3,2–5 μm , zwężające się do 1,5–2,5 μm , na końcach tworzące pojedynczo oddzielające się konidia .
Konidia szeroko wrzecionowate , zaokrąglone na końcach , z ( 2– ) 4 ( –6 ) –przegrodami .
Środkowe komórki konidiów beczkowate i zdecydowanie największe , 24–65 × 7,5–19 μm ( C. Dreschler , 1937 r. ) .
`` Dactylellina ellipsospora '' żyje w glebie .
Jest saprotroficznym oraz drapieżnym , polującym na nicienie glebowe .
Na strzępkach ma kilkukomórkowe trzonki z lepkimi główkami na szczycie .
Gdy nicień dotknie główki , przykleja się do niej .
Próbując się uwolnić szamoce się , co tylko pogarsza jego sytuację , gdyż wkrótce przykleja się do wszystkich sąsiednich główek .
Z główek wyrastają silnie nabrzmiałe ssawki , które wrastają do ciała ofiary i pobierają z niej substancje pokarmowe .
Zaatakowane zwierzę ginie .
Pod mikroskopem świetlnym każda komórka z adhezyjnymi trzonkami zawierała pewną liczbę cząstek , które zostały równomiernie rozłożone przed złapaniem nicienia .
Cząsteczki cytoplazmatyczne przemieszczały się losowo w tę i z powrotem .
W momencie , gdy komórka guzka zetknęła się z nicieniem , cząsteczki gromadziły się w miejscu , w którym ściana komórkowa guzka mocno przylegała do naskórka nicieni i jednocześnie wydzielał się klej .
Klej można zobaczyć w pobliżu miejsca zetknięcia ściany komórkowej guzka z naskórkiem nicieni .
W tym momencie komórka guzkowa wytwarzała w większości przypadków kołek infekcyjny , a komórka najczęściej atakowała ciało nicieni , a nie ogon i głowę .
Podczas chwytania nicienia obserwowano gromadzenie się cząstek cytoplazmatycznych , Na ultracienkich skrawkach w mikroskopie elektronowym większość cząstek można było zobaczyć jako pęcherzyki o dużej gęstości elektronowej o średnicy 0,2–0,6 μm .
Po przyczepieniu komórki guzkowej do naskórka nicieni stwierdzono , że pęcherzyki zlewają się jeden po drugim z plazmalemmą , wydzielając klej , który jest postrzegany jako amorficzna substancja o dużej gęstości elektronowej .
