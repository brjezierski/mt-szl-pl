Moszna ( gromada )
Moszna – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Moszna z siedzibą GRN w Mosznie ( w obecnym brzmieniu `` Moszna-Wieś '' ) utworzono – jako jedną z 8759 gromad na obszarze Polski – w powiecie pruszkowskim w woj .
warszawskim , na mocy uchwały nr VI/10/15/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Domaniew , Domaniewek , Koszajec i Moszna ze zniesionej gminy Helenów w tymże powiecie .
Dla gromady ustalono 12 członków gromadzkiej rady narodowej .
29 lutego 1956 z gromady Moszna wyłączono część wsi Domaniewek włączając ją do gromady Ołtarzew w tymże powiecie .
31 grudnia 1959 z gromady Moszna wyłączono wsie Domaniew i Domaniewek , włączając je do gromady Ołtarzew w tymże powiecie , po czym gromadę Moszna zniesiono a jej ( pozostały ) obszar włączono do gromady Brwinów tamże .
