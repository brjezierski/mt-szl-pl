Mszczonów ( gromada )
Mszczonów ( do 30 XII 1959 `` Adamowice '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Mszczonów z siedzibą GRN w mieście Mszczonowie ( nie wchodzącym w jej skład ) utworzono 31 grudnia 1959 w powiecie grodziskomazowieckim w woj .
warszawskim w związku z przeniesieniem siedziby GRN gromady Adamowice z Adamowic do Mszczonowa i zmianą nazwy jednostki na `` gromada Mszczonów '' ; równocześnie do nowo utworzonej gromady Mszczonów włączono obszar zniesionej gromady Bronisławów .
31 grudnia 1961 z gromady Mszczonów wyłączono obszar o nazwie Pogorzałki , włączając go do miasta Mszczonów w tymże powiecie i województwie .
1 stycznia 1969 do gromady Mszczonów włączono wsie Budy Zasłona i Górny Badów ze zniesionej gromady Piekary w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie grodziskomazowieckim utworzono gminę Mszczonów .
