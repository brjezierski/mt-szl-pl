Młodocin ( gromada )
Młodocin ( alt .
`` Młodocin Większy '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Młodocin siedzibą GRN w Młodocinie ( Większym ) utworzono – jako jedną z 8759 gromad na obszarze Polski – w powiecie radomskim w woj .
kieleckim , na mocy uchwały nr 13i/54 WRN w Kielcach z dnia 29 września 1954 .
W skład jednostki weszły obszary dotychczasowych gromad Kosów , Kończyce i Augustów ze zniesionej gminy Kowala , Młodocin Mniejszy ze zniesionej gminy Orońsko oraz Młodocin Większy ze zniesionej gminy Wolanów w tymże powiecie .
1 października 1954 gromada weszła w skład nowo utworzonego powiatu szydłowieckiego w tymże województwie , gdzie ustalono dla niej 19 członków gromadzkiej rady narodowej .
1 stycznia 1956 gromadę włączono z powrotem do powiatu radomskiego .
31 grudnia 1961 gromadę zniesiono , a jej obszar włączono do gromad Wolanów ( wieś Młodocin Większy oraz kolonie Żurawieniec i Waliny ) i Kowala ( wsie Młodocin Mniejszy , Augustów , Kończyce , Kosów Mniejszy i Kosów Większy oraz kolonie Kąty , Błonie , Zabierzów , Kończyce , Krychnowice i Kosów PGR ) w tymże powiecie .
