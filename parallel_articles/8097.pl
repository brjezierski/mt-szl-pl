Mnin ( gromada )
Mnin – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Mnin z siedzibą GRN w Mninie utworzono – jako jedną z 8759 gromad na obszarze Polski – w powiecie koneckim w woj .
kieleckim , na mocy uchwały nr 13d/54 WRN w Kielcach z dnia 29 września 1954 .
W skład jednostki weszły obszary dotychczasowych gromad Hucisko , Mnin i Rudniki ze zniesionej gminy Pijanów w tymże powiecie .
Dla gromady ustalono 15 członków gromadzkiej rady narodowej .
31 grudnia 1959 do gromady Mnin przyłączono wieś Lasocin i gajówkę Wysoka Góra ze zniesionej gromady Wólka w tymże powiecie .
Gromada przetrwała do końca 1972 roku , czyli do kolejnej reformy gminnej .
