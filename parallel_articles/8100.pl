Języki mongolskie
Języki mongolskie – rodzina języków ałtajskich , której współcześni przedstawiciele wydzielili się z języka ogólnomongolskiego w XIV–XVI wieku ( po rozpadzie imperium Czyngis-chana ) .
Obejmuje obecnie ponad 8,5 mln mówiących , zamieszkujących głównie obszar wschodniej części Azji Środkowej ( Buriacja , Mongolia , Mongolia Wewnętrzna , Mandżuria ) , a także Europy Wschodniej ( Kałmucja ) .
Najwięcej mówiących , bo aż 7 mln , posługuje się językiem mongolskim właściwym , podczas gdy każdym z pozostałych języków tej grupy posługuje się do kilkuset tysięcy osób .
Piśmiennictwo .
Języki mongolskie można podzielić na dwie grupy :
Plemiona i narody posługujące się językami tej drugiej grupy posiadają obecnie bogate piśmiennictwo , literaturę i prasę we własnym języku .
Część języków zapisywana jest tradycyjnym pismem mongolskim ( zwłaszcza na obszarze Chińskiej Republiki Ludowej ) , a część zmodyfikowaną cyrylicą rosyjską .
Przez wieki ogromną rolę w piśmiennictwie odgrywał klasyczny język mongolski – język bogatej literatury , stosowany w piśmie ( zapisywany pismem mongolskim ) począwszy od XIII wieku .
Niektóre plemiona ( m.in .
Buriaci ) używały tego języka aż do wczesnych dekad XX wieku .
Jego cechą charakterystyczną jest fakt , że nigdy nie był to język mówiony , a służył tylko za język piśmiennictwa różnych plemion mongolskich – odczytywany był zgodnie z zasadami wymowy danego języka lokalnego .
Po II wojnie światowej ogromnie wzrosło znaczenie „ języka chałchaskiego ” , określanego dziś najczęściej po prostu jako język mongolski .
Jest to dziś język urzędowy Mongolii i standard literacki języka mongolskiego w szerszym znaczeniu , obejmującego też dialekty Mongolii Wewnętrznej .
