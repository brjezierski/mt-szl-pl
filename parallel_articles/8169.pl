Narol ( gromada )
Narol – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Narol z siedzibą GRN w Narolu ( wówczas wsi ) utworzono – jako jedną z 8759 gromad na obszarze Polski – w powiecie lubaczowskim w woj .
rzeszowskim na mocy uchwały nr 26/54 WRN w Rzeszowie z dnia 5 października 1954 .
W skład jednostki wszedł obszar dotychczasowej gromady Narol ze zniesionej gminy Narol Miasto oraz obszary dotychczasowych gromad Narol Wieś , Lipsko , Huta Stara i Kadłubiska ( bez przysiółka Chyże ) wraz z przysiółkiem Dębiny z dotychczasowej gromady Wola Wielka i przysiółkiem Złomy z dotychczasowej gromady Łówcza – ze zniesionej gminy Lipsko w tymże powiecie .
Dla gromady ustalono 27 członków gromadzkiej rady narodowej .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie lubaczowskim powstała współczesna gmina Narol ( funkcjonująca do 1954 gmina Narol Miasto składała się z samego Narola ) .
