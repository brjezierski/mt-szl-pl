Nea Nikomidia
Nea Nikomidia , Nea Nikomedia ( gr .
`` Νέα Νικομήδεια '' ) – wieś w północnej Grecji , w administracji zdecentralizowanej Macedonia-Tracja , w regionie Macedonia Środkowa , w jednostce regionalnej Imatia , w gminie Weria .
W odległości ok. 2 km od wsi znajduje się stanowisko archeologiczne z ruinami osady neolitycznej .
Współczesna Nea Nikomidia .
Wieś pierwotnie nosiła nazwę Braniata ( Μπρανιάτα ) .
W 1922 roku przesiedlono do niej greckich uchodźców z anatolijskiej Nikomedii ; na pamiątkę tego wydarzenia w 1953 roku jej nazwę zmieniono na Nea Nikomidia .
Liczba ludności w poszczególnych latach :
Archeologia .
Na początku lat 60 .
XX wieku zespół archeologów pod kierownictwem R.J. Roddena przeprowadził prace wykopaliskowe , w trakcie których odkryta została jedna z najstarszych znanych osad neolitycznych na obszarze Europy .
Datowanie radiowęglowe pozwoliło ustalić chronologię na 6200–5300 p.n.e .
Osada składała się z czworokątnych domów wznoszonych z gliny i trzciny .
W centrum znajdował się duży budynek , w którym znaleziono wykonane z terakoty figurki postaci kobiecych , pełniący prawdopodobnie funkcje sakralne .
Ludność zajmowała się uprawą roślin ( pszenica , jęczmień , soczewica ) oraz hodowlą zwierząt ( owce , kozy , świnie , bydło rogate ) .
W osadzie wyrabiano ceramikę zdobioną odciskami palców i ornamentami geometrycznymi oraz kamienne narzędzia .
Odkryto także kilka pochówków .
