Niwiski ( gromada )
Niwiski – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Niwiski z siedzibą GRN w Niwiskach utworzono – jako jedną z 8759 gromad – w powiecie siedleckim w woj .
warszawskim , na mocy uchwały nr VI/10/18/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Niwiski , Niwiski majątek , Wólka Żukowska , Wyłazy , Ziomaki i Żuków oraz przysiółek Tuszetów z dotychczasowej gromady Broszków ze zniesionej gminy Niwiski a także obszary dotychczasowych gromad Kisielany-Kuce i Kisielany-Żmichy ze zniesionej gminy Skupie w tymże powiecie .
Dla gromady ustalono 21 członków gromadzkiej rady narodowej .
31 grudnia 1961 do gromady Niwiski włączono obszar zniesionej gromady Strzała ( bez wsi Strzała , Purzec i Żytnia ) oraz wsie Nowe Opole , Opole-Świerczyna i Stare Opole ze zniesionej gromady Opole Nowe w tymże powiecie .
Gromada przetrwała do końca 1972 roku , czyli do kolejnej reformy gminnej .
