Nowy Tomyśl ( gromada )
Nowy Tomyśl – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Nowy Tomyśl z siedzibą GRN w mieście Nowym Tomyślu ( nie wchodzącym w skład gromady ) utworzono 4 lipca 1968 w powiecie nowotomyskim w woj .
poznańskim z obszarów zniesionych gromad Nowy Tomyśl-Północ i Nowy Tomyśl-Południe w tymże powiecie ; równocześnie do nowo utworzonej gromady Nowy Tomyśl włączono miejscowość Róża ze zniesionej gromady Wąsowo tamże .
W 1969 gromada miała 27 członków GRN .
1 stycznia 1970 części wsi Glinno ( 24,92 ha ) i Paproć ( 52,11 ha ) z gromady Nowy Tomyśl włączono do miasta Nowy Tomyśl .
31 grudnia 1971 do gromady Nowy Tomyśl włączono obszar zniesionej gromady Boruja Kościelna , miejscowość Bolewice ze zniesionej gromady Bolewice oraz miejscowości Bukowiec , Róża Nowa i Sątopy ze zniesionej gromady Bukowiec w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie nowotomyskim reaktywowano zniesioną w 1954 roku gminę Nowy Tomyśl .
