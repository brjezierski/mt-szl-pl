Nowy Świętów ( gromada )
Nowy Świętów ( od 31 XII 1961 `` Polski Świętów '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Nowy Świętów z siedzibą GRN w Nowym Świętowie utworzono – jako jedną z 8759 gromad na obszarze Polski – w powiecie nyskim w woj .
opolskim , na mocy uchwały nr VII/25/54 WRN w Opolu z dnia 4 października 1954 .
W skład jednostki weszły obszary dotychczasowych gromad Nowy Świętów , Świętów Polski i Sucha Kamienica ze zniesionej gminy Nowy Las , Wilamowice Nyskie ze zniesionej gminy Głuchołazy Wieś oraz Łączki ze zniesionej gminy Burgrabice w tymże powiecie .
Dla gromady ustalono 21 członków gromadzkiej rady narodowej .
31 grudnia 1961 do gromady Nowy Świętów włączono wieś Przełęk ze zniesionej gromady Biała Nyska w tymże powiecie , po czym gromadę Nowy Świętów `` zniesiono '' , przenosząc siedzibę GRN z Nowego Świętowa do Polskiego Świętowa i zmieniając nazwę jednostki na `` gromada Polski Świętów '' .
