Martynów Nowy
Martynów Nowy ( ukr .
Новий Мартинів ) – wieś na Ukrainie w obwodzie iwanofrankiwskim , położona niedaleko brzegów Dniestru , oddalona 15 kilometrów w linii prostej od Halicza .
W II Rzeczypospolitej Martynów znajdował się w województwie stanisławowskim , w powiecie rohatyńskim .
Miejscowość znana jest głównie dzięki słynnej bitwie pod Martynowem stoczonej przez wojska polskie z Tatarami 20 czerwca 1624 .
W Martynowie urodził się Józef Puzyna ( 1856-1919 ) – polski matematyk , profesor Uniwersytetu Lwowskiego , oraz Juliusz Tadeusz Tarnawa-Malczewski ( 1872-1940 ) – polski inżynier , generał dywizji Wojska Polskiego II RP .
