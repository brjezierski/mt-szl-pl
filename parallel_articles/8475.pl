Ścinawa Nyska ( gromada )
Ścinawa Nyska – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Ścinawa Nyska z siedzibą GRN w Ścinawie Nyskiej utworzono – jako jedną z 8759 gromad na obszarze Polski – w powiecie nyskim w woj .
opolskim , na mocy uchwały nr VII/25/54 WRN w Opolu z dnia 4 października 1954 .
W skład jednostki weszły obszary dotychczasowych gromad Ścinawa Nyska , Gryżów i Jagielnica ze zniesionej gminy Ścinawa Nyska w tymże powiecie oraz Ścinawa Mała ze zniesionej gminy Śmicz w powiecie prudnickim w tymże województwie .
Dla gromady ustalono 20 członków gromadzkiej rady narodowej .
31 grudnia 1959 do gromady Ścinawa Nyska włączono wieś Węża ze zniesionej gromady Włodary w powiecie nyskim oraz wsie Pleśnica i Przydroże Małe z osadą Ligota Ścinawska ze zniesionej gromady Przydroże Małe w powiecie niemodlińskim w tymże województwie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie nyskim reaktywowano gminę Ścinawa Nyska , zniesioną ponownie 30 października 1975 .
