Niwnica ( gromada )
Niwnica – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Niwnica z siedzibą GRN w Niwnicy utworzono – jako jedną z 8759 gromad na obszarze Polski – w powiecie nyskim w woj .
opolskim , na mocy uchwały nr VII/25/54 WRN w Opolu z dnia 4 października 1954 .
W skład jednostki weszły obszary dotychczasowych gromad Niwnica , Hajduki Nyskie , Wyszków Śląski , Kubice i Konradowa ze zniesionej gminy Kępnica w tymże powiecie .
Dla gromady ustalono 19 członków gromadzkiej rady narodowej .
31 grudnia 1961 do gromady Niwnica włączono wieś Podkamień ze zniesionej gromady Biała Nyska w tymże powiecie .
Gromada przetrwała do końca 1972 roku , czyli do kolejnej reformy gminnej .
`` Zobacz też : '' gromada Niwnice , gromada Niwica
