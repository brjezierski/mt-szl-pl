Ołtarzew ( gromada )
Ołtarzew – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Ołtarzew z siedzibą GRN w Ołtarzewie utworzono – jako jedną z 8759 gromad na obszarze Polski – w powiecie pruszkowskim w woj .
warszawskim , na mocy uchwały nr VI/10/15/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Kaputy-Kręczki , Koprki , Ołtarzew kolonia , Ołtarzew i Umiastów ze zniesionej gminy Ożarów oraz obszar dotychczasowej gromady Pogroszew ze zniesionej gminy Radzików w tymże powiecie .
Dla gromady ustalono 21 członków gromadzkiej rady narodowej .
29 lutego 1956 do gromady Ołtarzew przyłączono część wsi Domaniewek z gromady Moszna w tymże powiecie .
31 grudnia 1959 do gromady Ołtarzew przyłączono wieś Gołaszew z gromady Święcice oraz wsie Domaniew i Domaniewek ze znoszonej gromady Moszna w tymże powiecie .
31 grudnia 1961 z gromady Ołtarzew wyłączono wieś Ołtarzew-Kolonia , włączając ją do osiedla Ożarów-Franciszków w powiecie pruszkowskim , po czym gromadę Ołtarzew zniesiono , włączając jej ( pozostały ) obszar do gromad : Brwinów ( wsie Domaniew i Domaniewek II ) i Ożarów ( wsie Gołaszew , Domaniewek I , Kaputy , Kopki , Kręczki , Ołtarzew , Pogroszew i Umiastów ) w tymże powiecie .
