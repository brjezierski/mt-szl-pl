Pakość ( gromada )
Pakość – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Pakość z siedzibą GRN w mieście Pakości ( nie wchodzącym w jej skład ) utworzono – jako jedną z 8759 gromad na obszarze Polski – w powiecie mogileńskim w woj .
bydgoskim , na mocy uchwały nr 24/9 WRN w Bydgoszczy z dnia 5 października 1954 .
W skład jednostki weszły obszary dotychczasowych gromad Ludwiniec , Mielno , Radłowo i Wielowieś ze zniesionej gminy Pakość w tymże powiecie .
1 stycznia 1955 gromadę włączono do powiatu inowrocławskiego w tymże województwie , gdzie ustalono dla niej 24 członków gromadzkiej rady narodowej .
31 grudnia 1959 do gromady Pakość włączono wieś Wojdal ze znoszonej gromady Jordanowo w tymże powiecie .
31 grudnia 1961 do gromady Pakość włączono wieś Łącko ze zniesionej gromady Tuczno oraz wsie Rycerzewo , Rycerzewko , Sójkowo , Cieślin i Mimowola ze zniesionej gromady Kościelec w tymże powiecie .
1 stycznia 1969 do gromady Pakość włączono grunty rolne o powierzchni ogólnej 384,00 ha z miasta Pakość w tymże powiecie ; z gromady Pakość wyłączono natomiast grunty o powierzchni 2,01 ha , włączając je do Pakości oraz grunty o powierzchni ogólnej 4,89 ha , włączając je do miasta ( na prawach powiatu ) Inowrocławia w tymże województwie .
1 stycznia 1972 gromadę Pakość połączono z gromadą Janikowo , tworząc z ich obszarów `` gromadę Pakość '' z siedzibą Gromadzkiej Rady Narodowej w Pakości w tymże powiecie ( `` de facto '' gromadę Janikowo zniesiono , włączając jej obszar do gromady Pakość ) .
Gromada przetrwała do końca 1972 roku , czyli do kolejnej reformy gminnej .
1 stycznia 1973 – tym razem w powiecie inowrocławskim – reaktywowano gminę Pakość .
