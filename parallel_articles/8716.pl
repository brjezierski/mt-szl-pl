Palos Verdes Estates
Palos Verdes Estates – miasto w Stanach Zjednoczonych , w stanie Kalifornia , w hrabstwie Los Angeles , położone na półwyspie Palos Verdes .
Zaprojektował je znany amerykański architekt krajobrazu i planista Frederick Law Olmsted Jr. Populacja miasta wynosiła odpowiednio 13 340 mieszkańców w roku 2000 oraz 13 438 w spisie z roku 2010 .
Według spisu z roku 2000 , Palos Verdes Estates zajęło 81 pozycje na liście najbogatszych miejsc w Stanach Zjednoczonych , których liczba mieszkańców przekracza 1 000 osób ( bazując na dochodzie na osobę ) .
Kod pocztowy 90274 , do którego należy Palos Verdes Estates oraz Rolling Hills zajął w rankingu Forbes.com z 2007 roku 47 pozycję wśród najzamożniejszych obszarów mieszkalnych .
Miasto znane jest również z wysokiej jakości szkół średnich , które w roku 2000 oraz 2010 zajęły pozycje między 8 a 58 w różnych krajowych rankingach .
Miasto położone jest wzdłuż linii brzegowej Pacyfiku w południowej części Kalifornii .
Pomimo kilku dostępnych plaż , na większości nabrzeża dominują wysokie klify .
Pomiędzy domami znajdują się trzy godne uwagi plaże do surfingu , do których zaliczają się Haggerty 's ( skalista plaża obok Neighborhood Church of Palos Verdes ) , Palos Verdes Bluff Cove Beach na południe od Haggerty 's , oraz Lunada Bay , gdzie sporadycznie spotykane są wysokie fale zimowe .
