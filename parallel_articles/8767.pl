Parysów ( gromada )
Parysów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Parysów z siedzibą GRN w Parysowie utworzono – jako jedną z 8759 gromad na obszarze Polski – w powiecie garwolińskim w woj .
warszawskim , na mocy uchwały nr VI/10/2/54 WRN w Warszawie z dnia 5 października 1954 .
W skład jednostki weszły obszary dotychczasowych gromad Łukowiec , Parysów i Starowola oraz wieś Choiny Stare i kolonie Choiny A , Choiny B , Dąbrowa C , Dąbrowa B i Obręb z dotychczasowej gromady Choiny ze zniesionej gminy Parysów w powiecie garwolińskim , a także obszar dotychczasowej gromady Kozłów ze zniesionej gminy Wielgolas w powiecie mińskim ( woj .
warszawskie ) .
Dla gromady ustalono 27 członków gromadzkiej rady narodowej .
31 grudnia 1959 do gromady Parysów przyłączono wieś i kolonię Stodzew ze znoszonej gromady Starogród w powiecie mińskim w tymże województwie .
31 grudnia 1961 do gromady Parysów włączono wsie Poschła i Żabieniec ze zniesionej gromady Trąbki oraz wieś Wola Starogrodzka ze zniesionej gromady Wola Starogrodzka w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie garwolińskim reaktywowano gminę Parysów .
