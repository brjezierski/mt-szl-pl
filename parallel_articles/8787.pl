Paszowice ( gromada )
Paszowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Paszowice z siedzibą GRN w Paszowicach utworzono – jako jedną z 8759 gromad na obszarze Polski – w powiecie jaworskim w woj .
wrocławskim , na mocy uchwały nr 14/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Paszowice , Jakuszowa i Kłonice ze zniesionej gminy Paszowice oraz Zębowice ze zniesionej gminy Mściwojów w tymże powiecie .
Dla gromady ustalono 24 członków gromadzkiej rady narodowej .
1 stycznia 1970 z gromady Paszowice wyłączono część terenów wsi Paszowice o powierzchni 4,39 ha oraz część terenów wsi Zębowice o powierzchni 9,28 ha , włączając je do miasta Jawora w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie jaworskim reaktywowano gminę Paszowice .
