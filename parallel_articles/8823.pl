Pawłosiów ( gromada )
Pawłosiów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Pawłosiów z siedzibą GRN w Pawłosiowie utworzono – jako jedną z 8759 gromad na obszarze Polski – w powiecie jarosławskim w woj .
rzeszowskim na mocy uchwały nr 21/54 WRN w Rzeszowie z dnia 5 października 1954 .
W skład jednostki wszedł obszar dotychczasowej gromady Pawłosiów oraz przysiółek Meleniska z dotychczasowej gromady Tywonia ze zniesionej gminy Jarosław , a także obszar dotychczasowej gromady Kidałowice ze zniesionej gminy Munina w tymże powiecie .
Dla gromady ustalono 27 członków gromadzkiej rady narodowej .
1 stycznia 1959 z gromady Pawłosiów wyłączono przysiółek Krzyżowe Drogi o pow .
48,02 ha , włączając go do miasta Jarosławia w tymże powiecie .
1 stycznia 1969 do gromady Pawłosiów włączono obszary zniesionych gromad Wierzbna i Cieszacin Wielki w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie jarosławskim utworzono gminę Pawłosiów .
