ADAC
ADAC ( niem .
`` Allgemeiner Deutscher Automobil-Club '' ) – niemiecki automobilklub zrzeszający ponad 17 milionów członków ( dane z czerwca 2010 r. ) , w tym ponad 1,5 mln motocyklistów .
Tym samym jest największym stowarzyszeniem motocyklistów i drugim automobilklubem na świecie , po amerykańskim AAA .
Posiada w Niemczech 18 oddziałów regionalnych .
Nazwa i logo .
Założony 24 maja 1903 roku w Stuttgarcie jako `` Deutsche Motorradfahrer-Vereinigung '' .
Nazwę `` ADAC '' ( `` Allgemeiner Deutscher Automobil-Club '' ) wprowadzono w 1911 roku .
Pierwsze , charakterystyczne logo zawierało czarną sylwetkę pruskiego orła na białym tle – z racji poparcia dla idei , jakiego udzielał ostatni z niemieckich cesarzy , Wilhelm II .
Bardziej współczesne wersje logo to czarna sylwetka orła pruskiego na żółtym tle i poniżej czarne litery „ ADAC ” .
Obecnie najczęściej stosowanym znakiem graficznym są owe czarne litery , umieszczone w górnej części żółtego kwadratu , bądź te same litery na dużych żółtych powierzchniach , rzadziej – żółte litery na ciemnych , bądź czarnych powierzchniach .
Działalność .
Zgodnie ze swoim statutem ADAC ma „ monitorować i promować transport drogowy , sporty motorowe oraz turystykę chroniąc interesy zmotoryzowanych użytkowników dróg oraz angażować się na rzecz rozwoju ruchu drogowego , w szczególności w obszarze ruchu ulicznego , bezpieczeństwa w ruchu drogowym i edukacji użytkowników z uwzględnieniem aspektów dotyczących ochrony środowiska ” , klub ma również za zadanie „ wspierać ratownictwo lotnicze i występować w ochronie bezpieczeństwa uczestników ruchu drogowego ” .
W ADAC istnieje „ sekcja ” młodzieżowa – ADAC DRIVE .
Członkami mogą być dzieci oraz młodzież do lat 18 .
Głównym celem klubu jest edukacja w zakresie bezpieczeństwa w ruchu drogowym .
Rejestracja jest darmowa i oferuje m.in .
bezpłatne licencje przygotowujące do egzaminu na prawo jazdy .
