Język pieczyński
Język pieczyński ( ) – wymarły język , używany przez turkijskie plemię Pieczyngów na terenie współczesnej Ukrainy i południowo-zachodniej Rosji we wczesnym średniowieczu .
Zachowały się nieliczne toponimy i nazwy własne w źródłach bizantyjskich , węgierskich i słowiańskich .
Należał najprawdopodobniej do oguzyjskiej gałęzi języków turkijskich , jednak ubóstwo materiału językowego oraz brak współczesnego potomka uniemożliwiają dokładniejszą i pewną klasyfikację .
Na podstawie niebezpośrednich przekazów ( twierdzenie Mahmuda al-Kaszgariego i Raszidoddina o przynależności Pieczyngów do plemiennego związku Oguzów ) i pojedynczych wzmianek , zazwyczaj zalicza się do oguzyjskich , proponując nawet , że częściowo dał początek gagauskiemu ( chociaż bezpośrednim potomkiem pieczyńskiego gagauski nie jest ) .
Tymczasem niektórzy uważają Pieczyngów za część kipczackiego związku plemiennego , a język ich zaliczają do kipczackich .
