Pennergame
Pennergame to je kůmputrowy szpil ze zorty przeglůndarkowych szpili .
Sztartnůł uůn we 2007 roku we mjymjeckij godkowyj wersyji .
Terozki mo tyż angelsko ( jako `` Dossergame '' ) , polsko ( jako `` Menelgame '' ) , francusko ( jako `` Clodogame '' ) a szpańelsko ( jako `` Mendigogame '' ) godkowe wersyje .
Wydawcům szpila je Farbflut Entertainment .
We szpilu zaczyno śe jako menel a trza zbjyrać flaszki ( we polskij wersyji - biksy ) , żebrać uo dowki abo grać na jakim muzycznym insztrumyńće .
Idźe tyż prać śe ze inkszymi menelůma , a fto wygro zależy uod dośwjadczyńo , tryńingu a tego jako mo śe gadźina .
We Mjymcach bůł to nojbarźi popularny szpil we 2008 roku .
We planach sům inksze godkowe wersyje , we tym rusko .
