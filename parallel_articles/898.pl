Konstytucja Abchazji
Konstytucja Abchazji – ustawa zasadnicza Abchazji , uchwalona 26 listopada 1994 roku .
Historia Konstytucji .
23 lipca 1992 roku Rada Najwyższa Abchazji postanowiła uchylić moc prawną Konstytucji Abchaskiej ASRR z dnia 6 czerwca 1978 roku i do czasu przyjęcia nowej konstytucji uznać za tymczasowo obowiązującą Konstytucję SSR Abchazji z 1925 roku , wprowadzając jednak do niej wyjątki w postaci zachowania obowiązującego w 1992 roku systemu organów władzy i zmiany konstytucyjnej nazwy państwa z `` Socjalistyczna Radziecka Republika Abchazja '' na `` Republika Abchazja '' .
Akt ten sprowokował ostrą reakcję Gruzji , stając się jednym z powodów dla podjęcia 10 sierpnia 1992 decyzji o wejściu wojsk gruzińskich na terytorium abchaskie , co zapoczątkowało konflikt wojenny .
Obecna Konstytucja przyjęta została na sesji Rady Najwyższej Republiki Abchazja XII kadencji w dniu 26 listopada 1994 roku .
Dokument został przyjęty w ogólnonarodowym referendum 3 października 1999 roku .
W dniu przeprowadzenia referendum w Abchazji zamieszkiwały 219 534 osoby posiadające prawo głosowania , co stanowiło 58,5 % liczby mieszkańców w stosunku do okresu sprzed konfliktu abchasko-gruzińskiego .
Frekwencja wyniosła 87,6 % .
Zgodę na przyjęcie konstytucji wyraziło 97,7 % głosujących .
26 listopada jest w Abchazji świętem narodowym i dniem wolnym od pracy .
Podział Konstytucji .
Konstytucja składa się z siedmiu rozdziałów .
