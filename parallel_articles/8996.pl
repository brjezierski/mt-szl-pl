Piotr Świąc
Piotr Karol Świąc ( ur .
6 maja 1967 w Gdańsku , zm .
5 marca 2021 w Borczu ) – polski dziennikarz , prezenter telewizyjny , wydawca i autor programów , a także wykładowca i nauczyciel akademicki .
Życiorys .
Kariera telewizyjna .
Ukończył studia na Wydziale Zarządzania i Podyplomowe Studium Dziennikarstwa na Uniwersytecie Gdańskim .
Odbył szkolenia i staże zagraniczne , m.in .
w Niemczech ( Radio Bremen ) .
Był prowadzącym `` Wiadomości '' w TVP1 i gospodarzem porannego pasma ogólnopolskiego w TVP Info .
W latach 1994–2001 był prezenterem studia oprawy TVP1 .
Był dziennikarzem i prowadzącym TVP3 Gdańsk ( programy : `` Panorama '' , `` Forum Panoramy '' i `` Forum Gospodarcze '' ) .
Piotr Świąc został wyróżniony nagrodami środowiska dziennikarskiego na Przeglądzie i Konkursie Oddziałów Terenowych TVP .
Otrzymał również m.in .
nagrodę „ Ostrego Pióra ” , przyznawaną przez Business Centre Club .
Wykładowca akademicki .
Piotr Świąc prowadził zajęcia dydaktyczne i wykłady na Wydziale Nauk Społecznych Uniwersytetu Gdańskiego na kierunku dziennikarstwo i komunikacja społeczna .
Śmierć i pożegnanie .
5 marca 2021 zginął w wypadku samochodowym w miejscowości Borcz na Kaszubach w województwie pomorskim , wracając z planu wieczornego wydania `` Panoramy '' w TVP3 Gdańsk .
Po godzinie 22:20 , w prowadzonego przez niego Volkswagena Golfa najechało jadące z przeciwka w kierunku Żukowa Renault Mégane prowadzone przez 23-letniego mieszkańca powiatu kartuskiego , który z nieznanych przyczyn zjechał na przeciwległy pas ruchu i również poniósł śmierć jako rezultat zdarzenia .
13 marca 2021 po mszy świętej pogrzebowej w archikatedrze oliwskiej , urna z prochami dziennikarza została złożona na Cmentarzu Srebrzysko w Gdańsku .
Pośmiertnie w 2021 został odznaczony Złotym Krzyżem Zasługi .
Życie prywatne .
Syn Barbary i Zbigniewa .
