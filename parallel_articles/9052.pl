Piotrowice ( gromada w powiecie jaworskim )
Piotrowice – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Piotrowice z siedzibą GRN w Piotrowicach utworzono – jako jedną z 8759 gromad na obszarze Polski – w powiecie jaworskim w woj .
wrocławskim , na mocy uchwały nr 14/54 WRN we Wrocławiu z dnia 2 października 1954 .
W skład jednostki weszły obszary dotychczasowych gromad Piotrowice , Chełmiec i Myślinów ze zniesionej gminy Piotrowice oraz Myślibórz ze zniesionej gminy Paszowice w tymże powiecie .
Dla gromady ustalono 21 członków gromadzkiej rady narodowej .
1 stycznia 1972 gromadę zniesiono , a jej obszar włączono do gromady Pomocne , oprócz wsi Piotrowice , którą włączono do gromady Męcinka w tymże powiecie .
