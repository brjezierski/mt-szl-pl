Podegrodzie ( gromada )
Podegrodzie – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Podegrodzie z siedzibą GRN w Podegrodziu utworzono – jako jedną z 8759 gromad na obszarze Polski – w powiecie nowosądeckim w woj .
krakowskim , na mocy uchwały nr 26/IV/54 WRN w Krakowie z dnia 6 października 1954 .
W skład jednostki weszły obszary dotychczasowych gromad Podegrodzie , Juraszowa , Rogi , Naszacowice i Stadło ze zniesionej gminy Podegrodzie w tymże powiecie .
Dla gromady ustalono 23 członków gromadzkiej rady narodowej .
31 grudnia 1961 do gromady Podegrodzie przyłączono wsie Olszana i Olszanka ze zniesionej gromady Olszana .
30 czerwca 1962 do gromady Podegrodzie przyłączono wieś Mokra Wieś z gromady Brzezna .
Gromada przetrwała do końca 1972 roku , czyli do kolejnej reformy gminnej .
Z dniem 1 stycznia 1973 roku reaktywowano gminę Podegrodzie .
