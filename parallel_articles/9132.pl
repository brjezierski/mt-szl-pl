Janów Podlaski ( gromada )
Janów Podlaski – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Janów Podlaski z siedzibą GRN w Janowie Podlaskim utworzono – jako jedną z 8759 gromad na obszarze Polski – w powiecie bialskim w woj .
lubelskim na mocy uchwały nr 5 WRN w Lublinie z dnia 5 października 1954 .
W skład jednostki weszły obszary dotychczasowych gromad Janów Podlaski I , Janów Podlaski II , Janów Podlaski III i Zaborek kol .
oraz miejscowość Wygoda z dotychczasowej gromady Pawłów Stary ze zniesionej gminy Janów Podlaski w tymże powiecie .
Dla gromady ustalono 23 członków gromadzkiej rady narodowej .
29 lutego 1956 do gromady Janów Podlaski włączono wieś Pawłów Stary z gromady Pawłów Nowy w tymże powiecie .
1 stycznia 1960 z gromady Janów Podlaski wyłączono wieś Pawłów Stary , włączając jej obszar do nowo utworzonej gromady Pawłów Stary w tymże powiecie , której została siedzibą GRN ; do gromady Janów Podlaski włączono natomiast wsie Klonownica Mała wieś , Klonownica Plac , Polinów , Mauryki , Nowinki kol. , Polinów , Dąbrowa , kol .
Utkowiec , Zaborek i Janowski przysiółek ze zniesionej gromady Klonownica w tymże powiecie .
1 stycznia 1962 do gromady Janów Podlaski włączono wsie Błonie , Kajetanka , Ostrów , Werchliś i Woroblin ze zniesionej gromady Błonie w tymże powiecie .
1 stycznia 1969 do gromady Janów Podlaski włączono wsie Stare Buczyce , Bubel , Granna , Bubel Łukowiska , Stary Bubel , Jakówki , Nowy Pawłów , Stary Pawłów , Peredyło i Romanów ze zniesionej gromady Stary Pawłów w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie bialskim reaktywowano gminę Janów Podlaski .
