Poryte-Jabłoń ( gromada )
Poryte-Jabłoń ( początkowo `` Poryte Jabłoń '' , bez łącznika ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Poryte Jabłoń z siedzibą GRN w Porytem Jabłoni utworzono – jako jedną z 8759 gromad – w powiecie łomżyńskim w woj .
białostockim , na mocy uchwały nr 18/V WRN w Białymstoku z dnia 4 października 1954 .
W skład jednostki weszły obszary dotychczasowych gromad Poryte Jabłoń , Klimasze , Nagórki , Konopki i Śledzie ze zniesionej gminy Długobórz oraz Zbrzeźnica ze zniesionej gminy Puchały w tymże powiecie .
Dla gromady ustalono 14 członków gromadzkiej rady narodowej .
13 listopada 1954 roku gromada weszła w skład nowo utworzonego powiatu zambrowskiego .
1 stycznia 1958 z gromady Poryte-Jabłoń wyłączono wieś Nagórki , włączając ją do miasta Zambrowa .
31 grudnia 1959 gromadę Poryte-Jabłoń zniesiono włączając jej obszar do nowo utworzonej gromady Zambrów .
