Poznań ( przemówienie )
Poznań – przemówienie wygłoszone w Paryżu przez Alberta Camusa 12 lipca 1956 na wiecu solidarności z robotnikami Poznania protestującymi podczas Poznańskiego Czerwca , zorganizowanym przez francuską partię socjalistyczną .
Camus był współorganizatorem paryskiego wiecu i angażował się w udzielanie pomocy poznaniakom .
Śledząc przebieg procesów wywierał naciski na zachodnie organizacje prawnicze oraz rządy , co w konsekwencji skutkowało łagodzeniem polityki wobec powstańców przez polskich komunistów .
Współpracował z Józefem Czapskim .
Była to postawa stosunkowo odosobniona , ponieważ wśród elit intelektualnych Francji dominowały postawy prokomunistyczne , wspierające prosowieckie rządy w Europie Środkowej .
W swoim przemówieniu Camus ostro krytykował komunizm , w tym postawę premiera Józefa Cyrankiewicza , grożącego wrogom komunizmu odrąbaniem rąk .
Camus stwierdził : `` Jeśli rzeczywiście będzie się stosować tę karę , jak zapewnia polski premier , wkrótce rządzić będą jedynie jednoręcy .
Gdyż rządy te i ich biurokraci nie tylko podnieśli rękę na lud , lecz zadali mu cios , powalili w kałużę krwi '' .
Obnażał też fasadowość i hipokryzję rzekomo ludowego rządu w Polsce : `` W normalnym kraju prawa związków zawodowych pozwalają na pokojową rewindykację żądań robotniczych , ale tam , gdzie nie istnieje prawo do strajków , gdzie prawodawstwo narzucone robotnikom przekreśla jednym pociągnięciem 100 lat zdobyczy związków zawodowych , gdzie robotnikom decyzją urzędu zmniejsza się pensje wystarczające i tak tylko na zaspokojenie podstawowych potrzeb życiowych , co im pozostaje innego jak bunt , krzyk i bunt '' .
Pisał : `` Prawda wygląda tak - i to właśnie miał wyrażać ich krzyk - że nie mieli oni ani chleba , ani wolności , że nie mogą żyć bez jednego ani bez drugiego , że wiedzą - tak samo jak my wszyscy - że te dwie rzeczy są nierozdzielne i że niewolnik , każdy człowiek pozbawiony wolności , otrzymuje chleb jedynie wtedy , gdy takie jest życzenie jego pana '' .
