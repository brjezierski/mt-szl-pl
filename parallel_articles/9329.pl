Pratulin ( gromada )
Pratulin ( 1954 – planowana lecz niezrealizowna nazwa : `` Bohukały '' ; od 1 I 1969 formalnie `` Bohukały '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Pratulin z siedzibą GRN w Pratulinie utworzono – jako jedną z 8759 gromad na obszarze Polski – w powiecie bialskim w woj .
lubelskim na mocy uchwały nr 5 WRN w Lublinie z dnia 5 października 1954 .
W skład jednostki weszły obszary dotychczasowych gromad Bohukały , Pratulin , Łęgi , Krzyczew , Mokrany Nowe i Zaczopki ze zniesionej gminy Bohukały w tymże powiecie .
Dla gromady ( zapisano jako `` gromada Bohukały '' z siedzibą w Bohukałach ) ustalono 22 członków gromadzkiej rady narodowej .
1 stycznia 1960 z gromady Pratulin wyłączono kolonię Krzyczew `` B '' ( dawny dwór ) o powierzchni 31,70 ha , włączając jej obszar do gromady Berezówka w tymże powiecie .
1 stycznia 1962 do gromady Pratulin włączono wieś Derło ze zniesionej gromady Błonie w tymże powiecie .
1 stycznia 1969 do gromady Pratulin włączono wsie Berezówka , Kołyczyn Wieś , Kołczyn Kolonia , Stare Mokrany , Neple i Starzynka ze zniesionej gromady Berezówka w tymże powiecie , po czym gromadę Pratulin zniesiono przez przeniesienie siedziby GRN z Pratulina do Bohukałów i zmianę nazwy jednostki na `` gromada Bohukały '' .
