Prawdziwy Kościół Jezusa
Prawdziwy Kościół Jezusa ( ; ang .
`` True Jesus Church '' ) – wywodzący się z Chin kościół zielonoświątkowy o orientacji sabatariańskiej .
Posiada obecnie 1,5 mln wyznawców w 29 krajach , głównie na terenie ChRL .
Na Tajwanie stanowi trzecie co do wielkości wyznanie protestanckie .
Historia .
Kościół został założony w 1917 roku , na fali dynamicznie rozwijającego się wówczas w Chinach ruchu zielonoświątkowego .
Jego twórcą był prezbiteriański diakon Zhang Lingsheng ( 張靈生 ) , który w prywatnej modlitwie w swoim domu w Tiencinie w dniu 21 grudnia 1909 roku miał dostąpić chrztu w Duchu Świętym oraz objawienia nakazującego święcić szabat .
Wkrótce potem do Zhanga przyłączyli się Paul Wei i Barnabas Zhang , których działalność nadała wspólnocie ostateczny kształt .
Siedziba kościoła mieściła się w Nankinie , a od 1927 roku w Szanghaju .
Barnabas Zhang pod koniec lat 20. wystąpił z kościoła i założył własną wspólnotę w Hongkongu .
W dwudziestoleciu międzywojennym Prawdziwy Kościół Jezusa zanotował szybki rozwój w Chinach , Hongkongu i na znajdującym się wówczas pod panowaniem japońskim Tajwanie , powstały też pierwsze wspólnoty misyjne w Singapurze , Korei , Indonezji oraz na Hawajach .
Po utworzeniu Chińskiej Republiki Ludowej w 1949 roku działalność wspólnoty w Chinach kontynentalnych została gwałtownie zahamowana i spotyka się z licznymi trudnościami .
Zgodnie z zarządzoną przez władze polityką religijną Prawdziwy Kościół Jezusa , podobnie jak inne wspólnoty protestanckie w tym kraju , został włączony do Patriotycznego Ruchu Potrójnej Autonomii , jedynego oficjalnego kościoła protestanckiego .
Wobec prześladowań religijnych , jakie miały miejsce w okresie rewolucji kulturalnej , siedzibę kościoła przeniesiono do Taizhong na Tajwanie , gdzie w 1967 roku zebrał się synod generalny , który ustalił zasady działania wspólnot znajdujących się poza Chinami .
Od 1985 roku siedziba kościoła mieści się w Los Angeles .
Nieformalne odrodzenie się wspólnoty w Chinach nastąpiło po liberalizacji polityki wyznaniowej w latach 80 .
Doktryna .
Prawdziwy Kościół Jezusa należy do grona wspólnot modalistycznych i świętujących szabat zamiast niedzieli .
Podkreśla się szczególną wagę trzech sakramentów : chrztu , eucharystii oraz umywania nóg , przy czym bez przyjęcia chrztu nie można uzyskać pozostałych dwu .
Chrzest uwalnia człowieka od grzechów i napełnia go Duchem Świętym .
Potwierdzeniem odrodzenia się poprzez chrzest jest otrzymanie daru mówienia językami , będącego głównym przejawem duchowości kościoła .
Boże Narodzenie odrzuca się jako praktykę pogańską .
