Pruszcz ( gromada w powiecie świeckim )
Pruszcz – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Pruszcz z siedzibą GRN w Pruszczu utworzono – jako jedną z 8759 gromad na obszarze Polski – w powiecie świeckim w woj .
bydgoskim , na mocy uchwały nr 24/12 WRN w Bydgoszczy z dnia 5 października 1954 .
W skład jednostki weszły obszary dotychczasowych gromad Pruszcz , Bagniewo , Bagniewko , Gołuszyce , Wałdowo , Łowin i Luszkówko ze zniesionej gminy Pruszcz w powiecie świeckim oraz obszar dotychczasowej gromady Mirowice ze zniesionej gminy Dobrcz w powiecie bydgoskim w tymże województwie .
Dla gromady ustalono 25 członków gromadzkiej rady narodowej .
31 grudnia 1959 do gromady Pruszcz włączono obszar zniesionej gromady Niewieścin w tymże powiecie oraz wieś Łaszewo ze znoszonej gromady Korytowo w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie świeckim reaktywowano gminę Pruszcz .
