Pruśce ( gromada )
Pruśce – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Pruśce z siedzibą GRN w Pruścach utworzono – jako jedną z 8759 gromad na obszarze Polski – w powiecie wągrowieckim w woj .
poznańskim , na mocy uchwały nr 40/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Pruśce , Sierniki i Wiatrowiec ze zniesionej gminy Wągrowiec-Południe w tymże powiecie .
Dla gromady ustalono 12 członków gromadzkiej rady narodowej .
Gromadę zniesiono 1 stycznia 1959 , a jej obszar włączono do nowo utworzonej gromady Wągrowiec-Południe w tymże powiecie .
