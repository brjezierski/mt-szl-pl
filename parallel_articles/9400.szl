Przesieka Ślōnskŏ
Przesieka Ślōnskŏ to bōł niyzamiyszkały do niyskorego strzedniowieku ( 15. stolecie ) a ciynżki do przebyciŏ pas gynstych lasōw biygnōncy ôd Złotych Gōr kole wsi Budzōw i bez Dzbōnōw ku połedniowymu weschodu miyndzy Guchołazami a Prudnikym , potym wzduż gōrnego biygu Ścinawy Niymodlińskij i dolnego biygu Kłodzkij Nysy do Ôdry kerŏ przekrŏczała koło grodu w Ryczynie , dalij weschodnim krajym rzyki Stobrawy , a ôd jeji postrzodkowego biygu na pōłnocny weschōd w bliż Namysłowa i Byczyny .
Przōdzij Przesieka Ślōnskŏ stanowiyła granicã , ôddzielajōncõ terytoria dwōch ślōnskich plymiōn – Ślynżanōw a Ôpolanōw .
We 12. stoleciu wzduż Przesieki uzdanŏ ôstała granicã Dolnego a Gōrnego Ślōnska .
Przesieka Ślōnskŏ dugi czas bōła naturalnōm przeszkodōm militarnōm , kerŏ chrōniyła ôkolice Ôpola przed najazdami plymiōn morawskich i czeskich .
Jednak niy przeszkodziyła husytōm w najeździe na Ślōnsk we 1420 roku .
