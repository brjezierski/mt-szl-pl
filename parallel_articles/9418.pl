Przystajń ( gromada )
Przystajń – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Przystajń z siedzibą GRN w Przystajni utworzono – jako jedną z 8759 gromad na obszarze Polski – w powiecie kłobuckim w woj .
stalinogrodzkim , na mocy uchwały nr 19/54 WRN w Stalinogrodzie z dnia 5 października 1954 .
W skład jednostki weszły obszary dotychczasowych gromad Antoniów , Bagna , Brzeziny , Górki , Kuźnica Nowa , Kuźnica Stara , Podłęże Szlacheckie , Przystajń i Stany ze zniesionej gminy Przystajń w tymże powiecie .
Dla gromady ustalono 27 członków gromadzkiej rady narodowej .
20 grudnia 1956 województwo stalinogrodzkie przemianowano ( z powrotem ) na `` katowickie '' .
1 stycznia 1958 do gromady Przystajń przyłączono wsie Michalinów i Mrówczak ze zniesionej gromady Kostrzyna w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie kłobuckim reaktywowano gminę Przystajń .
