Puchaczów ( gromada )
Puchaczów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Puchaczów z siedzibą GRN w Puchaczowie utworzono – jako jedną z 8759 gromad na obszarze Polski – w powiecie lubelskim w woj .
lubelskim na mocy uchwały nr 12 WRN w Lublinie z dnia 5 października 1954 .
W skład jednostki weszły obszary dotychczasowych gromad Puchaczów , Brzeziny , Turowola , Starawieś i Wesołówka ze zniesionej gminy Brzeziny w powiecie lubelskim oraz obszar dotychczasowej gromady Bogdanka ze zniesionej gminy Wiszniewice w powiecie chełmskim w tymże województwie .
Dla gromady ustalono 27 członków gromadzkiej rady narodowej .
1 stycznia 1960 do gromady Puchaczów włączono kolonię Albertów ze zniesionej gromady Malinówka w tymże powiecie .
31 grudnia 1961 do gromady Puchaczów włączono wsie Nadrybie , Nadrybie Dwór i Nadrybie Ukazowe ze znoszonej gromady Garbatówka w powiecie chełmskim w tymże województwie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie lubelskim utworzono gminę Puchaczów ( od 1999 gmina Puchaczów znajduje się w powiecie łęczyńskim w woj .
lubelskim ) .
