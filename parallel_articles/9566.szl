Pyńis
Pyńis to je narzůnd kopulacyjny uod samcůw cyckoczy a ńykerych inkszych kryngowcůw ( majům go tyż ńykere gady a ptoki ) .
Budowa .
Pyńis ( łać .
`` membrum virile '' ) – narzůnd hůmologiczny babskigo klitora .
U chopůw bez pyńis przebjygo uostatńi uodćinek układu moczowego .
Skłodo śe s dwůch růwnoległych ćoł jamistych a ćała gůmbczastego kere formuje żołůńdź pyńisa a łopuška , a uosłańo tyż cewka moczowo .
Pyńis dojzdrzałego a sprownygo seksualńy chopa mo zdolność ku erekcyje , we keryj krew wypołńo ćaua jamiste a skirz tego pyńis rubńe a stowo śe twardy .
Dugość pyńisa .
Istńije mynga mitůw na tymat wpływu dugośći pyńisa na seksualno satysfakcyjo uod baby .
Seksuologi prawjům , co ńy je to prowda , skirz tego co sztandardowo dugość pyńisa we spoczynku to 6–10 cm , a we zwodźe 11–16 cm , a dugość pochwy to sztandardowo ůng .
10 cm .
Podszukowańa , we kerych wyńik podowo sům badany , sům poważane za scygańůne , skirz tego co chopy zawyżajům jejich wyńiki .
Badańa robjůne uod naukowcůw dowajům wyńiki půmjyndzy 13 a 14,5 cm .
Trefjajům śe atoli uodchylyńa we uobje strůny , uod 7 cm ( mikropyńis ) do aże 30 cm , nale tako srogość je fest a fest rzodko .
