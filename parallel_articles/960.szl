Adwyntkranc
Adwyntkranc to je elymynt krześcijōńskij tradycyje , co symbolizuje upływ sztyrech tydni Adwyntu we kalyndŏrzu liturgicznym Kościoła zachodnigo .
Je to tradycyjnie praktyka luterańskŏ , chociŏż przeniosła sie na inksze krześcijōńske zawiyrzyniŏ .
Je to zielōny wiyniec ze sztyryma świycami , a czasym tyż z piōntōm , biołōm świycōm na postrzodku .
Ôd piyrszyj niydziele Adwyntu zapŏlyniu świyc może tŏwarziszyć czytanie Biblije , nŏbożyństwo i pŏciyrz .
We niyskorniyjsze niydziele zapŏlŏ sie ekstra świycã , aże do ôstatnij niydziele Adwyntu zapŏlōm sie wszyjske sztyry .
Niykere adwyntkrance zawiyrajōm piōntõ świycã Krystusa , zapŏlanõ we Wilijõ abo w Gody .
Zwyk tyn wywodzi sie z ôbtoczyniŏ familijnego , ale rozeszoł sie tyż we publicznym kulcie .
