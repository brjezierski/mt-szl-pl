Půłnocno Macedůńijo
Republika Půłnocnyj Macedůńije ( mac .
`` Република Северна Македонија '' ) – państwo na Bałkańskim Půłwyspje , powstołe po rozpadńyńću śe Jugoslawije .
Geografijo .
Macedůńijo je krajym głůwńy gůrskym a wyżynnym .
Na teryńe cołkigo kraju sům porozćepowůne masywy gůrske , s kerych nojwjynkszy a nojwyższy to Szar Płanina .
Mjyndzy masywůma leżům kotliny – Prilepsko Pole , we dolińe Crnyj Reki , Polog we dolińe gůrnygo Wardaru , Owcze Pole a Koczansko Pole nad Bregalńicům a tyż dolńy wjynkszych rzyk – Strumicy , Wardaru a Drinu .
Nojwjynkszům a nojdugszům rzykům je Wardar ( 320 km ) , kerego najwjynkszymi dopływůma sům Treska , Pczińa , Bregalńica a Crna Reka , krům tego terytoryjo Půłnocnyj Macedůńije uodwodńujům jeszcze Strumica a Drin ( kery noleży do zlewiska Adrjatyckigo Morza ) .
