Poniec ( gromada )
Poniec – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Poniec z siedzibą GRN w mieście Poniecu ( nie wchodzącym w skład gromady ) utworzono – jako jedną z 8759 gromad na obszarze Polski – w powiecie gostyńskim w woj .
poznańskim , na mocy uchwały nr 20/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Drzewce , Dzięczyna , Janiszewo , Miechcin , Śmiłowo i Wydawy oraz niektóre parcele według planów PGR Dzewce i karty 1 obrębu Czarkowo z dotychczasowej gromady Czarkowo ze zniesionej gminy Poniec w powiecie gostyńskim , a także obszar dotychczasowej gromady Waszkowo ze zniesionej gminy Bojanowo w powiecie rawickim w tymże województwie .
Dla gromady ustalono 17 członków gromadzkiej rady narodowej .
1 stycznia 1960 do gromady Poniec włączono miejscowości Sarbinowo , Szurkowo i Włostki ze zniesionej gromady Sarbinowo w tymże powiecie .
31 grudnia 1961 z gromady Poniec wyłączono część obszaru wsi Wydawy ( osiedle przy ul .
Rydzyńskiej ) , włączając ją do miasta Ponieca w tymże powiecie .
4 lipca 1968 do gromady Poniec włączono obszar zniesionej gromady Łęka Mała w tymże powiecie .
1 stycznia 1970 do gromady Poniec włączono 699,93 ha z miasta Poniec w tymże powiecie , natomiast 17,86 ha ( część wsi Wydawa ) z gromady Poniec włączono do miasta Poniec .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie gostyńskim reaktywowano gminę Poniec .
