Racot ( gromada )
Racot – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Racot z siedzibą GRN w Racocie utworzono – jako jedną z 8759 gromad na obszarze Polski – w powiecie kościańskim w woj .
poznańskim , na mocy uchwały nr 26/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Choryń , Darnowo , Katarzynin , Racot i Wyskoć oraz części wsi : Gryżyna ( karta mapy 1 , działki 18-20 ) , Spytkówki ( karta mapy 1 , parcele 31-32 ) i Witkówki karta mapy 3 , parcele 17-19 i 36 ) z dotychczasowych gromad Gryżyna , Spytkówki i Witkówki ze zniesionej gminy Racot w tymże powiecie .
Dla gromady ustalono 22 członków gromadzkiej rady narodowej .
1 stycznia 1960 do gromady Racot włączono obszar zniesionej gromady Gryżyna w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie kościańskim reaktywowano gminę Racot ( zniesiono ją ponownie w styczniu 1976 ) .
