Radgoszcz ( gromada w powiecie międzychodzkim )
Radgoszcz – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Radgoszcz z siedzibą GRN w Radgoszczy utworzono – jako jedną z 8759 gromad na obszarze Polski – w powiecie międzychodzkim w woj .
poznańskim , na mocy uchwały nr 29/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Mierzyn , Mokrzec , Radgoszcz i Sowiagóra oraz miejscowości ( leśniczówki ) Drzewce , Mokrzec , Sowiagóra , Średnica , Radusz , Zwierzyniec i Żmijowiec z dotychczasowej gromady Międzychód-Nadleśnictwo ze zniesionej gminy Międzychód , a także osiedle Puszcza z miasta Międzychód w powiecie międzychodzkim w woj .
poznańskim ; wreszcie obszar dotychczasowej gromady Piłka ze zniesionej gminy Krobielewko w powiecie skwierzyńskim w woj .
zielonogórskim .
Dla gromady ustalono 10 członków gromadzkiej rady narodowej .
Gromadę zniesiono 1 stycznia 1960 , a jej obszar włączono do nowo utworzonej gromady Międzychód w tymże powiecie .
