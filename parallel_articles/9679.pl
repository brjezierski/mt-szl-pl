Radłów ( gromada w powiecie ostrowskim )
Radłów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Radłów z siedzibą GRN w Radłowie utworzono – jako jedną z 8759 gromad na obszarze Polski – w powiecie ostrowskim w woj .
poznańskim , na mocy uchwały nr 32/54 WRN w Poznaniu z dnia 5 października 1954 .
W skład jednostki weszły obszary dotychczasowych gromad Jaskółki , Jelitów , Radłów , Rąbczyn i Świeligów ze zniesionej gminy Raszków w tymże powiecie .
Dla gromady ustalono 17 członków gromadzkiej rady narodowej .
1 stycznia 1962 z gromady Radłów wyłączono miejscowość Świeligów , włączając ją do gromady Gorzyce Wielkie w tymże powiecie , po czym gromadę Radłów zniesiono , a jej ( pozostały ) obszar włączono do gromady Raszków tamże .
