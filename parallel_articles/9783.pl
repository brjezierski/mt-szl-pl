Wola Raniżowska ( gromada )
Wola Raniżowska – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Wola Raniżowska z siedzibą GRN w Woli Raniżowskiej utworzono – jako jedną z 8759 gromad na obszarze Polski – w powiecie kolbuszowskim w woj .
rzeszowskim na mocy uchwały nr 23/54 WRN w Rzeszowie z dnia 5 października 1954 .
W skład jednostki wszedł obszar dotychczasowej gromady Wola Raniżowska oraz 33 ha z dotychczasowej gromady Korczowiska ze zniesionej gminy Raniżów w tymże powiecie .
Dla gromady ustalono 21 członków gromadzkiej rady narodowej .
Gromada przetrwała do końca 1972 roku , czyli do kolejnej reformy gminnej .
