Raniżów ( gromada )
Raniżów – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Raniżów z siedzibą GRN w Raniżowie utworzono – jako jedną z 8759 gromad na obszarze Polski – w powiecie kolbuszowskim w woj .
rzeszowskim na mocy uchwały nr 23/54 WRN w Rzeszowie z dnia 5 października 1954 .
W skład jednostki wszedł obszar dotychczasowej gromady Raniżów oraz przysiółek Krzaki Wolskie z dotychczasowej gromady Wola Raniżowska ze zniesionej gminy Raniżów w tymże powiecie .
Dla gromady ustalono 18 członków gromadzkiej rady narodowej .
1 stycznia 1960 do gromady Raniżów włączono obszar zniesionej gromady Staniszewskie w tymże powiecie .
31 grudnia 1961 do gromady Raniżów włączono obszar zniesionej gromady Mazury w tymże powiecie .
31 grudnia 1964 ze wsi Mazury w gromadzie Raniżów wyłączono przysiółek Turza-Zalas o powierzchni 136 ha 12 a , włączając go do wsi Turza w gromadzie Sokołów w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie kolbuszowskim reaktywowano gminę Raniżów .
