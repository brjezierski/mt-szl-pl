Rejowiec ( gromada w powiecie chełmskim )
Rejowiec – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Rejowiec z siedzibą GRN w Rejowcu ( wówczas wsi ) utworzono – jako jedną z 8759 gromad na obszarze Polski – w powiecie chełmskim w woj .
lubelskim na mocy uchwały nr 7 WRN w Lublinie z dnia 5 października 1954 .
W skład jednostki weszły obszary dotychczasowych gromad Kobyle , Rejowiec kol. , Rejowiec osada i Wólka Rejowiecka ze zniesionej gminy Rejowiec w tymże powiecie .
Dla gromady ustalono 26 członków gromadzkiej rady narodowej .
1 stycznia 1958 do gromady Rejowiec włączono wsie Marynin , Hruszów i Siedliszczki oraz kolonię Hruszów i PGR Hruszów ze zniesionej gromady Marynin w tymże powiecie .
1 stycznia 1960 do gromady Rejowiec włączono obszar zniesionej gromady Niedziałowice w tymże powiecie .
Gromada przetrwała do końca 1972 roku , czyli do kolejnej reformy gminnej .
1 stycznia 1973 w powiecie chełmskim reaktywowano gminę Rejowiec .
