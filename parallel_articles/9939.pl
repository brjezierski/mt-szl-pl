Rockall
Rockall ( Waveland ) – mała , niezamieszkana , skalista wysepka o średnicy ok. 30 m i wysokości 22 m , położona na Atlantyku ( współrzędne geograficzne 57°35′N 13°41′W ) .
Leży 480 km na zachód od Manish Point , North Uist w Szkocji oraz 424 km na północny zachód od Donegal w Irlandii .
Wysepka ta jest pozostałością dawnego wulkanu – jego granitowego rdzenia .
Jest najwyższym punktem rozległego wyniesienia dna Atlantyku , znanego jako Rockall Bank : głębokość morza w tym rejonie wynosi ok. 200 m. Jest bardzo trudno dostępna ze względu na strome ściany budującej ją skały i fakt , że praktycznie zawsze rozbijają się o nią fale .
Przez wiele wieków wysepka stanowiła w nocy i we mgle poważne zagrożenie dla statków pływających między Szkocją a portami u ujścia Rzeki Św .
Wawrzyńca na kontynencie amerykańskim .
Pierwszego zanotowanego lądowania na skale Rockall dokonał 8 września 1811 r. porucznik Basil Hall z kilkoma towarzyszami z angielskiego okrętu „ Endemyion ” .
W czasie II wojny światowej w jej pobliżu niemieckie U-Booty urządzały zasadzki na alianckie konwoje atlantyckie .
Przez wiele lat wyspa jest terytorium spornym pomiędzy Irlandią , Islandią , Wyspami Owczymi i Wielką Brytanią .
Należy obecnie do Brytyjskiej EEZ .
W 1955 r. oddział desantowy brytyjskiej marynarki wojennej z okrętu „ Videl ” dokonał drugiego znanego lądowania na wysepce , anektując Rockall dla Korony Brytyjskiej .
18 lat później specjalna ustawa ( Island of Rockall Act ) z 1972 r. proklamowała wysepkę częścią Hebrydów – wysp położonych u zachodniego wybrzeża Szkocji ( tzw .
`` Western Isles '' ) .
Latem tego samego roku ekipa specjalistów , desantujących się na wysepkę ze śmigłowca Royal Navy , startującego z pokładu okrętu HMS „ Engadine ” , zainstalowała na niej automatyczną latarnię świetlną , rzucającą błyski co 15 sekund .
Zamontowany w boi akumulator wystarczał na ok. 1 roku działania .
Inżynierom i technikom towarzyszyli geologowie , którzy pobrali próbki skał z wysepki Rockall oraz niedalekiej , ukrytej tuż pod powierzchnią wody rafy o nazwie Św .
Helena .
W 2010 roku Wyspy Owcze złożyły do ONZ wniosek o rozsądzenie przynależności wyspy .
ONZ zapowiedziało odniesienie się do tej kwestii w następnym roku .
Spór o przynależność wyspy rozgorzał na nowo z chwilą potwierdzenia znanych już od lat 70. przypuszczeń , że wody wokół niej kryją bogate złoża ropy i gazu .
Ponadto są tam również cenne łowiska ryb .
