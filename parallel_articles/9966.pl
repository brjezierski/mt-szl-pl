Rożniątów ( gromada )
Rożniątów ( od 31 XII 1959 `` Szymiszów '' ) – dawna gromada , czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972 .
Gromady , z gromadzkimi radami narodowymi ( GRN ) jako organami władzy najniższego stopnia na wsi , funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973 , tym samym wypierając organizację gminną w latach 1954–1972 .
Gromadę Rożniątów z siedzibą GRN w Rożniątowie utworzono – jako jedną z 8759 gromad na obszarze Polski – w powiecie strzeleckim w woj .
opolskim , na mocy uchwały nr VII/30/54 WRN w Opolu z dnia 4 października 1954 .
W skład jednostki weszły obszary dotychczasowych gromad Rożniątów , Szymiszów i Dolna ze zniesionej gminy Szymiszów w tymże powiecie .
Dla gromady ustalono 27 członków gromadzkiej rady narodowej .
31 grudnia 1959 do gromady Rożniątów włączono wieś Kalinów ze zniesionej gromady Kalinów w tymże powiecie , po czym gromadę Rożniątów zniesiono przez przeniesienie siedziby GRN z Rożniątowa do Szymiszowa i zmianę nazwy jednostki na `` gromada Szymiszów '' .
