Spiyrōmy fiyrmy, co poszukujōm ôptymalnyj ubezpieczyniowyj ôchrōny i negocjujymy dō nich nojlepsze cyny
My sōm licyncjōnowany ubezpieczyniowy broker, co przinosi usugi ôd 2010 roku (na mocy zwōle KNF nr 1660/10).
Nasz zespōł tworzōm profesjōnalni doradcy, co fest rozumiōm potrzeby biznesu, durch mōnitorujōm rynek i szukajōm ôpcyji, co społniajōm ôczekowania ôd nojbarzij wymogajōncych Klijyntōw.
Na Jejich prośba narychtujymy zestawiynie atrakcyjnych rozwiōnzań, co ś nich bydōm mogli wybrać wariant nojużyteczniyjszy do swojigo biznesu. 
Dziynki siylnyj negocjacyjnyj pozycyji, skutecznie reprezyntujymy naszych Klijyntōw w czasie dogodywanio ze Ubezpieczycielym warōnkōw i cyny polizy jak tyż w czasie procesu likwidacyje szkōd. 
Co ważne - za usugi brokerskie niy pobiyrōmy żodnych ôpłatōw, bo za to zapłaci wybrany bez Wos Ubezpieczyciel. 
Sōm my ze Ślōnska i możno bez to we DNA naszyj fiyrmy sōm zakodowane tradycyjne werty, take jak rzytelność i wysoki etos roboty.
Swoja rynkowo pozycyjo zbudowali my na zaufaniu ôd Partnyrōw, co uzdali sie porōnczyć nōm reprezyntowanie włosnych interesōw w kōntaktach z Ubezpieczycielami. 
Niykerzi już ôd porunostu lot korzistajōm ze naszego sparcio!
Bez to, że my sōm instytucyjo, co podlygo kōntroli Kōmisyje Dozoru Financowego, zapewniōmy połno transparyntność roboty.
Nasz nojsrogszy kapitał to sōm ludzie.
Fachmany z dōmyny ubezpieczyń, krzi posiadajōm cynne doświadczynie i radzi dzielōm sie wiedzōm i poradzōm skutecznie zadbać ô interesa ôd Klijyntōw.
Pochodzymy ze Ślōnska, kaj durch trzimie sie etos roboty.
To sprawio, iże we wszyskim, co robiymy, starōmy sie dōnżyć do perfekcyje.
Zapewniōmy szyroki wybōr brokerskich usug, kere sōm ôdpowiedziōm na potrzeby biznesu.
Nasze propozycyje zakłodajōm tak użycie istniejōncych norzyńdzi, jak i tworzynie nowatorskich rozwiōnzań ubezpieczyniowych, takich jak:
Ôkryślynie istniejōncych ryzyk;
Narychtowanie indywidualnego programu ubezpieczyniowego, co ôkryśli tyż ryzyko, jak tyż przipasowanie go do specyfiki podmiotōw;
Negocjacyjo ôsobliwych warōnkōw ubezpieczynio do dostanio ôdpednij ôchrōny ubezpieczyniowyj przi jednoczesnyj minimalizacyji kosztōw;
Ôbsuga wdrōżōnego programu jak tyż teroźnyj analizy ubezpieczyniowych potrzeb;
Pōmocy w likwidacyji ubezpieczyniowych szkōd.
By ôgraniczyć do minimum potyncjalne zagrożynia, zapewniōmy Klijyntōm dostymp do zaawansowanych ubezpieczyniowych programōw, jak tyż programōw zarzōndzanio ryzykym.
Nasze usugi sōm ôdpowiedziōm na potrzeby swiōnzane ze roztōmajtymi sferami życio jak tyż fachowyj działalności. Doradzōmy przi zawarciu ubezpieczyń majōntkowych, zapowiedzialności cywilnyj, kōmunikacyjnych, transportowych, na życie, ôsobowych, ale tyż financowych i budowlanych.
W katalogu naszych fiyrmowych wertōw ôsobliwy plac zajmujōm: zaangażowanie jak tyż rzytelność. 
Niyznoleżnie ôd karakteru i skale zlecynio, starōmy sie, by Klijyncio dostali nojszyrszy zakres ôchrōny w nojatrakcyjniyjszyj cynie. 
To prawie dziynki nojwyższym sztandardōm ôbsugi, zbudowali my swoja pozycyjo na ciynżkim rynku ubezpieczyń.
Stojymy ô to, coby ôferowane ôd nos rozwiōnzania były ściśle dopasowane do ôczekowań ôd Partnyrōw. 
Bez to unikōmy drōg na przimy i uniwerzalnych szablōn. 
Podwiela przedstawiymy Klijyntowi ôsobliwo ôferta, nojprzōd ôzprawiōmy i dokōnujymy ôsobliwyj analizy jego potrzeb.
Radzi siōngōmy po rozwiōnzania IT. 
Dziynki tymu nasze Kliynty mogōm korzistać z poryncznego brokerskigo systymu, co zapewnio dostymp onlajn do ważnych informacyji: terminōw rat, ôkresōw ekspiracyje polizōw jak tyż statusōw zgłoszōnych za naszym postrzednictwym szkōd.
Regularne miary termowizyjne to jedyn z wymogōw stawianych ôd Ubezpieczycieli.
Coby wyjś naprzeciw ôczekowaniōm naszych Klijyntōw, przidali my do ôferty podszukowania ryalizowane ze pōmocōm szpecjalistycznyj kamery. 
Naszo usuga niy ino przizwoli Wōm warcij i wygodnij załatwić formalności, ale tyż dowo nowe światło na kwestyje bezpieczyństwa.
POJAKYMU PONASZYMU.PL?
Slōnsko godka to bōła piyrszo mowa, w keryj wyszkolyli mie moje ôjce.
Niyskorzij po ślōnsku godołech tyż na placu i na pauzach we szkole.
Nasza godka bōła dō mie fest wertowno, beztōż chciołech, coby inksi tyż mieli możność sie z niōm ôbznajōmić.
Skuli tego sprowiōłech (do kupy z kamratym) facebookowy fanpage Slōnski suchar na dzisiej, poczōn żech tyż rychtować teksty po ślōnsku do lokalnych cajtōngōw.
Yntlich zaczōn żech przekłodać na ślōnski.
Robota przi ślōnskij godce dowo mi kupa uciechy, tym barzij, co bez to ślōnskigo je wszyndy coroz wiyncyj.
A to je do mie fest ważne.
Beztōż ôdewrziłech piyrsze na świycie biōro przekłodōw, kere szpecyjalizuje sie we ślōnskij godce.
Zaproszōm Cie do spōłprocy z naszym zespołym.
To filologi, fachmany ôd nowych technologijōw, ale zaôbycz ludzie, kerzi przajōm ślōnskij godce.
Kej ôbieresz nasze usugi, to mosz gwarancyjo, co dostaniesz przekłod wielgij jakości.
Sōm u nos szpecjalisty z roztōmajtych fachōw, ale mōmy spōlne jedno – przajymy ślōnskij godce.
Ôferujymy Ci wiedza i ôbeznanie, ale tyż grajfka do godki i ślōnsko akuratność.
Po ślōnsku godo ôd bajtla, pisze już wiyncyj jak dziesynć lot.
Spōłtworził fanpage „Ślōnski suchar na dzisiej” na Facebooku, pisoł tyż teksty pō ślōnsku do Nowej Gazety Śląskiej.
Miyszko w Katowicach.
Szkolōno za bohemistka.
Członek zarzōndu towarzistwa Pro Loquela Silesiana.
Pisze ślōnski blog ô kuchni „Basia Maszkeci”, publikowała tyż na portalu Gryfnie i w Nowej Gazecie Śląskiej.
W dōma szkoli swojigo chopa we ślōnskij godce.
Narodzōny w Katowicach, ôdchōwany w Pszczynie.
Magister filologii polskij, projektant graficzny – robi przi rychtowaniu ksiōnżek i inkszych wydawnictw, tyż po ślōnsku.
Przekłodo na ślōnski ôd poru lot, rychtuje tyż redakcyjo ksiōnżek po ślōnsku („Kōmisorz Hanusik”, „Dante i inksi”, „Prōmytojs przibity” i inksze).
Pisze blog pō naszymu.
Narodzōny w Bytōmiu.
Przekłodo literatura; do dzisiej ukozały sie jego przekłady „Dracha” Twardocha, „Małego Princa” Exupéry’ego i „Godnij Pieśni” Dickensa.
Autōr ślōnskij wersyje Euro Truck Simulator 2 – piyrszyj kōmputrowyj gry po ślōnsku.
Spōłzałożyciel webplacu klopsztanga.eu i nojsrogszego ślōnskigo fanpage’a na Facebooku, Ślōnskigo suchara na dzisiej.
Kludzi wideoblog „Chwila z Gŏdkōm”
Kożdy, baji nojmyńszy projekt, je dō nos ważny i wertowny. 
Zaproszōmy Cie do kōntaktu – zazwōń abo napisz do nos. 
Bydymy radzi, kej bydymy mogli ôbgodać detajle spōłprocy. Cuzamyn ôbierymy nojlepszy knif.
Ślōnsko godka widzōm niy ino wielge fyrmy, ale tyż lokalni gyszefciorze, dyrechtōry państwowych instytucyjōw i towarzistwa non-profit.
Przistōń dō nich i ôstōń tajlōm rynesansu ślōnskij godki.
Doradzymy Ci tyż, jako trza rychtować skuteczno ryklamowo kampanijo do ślōnskego kliynta.
Poradzymy Ci tyż zrychtować prōmocyjo na fanpage „Ślōnski suchar na dzisiej”, kerymu przaje bezma 90 tauzynōw ludziōw na Facebooku.
Dej nōm znać, co Ci sie zdo.
Skōntaktujymy sie wartko i dōmy Ci ôdpedzynie na wszyjske Twoje pytania.
Szukosz fachmanōw, kere narychtujōm do Ciebie ryklamowo kampanijo pō ślōnsku? 
Cylnołżeś idealne - chyntnie to do Ciebie zrobiymy! 
Kej potrza Ci konceptu marketingowyj akcyje, treści ryklamy pō naszymu abo ślōnskigo lektora, kery nagro prōmocyjny podcast do Twojich kliyntōw z Gōrnego Ślōnska, to sōm my do Twojij dyspozycyje!
Narychtujymy do Ciebie:
ślōnske teksty ryklamowe podle briefu
plany kampanije ryklamowyj w mediach tradycyjnych i społecznościowych
materiały do outdoorowych akcyjōw promocyjnych
atrakcyjny copywriting po ślōnsku
graczki i kōnkursy po ślōnsku
ryklamy do radyjoka ze ślōnskim lektorym
ryklamy wideo pō naszymu
treści po ślōnsku w social mediach
Chyntnie robiymy zlecynia z krōtkim terminym!
Szukŏcie profesjōnalnej i nowoczesnej firmy do przekludzin w Katowicach? 
Co może jeszcze lepij świŏdczyć ô tym, co zdŏ sie z nami spōłprŏcować, aniżeli pozytywne porynczynia?! 
Ôd 1996 r. niy ustŏwōmy, coby sprŏwiać transportowe usugi na jak nŏjwiynkszym poziōmie. 
Ôpinije naszych Klijyntōw sōm bezcynne – pozwalajōm nōm zeznajōmić własne możliwości i druś nŏs motywujōm. 
Kŏżdy dziyń starōmy sie tōż ô utrzimanie dotynczŏsowych sztandardōw jakości i wkludzōmy moderne idyje. 
Wejrzij na ôpinije ô Trans-Speed. 
Wejrzij sie, co myślōm ô nŏs setki Klijyntōw indywidualnych i biznesowych!
Jak mogymy Cie spomōc?
Przekludzymy Cie jak ino bydziesz chcioł! 
Rychtujymy przekludziny miyszkań, chaupōw, magazynōw, biōr, gyszeftōw i inkszych lokali.
Z nami bajzel niy mŏ szans! 
Łōnaczymy lidwidacyje i wychrōnianie ôbiektōw miyszkalnych i komercyjnych a tyż budynkōw gospodarczych.
Ôferujymy transport drobnicowy i gabarytowy. 
Wożymy tyż meble i sprzynt RTV/AGD ze gyszeftu na kōnkretnŏ adresa.