<doc id="311679" url="https://pl.wikipedia.org/wiki?curid=311679" title="Northrop T-38 Talon">
Northrop T-38 Talon

Northrop T-38 Talon – amerykański ponaddźwiękowy samolot szkolno-treningowy, pierwsza tego typu maszyna na świecie zbudowana dla celów szkolenia pilotów do lotów z prędkościami ponaddźwiękowymi.
Historia.
T-38 został zaprojektowany przez firmę Northrop w połowie lat 50. XX wieku jako odmiana szkolno-treningowa lekkiego myśliwca N-156. Chociaż Siły Powietrzne Stanów Zjednoczonych nie były zainteresowane lekkim myśliwcem, to jego dwumiejscowa wersja szkolno-treningowa doskonale nadawała się do zastąpienia wysłużonych samolotów T-33 Shooting Star. Pierwszy z trzech zamówionych prototypów oznaczonych jako YT-38 wzbił się w powietrze 10 marca 1959 roku, a po dość krótkich zakończonych sukcesem testach, zamówiono pierwszą partię samolotów, których dostawy rozpoczęły się w 1961 roku. Oficjalnie samolot został przyjęty do uzbrojenia pod oznaczeniem T-38 Talon 17 marca tego samego roku. Do zaprzestania produkcji w roku 1972 wyprodukowano 1187 egzemplarzy T-38 na których do roku 2005, w którym wstępnie planowano wycofanie go ze służby, wyszkolono ponad 50 tysięcy pilotów.
T-38 posiada dwie otwierane oddzielnie kabiny pilotów w układzie tandem, z miejscem instruktora w tylnej i ucznia w przedniej. Większość maszyn wyprodukowano w wersji T-38A, a tylko nieznaczną liczbę egzemplarzy w wersji T-38B przystosowanej do ćwiczeń z uzbrojeniem. W tym celu zamontowano celownik i dodano możliwość przenoszenia zasobnika z uzbrojeniem strzeleckim, niekierowanymi pociskami rakietowymi lub bomby na jednym węźle podkadłubowym
W 2003 roku 562 wciąż pozostające w użyciu egzemplarze poddano modernizacji struktury płatowca i awioniki w celu wydłużenia okresu jego używania do roku 2020. W ramach modernizacji systemów elektronicznych dodano wyświetlacz HUD, systemy nawigacyjne GPS i INS (inercjalny system nawigacyjny), oraz system ostrzegania o niebezpieczeństwie kolizji TCAS. Zmodernizowano również silniki. Zmodernizowana wersja nosi oznaczenie T-38C i do tego standardu zmodernizowano wszystkie samoloty wersji "A" i "B".
Innymi użytkownikami T-38 poza Siłami Powietrznymi USA są siły powietrzne Niemiec, Portugalii, Tajwanu i Turcji. Użytkownikami T-38 jest również NASA szkoląca na nim astronautów, mała ich liczba znajduje się również w rękach prywatnych. Obecnie wykorzystywany także podczas szkolenia polskich pilotów F-16.
Wersja myśliwska samolotu zaprojektowanego jako N-156 została ostatecznie zaakceptowana na potrzeby programu pomocy militarnej dla krajów słabiej rozwiniętych i wdrożona do produkcji pod nazwą F-5 Freedom Fighter. Wiele z użytkowanych w różnych krajach samolotów F-5 przystosowano do celów szkolno-treningowych po wprowadzeniu na uzbrojenie tych krajów nowszych samolotów myśliwskich.
Ze względu na niskie koszty utrzymania T-38 i niskie zużycie paliwa, samoloty te były używane przez zespół akrobacyjny Sił Powietrznych Stanów Zjednoczonych Thunderbirds, od roku 1974 do 1982, kiedy zostały zastąpione myśliwcami F-16 Fighting Falcon.
Od 2003 r. prowadzono program T-X, mający wyznaczyć następcę Talonów w inwentarzu USAF-u. Wybór nowego samolotu nastąpił w 2018 roku, a zwycięzcą konkursu została maszyna Boeing T-X opracowana przez Boeing Defense, Space &amp; Security będącego częścią Boeinga i szwedzkiego Saab Group. Osiągnięcie wstępnej gotowości operacyjnej tych samolotów planowane jest w roku 2024. 

</doc>
<doc id="311684" url="https://pl.wikipedia.org/wiki?curid=311684" title="Stanisław Piosik">
Stanisław Piosik

Stanisław Piosik (ur. 25 lutego 1946 w Wolsztynie) – polski polityk, nauczyciel, samorządowiec, poseł na Sejm IV i V kadencji.
Życiorys.
Ukończył w 1975 studia na Wydziale Matematyczno-Fizyczno-Chemicznym Uniwersytetu im. Adama Mickiewicza w Poznaniu.
W latach 1998–2001 zasiadał w sejmiku wielkopolskim, był przewodniczącym Komisji Rewizyjnej i Statutowej. Pełnił też funkcję wójta gminy Siedlec. Od 2001 do 2007 sprawował mandat posła IV oraz V kadencji Sejmu z okręgu pilskiego, wybieranego z listy Sojusz Lewicy Demokratycznej. Zasiadał w Komisji Administracji i Spraw Wewnętrznych oraz Komisji Zdrowia. W przedterminowych wyborach w 2007 bez powodzenia ubiegał się o reelekcję z listy Lewicy i Demokratów. W 2010 i w 2014 zostawał radnym powiatu wolsztyńskiego.

</doc>
<doc id="311686" url="https://pl.wikipedia.org/wiki?curid=311686" title="Marek Strzaliński">
Marek Strzaliński

Marek Strzaliński (ur. 7 października 1947 w Siedlcach) – polski polityk, poseł na Sejm V kadencji, były wojewoda podlaski.
Życiorys.
W 1974 ukończył studia na Akademii Rolniczej w Lublinie (z wykształcenia lekarz weterynarii). Pracę w zawodzie rozpoczął w Powiatowym Zakładzie Weterynarii w Siedlcach. Następnie pełnił funkcję ordynatora w Państwowej Lecznicy dla Zwierząt w Mordach. W latach 1975–1980 był kierownikiem lecznicy w Jasionówce, a od 1980 do 1984 kierownikiem Oddziału Terenowego Wojewódzkiego Zakładu Weterynarii w Łomży.
W latach 1979–1990 był członkiem PZPR. Od 1984 sprawował funkcję sekretarza KW PZPR w Łomży odpowiedzialnego za rolnictwo i sprawy organizacyjne, był także członkiem egzekutywy Komitetu Wojewódzkiego PZPR w Łomży. Od 16 października 1986 do sierpnia 1990 pełnił funkcję wojewody łomżyńskiego. Na początku lat 90. pracował w sektorze prywatnym. Od 1994 do 1998 pełnił funkcję dyrektora Wojewódzkiego Zakładu Weterynarii – wojewódzkiego lekarza weterynarii w Łomży. W latach 1999–2001 kierował przedsiębiorstwem prywatnym.
Od 1998 do 2001 był radnym sejmiku podlaskiego I kadencji. W 1999 przystąpił do SLD, zasiadał w Radzie Krajowej, w latach 2003–2004 był przewodniczącym zarządu wojewódzkiego w Białymstoku. Od października 2001 do października 2005 pełnił funkcję wojewody podlaskiego. W wyborach parlamentarnych w 2005 uzyskał mandat poselski z listy Sojuszu Lewicy Demokratycznej w okręgu łódzkim, otrzymując 10 045 głosów. W przedterminowych wyborach w 2007 bez powodzenia ubiegał się o reelekcję z listy Lewicy i Demokratów.
Odznaczenia.
Odznaczony estońskim Orderem Białej Gwiazdy II klasy (2002), Złotym Krzyżem Zasługi oraz Medalem 40-lecia Ludowej Republiki Bułgarii.

</doc>
<doc id="311687" url="https://pl.wikipedia.org/wiki?curid=311687" title="Sygnatura">
Sygnatura

Sygnatura (średniowieczna łac. "signatura" – oznaczenie, pieczęć; łac. "signare" – znaczyć, pieczętować) – znak lub ciąg znaków stanowiący jednoznaczny, niepowtarzalny identyfikator obiektu, przedmiotu lub dokumentu, np.:
Jako sygnaturę określa się też podpis osoby, charakterystyczny ze względu na miejsce czy sposób złożenia bądź rozbudowaną formę.

</doc>
<doc id="311691" url="https://pl.wikipedia.org/wiki?curid=311691" title="Egidiusz">
Egidiusz



</doc>
<doc id="311693" url="https://pl.wikipedia.org/wiki?curid=311693" title="F-5">
F-5



</doc>
<doc id="311699" url="https://pl.wikipedia.org/wiki?curid=311699" title="Idzi Benedykt Radziszewski">
Idzi Benedykt Radziszewski



</doc>
<doc id="311701" url="https://pl.wikipedia.org/wiki?curid=311701" title="Józef Tretiak">
Józef Tretiak

Józef Tretiak, ps. „Józef Trywdar”, „Trzeciak” (ur. 28 września 1841 w Biskupicach Małych, zm. 18 marca 1923 w Krakowie) – polski historyk literatury, krytyk literacki, profesor Uniwersytetu Jagiellońskiego, członek Polskiej Akademii Umiejętności.
Życiorys.
Pochodził z drobnej szlachty na Wołyniu. Uczęszczał do gimnazjum w Równem. Od 1858 studiował na wydziale historyczno-filologicznym uniwersytetu w Kijowie. Brał aktywny udział w powstaniu styczniowym, pełniąc funkcję zastępcy komisarza województwa kijowskiego i naczelnika Kijowa. Z powodu represji carskich w 1865 udał się na emigrację. Przebywając we Włoszech, a potem w Szwajcarii, studiował filologię na uniwersytecie w Zurychu, a w roku 1866/67 w Paryżu na Sorbonie i w College France. Od 1867 przebywał we Lwowie. Pracował jako nauczyciel języka polskiego w miejscowym II Gimnazjum, stał na czele Związku Literackiego we Lwowie. W 1885 obronił doktorat z filozofii na Uniwersytecie Jagiellońskim; rozprawę doktorską "Mickiewicz w Wilnie i Kownie. Życie i poezja" przygotował pod kierunkiem Stanisława Tarnowskiego. Od 1886 uczył języka polskiego w żeńskim Seminarium Nauczycielskim w Krakowie. W 1890 habilitował się (rozprawa "Mickiewicz a Trembecki") i został docentem literatury w Katedrze Historii Literatury Polskiej Uniwersytetu Jagiellońskiego. Habilitował się również z języka i literatury ruskiej (1893). W 1894 otrzymał tytuł profesora nadzwyczajnego i objął kierownictwo Zakładu Języka i Literatury Ukraińskiej UJ. Od 1898 był profesorem zwyczajnym. Bezskutecznie ubiegał się o objęcie Katedry Historii Literatury Polskiej po odejściu Stanisława Tarnowskiego. Od 1919 był profesorem honorowym UJ.
W 1888 został powołany na członka korespondenta krakowskiej Akademii Umiejętności (późniejszej PAU), od 1900 był jej członkiem czynnym; w latach 1898–1922 pełnił funkcję sekretarza Wydziału I akademii, był również sekretarzem (później przewodniczącym) Komisji do Badań w Zakresie Historii Literatury i Oświaty w Polsce AU, przewodniczącym Komisji Językowej AU, członkiem Komisji Języka Polskiego AU. Należał ponadto do Towarzystwa Naukowego we Lwowie (od 1920). Dwukrotnie otrzymywał nagrodę Akademii Umiejętności im. Barczewskiego (1904, 1915), a w 1922 roku Nagrodę im. Erazma i Anny Jerzmanowskich.
W pracy naukowej zajmował się głównie historią literatury polskiego romantyzmu i historią literatury ukraińskiej i rosyjskiej. Był wielbicielem Mickiewicza, któremu poświęcił kilkanaście publikacji. Krytycznie odnosił się do uznania, jakim cieszył się Juliusz Słowacki – w głośnej pracy "Juliusz Słowacki. Historia ducha poety i jej odbicie w poezji. 1809–1842" (1904, 2 tomy) oskarżył poetę o egoizm, żądzę sławy i pozerstwo; postawa Tretiaka spotkała się ze sprzeciwem m.in. Piotra Chmielowskiego, Stanisława Brzozowskiego, Wiktora Hahna i Wilhelma Feldmana (nazwał on Tretiaka „pomniejszycielem olbrzymów”), poparł ją natomiast m.in. Juliusz Kleiner. Tretiak badał ponadto wpływ Mickiewicza na twórczość Aleksandra Puszkina i Tarasa Szewczenki, interesował się twórczością Kornela Ujejskiego i Adama Asnyka. Przygotował wybór poezji Józefa Bohdana Zaleskiego (1921), określając w jego twórczości tzw. ukrainizm. Wśród uczniów Tretiaka byli m.in. Tadeusz Lehr-Spławiński, Stanisław Pigoń, Roman Pollak.
Tretiak sam był również literatem. Ogłosił m.in. poemat liryczny "Z pogańskich światów" (1870), poemat historyczny "Królewska para" (1871), powieść "Pamiętniki Daniela" (1873). Pochowany na Cmentarzu Rakowickim w Krakowie.

</doc>
<doc id="311702" url="https://pl.wikipedia.org/wiki?curid=311702" title="Jerzy Półjanowicz">
Jerzy Półjanowicz

Jerzy Półjanowicz (ur. 9 czerwca 1952 w Folwarkach Tylwickich) – polski inżynier, samorządowiec, były wicewojewoda (2001–2005) i p.o. wojewody podlaskiego (2005–2006).
Życiorys.
Ukończył Technikum Geodezyjne w Białymstoku (1971), następnie studia na Politechnice Białostockiej (1976), uzyskując dyplom inżyniera budownictwa lądowego. Pracował krótko w Okręgowym Przedsiębiorstwie Geodezyjno-Kartograficznym w Białymstoku, a po studiach w Białostockim Kombinacie Budowlanym. Od 1983 był związany z białostocką Spółdzielnią Mieszkaniową „Słoneczny Stok”, gdzie doszedł do stanowiska wiceprezesa zarządu. W latach 1994–2001 pracował w oddziale regionalnym PKO BP S.A. (m.in. jako zastępca dyrektora).
W latach 1988–1990 pełnił funkcję przewodniczącego Miejskiej Rady Narodowej w Białymstoku, od 1994 sprawował mandat radnego rady miejskiej, od 1998 przewodniczył Klubowi Radnych Białostockiej Koalicji Samorządowej Lewica i Niezależni Razem. Później został działaczem Sojuszu Lewicy Demokratycznej.
W listopadzie 2001 został powołany na stanowisko wicewojewody podlaskiego. W październiku 2005 premier Marek Belka powierzył mu pełnienie obowiązków wojewody, w związku z wyborem Marka Strzalińskiego do Sejmu. Został odwołany w styczniu 2006.
Bez powodzenia kandydował w 2005 do Sejmu i w 2010 do sejmiku województwa podlaskiego. W latach 2012–2016 wchodził w skład zarządu krajowego SLD.
Odznaczenia.
Odznaczony m.in. Złotym Krzyżem Zasługi (2000).

</doc>
<doc id="311705" url="https://pl.wikipedia.org/wiki?curid=311705" title="Martin Hellinger">
Martin Hellinger

Martin Hellinger (ur. 17 lipca 1904, zm. 13 sierpnia 1988) – jeden z lekarzy SS pełniących służbę w hitlerowskich obozach koncentracyjnych oraz SS-Obersturmführer.
Urodzony w Pirnie, był dentystą. Członek NSDAP i SS, w 1941 rozpoczął służbę obozową w Sachsenhausen. Następnie w latach 1941–1942 przebywał w obozie Flossenbürg. Wreszcie od 1943 do 1944 Hellinger pełnił służbę w Ravensbrück. Wprawdzie bezpośrednio nie maltretował on więźniarek, ale brał pośrednio udział w zbrodniach popełnionych w tym ostatnim obozie, usuwając zmarłym złote zęby i mostki.
Oskarżony w pierwszym hamburskim procesie załogi Ravensbrück w 1947 i skazany przez brytyjski Trybunał Wojskowy na 15 lat więzienia. Hellinger został przedterminowo zwolniony 14 maja 1955.

</doc>
<doc id="311706" url="https://pl.wikipedia.org/wiki?curid=311706" title="Johann Christian Wiegleb">
Johann Christian Wiegleb

Johann Christian Wiegleb (ur. 21 grudnia 1732 w Langensalza (Turyngia), zm. 16 stycznia 1800 tamże) – niemiecki aptekarz i chemik. 
W roku 1776 został członkiem Cesarskiej Niemieckiej Akademii Przyrodników ("Kaiserliche Deutsche Akademie der Naturforscher"), tzw. Leopoldiny. Trzy lata później założył pierwszą prywatną szkołę dla aptekarzy. 
W roku 1796 odkrył kwas szczawiowy.

</doc>
<doc id="311707" url="https://pl.wikipedia.org/wiki?curid=311707" title="Cesarz (książka)">
Cesarz (książka)

Cesarz – książka Ryszarda Kapuścińskiego, wydana po raz pierwszy w 1978 roku nakładem Spółdzielni Wydawniczej „Czytelnik”. Jej tematem jest dwór cesarski monarchy etiopskiego Hajle Syllasje I za czasów monarchii konstytucyjnej oraz po jej obaleniu. Przemysław Czapliński, a za nim Magdalena Horodecka, kwalifikowali utwór Kapuścińskiego jako „reportaż beletryzowany”.
Kapuściński przedstawia relacje byłych członków dworskiej kamaryli, należących do cesarskiej świty. Pisarz rekonstruuje obraz systemu przedstawiany przez ludzi pałacu, stanowiących podmiot zbiorowy; w ich relacje okazjonalnie wkrada się coraz bardziej emocjonalny i apodyktyczny głos reportera, który przedstawia reżim Hajle Syllasje I jako demiurgiczny oraz nacechowany atmosferą wzajemnej nieufności; nadchodząca rewolucja z wolna zamienia cesarza w zwykłego śmiertelnika.
Kapuściński pisał swój „beletryzowany reportaż” z perspektywy bloku wschodniego. Wizytę reportażysty w Etiopii poprzedzał bowiem zamach stanu z 1974 roku, kończący się obaleniem Hajle Syllasje I i zaprowadzeniem komunistycznej dyktatury pod wodzą Mengistu Hajle Marjama, co miało wpływ na sposób przedstawienia rządów cesarza. "Cesarz" początkowo spotkał się z entuzjastycznymi recenzjami, w których akcentowano „literacki kunszt, stylistyczną maestrię, urzekającą metaforykę i przenikliwość obserwacji autora na temat natury autorytarnego systemu władzy”. Ponieważ Kapuściński posługiwał się mową ezopową, w powszechnej opinii Polacy odczytywali utwór reportażysty jako alegorię rządów Edwarda Gierka; interpretację tę Kapuściński niekiedy potwierdzał, niekiedy zaś jej zaprzeczał. 
Pojawiały się również recenzje krytyczne, choć w Polsce zostały przedrukowane z opóźnieniem. Etiopista Harold G. Marcus stwierdził, że autor książki wykazał się „oczerniającą Etiopczyków rasistowską ignorancją”. Antropolog John Ryle zarzucał Kapuścińskiemu instrumentalne pomijanie niepasujących do tonu powieściowego informacji (przykładowo, cesarz przedstawiany jest jako analfabeta, choć w istocie był erudytą) oraz wykorzystanie wiedzy na temat jednego afrykańskiego kraju do szermowania wnioskami dotyczącymi Afryki jako całości. Marta Okuniewska odczytywała "Cesarza" jako „uniwersalną opowieść o władzy i sposobach jej działania, od narodzin aż do upadku”, zwracając jednak uwagę, iż sposób prezentacji Etiopii przez Kapuścińskiego mógł być interpretowany jako „orientalizacja Innego”. Książę Ermias Sahle Syllasje, wnuk cesarza, z rozgoryczeniem twierdził: „Książka ta nie tylko zniszczyła reputację cesarza i naszej rodziny, ale zatruła także współczesną historię Etiopii dla kilku przyszłych pokoleń”. Bartosz Marzec wyrażał wątpliwości, czy książki Kapuścińskiego lepiej nie nazwać powieścią dokumentalną zamiast dziełem literatury faktu.

</doc>
<doc id="311708" url="https://pl.wikipedia.org/wiki?curid=311708" title="12 Pułk Ułanów Podolskich">
12 Pułk Ułanów Podolskich

12 Pułk Ułanów Podolskich (12 puł.) – oddział kawalerii Wojska Polskiego II RP.
Tradycje.
Rodowód 12 pułku Ułanów Podolskich wywodzi się z epoki Księstwa Warszawskiego. 8 czerwca 1809 powstał 5 pułk Jazdy Francusko-Galicyjskiej dowodzonej przez pułkownika Gabriela Rzyszczewskiego. Po włączeniu wojsk Francusko-Galicyjskich do Armii Polskiej 5 pułk został przemianowany na 12 pułk ułanów używając na pamiątkę barw czerwono-biało-niebieskich.
Ponowne odtworzenie pułku nastąpiło w czasie powstania listopadowego. Oddziały partyzanckie połączone z wojskami regularnymi tworzyły w Czabiszkach 12 pułk ułanów. Na dowódcę 26 maja 1830 został wyznaczony major ks. Jan Giedroyć. W końcowej fazie walk powstańczych pułk wziął udział w bitwie pod Powendeniami i Nowym Miastem Żmudzkim, gdzie dowódca pułku otrzymał 3 rany postrzałowe w wyniku czego zmarł. Wkrótce oddziały zostały okrążone i rozbrojone.
Formowanie i zmiany organizacyjne.
Po raz trzeci w swojej historii pułk odrodził się w czasach II Rzeczypospolitej w lutym 1919. Zawiązkiem pułku był wydzielony 9 grudnia 1917 z 1 pułku kirasjerów Gwardii Rosyjskiej (tzw. „żółtych”) oddział jazdy. Dołączyły do niego inne oddziały jazdy dowodzone przez Polaków. Powstała 1 Chorągiew Kirasjerów Polskich z dowódcą podrotmistrzem Antonim Czudowskim (wraz z nimi inni podrotmistrze, m.in. Włodzimierz Kownacki), która po połączeniu z Polakami wydzielonymi z 11 Dywizji Kawalerii rosyjskiej została przemianowana na I dywizjon pułku kirasjerów polskich. Po całkowitym naborze jednostka została przemianowana na 2 pułk strzelców konnych 17 stycznia 1918. Następnie dokonano kolejnych zmian nazwy jednostki: 7 marca 1918 na 5 pułk ułanów, 20 kwietnia 1918 na 7 pułk ułanów, nowym dowódcą został wówczas płk Henryk Kuncman. W miejscu kwaterowania zaczęły pogarszać się stosunki z ludnością ukraińską. 14 kwietnia pod wsią Kanawą Ukraińcy zabili dowódcę pułku.
10 czerwca 1918 nastąpiła powolna likwidacja pułku na żądanie austriackich wojsk okupacyjnych. Podczas walk o Lwów w 1918 Naczelny Wódz zarządził sformowanie oddziału ochotniczego jazdy. Z 7 pułku ułanów III Korpusu Polskiego sformował się oddział nazwany Szwadronem Jazdy Województwa Warszawskiego Odsieczy Lwowa, broniący później we Lwowie rogatki Żółkiewskiego i wsi Zboiska. W Warszawie powstał nowy szwadron, z którego po walce powstał dywizjon z rtm. Zygmuntem Rudnickim na czele. 19 lutego 1919 nadano nazwę 12 pułku Odsieczy Lwowa z nowym dowódcą płk. Józefem Tokarzewskim. 7 maja 1919 pułk dostał sztandar ufundowany przez państwo Władysławowstwo Belina-Brzozowskich, ziemian z Podola. Matką chrzestną sztandaru była Maria z Ostrowskich Władysławowa Brzozowska. Matką Pułku nazwano ks. Izabelę Radziwiłłową, która ufundowała dla pułku szable nazwane „Radziwiłłówkami”, orzełki z liczbą „12” i nowe ułanki. 
Pułk w walce o granice.
9 maja 1919 wyruszył na front Małopolski Wschodni wydzielony dywizjon złożony z dwóch szwadronów, którymi dowodził mjr Rudnicki. Dywizjon zdobył Borysław, Bolechów. Nastąpiła zamiana dowódcy dywizjonu – nowym dowódcą został rtm. Antoni Szuszkiewicz. Dywizjon wszedł w skład 3 Brygady Jazdy. Jako jednostka posuwająca się na czele zdobył Mokrą Wolę. Przy pomocy 2 pułku ułanów miejscowość Lachowce, a z pomocą baterii 3 dak zdobył miasto Zasław. Za oswobodzenie miasta mieszkańcy ufundowali „pułkowi” pamiątkowy proporzec, który przekazał dowódcy pułku płk. Józefowi Tokarzewskiemu gen. Jan Sawicki. 25 października 1919 pułk uzyskał oficjalny tytuł Ułanów Podolskich, a od 27 października do 10 lutego wziął udział w zajmowaniu Pomorza oraz zaślubinach z morzem.
W kampanii przeciw Rosji Sowieckiej w 1920 pułk działał pod rozkazami gen. Sawickiego w 3 Brygadzie Jazdy. Pułk zdobył wsie: Fedorówkę, Slipczyce, Białą Cerkiew. W składzie 3 Brygady Jazdy wziął udział w bitwach pod Bereźną, Rohoźną, Samhorodkiem, Ozierną. W obronie Śnieżnej podczas krwawej szarży został ciężko ranny dowódca płk Józef Tokarzewski. Dowódcą został powtórnie mjr Rudnicki. Następne bitwy pułk stoczył pod Wernyhorodkiem, Białopolem, Czerwoną, Równem. Pułk walczył w ramach wielu brygad. Po reorganizacji pułku z powodu wyszczuplenia stanu do 100 szabel nastąpiła zmiana dowódcy. Nowym dowódcą został ppłk Stanisław Szantyr. Wkrótce po błędzie dowódczym został usunięty z funkcji, a obowiązki objął rtm. Szuszkiewicz. 12 sierpnia powstała zreorganizowana 1 Dywizja Jazdy, w której w składzie 6 BJ pod dowództwem płk. Konstantego Plisowskiego znalazł się 12 pułk Ułanów Podolskich wraz z doborowymi pułkami kawalerii – 1 pułkiem Ułanów Krechowieckich i 14 pułkiem Ułanów Jazłowieckich. W pierwszym dniu istnienia dywizja stoczyła bój pod Radziechowem, gdzie wyróżnił się pułk. Nastąpiła kolejna zmiana dowódcy. Funkcję objął mjr Zbigniew Brochwicz-Lewiński. Jednak w czasie zdobywania wzgórza nr 265 (Żółtańce) okupionego wieloma rannymi i zabitymi prowadząc pułk do szarży został ciężko ranny. Na miejsce rannego dowódcy wyznaczono rtm. 9 pułku ułanów, Tadeusza Bora-Komorowskiego. Pułk wziął udział w bitwie pod Komarowem. W walkach został ranny dowódca rtm. Komorowski. Dowodził pułkiem 9 dni. Na jego miejsce wyznaczony został rtm. Tadeusz Dziewicki, oficer 1 pułku ułanów. W pościgu za konną Armią Budionnego pułk zdobył miejscowość Łaszczów. W walce o Kmiczyn został ranny rtm. Dziewicki i ponownie obowiązki przejął Szuszkiewicz. Pułk zdobył Modryn. Dowództwo objął płk. Mikołaj Koiszewski. Pułk zdobył Wojmin. W bitwie pod Ołyką wziął udział 1, 2 i 4 szwadron.
Pułk w okresie pokoju.
W latach międzywojennych pułk stacjonował w Białokrynicy pod Krzemieńcem. W 1921 r. oddział został wyłączony ze składu VI Brygady Jazdy i podporządkowany dowódcy II Brygady Jazdy wraz z 19 pułkiem ułanów, 21 pułkiem ułanów i 2 dywizjonem artylerii konnej. W okresie II Rzeczypospolitej zmarli żołnierze pułku byli chowani w Krzemieńcu na Cmentarzu Kałantyr na przedmieściu Syczówka.
2 lutego 1923 r. nastąpiło wręczenie nowego sztandaru przez marszałka J. Piłsudskiego. Fundatorem był adiutant pułku, stary Podolak rtm. Michał Grocholski. Od 1923 r. wprowadzono innowacje. Zmieniono datę święta pułkowego z 19 grudnia na 7 maja, rocznicę wręczenia pierwszego sztandaru. Odszedł dowódca płk Koiszewski. Nowym dowódcą został najstarszy oficer płk Zygmunt Rudnicki nazwany później „Papą”. W 1924 r. II Brygada Jazdy została przemianowana na 2 Samodzielną Brygadę Kawalerii. 13 listopada 1926 r. dowództwo brygady objął płk dypl. Władysław Anders i sprawował je do wiosny 1937 r. W 1929 r. dowódcą pułku został podpułkownik Rudolf Rupp z 2 pułku Szwoleżerów Rokitniańskich. W 1931 r. nowym dowódcą został ppłk dypl. Bronisław Rakowski, legionista. W 1935 r. poczet sztandarowy wziął udział w pogrzebie marszałka Piłsudskiego. W 1936 r. nastąpiła zmiana na stanowisku dowódcy pułku. Został nim ppłk Andrzej Kuczek. 1 kwietnia 1937 r. 2 Samodzielna Brygada Kawalerii została przemianowana na Kresową Brygadę Kawalerii, a jej dowództwo objął płk Marian Przewłocki, który do czasu awansu na generała brygady występował w barwach pułku.
II wojna światowa.
Pułk w kampanii wrześniowej.
W czasie mobilizacji pułk dostał rozkaz zmiany przynależności. Został włączony w skład Wołyńskiej Brygady Kawalerii pod dowództwem płk. dypl. Juliana Filipowicza.
W Wołyńskiej Brygadzie Kawalerii wziął udział we wrześniu 1939 w bitwach pod Mokrą, w lasach Łobodna, pod Cyrusową Wolą, Cyganką. Na rozkaz dowódcy pułku ppłk. Andrzeja Kuczka sztandar został wycofany z pierwszej linii frontu i przetransportowany do koszar w Białokrynicy. Po dotarciu wieści o napaści na Polskę wojsk sowieckich, rano 17 września 1939 r. postanowiono przemieścić sztandar do Rumunii, celem zabezpieczenia i przechowania. W dniu 19 września rano, pod Złoczowem, pojawiły się w zasięgu wzroku osób konwojujących konno sztandar, przemieszczające się patrole i oddziały sowieckie. Rtm. Jan Chojnacki, aby uniknąć odebrania, zbezczeszczenia i profanacji sztandaru przez bolszewików, podjął decyzję o spaleniu sztandaru, co uczynił w obecności wachm. Stanisława Brzozowskiego i plut. Pawła Romańczuka. Część pułku pod dowództwem mjr. Juniewicza wzięła udział w bitwie pod Łomiankami. W październiku resztki pułku skapitulowały. Nazwisko dowódcy ppłk. Kuczka wymieniono na liście zamordowanych w Starobielsku.
W Wołyńskiej Brygadzie Kawalerii walczył 1 szwadron pułku pod Komarowem i Krasnobrodem. Oddzielne oddziały rozproszonego pułku wzięły udział w obronie Warszawy.
Za kampanię wrześniową pułk został odznaczony orderem Virtuti Militari.
W Polskich Siłach Zbrojnych.
Zalążkiem 12 pułku Ułanów Podolskich w 2 Korpusie był Szwadron Przyboczny Dowódcy PSZ. W ZSRR dowódcą został rtm. Czesław Florkowski. W styczniu 1942 szwadron wraz z armią wyjechał do Taszkentu. 13 kwietnia 1942 z uwagi na zwiększony stan przemianowany na dywizjon z tytułem „Oddział przyboczny PSZ”. W dniu 5 sierpnia rozkazem nr L.dz. 45/tjn./42 Dowódcy PSZ w ZSRR przemianowany został na Dywizjon Rozpoznawczy Dowództwa Armii. W dniu 17 października dywizjon zmienił nazwę na 12 pułk kawalerii pancernej. W maju 1943 r. pułk został przydzielony do 3 Dywizji Strzelców Karpackich i na mocy rozkazu dowódcy APW nr L.dz.1408/tjn/43 z dnia 4 maja 1943 roku otrzymał nazwę 12 Podolski Pułk Rozpoznawczy, a w grudniu nastąpiła ostateczna zmiana w nazwie na 12 pułk Ułanów Podolskich Z dniem 6 maja 1947 rozwiązany został 12 pułk Ułanów Podolskich. Na wielkim zjeździe 7 maja 1947 zostało powołane do życia Koło Żołnierzy 12 Pułku Ułanów Podolskich.
11 listopada 1966 roku nadano pułkowi Order Virtuti Militari
Symbole pułkowe.
Sztandar.
Pierwszy sztandar został spalony w 1939 roku.
11 listopada 1945 roku w Cingali generał dywizji Władysław Anders, w imieniu prezydenta RP, wręczył pułkowi sztandar ufundowany przez Polskie Siły Powietrzne w Wielkiej Brytanii. Rodzicami chrzestnymi sztandaru byli: Janina Bielińska, żona podpułkownika Adama Bielińskiego, i generał brygady Mateusz Iżycki, którego na ceremonii reprezentował dowódca 318 Dywizjonu Myśliwsko-Rozpoznawczego Gdańskiego, kapitan pilot Zbigniew Moszyński.
Na głównej stronie płata sztandaru umieszczono szachownice lotnicze, znak polowy pilota i odznakę oficera technicznego. Na odwrotnej, pośrodku motywu krzyża kawalerskiego, znalazł się wizerunek Matki Boskiej Ostrobramskiej.
Obecnie sztandar eksponowany jest w Instytucie Polskim i Muzeum im. gen. Sikorskiego w Londynie.
Odznaka pamiątkowa.
28 lutego 1922 roku Minister Spraw Wojskowych generał porucznik Kazimierz Sosnkowski zatwierdził odznakę pamiątkową 12 Pułku Ułanów. Odznaka o wymiarach 39x39 mm ma kształt czarno emaliowanego krzyża maltańskiego nałożonego na złocone promieniste słońce nawiązujące do herbu Podola. Między ramionami krzyża umieszczono dwa proporczyki w barwach amarantowo granatowych z białym paskiem i 2 patki amarantowo granatowe. Odznaka dwuczęściowa, wykonana w srebrze, emaliowana.
Ułani Podolscy.
Żołnierze 12 pułku ułanów - ofiary zbrodni katyńskiej.
"Biogramy ofiar zbrodni katyńskiej znajdują się między innymi w bazach udostępnionych przez Ministerstwo Kultury i Dziedzictwa Narodowego oraz Muzeum Katyńskie".
Dziedzictwo tradycji pułku.
12 batalion rozpoznawczy Ułanów Podolskich ze Szczecina, przejął tradycje pułku i jego barwy. 7 maja 1997 dokonano wręczenia sztandaru batalionowi, a na jego płacie umieszczono Krzyż Srebrny Orderu Wojennego Virtuti Militari zdjęty z historycznego sztandaru 12 Pułku Ułanów.
W związku z rozformowaniem 12 batalionu rozpoznawczego Ułanów Podolskich, 21 grudnia 2010 r. batalion pożegnał swój sztandar, który został przekazany do Muzeum Wojska Polskiego w Warszawie. 22 lutego 2011 r. Decyzją Nr 51/MON z dnia 22 lutego, 12 batalion dowodzenia przyjął wyróżniającą nazwę „Ułanów Podolskich oraz przejął dziedzictwo tradycji m.in. 12 pułku Ułanów Podolskich i 12 batalionu rozpoznawczego Ułanów Podolskich

</doc>
<doc id="311710" url="https://pl.wikipedia.org/wiki?curid=311710" title="Konstal N">
Konstal N

Konstal N – typ tramwaju wytwarzanego w latach 1948–1956 przez zakłady Konstal w Chorzowie, Stocznię Gdańską nr 3 i Sanocką Fabrykę Wagonów „Sanowag”. Wersja wąskotorowa 2N produkowana była w latach 1950–1956. Wersje doczepne (wagony bez silnika) oznaczane są ND lub 2ND. N to pierwszy tramwaj wyprodukowany w Polsce po II wojnie światowej.
Konstrukcja.
N to dwukierunkowy, dwustronny, jednoczłonowy wagon silnikowy, wyposażony w czworo jednoczęściowych, odsuwanych drzwi.
W powojennej Polsce wiele miast borykało się ze znacznymi brakami taborowymi i w związku z tym niezbędne było opracowanie tramwaju o prostej konstrukcji i łatwym montażu. Postanowiono więc skopiować konstrukcję niemieckiego wagonu Kriegsstraßenbahnwagen (KSW), opracowanego na potrzeby wojenne. Ze względu na brak silników trakcyjnych pierwsze z taśm montażowych zjechały wagony doczepne ND przeznaczone dla Górnego Śląska.
Kolejną wersją był tramwaj 4N.
Sterowanie.
Wagon posiada sterowanie wyłącznie ręczne za pomocą nastawnika. W nastawniku znajduje się obracany korbą motorniczego wał kułakowy, który zwierając poszczególne oporniki rozruchowe reguluje prąd rozruchu i tym samym przyśpieszenie wagonu.
Nastawnik posiada 23 pozycje rozruchowe jazdy. Pozycje 1-13 są pozycjami oporowymi przy szeregowym połączeniu silników, pozycje 15-22 są pozycjami oporowymi przy połączeniu równoległym silników. Pozycje 14 i 23 są pozycjami bezoporowymi- kolejno z szeregowym i równoległym połączeniu silników trakcyjnych. Jazda na nich może trwać dowolnie długo. Przy poz. 13 maksymalna prędkość wagonu to 35 km/h, przy poz. 23 – 55 km/h. Silniki trakcyjne LT-31 o mocy 60 kW każdy.
Wagon posiada 16 pozycji hamowania elektrodynamicznego. Podczas hamowania elektrodynamicznego (służbowego) z silnikami trakcyjnymi łączy się oporniki rozruchowe, w których na ciepło zostaje zamieniona SEM powstająca na zaciskach silników trakcyjnych.
Tempo przestawienia korby nastawnika na następne pozycje jest związane z szybkością przyśpieszania/hamowania wagonu. Ponieważ przy niskich prędkościach jazdy hamulec elektrodynamiczny jest mało skuteczny- do hamowania wagonu używa się hamulca ręcznego (klockowego). Hamulec ten zapewnia też utrzymanie wagonu na postoju w miejscu spadku.
W wagonie doczepnym układ hamulcowy uruchamiany jest za pomocą elektromagnesu, przez który przepływa prąd wytwarzany w silnikach trakcyjnych wagonu silnikowego. Elektromagnes przyciąga zworę połączoną z główną dźwignią układu hamulcowego. Dźwignia ta jest połączona z układem klocków, które dociskane do kół powodują hamowanie.
Wagony typu N nie były fabrycznie wyposażane w hamulec szynowy. Wiele egzemplarzy wagonów N miało ten hamulec zainstalowany dla skrócenia drogi hamowania awaryjnego. Był on włączany na ostatnich pozycjach hamowania nastawnika, jak i odrębnym wyłącznikiem. Hamulce montowano parami zawsze między osiami wozu.
Wersje.
Normalnotorowa wersja N produkowana była w trzech odmianach różniących się układem hamulcowym oraz szczegółami budowy. Tramwaje wytwarzane były w Chorzowskiej Wytwórni Konstrukcji Stalowych „KONSTAL”, ale wiele elementów powstawało w innych zakładach, m.in. w Fabryce Rohn-Zieliński w Żychlinie produkowano silniki trakcyjne, w Państwowej Fabryce Aparatów Elektrycznych w Łodzi wytwarzano nastawniki, automaty, solenoidy i opory rozruchowe, a w pewnym okresie produkcję silników prowadziły wrocławskie zakłady Dolmel.
Tramwajów silnikowych N wyprodukowano łącznie 516 sztuk. Wersja N1, produkowana w zakładach Konstal w latach 1949–1950, była w zasadzie kopią wagonu KSW (dokonano m.in. uproszczenia układu elektrycznego), choć również zawierała elementy rozwojowe – jak niewielkie uchylne okna. W wersjach N2 (produkowana w Konstalu w latach 1950–1952 i w Stoczni Gdańskiej w latach 1950–1951) i N3 (Konstal 1952-1956) systematycznie stosowano rozmaite ulepszenia, między innymi układu hamulcowego, wprowadzenie otwieranych okien i zwiększano udział krajowych podzespołów.
Produkcję normalnotorowych wagonów doczepnych ND1 prowadzono w Konstalu w latach 1948–1950 i w Sanoku w latach 1949–1951. Wersja ND2 produkowana była w Konstalu w latach 1950–1953 i w Sanoku w latach 1951–1952. Odmiana ND3 produkowana była już wyłącznie przez zakłady Konstal w latach 1953–1956. Ogółem taśmy produkcyjne opuściło około 642 wagonów doczepnych ND.
Wersja wąskotorowa wagonu silnikowego 2N1 produkowana była w Stoczni Gdańskiej w latach 1950–1951 w liczbie 50 sztuk. Kolejną wersję 2N2 budowały już zakłady Konstal i w latach 1952–1956 wyprodukowały 148 sztuk tych wagonów. Wersja doczepna 2ND została wyprodukowana w roku 1955 w liczbie 15 sztuk.
Większość użytkowników (jak np. na Górnym Śląsku) nie stosowała powszechnie wyróżników liczbowych, w dokumentacji oznaczając wagony jako jednakowy typ N.
Eksploatacja.
Tramwaje normalnotorowe typu N eksploatowane były przez większość polskich miast posiadających wówczas komunikację tramwajową: Gdańsk, Gorzów Wlkp., Sopot, GOP, Kraków, Poznań, Szczecin, Warszawa, Wrocław, zaś wersje wąskotorowe używane były m.in. w Bielsku-Białej, Bydgoszczy, Grudziądzu, Elblągu, Inowrocławiu, Jeleniej Górze, Legnicy, Łodzi i sąsiadujących miejscowościach, Olsztynie, Słupsku, Toruniu i Wałbrzychu. Przez cały okres eksploatacji poddawane one były różnym ulepszeniom i modernizacjom.
Do 2020 roku 2 egzemplarze eksploatowane były liniowo w Bytomiu, gdzie obsługiwały jednotorowy odcinek linii 38 bez pętli końcowej na ulicy Piekarskiej. Są to wagony 954 z 1949 i 1118 z 1951 roku.
W pozostałych miastach wagony N używane są w charakterze wozów technicznych, a część miast podjęła się remontów tych wagonów i obecnie zasilają one zbiory taboru historycznego (w tym jedyny w pełni oryginalny wagon ND numer 538 w Krakowie).
Tramwaje typu N są najdłużej eksploatowanymi tramwajami w Polsce po II wojnie światowej.

</doc>
<doc id="311712" url="https://pl.wikipedia.org/wiki?curid=311712" title="Testament Lenina">
Testament Lenina

Testament Lenina – potoczna nazwa "Listu do zjazdu", przesłania politycznego Włodzimierza Lenina; zbiór notatek dyktowanych przez niego w ostatnich tygodniach świadomego życia w grudniu 1922, zanim trzeci (ostatni) udar mózgu nie pozbawił go mowy i praktycznie świadomości. Lenin w swoich zapiskach charakteryzował, pod kątem predyspozycji do kierowania RKP(b), sześciu czołowych przywódców bolszewickich: Trockiego, Zinowjewa, Kamieniewa, Bucharina („ulubieńca partii”), Piatakowa i Stalina. Lenin nie wskazał jednoznacznie swojego następcy, dostrzegając w każdym z wymienionych zarówno zalety, jak i wady; „testament” koncentruje się głównie na Trockim, którego Lenin nazywa najwybitniejszym (jednak zarzuca mu niebolszewizm) i Stalinie (wobec którego Lenina największy zarzut dotyczy zbytniej brutalności, braku ogłady). Dokument został odczytany jedynie w regionalnych grupach delegatów podczas XIII Zjazdu RKP(b) i następnie, ponieważ nie był przeznaczony do publikacji, utajniony, po czym krążył tylko jako wydany podziemnie (tzw. samizdat).
W ZSRR w okresie stalinowskim (zwłaszcza w okresie wielkiego terroru) samo posiadanie tekstu testamentu politycznego Lenina stanowiło już podstawę do aresztowania i wyroku z art. 58 kodeksu karnego RFSRR za „podżeganie do terroru” (poprzez wezwanie do usunięcia Stalina ze stanowiska).

</doc>
<doc id="311722" url="https://pl.wikipedia.org/wiki?curid=311722" title="Święty Idzi">
Święty Idzi

Święty Idzi, łac. "Sanctus Aegidius", fr. "Saint Gilles l’Ermite" (ur. pomiędzy 640 a 650 w Atenach, zm. 1 września pomiędzy 720 a 725 w Saint-Gilles) – francuski opat, eremita z Gallii Narbonensis, święty Kościoła katolickiego i prawosławnego, jeden z Czternastu Świętych Wspomożycieli.
Żywot świętego.
Dane biograficzne dotyczące Idziego są bardzo skąpe. Podstawowym źródłem dotyczącym jego losów jest list papieża Jana VIII z 878 roku. Późniejszy życiorys św. Idziego z X wieku uchodzi za zbiór zapożyczeń z innych utworów hagiograficznych.
Pochodzący z królewskiego rodu Św. Idzi urodził się w Atenach. Był synem Teodora i Pelagii. Po śmierci rodziców rozdał majątek ubogim i już w młodym wieku zasłynął cudami. Bojąc się sławy wśród ludzi, przybył drogą morską do Marsylii, gdzie przebywał św. Cezary, biskup Arles. 
Chęć prowadzenia pustelniczego życia skierowała go do pustelnika Werdoniusza, z którym zamieszkał w dolinie rzeki Gardo. Ponieważ i tam przybyła za nim sława cudów, przed która uciekał, opuścił Werdoniusza i udał się nad ujście Rodanu. Tam podczas polowania, w pogoni za łanią, jego towarzyszką i żywicielką, odnalazł go król Gotów Flavius, który obiecał na tym miejscu ufundować klasztor, o ile zgodzi się On być jego pierwszym opatem. Św. Idzi najpierw się opierał, ale ostatecznie przystał na tę propozycję i zbudował klasztor. Następnie przyjął święcenia kapłańskie i został jego pierwszym opatem. Sława i cuda św. Idziego dotarła do króla Franków Karola, który zaprosił go na spotkanie. Święty spotkał się z nim w Orleanie. Po powrocie do swego klasztoru wybrał się w podróż do Rzymu, gdzie ofiarował swój klasztor papieżowi i uzyskał od niego przywilej egzempcji. Ostatnie lata swego życia spędził w swym klasztorze gdzie zmarł w dniu 1 września.
Kult.
W średniowiecznej Europie był jednym z najpopularniejszych świętych (obok świętego Marcina). Ku jego czci wystawiono wiele kościołów we Francji, w Belgii, w Niemczech, w Austrii, na Węgrzech (wraz z dzisiejszą Słowacją), a także w Polsce.
Relikwie św. Idziego znajdują się od XVI wieku w krakowskiej Katedrze i inowłodzkim kościele, od XVIII/XIX wieku w Złotym Potoku (Cz) i Zrębicach.
2 września 2021 relikwie I stopnia, pochodzące z grobu w Saint Gilles, zostały wprowadzone do parafii św. Idziego w Choceniu (diecezja włocławska).
Jego wspomnienie liturgiczne w kościele katolickim obchodzone jest 1 września.
W prawosławiu kult św. Idziego nie jest tak rozpowszechniony. Wspominany jest 1 września, tj. 14 września według kalendarza gregoriańskiego.
Wzywany jest w razie bezpłodności i przeciw chorobom psychicznym. Jest patronem karmiących matek, rybaków, myśliwych, pasterzy, handlarzy końmi, rozbitków, epileptyków, chorych, rannych, grzeszników, łuczników, żebraków, zbłąkanych, dobrej spowiedzi, Styrii i Karyntii, Edynburga, Norymbergi, Osnabrücku, Brunszwiku, Tuluzy i Popradu.
W ikonografii przedstawia się świętego w habicie zakonnym, często w jaskini lub na jej tle, z łanią i z ręką przebitą strzałą, czasem też z książką i laską pasterską w dłoni.
Kościoły i sanktuaria.
W Polsce, według Galla Anonima, kult św. Idziego rozpowszechnił się od drugiej połowy XI wieku, za sprawą Władysława Hermana i jego żony Judyty (księżniczki czeskiej).
Romańskie kościoły pod jego wezwaniem zachowały się m.in. w Krakowie, we Wrocławiu, w Krobi, w Inowłodzu, w Tarczku, a także nowsze m.in. w Wyszkowie (parafia w 1378, kościół w 1793, sanktuarium 1 września 2014 roku), w Zrębicach (sanktuarium), Giebułtowie, Zakliczynie, Mikorzynie (sanktuarium), w Bałdrzychowie (powiat poddębicki) i w Choceniu (diecezja włocławska).
W Rzymie powstał ekumeniczny ruch młodzieżowy pod patronatem św. Idziego – Wspólnota Sant’Egidio („Wspólnota św. Idziego”, ).
W Pradze w kościele św. Idziego znajduje się parafia polska.

</doc>
<doc id="311723" url="https://pl.wikipedia.org/wiki?curid=311723" title="Sacrae disciplinae leges">
Sacrae disciplinae leges

Sacrae disciplinae leges (łac. "Ustawy świętej karności") – konstytucja apostolska ogłoszona 25 stycznia 1983 przez Jana Pawła II z okazji wprowadzenia nowego Kodeksu Prawa Kanonicznego. 
Konstytucja zawiera genezę powstania kodeksu, podziękowania dla jego autorów, krótkie streszczenie rozwoju prawa kanonicznego oraz przypomnienie jakie miejsce w Kościele katolickim zajmuje prawo kanoniczne i jak należy je stosować.

</doc>
<doc id="311725" url="https://pl.wikipedia.org/wiki?curid=311725" title="Andrzej Rusko">
Andrzej Rusko

Andrzej Stanisław Rusko (ur. 2 maja 1951) – polski przedsiębiorca i działacz sportowy, były prezes spółki Ekstraklasa SA.
Pracował w Biurze Podróży i Turystyki Almatur, a także w Przedsiębiorstwie Zagranicznym „Elvis”, w którym piastował stanowisko wicedyrektora. W latach 80. był działaczem sekcji tenisa ziemnego w klubie sportowym Akademii Wychowania Fizycznego we Wrocławiu. W latach 90. razem z Zygmuntem Solorzem organizował we Wrocławiu telewizję Polsat.
Pod koniec lat 80. zaangażował się w sport żużlowy. Od 1988 roku pełnił funkcję wiceprezesa w klubie WKM Sparta Wrocław, po jego upadku założył WTS Wrocław, który w latach 1993–1995 zdobywał Drużynowe Mistrzostwo Polski. W 1995 roku Rusko zorganizował pierwsze Grand Prix na żużlu w Polsce, trzy lata później był współorganizatorem pierwszej zawodowej walki bokserskiej. Ponadto był m.in. wiceprzewodniczącym Głównej Komisji Sportu Żużlowego.
29 listopada 2005 roku został wybrany na prezesa spółki Ekstraklasa SA. 19 stycznia 2007, po zawieszeniu władz związku piłkarskiego przez ministra sportu Tomasza Lipca, Rusko został mianowany kuratorem PZPN. 1 lutego zrezygnował z pełnionej funkcji, jego miejsce zajął Marcin Wojcieszak. 14 listopada 2007 roku został wybrany na prezesa spółki Ekstraklasa SA na kolejną kadencję.
25 stycznia 2011 został wybrany na kolejną (trzyletnią) kadencję spółki Ekstraklasa SA, z funkcji tej zrezygnował w 2012 roku.
W 2018 roku został odznaczony Brązową Odznaką Honorową Wrocławia.

</doc>
<doc id="311726" url="https://pl.wikipedia.org/wiki?curid=311726" title="Idzisław">
Idzisław



</doc>
<doc id="311727" url="https://pl.wikipedia.org/wiki?curid=311727" title="Victor Lemonte Wooten">
Victor Lemonte Wooten

Victor Lemonte Wooten (ur. 11 września 1964 w Hampton) – amerykański muzyk, kompozytor i multiinstrumentalista, znany głównie jako basista.
Grę na gitarze rozpoczął (według jego wypowiedzi) w wieku trzech lat. Trzy lata później występował wraz ze swoimi braćmi przed koncertami takich zespołów jak Curtis Mayfield i War. Później, w latach osiemdziesiątych XX w. spotkał muzyka grającego na banjo – Bélę Flecka i stworzył wraz z nim grupę – Béla Fleck and the Flecktones.
Z Marcusem Millerem, Stanleyem Clarkiem i zespołem współtworzy SMV Trio.
Ma na swoim koncie solowe albumy we współpracy z takimi muzykami jak np. Bootsy Collins.
Jest również nauczycielem i organizatorem warsztatów muzycznych.
Jego styl grania na gitarze basowej cechuje wielka wirtuozeria, opierająca się w dużej mierze na slappingu oraz tappingu. Jednocześnie tworzone przez niego linie i zagrywki basowe cechuje duża melodyjność i otwartość na improwizację, będąca fundamentem jego filozofii grania („granie bardziej z serca, niż techniczne granie z palców”). Wooten jest również jednym z basistów powszechnie stosujących technikę "Double-Thumbing".

</doc>
<doc id="311728" url="https://pl.wikipedia.org/wiki?curid=311728" title="G.711">
G.711

G.711 (rekomendacja ITU-T) – międzynarodowy standard modulacji sygnałów mowy w kanałach o prędkości transmisji do 64 kbit/s. Jest to modulacja impulsowo-kodowa (PCM) o częstotliwości próbkowania 8 kHz z rozdzielczością 8 bitów na próbkę. Biorąc pod uwagę twierdzenie Nyquista–Shannona o próbkowaniu, zgodnie z G.711 można kodować sygnały o szerokości pasma do 4 kHz.
Jest to podstawowa norma dla modulacji PCM wykorzystywana w telefonii cyfrowej, a także często stosowana w telefonii internetowej (VoIP).
Występują 2 odmiany tego kodeka:

</doc>
<doc id="311729" url="https://pl.wikipedia.org/wiki?curid=311729" title="Ekstraklasa (przedsiębiorstwo)">
Ekstraklasa (przedsiębiorstwo)

Ekstraklasa SA – polska spółka akcyjna utworzona w wyniku umowy, podpisanej 14 czerwca 2005 w Warszawie przez przedstawicieli Polskiego Związku Piłki Nożnej (PZPN) oraz delegatów 16 klubów ówczesnej I ligi sezonu 2005/2006. Skupia ona wszystkie 16 klubów, występujących w danym sezonie w najwyższej klasie rozgrywkowej w Polsce, zaś jej głównym zadaniem jest prowadzenie ligowych rozgrywek o mistrzostwo Polski w piłce nożnej mężczyzn i zarządzanie nimi.
Od 2006 do 2012 organizowała mecz o Superpuchar Polski (Superpuchar Ekstraklasy), w latach 2006-2009 rozgrywki Pucharu Ekstraklasy, a od sezonu 2007/2008 do sezonu 2012/2013 zmagania Młodej Ekstraklasy.
Od 27 lipca 2007 członek Europejskich Zawodowych Lig Piłkarskich (EPFL).
Cele.
Statutowe cele Ekstraklasy SA:
I. Zarządzanie rozgrywkami:
II. Sprzedaż praw medialnych:
III. Sprzedaż scentralizowanych praw marketingowych:
Akcjonariusze.
Akcjonariuszami Ekstraklasy SA są:
Historia.
Poprzedniczkami Ekstraklasy SA były dwa działające po sobie stowarzyszenia:
Przez cały okres swej działalności obydwa te podmioty nie zarządzały faktycznie żadnymi rozgrywkami ligowymi w Polsce (to zadanie cały czas pozostawało w gestii Polskiego Związku Piłki Nożnej), a jedynie miały doprowadzić do powstania zawodowej ligi piłkarskiej i przygotować grunt pod utworzenie spółki nią zarządzającej. Od powstania Ekstraklasy SA działalność PLP związana była z klubami drugoligowymi.
Podczas posiedzenia organizacyjno-założycielskiego przyjęto i podpisano statut spółki, wybierając ponadto jej Radę Nadzorczą oraz prezesa Zarządu (tymczasowego, mającego pełnić te obowiązki jedynie do czasu przeprowadzenia wyborów), a także wypracowano porozumienia w najważniejszych kwestiach przyszłej działalności (m.in. sposób podziału pieniędzy ze sprzedaży praw medialnych).
Zgodnie z wcześniejszymi ustaleniami tymczasowym prezesem Zarządu mianowano Michała Tomczaka, zaś w skład siedmioosobowej Rady Nadzorczej weszli przedstawiciele czterech czołowych klubów I ligi sezonu 2004/2005 – Hubert Praski (Wisła Kraków), Jerzy Kopa (Dyskobolia Grodzisk Wlkp.), Piotr Zygo (Legia Warszawa) i Krzysztof Dmoszyński (Wisła Płock), dwóch reprezentantów pozostałych pierwszoligowców nowego sezonu – Jacek Milewski (Arka Gdynia) i Zbigniew Krasowski (Górnik Łęczna) oraz Zbigniew Koźmiński, jako przedstawiciel Polskiego Związku Piłki Nożnej (i prezes PLP). 12 sierpnia 2005 Ekstraklasa SA podpisała z PZPN umowę o zarządzaniu rozgrywkami I ligi (dzień formalnego przejęcia piłkarskiej ligi zawodowej), zaś na jej mocy od 18 listopada 2005 (14 kolejki sezonu 2005/2006) faktycznie wykonuje te obowiązki (pierwszym spotkaniem był mecz Legia Warszawa – Górnik Zabrze 3:2).
29 listopada 2005 przeprowadzono wybory do pierwszych władz spółki, w których wzięło udział 17 delegatów Walnego Zgromadzenia (po 1 przedstawicielu każdego z 16 klubów I ligi sezonu 2005/2006 oraz 1 działacza PZPN). Bezapelacyjnie zwyciężył w nich Andrzej Rusko, otrzymując komplet głosów i zostając pierwszym w historii prezesem Zarządu Ekstraklasy SA (jego poprzednik Michał Tomczak pełnił te obowiązki jedynie czasowo). Tego samego dnia powołano pozostałych członków władz spółki oraz jej poszczególnych organów (Zarządu, Rady Nadzorczej, Walnego zgromadzenia).
13 lipca 2006 – na wniosek prezesa Zarządu Ekstraklasy SA – Prezydium Zarządu PZPN zatwierdziło nowy regulamin rozgrywek I ligi sezonu 2006/2007, obejmujący swym zakresem jedynie rozgrywki Orange Ekstraklasy (poprzednie przepisy dotyczyły zarówno I, jak i II ligi). Nowelizacja ta miała na celu uzyskanie większej niezależności zawodowej ligi od PZPN. Według nowych przepisów całością spraw związanych z rozgrywkami Orange Ekstraklasy zajmować się będą jedynie wydzielone organy Ekstraklasy SA, tj.: Departament Logistyki Rozgrywek i Komisja Ligi. 22 lipca 2006, dzięki staraniom Ekstraklasy SA, rozegrano – po 5-letniej przerwie – mecz o Superpuchar Polski (zwanym od tej edycji oficjalnie "Superpucharem Ekstraklasy SA"), w którym Wisła Płock pokonała na Stadionie Wojska Polskiego Legię Warszawa 2:1. W dniach od 28 lipca 2006 do 30 lipca 2006 przeprowadzono 8 meczów inauguracyjnej kolejki sezonu 2006/2007 – pierwszego w historii polskiej piłki nożnej, w którym rozgrywki – od początku do końca – prowadzić będzie inny podmiot niż PZPN. Mimo tego część zadań nadal pozostawała w gestii dawnego zarządcy ligi (PZPN). Należały do nich: proces licencyjny, sprawy sędziowskie (sędziowie, obserwatorzy), sprawy międzynarodowe (m.in. zgłaszanie klubów do europejskich pucharów), kwestie bezpieczeństwa na stadionach (delegaci ds. bezpieczeństwa), sprawy dyscyplinarne w instancji odwoławczej oraz kwestie rozwiązywania kontraktów pomiędzy klubami, a zawodnikiem lub trenerem. Dodatkowo – w zamian za przekazanie rozgrywek Ekstraklasy – przez 3 lata (od sezonu 2006/2007 do sezonu 2008/2009) PZPN otrzymał od Ekstraklasy SA 7,2% udziałów w zyskach oraz corocznie 1 mln złotych (m.in. na zarządzanie rozgrywkami niższych klas).
27 lipca 2007 w Cardiff Ekstraklasa SA została formalnie przyjęta w poczet członków stowarzyszenia Europejskich Zawodowych Lig Piłkarskich (EPFL), choć od jesieni 2006 przedstawiciele spółki uczestniczyli w spotkaniach stowarzyszenia jako obserwatorzy. W październiku 2015 roku w Warszawie odbyło się Walne Zgromadzenie EPFL, które było częścią obchodów dziesięciolecia istnienia Ekstraklasy SA.
9 września 2016 przy stadionie Legii Warszawa rozpoczęła się wrześniowa edycja wspólnego projektu Ekstraklasy oraz Ministerstwa Sportu i Turystyki – Akademie Klasy Ekstra. W ciągu trzech tygodni zajęcia w ramach Akademii Klasy Ekstra przeprowadziły u siebie wszystkie ekstraklasowe kluby. Treningi w ramach tego projektu to otwarte dla wszystkich chłopców i dziewczynek zajęcia w trzech kategoriach: U-6, U-9, U-11. Akademie Klasy Ekstra to jedna ze wspólnych aktywności Fundacji Ekstraklasy oraz Ministerstwa Sportu i Turystyki w ramach strategicznego partnerstwa zawartego do 2020 roku.
W kadencji 2015/16 po wyborach 24 września 2015 Radę Nadzorczą tworzyli: Maciej Wandzel (przewodniczący, reprezentant Legii Warszawa), Cezary Kulesza (wiceprzewodniczący, reprezentant Jagiellonii Białystok), Dariusz Smagorowicz (sekretarz, reprezentant Ruchu Chorzów) oraz członkowie: Karol Klimczak (reprezentant Lecha Poznań), Paweł Żelem (reprezentant Śląska Wrocław), Grzegorz Jaworski (reprezentant Piasta Gliwice), Zbigniew Boniek (reprezentant Polskiego Związku Piłki Nożnej)
W 2015 roku, pierwszy raz w historii łączne przychody klubów Ekstraklasy przekroczyły 0,5 mld PLN i wyniosły 511,2 mln PLN. To o 13,5% więcej niż rok wcześniej. W raporcie „Ekstraklasa Piłkarskiego Biznesu 2016” przygotowanym przez firmę doradczą EY i spółkę Ekstraklasa SA po raz pierwszy oficjalnie podano dane na temat podziału wpływów z praw mediowych i marketingowych. Najwięcej w sezonie 2015/2016 otrzymała Legia – 14,6 mln PLN. Klub z Warszawy triumfował również w tradycyjnym rankingu biznesowym. Drugi był Lech, a trzecia Lechia.
21 października 2016 aktualny prezes Ekstraklasy SA, Dariusz Marzec, jako pierwszy Polak w historii został wybrany na kadencję do Zarządu European Professional Football Leagues.
26 września 2017 podczas zwyczajnego walnego zgromadzenia akcjonariuszy Ekstraklasa SA wybrała radę nadzorczą na nową roczną kadencję spółki. 
W składzie rady znaleźli się reprezentanci czterech najlepszych klubów ubiegłego sezonu: Jarosław Jankowski (Legia Warszawa), Cezary Kulesza (Jagiellonia Białystok), Karol Klimczak (Lech Poznań) oraz Maciej Bałaziński (Lechia Gdańsk). Dwanaście pozostałych zespołów wybrało swoich dwóch przedstawicieli podczas głosowania. Zostali nimi Krzysztof Zając (Korona Kielce) i Jarosław Mroczek (Pogoń Szczecin). Polski Związek Piłki Nożnej reprezentował prezes Zbigniew Boniek. Funkcję przewodniczącego rady objął Karol Klimczak. Wiceprzewodniczącym był Cezary Kulesza, a sekretarzem rady Maciej Bałaziński.
14 października 2021 podczas zwyczajnego walnego zgromadzenia akcjonariuszy Ekstraklasa SA wybrała radę nadzorczą na nową roczną kadencję spółki. 
Odtąd Radę Nadzorczą tworzą: Dariusz Mioduski (Legia Warszawa), Wojciech Cygan (Raków Częstochowa), Jarosław Mroczek (Pogoń Szczecin) i Piotr Waśniewski (Śląsk Wrocław). Dwanaście pozostałych zespołów wybrało swoich dwóch przedstawicieli podczas głosowania. Zostali nimi Tomasz Jażdżyński (Wisła Kraków) i Tomasz Marzec (Wisła Płock). Polski Związek Piłki Nożnej reprezentować będzie prezes Cezary Kulesza. Funkcję przewodniczącego rady objął Dariusz Mioduski.
Wiceprzewodniczącym został Wojciech Cygan, a sekretarzem rady Jarosław Mroczek.
Struktura organizacyjna.
Struktura organizacyjna Ekstraklasy SA:
Rada Nadzorcza.
Skład Rady Nadzorczej wchodzą:
13 października 2020 Zwyczajne Walne Zgromadzenie Akcjonariuszy Ekstraklasy SA wybrało Radę Nadzorczą na nową roczną kadencję spółki. Odtąd Radę Nadzorczą tworzyli: Dariusz Mioduski (przewodniczący, reprezentant Legii Warszawa), Cezary Kulesza (wiceprzewodniczący, reprezentant Jagiellonii Białystok), Karol Klimczak (sekretarz, reprezentant Lecha Poznań), Grzegorz Jaworski (reprezentant Piasta Gliwice), Adam Mandziara (reprezentant Lechii Gdańsk), Wojciech Cygan (reprezentant Rakowa Częstochowa) oraz Marek Koźmiński (reprezentant Polskiego Związku Piłki Nożnej).
14 października 2021 Zwyczajne Walne Zgromadzenie Akcjonariuszy Ekstraklasy SA wybrało Radę Nadzorczą na nową roczną kadencję spółki. 
Odtąd Radę Nadzorczą tworzą: Dariusz Mioduski (przewodniczący, reprezentant Legii Warszawa), Wojciech Cygan (wiceprzewodniczący, reprezentant Rakowa Częstochowa), Jarosław Mroczek (sekretarz, reprezentant Pogoni Szczecin) i Piotr Waśniewski (reprezentant Śląska Wrocław). Dwanaście pozostałych zespołów wybrało swoich dwóch przedstawicieli podczas głosowania. Zostali nimi Tomasz Jażdżyński (reprezentant Wisły Kraków) i Tomasz Marzec (reprezentant Wisły Płock). Polski Związek Piłki Nożnej reprezentować będzie prezes Cezary Kulesza. Funkcję przewodniczącego rady objął Dariusz Mioduski.
Wiceprzewodniczącym został Wojciech Cygan, a sekretarzem rady Jarosław Mroczek.
Komisja Ligi.
Komisja Ligi jest niezależnym od Ekstraklasy SA organem rozstrzygającym w kwestiach dyscyplinarnych związanych z rozgrywkami Ekstraklasy i jej klubami. Powstała w 2005 jako organ pierwszej instancji i spełnia w ramach rozgrywek funkcje jurysdykcyjne. Do jej obowiązków należy między innymi ustalanie sankcji dyscyplinarnych oraz finansowych dla klubów i zawodników za nieprzestrzeganie regulaminu rozgrywek.
W skład Komisji wchodzi od pięciu do siedmiu osób osób wybieranych na dwuletnią kadencję przez Radę Nadzorczą Ekstraklasy SA. Obecnie jest to sześciu Komisarzy, spośród których wybierany jest Przewodniczący i Wiceprzewodniczący. Posiedzenia Komisji zwołuje i prowadzi Przewodniczący. Obecnie funkcję tę pełni Jarosław Poturnicki.
Główna przesłanka do powołania Komisji Ligi to konieczność niezależnego, niezawisłego i transparentnego rozstrzygania kwestii związanych z rozgrywkami Ekstraklasy.
Organem odwoławczym od decyzji Komisji Ligi jest Najwyższa Komisja Odwoławcza PZPN.

</doc>
<doc id="311730" url="https://pl.wikipedia.org/wiki?curid=311730" title="Stefan Olsdal">
Stefan Olsdal

Stefan Olsdal (ur. 31 marca 1974 w Göteborgu) – muzyk pochodzenia szwedzkiego, członek grupy Placebo.
Życiorys.
Gra na pianinie i gitarach, głównie basowej. Muzycznymi inspiracjami są dla niego zespoły takie jak Depeche Mode, ABBA czy Iron Maiden.
Uczęszczał do tego samego liceum, w którym uczył się Brian Molko, ale nie zetknęli się wtedy ze sobą. Jego kariera muzyczna zaczęła się około roku 1987, kiedy grał w szkolnej orkiestrze na bębnach. Po pewnym czasie uświadomił sobie, że chciałby występować bliżej publiczności, zaczął więc ćwiczyć grę na gitarze basowej. Jego pierwszym instrumentem był Fender Precision, zakupiony, ponieważ na takiej gitarze grał jego idol, Steve Harris z Iron Maiden. Oprócz udzielania się w orkiestrze Olsdal grał w szkolnej drużynie koszykarskiej.
Kolejnym etapem w jego życiu było objęcie stanowiska w jednym z czasopism dla basistów, przy jego współpracy został wydany jednak tylko jeden numer. Później zaczęła się era Placebo, kiedy pewnego ranka na stacji metra South Kingston przypadkiem spotkał Briana Molko i dał się zaprosić na jego występ. Muzycy bardzo się zaprzyjaźnili, w rezultacie czego powstał zespół Ashtray Heart. Początkowo grali do automatu perkusyjnego, co jednak ich nie satysfakcjonowało, Stefan zaprosił więc do zespołu swojego przyjaciela, Roberta Schultzberga. Okazało się to pomyłką, bo ten, będąc w stanie permanentnego konfliktu z pozostałymi członkami zespołu, a zwłaszcza z Brianem, ostatecznie odszedł.
W 1998 roku Olsdal zagrał epizodyczną rolę w filmie "Velvet Goldmine". Oprócz grania w Placebo jest zaangażowany w DJ-ski projekt Materia, współtworzy też trio Hotel Persona. Obecnie mieszka w Londynie.
Jest osobą otwarcie przyznającą się do swojej orientacji homoseksualnej.

</doc>
<doc id="311732" url="https://pl.wikipedia.org/wiki?curid=311732" title="Rozlewnia">
Rozlewnia

Rozlewnia – miejsce, gdzie prowadzi się pakowanie produktów płynnych. 
Opis.
W przemyśle spożywczym jest to strefa wysokiej czystości, często aseptyczna, gdzie przestrzegane są wysokie standardy czystości i higieny. Rozlewnia jest najczęściej częścią zakładu produkcyjnego. W celu zwiększenia przepustowości i wydajności stosuje się obecnie nowoczesne, w pełni zautomatyzowane linie do rozlewu produktów płynnych. Przykładowo w browarach w ciągu godziny napełnianych jest kilkadziesiąt tysięcy butelek lub puszek.
Linki zewnętrzne.
Hasło: rozlewniaw sjp.pwn.pl 

</doc>
<doc id="311745" url="https://pl.wikipedia.org/wiki?curid=311745" title="Rybna">
Rybna



</doc>
<doc id="311747" url="https://pl.wikipedia.org/wiki?curid=311747" title="List biskupów polskich do biskupów niemieckich">
List biskupów polskich do biskupów niemieckich



</doc>
<doc id="311755" url="https://pl.wikipedia.org/wiki?curid=311755" title="Micrografx">
Micrografx

Micrografx – przedsiębiorstwo informatyczne z siedzibą w Richardson, Teksas. Założone w 1982 r. przez braci Paula i George’a Graysonów, które specjalizowało się w oprogramowaniu graficznych – jego czołowymi produktami były ABC FlowCharter (Micrografx FlowCharter), Micrografx Designer, Picture Publisher i Charisma oraz pierwszy spolonizowany pakiet do schematów blokowych SnapGrafx. Wśród użytkowników domowych dość popularny był też Windows Draw.
Micrografx wsławił się tym, że przygotował pierwszy program graficzny dla komputerów PC – PC Draw i pierwszy komercyjny program dla Windows In A* Vision dostępny już przed premierą Windows.
Twórca programu Micrografx Designer Lyle Griffin jest zaliczany to tzw. 7 pionierów Windows.
Przez pewien czas Micrografx brał udział w pracach rozwojowych systemu OS/2, a niektóre uproszczone wersję jego programów były wbudowane w to środowisko. Dla użytkowników OS/2 Micrografx przygotował też specjalną aplikację Mirrors pozwalającą na przetłumaczenie programów Windows na OS/2.
Na początku lat 90. przedsiębiorstwo eksperymentowało z rynkiem masowym. Z tego czasu pochodzą takie programy jak Photomagic, Crayola Art Studio, Crayola Creative Adventures, American Greetings Creata Card i Hallmark Card Studio. Wtedy też powstała grupa oprogramowania do grafiki 3D z czołowym przedstawicielem Simply 3D.
W 2001 r. przedsiębiorstwo połączyło się z Corel Corporation. Pod marką Corel kontynuowany jest Corel Designer, natomiast pod marką produktów biznesowych iGrafx produkowane są narzędzia będące linią rozwojową programów FlowCharter i Optima!.

</doc>
<doc id="311756" url="https://pl.wikipedia.org/wiki?curid=311756" title="Język mirandyjski">
Język mirandyjski

Język mirandyjski () – język romański blisko spokrewniony z asturyjskim, używany i oficjalnie uznany za język regionalny lub mniejszościowy w północno-wschodniej Portugalii. Posługuje się nim około 15 tys. osób na obszarze 484 km². Są to mieszkańcy portugalskiego miasta Miranda do Douro i okolic. Mirandyjski nie ma statusu języka urzędowego, jednakże jest on nauczany w szkołach regionu Miranda do Douro.

</doc>
<doc id="311758" url="https://pl.wikipedia.org/wiki?curid=311758" title="Micrografx Designer">
Micrografx Designer



</doc>
<doc id="311759" url="https://pl.wikipedia.org/wiki?curid=311759" title="EBITDA">
EBITDA

EBITDA () – zysk operacyjny przedsiębiorstwa przed potrąceniem odsetek od zaciągniętych zobowiązań oprocentowanych (kredytów, obligacji), podatków, amortyzacji wartości niematerialnych i prawnych () oraz amortyzacji rzeczowych aktywów trwałych ().
lub
EBITDA jest stosowana do analizy rentowności przedsiębiorstwa, pomija konsekwencje operacji finansowych i amortyzacji dawnych inwestycji. Poprzez wyłączenie amortyzacji możliwe jest lepsze ujęcie podstawowych przepływów pieniężnych generowanych na działalności operacyjnej. 

</doc>
<doc id="311760" url="https://pl.wikipedia.org/wiki?curid=311760" title="Corel Designer">
Corel Designer

Corel Designer - program graficzny firmy Corel, do tworzenia grafiki wektorowej używany szczególnie przez osoby zajmujące się ilustracją techniczną. 
Program ten jest rozwinięciem napisanego w pierwszej połowie lat '90 XX w. Micrografx Designera, który został przejęty w 2001 r. przez Corela razem z całą firmą Micrografx. Corel Designer zawiera pewne elementy oprogramowania typu CAD, takie jak warstwy, wielowymiarowość, automatyczne wymiarowanie, przydatne przy tworzeniu rysunków technicznych.

</doc>
<doc id="311763" url="https://pl.wikipedia.org/wiki?curid=311763" title="Archiwum Wojskowe">
Archiwum Wojskowe

Archiwum Wojskowe – istniejąca w okresie II Rzeczypospolitej państwowa instytucja archiwalna podległa władzom wojskowym.
Historia.
Geneza Archiwum Wojskowego sięga 1917, kiedy w ramach Tymczasowej Rady Stanu utworzono Komisję Wojskową, której Sekcja Naukowa z Wydziałem Archiwalnym zajęła się dokumentacją wytworzoną przez wojsko. W strukturze tej Komisji istniał również Wydział Spraw Ogólnych i Przygotowawczych, w którym na pocz. 1918 został opracowany „Tymczasowy statut Archiwum Wojskowego”, określający zadania stojące przed przyszłym Archiwum. Po odzyskaniu niepodległości Sekcja Naukowa b. Komisji Wojskowej została podporządkowana Oddziałowi VII Sztabu Generalnego WP. Następnie 14 grudnia 1918 przekształcono ją w Instytut Historyczno-Wojskowy, a jego referat archiwalny otrzymał nazwę Centralne Archiwum Wojskowe. Jego kierownikiem został por. dr Bronisław Pawłowski. W 1919 Instytut Historyczno-Wojskowy wraz z Centralnym Archiwum Wojskowym weszły w skład Departamentu V Naukowo-Szkolnego Ministerstwa Spraw Wojskowych. W czerwcu 1927 CAW zostało wydzielone z Wojskowego Instytutu Naukowo–Wydawniczego i podporządkowane szefowi Wojskowego Biura Historycznego. Jednocześnie otrzymało ono nazwę Archiwum Wojskowe. W tym też roku rozkazem MSWojsk. zostały określone zadania dla Archiwum, do których należało: 
wojskowości polskiej, 
Jednym z zadań Archiwum Wojskowego było również sprawowanie nadzoru nad działalnością służby archiwalnej w wojsku. Przy dowództwach okręgów generalnych działali referenci archiwalni, a we Lwowie, Przemyślu, Krakowie i Poznaniu istniały zarządy archiwalne. Dyrekcja Archiwum sprawowała nadzór nad siecią archiwów wojskowych oraz opracowywała projekty regulaminów i instrukcji. Mimo kilku reorganizacji wewnętrznych do 1939 r., Archiwum Wojskowe nadal realizowało takie same zadania, jak: gromadzenie, inwentaryzacja, przechowywanie i udostępnianie akt.
Jego zasób pod koniec lat 30. liczył 7 tys. mb akt, a także ok. 7 tys. tomów woluminów i około 2 tys. roczników czasopism. W chwili wybuchu wojny obronnej 1939 pracownicy Archiwum przystąpili do ewakuacji materiałów archiwalnych. Kierownicy Wydziałów Generalnego Inspektoratu Sił Zbrojnych; kpt. dr Jan Giergielewicz i kpt. Wiktor Brummer rozpoczęli wykonanie polecenia wywiezienia z Warszawy w dniu 5 września 1939 roku. Część akt tajnych GISZ, ewakuowano z Warszawy autobusem do Brześcia, a następnie pociągiem, mimo stałych bombardowań transportu kolejowego; przez Sarny-Równe-Dubno-Złoczów. 15 września archiwalne akta zostały zbombardowane na stacji kolejowej Brody, w wyniku czego wiele z nich uległo zniszczeniu. Pozostałe akta przekroczyły granicę polsko-rumuńską pod Serafinami 17 września. Druga najcenniejsza część akt była ewakuowana transportem kołowym. 18 września przekroczył on granicę polsko-rumuńską i wraz z pracownikami Archiwum znalazły się w Rumunii, docierając do Baile Herculane, które władze rumuńskie przeznaczyły na stałe miejsce internowania w obozach.
Niektóre akta udało się natomiast przewieźć przez Paryż do Wielkiej Brytanii, gdzie znajdują się do dziś w Instytucie i Muzeum im. gen. Sikorskiego w Londynie oraz do USA (przechowywane są obecnie w Instytucie im. Józefa Piłsudskiego w Nowym Jorku). Resztę materiałów archiwalnych wchodzących w skład zasobu Archiwum przejęli okupanci. Niemcy już jesienią 1939 i na początku 1940 zgromadzili w Filii Poczdamskiego Archiwum Wojskowego w Gdańsku Oliwie ok. 15 tys. mb akt. Wśród nich znajdowały się dokumenty instytucji centralnych polskiego MSWojsk., rodzajów wojsk i służb, jednostek i zakładów wojskowych. W archiwum tym polskie akta wojskowe zostały wstępnie zinwentaryzowane oraz przygotowane do wykorzystania zgodnie z potrzebami władz okupacyjnych. Korzystało z nich Gestapo i SD do prześladowania przede wszystkim byłych powstańców śląskich i wielkopolskich oraz wojskowych. Na przełomie 1944 i 1945 władze niemieckie przetransportowały trzy wagony akt do Poczdamu i Berlina. Archiwalia te zostały następnie przejęte przez wojska radzieckie i wywiezione do ZSRR. Część z nich została odnaleziona w połowie lat 90 w Archiwach Rosyjskich, Litewski i Białoruskich skopiowana i zakupiona do CAW w ramach działalności tzw. Wojskowej Komisji Archiwalnej (WKA) w skład której wchodzili historycy CAW i ówczesnego Wojskowego Instytutu Historycznego (dziś WBBH). Należy przy tym wspomnieć, że działalność WKA miała ogromne znaczenie dla dokumentacji losów polskich oficerów i ich rodzin, aresztowanych lub internowanych przez władze radzieckie. W tym również dla dokumentowania głośnej sprawy katyńskiej. Natomiast część zasobu, która pozostała w Gdańsku Oliwie, ocalała (z wyjątkiem ok. 5 tys. mb akt, które spłonęły w ostatniej fazie walk na Wybrzeżu) i została przejęta przez Ministerstwo Bezpieczeństwa Publicznego a następnie przez 5 dekad stopniowo przekazywana do powojennego Centralnego Archiwum Wojskowego. Najpóźniej bo dopiero w 1990 roku przekazano z Ministerstwa Spraw Wewnętrznych (spadkobiercy akt po MBP) dokumenty dotyczące działalności wywiadu wojskowego na terenach okupowanych przywiezione z Londynu (na mocy umowy między władzami PRL a rządem londyńskim) w 1950 roku przez m.in. płk. Mariana Utnika (później skazanego w pokazowym procesie Tatar-Utnik-Nowicki, TUN) i zagarniętych przez MBP.

</doc>
<doc id="311765" url="https://pl.wikipedia.org/wiki?curid=311765" title="EBITA">
EBITA

EBITA () – zysk operacyjny przedsiębiorstwa przed potrąceniem odsetek od zaciągniętych zobowiązań oprocentowanych (kredytów, obligacji), podatków oraz amortyzacji wartości niematerialnych i prawnych.
Można go obliczyć dodając do zysku operacyjnego wartość amortyzacji wartości niematerialnych i prawnych. Amortyzacja rzeczowych aktywów trwałych nie jest wliczana w EBITA, gdyż w języku angielskim termin "amortization" odnosi się wyłącznie do amortyzacji wartości niematerialnych i prawnych, a amortyzację rzeczowych aktywów trwałych nazywa się terminem "depreciation". Oba rodzaje amortyzacji w rozumieniu języka angielskiego obejmuje EBITDA.

</doc>
<doc id="311766" url="https://pl.wikipedia.org/wiki?curid=311766" title="Golejów">
Golejów



</doc>
<doc id="311772" url="https://pl.wikipedia.org/wiki?curid=311772" title="Steven Hewitt">
Steven Hewitt

Steve Hewitt (ur. 22 marca 1971, Northwich, Anglia) – były perkusista zespołu Placebo, wokalista i gitarzysta Love Amongst Ruin, perkusista grupy Six by Seven.
Kariera.
Muzyczna kariera Steve’a Hewitta do czasu dołączenia na stałe do Placebo była burzliwa. Początkowo grał ze swoim sąsiadem z Nortwich, Timem Burgessem, w zespole The Charlatans. Przez pewien czas udzielał się też w Electric Crayons i The Mystic Deckchairs. Pewnego dnia trafił na ogłoszenie o poszukiwaniach przez grupę Breed perkusisty na czas tournée po Niemczech i czując w tym szansę na przełom w swojej karierze dołączył do zespołu.
Po powrocie z owej trasy trafił na jakiś czas do zespołu The Boo Radleys, z którym nagrał ich debiutancką płytę. Opuścił wtedy Breed na 18 miesięcy. Jednocześnie grywał z grupą K-Klas, która zanotowała sukcesy w latach 1990-1994.
W końcu przeniósł się Londynu, gdzie zaczął robić muzykę do reklam samochodowych. Jednak i ta praca nie okazała się przyszłościowa. Tymczasem Breed, zamiast podbijać rynek, było na marginesie. Wtedy Nick Cave zaprosił ich na swoje tournée „Let love In”. W czasie jego trwania Steve zaprzyjaźnił się z perkusistą zespołu The Bad Seeds, Thomasem Wylderem.
Bardzo trudna sytuacja zespołu, po 6 latach spędzonych razem, w tym dwóch na wyjazdach z The Bad Seeds nie ulegała zmianie. Steve ze swoją ciężarną dziewczyną i bez żadnych widoków na przyszłość był zmuszony do objęcia pracy jako kierowca wózka widłowego. Perkusista nie zrezygnował jednak całkowicie z kariery muzycznej, wykorzystując każdą okazję do grania. Steve przyjaźnił się już wówczas z Brianem Molko – wtedy początkującym wokalistą i gitarzystą. Na jednym z ich wspólnych koncertów poznali Stefana Olsdala.
Jakiś czas potem Hewitt dołączył do zespołu stworzonego przez Molko i Olsdala. Jako Placebo nagrali dema, które pozwoliły im się wybić. Jednak Steve związany wcześniejszymi zobowiązaniami z Breed musiał odejść z Placebo, w którym został zastąpiony przez Robert Schultzberga.
Przed nagraniem drugiej płyty Placebo dołączył do nich z powrotem. Grupa odniosła ogromny sukces na całym świecie. Mimo napiętego kalendarza, Steve Hewitt znajdował czas, by sporadycznie udzielać się gościnnie w występach Breed.
Podobnie jak reszta członków Placebo, Steve zagrał małą rolę (Billa, perkusisty The Flaming Creatures) w filmie "Idol" ("Velvet Goldmine", 1998) w reżyserii Todda Haynesa.
1 października 2007 oficjalnie ogłoszone zostało, że Steve Hewitt opuścił Placebo ze względu na „personalne i muzyczne różnice”. Hewitt twierdzi, że został z zespołu wyrzucony: „Po prostu mnie wylali. Po trasie w USA nasza menedżerka wezwała mnie do biura i powiedziała, że już z nimi nie gram. I to było wszystko”.
Od 2010 roku Steve Hewitt jest frontmanem nowego zespołu o nazwie Love Amongst Ruin. Debiutancki album grupy, zatytułowany po prostu "Love Amongst Ruin", ukazał się 13 września 2010. Płyta zdobyła pozytywne recenzje. Pierwszy singiel ją promujący, „So Sad (Fade)”, miał premierę 30 sierpnia 2010.
Dołączył jako perkusista do projektu Polaroid Kiss, nagrywając z nimi EPkę "The New Coliseum" (2011).
W połowie 2011 roku, wspólnie z Paulem Corkettem (producent m.in. nagrań Love Amongst Ruin, Placebo, The Cure, Björk i Nicka Cave’a) pomógł przy produkcji muzycznej debiutanckiego albumu francuskiej grupy LYS.
W sierpniu 2012 podano do wiadomości, że Steve Hewitt został perkusistą reaktywującej się brytyjskiej grupy Six by Seven.
Dzieciństwo, życie prywatne.
Urodzony w Northwich w hrabstwie Cheshire, wychował się w Manchesterze.
Steve jest samoukiem. Na perkusji nauczył się grać, gdy miał 17 lat i pracował w sklepie muzycznym Dogie's Music w rodzinnym mieście. Jego pierwszym koncertem był występ przed szkolnym zgromadzeniem w Weaversham High, gdzie się uczył. Grał wtedy partie w piosence „Albatros” grupy Fleetwood Mac.
Starszy brat Steve’a zaraził go miłością do AC/DC, Black Sabbath i Dio. Później przekonał się do The Smiths, The Wonderstuff, Pink Floyd. Obecnie do swoich inspiracji muzycznych zalicza między innymi: Nicka Cave’a, Bee Gees, The Smashing Pumpkins, Jamesa Browna.
Obecnie mieszka w Londynie. Jest żonaty, ma córkę o imieniu Emily.

</doc>
<doc id="311773" url="https://pl.wikipedia.org/wiki?curid=311773" title="Fiat „Projekt 178”">
Fiat „Projekt 178”

Projekt 178 – nazwa wewnętrzna oznaczająca rodzinę samochodów zaprojektowanych przez koncern Fiat, będących pierwszą próbą stworzenia przez niego samochodu światowego. W skład rodziny wchodzą modele:
Historia projektu.
Konstrukcję tych samochodów oparto na nieco zmodyfikowanej płycie podłogowej pochodzącej z Fiata Uno. Auto jest więc przedstawicielem klasy niższej (segment B). Produkcję rozpoczęto wiosną 1996 w Brazylii (Fiat Automóveis), a następnie w Argentynie. W 1997 do producentów dołączyły Wenezuela, Polska (Fiat Auto Poland) i Maroko. W Turcji (Tofaş) produkcję rozpoczęto w 1998, w Indiach i RPA – w 1999, w Egipcie – w 2001 i w Chinach (pod nazwą Nanjing Fiat Palio) – w 2002.
W zależności od rynku dostępne są tylko wybrane modele. Do napędu użyto silników benzynowych o pojemnościach od 1,0 do 1,8 dm³ oraz silników diesla o pojemnościach 1,3 i 1,7 dm³.
Pierwsza seria była produkowana od 1996 do 2001. W drugiej serii zmieniono przód, tył i wnętrze. Model Siena, produkowany w Turcji i w Polsce, po liftingu zmienił nazwę na Albea, w Egipcie i Indiach – na Petra, a w Chinach Perla. W Brazylii zmieniana nazwa to Fiat Novo Siena i Novo Palio/Palio Weekend. Kolejna modernizacja nastąpiła w 2004. Zastosowano nieco dłuższą płytę podłogową, zmieniono nieco stylizację, w tym pas przedni i tylny.
Polskie Siena/Palio Weekend.
W Polsce produkcję fiatów siena i palio weekend rozpoczęto w Bielsku-Białej w lutym 1997. Do napędu użyto silników benzynowych o pojemnościach 1,4 dm³ (70 KM) i 1,6 dm³ (100 KM) oraz 1,2 dm³ (75 KM).
Model Siena produkowano do jesieni 2001. Po czym został zastąpiony zmodernizowanym modelem noszącym nazwę Albea, który importowano z Turcji. Ze względu na małe zainteresowanie, model Palio Weekend został wycofany z oferty w końcu maja 2004. W 2006 Albea przeszła face lifting i otrzymała nowy silnik 1,4 8v. 7 grudnia 2007 Fiat Auto Poland zdecydował o wycofaniu Fiata Albea ze sprzedaży w Polsce.
W Brazylii nadal jest produkowany jest Fiat Palio/Palio Weekend/Siena. Auta produkowane w Brazylii mają silniki: 1.0 67 KM (Palio 3- i 5-drzwiowe oraz Siena), 1.8 116 KM (Palio 3- i 5-drzwiowe, Siena oraz Palio Weekend), 1.4 82 KM (Palio 5-drzwiowe, Palio Weekend oraz Siena), 1.8 Adventure (alkohol) (Palio Weekend) oraz 1.0 Fire 75 KM (Palio 3- i 5-drzwiowe i Siena).

</doc>
<doc id="311776" url="https://pl.wikipedia.org/wiki?curid=311776" title="Wyższa Szkoła Inżynierska w Koszalinie">
Wyższa Szkoła Inżynierska w Koszalinie



</doc>
<doc id="311783" url="https://pl.wikipedia.org/wiki?curid=311783" title="Northrop F-20 Tigershark">
Northrop F-20 Tigershark

Northrop F-20 Tigershark – amerykański odrzutowy samolot myśliwski zbudowany przez firmę Northrop w 1975 roku. Wersja rozwojowa myśliwca F-5 Freedom Fighter sfinansowana ze środków własnych wytwórni Northrop.
Początkowo samolot był oznaczony jako F-5G, odmiana myśliwca "Tiger II", ale ze względu na znaczne zmiany zarówno konstrukcyjne, jak i osiągów (pomijając zewnętrzne podobieństwo), został uznany za nowy typ maszyny o oznaczeniu F-20.
Główną różnicą w porównaniu do "F-5" była wymiana dwóch silników odrzutowych "General Electric J85 " na jeden turbowentylatorowy "General Electric F404" o ciągu wyższym o 60% od obu poprzednich silników. Tak samo jak przy "F-5" przy konstrukcji nowej maszyny przyjęto założenie, że ma być on tanim i łatwym w utrzymaniu samolotem. "F-20" zdolny był osiągnąć prędkość 2,1 macha i przelecieć na odległość 2760 km.
Historia.
Oblot pierwszego z trzech zbudowanych prototypów myśliwca "F-20" odbył się 30 sierpnia 1982 roku. Przeznaczeniem nowego samolotu miały być rynki zagraniczne, ale ze względu na zniesienie przez Prezydenta Ronalda Reagana restrykcji na sprzedaż samolotów takich jak F-16 Fighting Falcon, zapotrzebowanie na "F-20" nigdy się nie rozwinęło. Po sześciu latach prób sprzedaży samolotu kontrahentom zagranicznym firma Northrop zakończyła wart 1,2 miliarda dolarów program rozwojowy.
Siły powietrzne państw branych pod uwagę jako potencjalnych kupców myśliwca "F-20" wolały wybrać porównywalny cenowo "F-16", a pozostałe państwa zakupiły tańszy "F-5E Tiger II" lub radzieckie MiG-21. Chociaż osiągi "Tigersharka" były porównywalne z "F-16 Viper Block 1/5/10" używanymi przez Siły Zbrojne Stanów Zjednoczonych i zdecydowanie lepsze niż eksportowej wersji "F-16/79", to płatowiec "F-20" zaprojektowany 20 lat wcześniej nie rokował nadziei na dalszy rozwój. Z drugiej strony "F-16" był samolotem nowym, który jeszcze nie był modernizowany i ulepszany, dzięki czemu posiadał większy potencjał do przyszłych modyfikacji.
Z trzech zbudowanych prototypów jeden znajduje się w Kalifornijskim Centrum Naukowym, a pozostałe dwa zostały utracone w wyniku katastrof podczas prezentacji u klientów zagranicznych. Oba wypadki były spowodowane błędami pilotów.

</doc>
<doc id="311784" url="https://pl.wikipedia.org/wiki?curid=311784" title="Rosenrot (singel)">
Rosenrot (singel)

Rosenrot (niem. czerwień róż) – utwór Rammsteinu, pochodzący z piątej płyty studyjnej zespołu, zatytułowanej "Rosenrot" (2005). Jest to także drugi (po "Benzin") teledysk i singel płyty.
Premiera teledysku miała miejsce 28 listopada 2005 roku, natomiast singel wydany został 16 grudnia (pierwotnie miał być to 9 grudnia).
Historia.
Początkowo wśród fanów Rammsteinu rozeszła się wiadomość, że "Rosenrot" będzie pierwszym singlem promujący czwarty album grupy – "Reise, Reise" (2004) – jednak później informacja ta została zdementowana. Pierwszym singlem okazał się być "Mein Teil", a "Rosenrot" ostatecznie w ogóle nie trafił na płytę. Utwór zaistniał dopiero rok później, kiedy to wydano kolejny album, na którym znalazły się utwory pierwotnie odrzucone z "Reise, Reise" i wcześniejszych płyt.
Utwór.
Utwór prawdopodobnie zainspirowany został dziełami "Król olch" i "Heidenröslein" Goethego oraz twórczością braci Grimm. Piosenka opowiada o dziewczynie, która ujrzała rosnącą na szczycie góry różę. Normalne było, że zawsze dostawała to, czego chciała, dlatego gdy poprosiła swojego ukochanego, aby zdobył dla niej różę, ten się zgodził. Podczas wspinaczki pod młodzieńcem obsuwają się kamienie, co kończy się upadkiem.
Teledysk.
Podobną tematykę ma teledysk do utworu. Do pewnej górskiej wioski dociera sześciu podróżujących razem duchownych. Zostają ciepło przyjęci przez miejscowych, a jednemu z mnichów (Till) wpada w oko młoda dziewczyna. Dziewczynie udaje się omamić mnicha i namówić do morderstwa, prawdopodobnie swoich rodziców. Duchowny dopuszcza się zbrodni, a gdy wychodzi aby spotkać się z dziewczyną, ta podnosi raban: zjawiają się mieszkańcy wioski i pozostali duchowni. Mnich zostaje zlinczowany i spalony na stosie. W pierwszych sekundach teledysku pojawia się na ekranie oskalpowany barani łeb, co wskazuje na możliwość odbywania się w owej wiosce praktyk satanistycznych.
Członkowie zespołu po raz kolejny zadbali o to, aby teledysk był oryginalny. Po kontrowersyjnym "Mein Teil", w którym uprawia się seks oralny z aniołem a później go zjada (w Niemczech emisja teledysku dozwolona była jedynie w godzinach nocnych, a w wielu krajach teledysk nigdy nie został wyemitowany w oryginalnej wersji; w polskiej telewizji spotyka się wersję obciętą), Rammstein wykorzystał motyw religijny.
Ludzie w górskiej wiosce, do której docierają duchowni, żyją skromnie i w staromodnym stylu, chociaż zauważyć można u nich czarno-białe zdjęcia, tak więc wydarzenia mogą rozgrywać się w pierwszej połowie XX wieku albo pod koniec XIX. Sam motyw zakochanego duchownego może wydać się kontrowersyjny, tym bardziej, gdy dołoży się do niego morderstwo. Duchowni są ascetami: żyją raczej skromnie, pokazane zostaje także to, jak okaleczają się w lesie, bijąc grubymi biczami po plecach.
Mimo to, teledysk przeszedł bez większego echa.
Zdjęcia do teledysku powstawały w Rumunii w pierwszej połowie listopada 2005 roku.

</doc>
<doc id="311788" url="https://pl.wikipedia.org/wiki?curid=311788" title="Luxemburg">
Luxemburg

Miejscowości w USA:
Gminy w USA:

</doc>
<doc id="311792" url="https://pl.wikipedia.org/wiki?curid=311792" title="Crash Bandicoot (seria)">
Crash Bandicoot (seria)

Crash Bandicoot – seria gier platformowych wydana na konsole PlayStation, PlayStation 2, PlayStation 4, Xbox, Xbox One, Game Boy Advance, PlayStation Portable, Nintendo DS, Wii, Nintendo Switch oraz komputery z systemem Microsoft Windows.
Informacje ogólne.
Głównym bohaterem gry jest tytułowy Crash Bandicoot (będący antropomorficznym jamrajem pasiastym). Zarówno on, jak i jego siostra Coco zostali zmutowani przez swojego największego rywala – Dr. Neo Cortexa, który zamierza podbić świat przy pomocy armii posłusznych mu zwierząt-mutantów. Crash i Coco mogą liczyć na pomoc dobrego ducha-maski – Aku-Aku, Cortexa wspiera z kolei jego zły brat bliźniak – Uka-Uka. Z czasem do ekipy Crasha dołącza również Crunch (uprzednio stworzony przez Cortexa jako tajna broń, mająca na celu likwidację głównego bohatera).
Seria.
Źródło: Gry-Online

</doc>
<doc id="311793" url="https://pl.wikipedia.org/wiki?curid=311793" title="Mikołaj Repnin">
Mikołaj Repnin



</doc>
<doc id="311795" url="https://pl.wikipedia.org/wiki?curid=311795" title="Grob G 112">
Grob G 112

Grob G 112 – niemiecki samolot sportowy z lat osiemdziesiątych XX wieku
Historia.
Na początku lat osiemdziesiątych XX wieku niemiecka wytwórnia lotnicza "Grob Flugzeugbau" z Mindelheim Mattsies, dotychczas specjalizująca się w budowie kompozytowych szybowców wysokowyczynowych, podjęła pracę nad projektem dwumiejscowego samolotu sportowego. 
Prototyp samolotu "Grob 112" został oblatany 4 maja 1984 roku i został wyposażony w specjalnie dla niego skonstruowany silnik tłokowy "Grob 2500F1". Do tego silnika może być stosowane nawet paliwo samochodowe, co zapewnia, że samolot może tankować w dowolnym miejscu. Inną innowacją w tym samolocie jest możliwość jego hangarowania w standardowym garażu samochodowym po złożeniu skrzydeł. Samolot ten zbudowany był w systemie STOL. 
Samolot "Grob G 112" stanowił próbę wprowadzenia dwumiejscowego samolotu klubowego dla klasy tanich samolotów sportowych, zdominowanych przez samoloty czteromiejscowe oraz próbę wylansowania nowego ekonomicznego silnika. Próba ta jednak nie powiodła się i ostatecznie samolot nie wszedł do produkcji seryjnej.
Opis konstrukcji.
Samolot "Grob G 112" to wolnonośny dolnopłat z konwencjonalnym usterzeniem w układzie krzyżowym. Konstrukcja kompozytowa.
Podwozie trójkołowe stałe z przednim kółkiem i kołami osłoniętymi owiewkami.
Skrzydła dwudzielne, o obrysie trapezowym z poszerzeniem do przodu w partii przykadłubowej, posiadają duże klapy wysklepiające profil skrzydła oraz lotki. Dla ułatwienia hangarowania połówki skrzydła składają się wzdłuż kadłuba. Automatyczne łączenie napędów klap i lotek wyklucza błędy przy montażu skrzydła i nie wymaga skomplikowanej obsługi. 
Usterzenie wolnonośne o obrysach trapezowych, ze statecznikami i sterami. Usterzenie kierunku z dużym skosem, ster wysokości z trymerem. 
Za silnikiem w przedniej części kadłuba znajduje się kabina o szerokości 1,2 m z dwoma fotelami obok siebie, z odchylanymi siedzeniami dla ułatwienia dojścia do przestrzeni bagażowej w tylnej części kadłuba. Kabina osłonięta owiewką ze stałą częścią przednią i tylną oraz środkową, której połówki otwierają się do góry i są w tym położeniu blokowane.
Napęd stanowi silnik tłokowy typu bokser 4-cylindrowy "Grab 2500F1", napędzający dwułopatowe śmigło "Grob" o stałych obrotach. Kadłubowy zbiornik paliwa zawiera 100 dm³ paliwa.

</doc>
<doc id="311798" url="https://pl.wikipedia.org/wiki?curid=311798" title="Jerzy Szmit">
Jerzy Szmit

Jerzy Szmit (ur. 8 września 1960 w Olsztynie) – polski polityk, menedżer, publicysta i samorządowiec. W 1999 marszałek województwa warmińsko-mazurskiego, senator VI kadencji, poseł na Sejm VII kadencji, w latach 2015–2017 podsekretarz stanu w Ministerstwie Infrastruktury i Budownictwa.
Życiorys.
Ukończył studia na Wydziale Geodezji Akademii Rolniczo-Technicznej w Olsztynie oraz na Wydziale Zarządzania Uniwersytetu Warszawskiego.
W 1980 współtworzył Niezależne Zrzeszenie Studentów na Akademii Rolniczo-Technicznej w Olsztynie. W stanie wojennym został internowany na okres od maja do grudnia 1982. Po 1990 działał w Porozumieniu Centrum, Kongresie Liberalno-Demokratycznym, Unii Polityki Realnej, Unii Wolności (z której wystąpił w 1995), od 1998 w Ruchu Społecznym AWS, a w 2001 w Przymierzu Prawicy, z którego przeszedł do Prawa i Sprawiedliwości.
W latach 1994–1998 był radnym olsztyńskiej rady miasta, następnie do 2002 zasiadał w sejmiku warmińsko-mazurskim. Pracował jako dyrektor generalny Urzędu Wojewódzkiego, kierował olsztyńskimi przedsiębiorstwami, prowadził własną działalność gospodarczą. W 1999 był pierwszym marszałkiem województwa warmińsko-mazurskiego wybranym przez koalicję AWS-UW-PSL, odwołanym w tym samym roku w związku z rozpadem tej koalicji. W wyborach parlamentarnych w 2001 bezskutecznie kandydował do Senatu z ramienia Bloku Senat 2001.
Kieruje regionalną Spółdzielczą Kasą Oszczędnościowo-Kredytową, pracuje jako wykładowca w Wyższej Szkole Informatyki i Ekonomii TWP w Olsztynie. Działa w kilku stowarzyszeniach („Mała Ojczyzna”, „PRO PATRIA”, Towarzystwo Przyjaciół Katolickiego Liceum Ogólnokształcącego). Jest autorem książki "Między wielką a małą ojczyzną".
Był międzynarodowym obserwatorem w czasie wyborów prezydenckich na Ukrainie w 2004. Ubiegał się o stanowisko prezydenta Olsztyna w 2002 (przegrywając w II turze z Czesławem Małkowskim) oraz w 2006 (zajmując drugie miejsce również za Czesławem Małkowskim, wybranym ponownie już w I turze). W wyborach parlamentarnych w 2005 z ramienia Prawa i Sprawiedliwości uzyskał mandat senatora VI kadencji w okręgu olsztyńskim. W Senacie był przewodniczącym Komisji Samorządu Terytorialnego i Administracji Publicznej. W wyborach w 2007 bez powodzenia ubiegał się o reelekcję.
W lipcu 2008 został prezesem klubu piłkarskiego Stomil Olsztyn. Po niespełna dwóch miesiącach zrezygnował z pełnienia tej funkcji.
W 2009 w przedterminowych wyborach zarządzonych w związku z odwołaniem w referendum Czesława Małkowskiego po raz trzeci ubiegał się o urząd prezydenta Olsztyna. Odpadł w pierwszej turze, zajmując trzecie miejsce. Poparł Piotra Grzymowicza w drugiej turze wyborów, a po jego zwycięstwie został mianowany na stanowisko zastępcy prezydenta odpowiedzialnego za edukację, sport, pomoc społeczną i służbę zdrowia. W 2010 kolejny raz bezskutecznie ubiegał się o urząd prezydenta miasta, uzyskując mandat radnego Olsztyna, wkrótce odszedł też z zajmowanych stanowisk we władzach miejskich.
W wyborach w 2011 został wybrany do Sejmu. Kandydował jako lider listy PiS w okręgu olsztyńskim, dostał 17 234 głosy. Bez powodzenia kandydował w wyborach do Parlamentu Europejskiego w 2014. W 2009 i 2015 utracił prawo jazdy w związku z przekroczeniem liczby punktów za wykroczenia drogowe. Nie wystartował w wyborach parlamentarnych w 2015.
20 listopada tego samego roku powołany na podsekretarza stanu w Ministerstwie Infrastruktury i Budownictwa. 29 września 2017 podał się do dymisji, którą premier Beata Szydło przyjęła. 4 stycznia 2018 został powołany na członka zarządu przedsiębiorstwa PKP Telkol. Rada nadzorcza odwołała go z zarządu spółki 22 czerwca 2020. W październiku tego samego roku został powołany w skład rady nadzorczej Banku Gospodarstwa Krajowego.
Był też pełnomocnikiem okręgu olsztyńskiego PiS, funkcję tę pełnił do 2022.
Odznaczenia.
W 2017 otrzymał Krzyż Wolności i Solidarności.

</doc>
<doc id="311815" url="https://pl.wikipedia.org/wiki?curid=311815" title=".is">
.is

.is to domena internetowa przypisana do islandzkich stron internetowych. Firmy zagraniczne, które chcą zarejestrować swoją domenę w tym kraju, muszą tu mieć swoje lokalne przedstawicielstwo. Mogą zarejestrować tylko jedną taką domenę noszącą nazwę ich firmy.

</doc>
<doc id="311819" url="https://pl.wikipedia.org/wiki?curid=311819" title="Wooten">
Wooten



</doc>
<doc id="311820" url="https://pl.wikipedia.org/wiki?curid=311820" title="Yugioh">
Yugioh



</doc>
<doc id="311821" url="https://pl.wikipedia.org/wiki?curid=311821" title="Yu gi oh">
Yu gi oh



</doc>
<doc id="311824" url="https://pl.wikipedia.org/wiki?curid=311824" title="Yu-gi-oh">
Yu-gi-oh



</doc>
<doc id="311834" url="https://pl.wikipedia.org/wiki?curid=311834" title="6 Pułk Artylerii Lekkiej (II RP)">
6 Pułk Artylerii Lekkiej (II RP)

6 Pułk Artylerii Lekkiej (6 pal) – oddział artylerii lekkiej Wojska Polskiego w II Rzeczypospolitej.
Pułk walczył w 1920 w wojnie polsko-bolszewickiej i w 1939 w kampanii wrześniowej.Stacjonował w garnizonie Kraków – Łobzów, w koszarach im. generała Wincentego Aksamitowskiego przy ul. Bartosza Głowackiego oraz w obrębie fortu VII.
Był organiczną jednostką artylerii 6 Dywizji Piechoty.
Pod względem wyszkolenia podlegał dowódcy 6 Grupy Artylerii.
Formowanie i walki.
Powstał jako 6 pułk artylerii polowej w maju 1919 z wcześniej zorganizowanych oddziałów. Geneza oddziału wiąże się z organizowanym w październiku i listopadzie 1918 w Nowym Targu 1 pułkiem artylerii górskiej oraz w Krakowie w styczniu 1919 3 pułkiem artylerii wałowej (przemianowanego na 2 pułk artylerii górskiej). Z chwilą przybycia wojsk gen. Hallera część żołnierzy z jednego i drugiego pułku weszła do utworzonego 6 pap.
Pułk brał udział w działaniach na Ukrainie w 1919 i w wojnie polsko-bolszewickiej. We wrześniu 1920 pułk dysponował armatami francuskimi i austriackimi 100 mm haubicami.
Kawalerowie Virtuti Militari.
Gwiazdką przy nazwisku oznaczono żołnierzy odznaczonych dekretami L. 2639 i 2642 Naczelnego Wodza z 22 lutego 1921.
Pułk w okresie pokoju.
Po zakończeniu działań bojowych w 1921 pułk przemieszczono do Krakowa, który stał się garnizonem pułku. Pułk wchodzi wtedy w skład 6 Dywizji Piechoty.
19 maja 1927 roku Minister Spraw Wojskowych marszałek Polski Józef Piłsudski ustalił i zatwierdził dzień 18 września, jako datę święta pułkowego. 14 grudnia 1928 roku minister spraw wojskowych marszałek Polski Józef Piłsudski zmienił datę święta pułkowego 6 pap z dnia 18 września na dzień 22 maja. 31 grudnia 1938 roku minister spraw wojskowych, gen. dyw. Tadeusz Kasprzycki zmienił datę święta pułkowego z dnia 22 maja na dzień 19 maja.
5 czerwca 1927 w katastrofie w Witkowicach zginął kan. Józef Wawro, a kpr. Jan Nierząd doznał ciężkich obrażeń ciała.
31 grudnia 1931 roku Minister Spraw Wojskowych przemianował 6 pułk artylerii polowej na 6 pułk artylerii lekkiej.
Walki w kampanii wrześniowej.
W kampanii wrześniowej pułk wziął udział w składzie 6 Dywizji Piechoty z Armii „Kraków”.
Został zmobilizowany pod koniec sierpnia 1939 roku w mobilizacji alarmowej, poczynając od I dywizjonu, mobilizowanego od 24 sierpnia 1939 r.
W dniach 1–2 września 1939 pierwsze dwa dywizjony pułku walczyły w bitwie granicznej w rejonie Pszczyny odpierając ataki niemieckich czołgów i niszcząc pewną ich liczbę (tzw. bitwa pszczyńska). Poniosły przy tym duże straty w ludziach i sprzęcie. W tym, 1 września I dywizjon walczył pod Brzeźcami, osłaniając rozwinięcie 6 Dywizji Piechoty i niszcząc ok. 10 czołgów, utrzymując pozycje do wieczora bez strat w działach. 2 września I i II dywizjon walczyły pod Pszczyną i Ćwiklicami, tracąc jednak w ataku czołgów cały sprzęt I dywizjonu (12 armat) i połowę z II dywizjonu (4 baterię i połowę 5 baterii).
III dywizjon haubic został 1 września przydzielony (wraz z dwoma batalionami 12 pułku piechoty) do 1 Brygady Górskiej KOP. Jego 8 bateria (kpt. Kurzei) działała przez większość czasu w oderwaniu od dywizjonu i weszła do akcji 2 września pod Osielcem, ostrzeliwując niemieckie kolumny. Została następnie przejściowo podporządkowana 16 dywizjonowi artylerii motorowej i wraz z nim uczestniczyła w walkach 4 i 5 września pod Pcimiem, wspierając żołnierzy 10 Brygady Kawalerii (zmotoryzowanej) i 12 pułku piechoty. 7. i 9 bateria weszły do akcji 4 września, pod Jawornikiem. W toku odwrotu polskich oddziałów, od 5 września, 8. bateria działała na rzecz napotykanych oddziałów.
W dniach 4–5 września I i II dywizjon został częściowo odtworzony, w składzie po dwie baterie (1., 3., 5., 6.), po pobraniu 10 dział (w tym być może haubic 100 mm) z koszar 6. pal w Krakowie, które były pierwotnie przeznaczone dla mobilizowanego 55 pal. 5 września wspierały one ogniem piechotę w rejonie Skawiny. W nocy 7/8 września cały pułk przeprawił się bez strat brodem przez Dunajec w rejonie Biskupic Radłowskich, po czym jeden działon 8 baterii (plut. Żaczka) odparł wraz z piechotą atak czołgów na południe od mostu. Pułk rozpoczął następnie odwrót poszczególnymi dywizjonami, wraz z oddziałami 6. DP, na trasie Dąbrowa Tarnowska – Tarnobrzeg – Nisko – Janów Lubelski – Derylaki – Aleksandrów. Podczas odwrotu kilkakrotnie artyleria 6 pal zajmowała pozycje i ostrzeliwała oddziały niemieckie próbujące ścigać lub oskrzydlić polskie oddziały. M.in. I dywizjon uczestniczył w akcji przeciw niemieckiej kolumnie pancernej pod Dąbrową Tarnowską. W toku odwrotu, z dwóch porzuconych haubic i artylerzystów bez przydziału dowódca artylerii dywizyjnej 6 DP utworzył dodatkową dwudziałową baterię, lecz brak jest informacji o jej losach.
Z rozkazu dowódcy Armii „Kraków” 5 bateria została 10 września podporządkowana 3 pułkowi ułanów, do którego dołączyła 12 września. Z Frampola pułk ten skierował się na północ, w kierunku na Lublin. 17 września wieczorem 5. bateria została zaskoczona w marszu za Turobinem przez oddziały niemieckie i straciła dwa działa, zginął także jej dowódca por. Duszczyński. Pozostałości baterii kapitulowały kilka dni później z polskim zgrupowaniem w rejonie Huty Turobińskiej. 14 września w skład II dywizjonu 6 pal została włączona osamotniona 3 bateria 40 pal kpt. Jordana, a następnie jeszcze 2. bateria 40. pal (kpt. E. Kaszubskiego). 14 września wszystkie dywizjony pułku, maszerujące osobno, stanęły na postój w lesie na zachód od Aleksandrowa.
W dniach 15–16 września cały pułk wspierał pod Aleksandrowem oddziały 6 DP, atakujące bezskutecznie w kierunku Podsośniny, na linii rzeki Tanwi. Poniósł przy tym straty od ognia artylerii niemieckiej, m.in. utracono armatę z II dywizjonu i polegli dowódca 7. baterii ppor. Kamieński i ogniomistrz J. Bill. Pułk wycofał się następnie razem z dywizją w nocy 16/17 września na Józefów. Podejmując próbę przebicia się z okrążenia, 18 września pułk wspierał piechotę w walkach o Paary i Narol, przyczyniając się do lokalnego sukcesu i odbicia Narola.
Pułk dalej wycofywał się razem ze swoją dywizją w kierunku na Rawę Ruską, lecz wobec niemożności przebicia się z okrążenia, poniesionych strat, braków amunicji i zaopatrzenia, oddziały polskie skapitulowały pod Cieszanowem 21 września 1939 roku. Warto dodać, że III dywizjon pułku podczas kampanii nie stracił żadnej ze swoich haubic.
W czasie działań wojennych poległo 5 oficerów, 1 podchorąży, 8 podoficerów, 91 kanonierów; rany odniosło 7 oficerów, 1 podchorąży, 1 chorąży, 5 podoficerów i 27 kanonierów.
Kawalerowie Virtuti Militari.
Żołnierze pułku odznaczeni Orderem Virtuti Militari za kampanię wrześniową 1939 roku
Symbole pułkowe.
Sztandar.
Zarządzeniem z 10 grudnia 1937 Prezydent RP zatwierdził wzór sztandaru dla 6 pułku artylerii lekkiej. Sztandar, ufundowany przez społeczeństwo ziemi krakowskiej, przekazał pułkowi gen. Juliusz Rómmel na Błoniach Krakowskich 29 maja 1938, podczas ceremonii wręczenia sztandarów oddziałom artylerii z Okręgu Korpusu Nr V i X.
Sztandar został wykonany zgodnie z wzorem określonym w rozporządzeniu Prezydenta Rzeczypospolitej z dnia 13 grudnia 1927 o godłach i barwach państwowych oraz o oznakach, chorągwiach i pieczęciach.
&lt;br&gt;Na prawej stronie płata znajdował się amarantowy krzyż, w środku którego wyhaftowano orła w wieńcu laurowym. Na białych polach, pomiędzy ramionami krzyża, znajdowały się cyfry 8 w wieńcach laurowych.
&lt;br&gt;Na lewej stronie płata sztandarowego, pośrodku krzyża kawaleryjskiego znajdował się wieniec taki sam jak po stronie prawej, a w wieńcu trzywierszowy napis „HONOR I OJCZYZNA”. W rogach sztandaru, w mniejszych wieńcach umieszczone były na tarczach:
Na ramionach krzyża kawalerskiego znajdowały się wyhaftowane nazwy i daty ważniejszych bitew pułku:
Sztandar pułku został pozostawiony we wrześniu 1939 roku w koszarach pułku w Krakowie, po czym podczas kampanii wrześniowej został zabrany przez oficerów Ośrodka Zapasowego Artylerii Lekkiej i wraz z nimi ewakuowany na Węgry. Stamtąd trafił przez Włochy i Francję do Wielkiej Brytanii. Po wojnie pozostał w Muzeum im. gen. Sikorskiego w Londynie.
Odznaka pamiątkowa.
18 marca 1929 minister spraw wojskowych zatwierdził wzór i regulamin odznaki pamiątkowej 6 pułku artylerii polowej. Odznaka o wymiarach 46x46 mm ma kształt krzyża o ściętych ramionach pokrytych ciemnozieloną i czarną emalią. Na ramionach krzyża wpisano numer i inicjały „6 PAP”. W środku krzyża nałożony na niebiesko emaliowanym tle herb Krakowa, otoczony wieńcem laurowym. Między ramionami krzyża skrzyżowane lufy armatnie. Odznaka dwuczęściowa - wykonana w srebrze lub w tombaku srebrzonym i emaliowana, na rewersie numerowana. Wykonawcą odznak był Józef Trębacz z Krakowa.
Kadra pułku.
Żołnierze 6 pułku artylerii lekkiej - ofiary zbrodni katyńskiej.
"Biogramy ofiar zbrodni katyńskiej znajdują się między innymi w bazach udostępnionych przez Ministerstwo Kultury i Dziedzictwa Narodowego oraz Muzeum Katyńskie".

</doc>
<doc id="311839" url="https://pl.wikipedia.org/wiki?curid=311839" title="Turowa gra strategiczna">
Turowa gra strategiczna



</doc>
<doc id="311845" url="https://pl.wikipedia.org/wiki?curid=311845" title="Men of Valor">
Men of Valor

Men of Valor – gra komputerowa należąca do gatunku FPS, wydanym na platformy Windows oraz Xbox. Gra została wyprodukowana przez 2015, Inc. oraz wydana przez Vivendi 26 października 2004 roku. Bazuje ona na silniku graficznym Unreala oraz symuluje walki podczas wojny we Wietnamie.
W grze gracz kieruje postacią Deana Sheparda, który wraz ze swoim oddziałem ma do wykonania szesnaście misji.

</doc>
<doc id="311846" url="https://pl.wikipedia.org/wiki?curid=311846" title="Plainsboro Township">
Plainsboro Township

Plainsboro Township – miejscowość w hrabstwie Middlesex w stanie New Jersey w USA.

</doc>
<doc id="311852" url="https://pl.wikipedia.org/wiki?curid=311852" title="Stoimir">
Stoimir



</doc>
<doc id="311853" url="https://pl.wikipedia.org/wiki?curid=311853" title="Plainsboro">
Plainsboro



</doc>
<doc id="311855" url="https://pl.wikipedia.org/wiki?curid=311855" title="Stoigniew">
Stoigniew



</doc>
<doc id="311858" url="https://pl.wikipedia.org/wiki?curid=311858" title="Notariusz">
Notariusz

Notariusz (etym. łac. "notarius", pisarz, stenograf, dawniej w Polsce "rejent") – osoba upoważniona przez władzę państwową do stwierdzania pewnych faktów, mających znaczenie prawne (np. własnoręczności podpisów, zgodności odpisów, daty czynności itp.) oraz współdziałania przy sporządzaniu pewnych aktów prawnych (np. umowy sprzedaży, darowizny, aktu poświadczenia dziedziczenia itp.).
Rozwój europejskiego notariatu publicznego.
Starożytność.
Wprawdzie notariusz wywodzi się z łacińskiego (rzymskiego) "notarius", ale wskazuje się, że kształtowanie się instytucji notariatu następowało już na obszarach starożytnej Grecji, Mezopotamii oraz Egiptu. O ile w rzymskiej kulturze prawnej decydujące znaczenie miało ustne oświadczenie woli (stypulacja), a rzymski "notarius" był tylko urzędnikiem – pisarzem zapisującym ze słuchu lub pod dyktando ustne wystąpienia innych osób, to kultura hellenistyczna oparta była głównie na aktach pisemnych, gdyż forma pisemna stanowiła tam konstytutywny element aktu prawnego. Po podbojach Aleksandra Macedońskiego notariat stał się już powszechny i należał do codziennej praktyki zarówno w miastach, jak i w wiejskich okręgach administracyjnych. W Egipcie od III wieku p.n.e. znany był grecki urzędowy notariusz nazywany "agoranomos", którego uznaje się za antycznego protoplastę współczesnego notariusza. "Agoranomos" pełnił zadania kontrolno-policyjne w zakresie nadzoru nad rynkiem, m.in. sporządzał protokoły z dokonanych aktów sprzedaży nieruchomości oraz niewolników, a z czasem również innych czynności prawnych. "Agoranomos" był zawodowym urzędnikiem, pracującym samodzielnie bądź w kilka osób, tworzących przynajmniej w większych miastach całe biura notarialne. Sporządzał niezbędne dokumenty w zakresie obrotu prywatnoprawnego, a także testamenty. Prowadził księgi gruntowe, wydawał z nich wypisy, spisywał oświadczenia i pokwitowania. "Agoranomos" prowadził ponadto archiwum dokumentów oraz ich rejestr, zapewniał wgląd do nich, sporządzał odpisy i wyciągi. Za dokonane czynności pobierał stosowne opłaty.
Wpływy hellenistyczne i wzrost biurokracji w późnym cesarstwie rzymskim wymusiły wzrost znaczenia dokumentu oraz rozwój praktyki notarialnej. Coraz częściej akty prawne sporządzano na piśmie, a za Justyniana zanikły werbalne akty dawnego prawa. Pociągnęło to za sobą pojawienie się w Rzymie zawodowych notariuszy, nazywanych "tabelliones", których nazwa pochodzi od "tabella" – tabliczka (drewniana, pokryta woskiem), którą powszechnie wykorzystywano jako materiał do zapisywania. "Tabelliones" redagowali dokumenty i pisma procesowe, prośby do cesarzy i wyższych urzędników państwowych oraz innego rodzaju pisma. W okresie dominatu notariusze byli wykorzystywani w aparacie cesarskim do przygotowywania pism i dokumentów, często poufnych, stali się z czasem urzędnikami tajnej kancelarii cesarskiej. Prowadzili ponadto korespondencję cesarza i redagowali jego zarządzenia. Pełnili też odpowiedzialne zadania dyplomatyczne oraz w służbie bezpieczeństwa, której byli często wysokiej rangi oficerami.
Średniowiecze.
Po upadku Cesarstwa Zachodniorzymskiego rzymski "tabellionat" utrzymał się w bizantyjskiej części Italii. Longobardowie powołali natomiast pisarzy, zwanych urzędowo "scribae publici" lub "notarii", a sporządzanym przez nich dokumentom przyznali pierwszeństwo wśród dowodów. Notariusz stał się osobą zaufaną, za którą stał "auctoritas" władzy państwowej. To samo dotyczyło sporządzanego przez niego dokumentu, który uzyskał wiarę publiczną. W państwie Longobardów stopniowo wprowadzano też przymus notarialny, to jest obowiązek sporządzania ważniejszych pism i wyciągów przez notariuszy. Z tego powodu to właśnie w państwie Longobardów odnajduje się początki ukształtowania notariatu publicznego. Po podboju Italii w 774 roku przez Karola Wielkiego tradycje królestwa Longobardów utrzymały się w Państwie Franków. W 781 roku Karol Wielki nakazał prowadzenie protokołów sądowych przez notariuszy, a w roku 805 zarządził, aby każdy biskup, opat i graf miał swojego notariusza. Za czasów Ludwika i Lotara, następców Karola Wielkiego, przepisy nakazywały sporządzanie testamentów i aktów sprzedaży u notariuszy publicznych oraz określały kryteria ustalania autentyczności sporządzanych przez nich dokumentów.
W kolejnych wiekach rozwój notariatu nastąpił w północnych miastach włoskich. Wzrosło też znaczenie uniwersytetów włoskich, na których wykładano nauki prawnicze. Na wyższej uczelni w Bolonii istnieli w dwunastym wieku profesorowie "artis notariae" – sztuki spisywania dokumentów. Główną rolę w rozwoju publicznego notariatu i autentycznego dokumentu przypisuje się postępowi studiów nad prawem rzymskim. Pełne uformowanie się instytucji notariatu publicznego nastąpiło w 2 poł. XII wieku. Powagę dokumentu notarialnego jako dokumentu publicznego wzmacniała w tym okresie działalność wykształconych jurystów, a także Kościół i prawo kanoniczne. W XIII wieku forma czynności prawnych oraz akt notarialny były na tyle rozwinięte, iż okres ten bywa nazywany "złotym wiekiem dokumentu notarialnego". W XII-XIII w. notariat publiczny pojawia się w innych państwach leżących na północ od Alp, w tym we Francji i Hiszpanii. Pod koniec XIII w. rozwinął się w Niemczech, Anglii i krajach skandynawskich.
W średniowiecznej Europie instytucja notariatu przybierała różnorodne postacie. Mógł to być notariat publiczny typu śródziemnomorskiego, a więc niezależna od sądownictwa instytucja, przeznaczona do nadawania charakteru publicznego dokumentom w sprawach prywatnoprawnych, bądź też instytucja w pełni państwowa (np. w Niemczech), a nawet stanowić jedynie pomocniczy element biurokracji kościelnej (np. w Polsce). Dla rozwoju notariatu w Europie istotne znaczenie miało rozpowszechnienie się w tym okresie notariatu kościelnego. Kościół, wzorując się na prawie rzymskim, od początku posługiwał się swoimi notariuszami, którzy wykorzystywani byli do różnych zadań wewnętrznych i zagranicznych. Działali jako pisarze kościelni, kronikarze, sekretarze i spisywacze umów, a ponadto odgrywali dużą rolę na soborach powszechnych i synodach partykularnych. Wskazuje się, że pierwsi notariusze, jacy wyszli z Italii do pozostałych krajów europejskich, byli zwykle osobami duchownymi, a notariat kościelny wpłynął istotnie na rozwój notariatu europejskiego, także poza Kościołem. Kościół dążył do wprowadzenia notariatu kościelnego do stosunków świeckich i cel ten osiągnął w wielu państwach europejskich. Od ósmego wieku zaczyna się jednak sekularyzacja notariatu, który z biegiem czasu stał się we Włoszech, Hiszpanii i Francji instytucją świecką i ogólnopaństwową.
Notariat od początku swojego istnienia stanowił bardzo ważną instytucję z punktu widzenia państwa i jego władzy. Notariusze posiadali legitymację do dokonywania wielu czynności istotnych gospodarczo dla rozwoju handlu i gospodarki poszczególnych regionów geograficznych i państw. Wynikały stąd wielowiekowe spory pomiędzy papiestwem i cesarstwem dotyczące możliwości i sposobu mianowania notariuszy. W XVI wieku prawo mianowania notariuszy uzyskały również uniwersytety.
Poza Italią najwyższy stopień rozwoju osiągnął notariat niemiecki, zarówno papieski, jak i cesarski. Jednak rozbicie feudalne Niemiec pociągnęło za sobą decentralizację kompetencji do mianowania notariuszy, a to z kolei przyczyniło się do obniżenia poziomu zawodowego notariuszy. Urząd ten można było kupić bez wykształcenia i praktyki. Reakcją na kryzys notariatu niemieckiego w XIV i XV wieku była reforma zapoczątkowana uchwałą Reichstagu w 1512 roku. Ustalono kwalifikacje, którymi winien legitymować się kandydat na notariusza oraz wprowadzono obowiązek opiniowania przez powstały w 1495 roku Sąd Kameralny Rzeszy. Notariat niemiecki ukształtowany w XVI wieku utrzymał się do okresu wojen napoleońskich, gdy Niemcy znalazły się pod hegemonią francuską, co przyniosło rewolucyjne zmiany również w prawie.
Nowożytność i historia najnowsza.
Kolejne wieki nie przyniosły reformy notariatu. Notariusz pozostawał osobą zaufania publicznego, spisującą dokumenty, którym przyznawano pełną moc dowodową, a nawet dopuszczano na ich podstawie natychmiastową egzekucję albo tylko uproszczone postępowanie. Notariuszy uważano w tym czasie za pisarzy pozostających pod ścisłą kontrolą sądu, od których nie wymagano nawet wyższego wykształcenia prawniczego (np. w Austrii).
Istotną zmianę instytucji notariatu przyniosło francuskie ustawodawstwo rewolucyjne i napoleońskie z lat 1791–1803. Ustawa z dnia 16 marca 1803 roku wprowadziła mianowanie notariuszy przez zwierzchnika państwa oraz wymaganie, aby osoba, która ma zostać notariuszem, wykazała się aplikacją notarialną, co stanowiło znaczny postęp. Przyznano notariuszom wyłączne prawo sporządzania aktów, wprowadzono izby notarialne wykonujące nadzór nad notariuszami, tym samym nadano notariuszom samorząd zawodowy. Zgodnie z art. 1 ustawy z 16 marca 1803 roku notariusze byli urzędnikami publicznymi, ustanowionymi do przyjmowania aktów i kontraktów, którym strony chciały lub musiały nadać taką cechę jak aktom publicznym. Z kolei ustawą z dnia 20 maja 1876 roku postanowiono, że notariusz musi posiadać wyższe wykształcenie prawnicze i złożyć egzamin notarialny. Ustawa francuska była wzorem dla innych krajów, m.in. Austrii. Oparto na niej również organizację notariatu w Księstwie Warszawskiem, w którym ta postać notariatu została wprowadzona w roku 1808 i utrzymała się do 1876 roku.
Przywołane akty XIX-wiecznego ustawodawstwa francuskiego wyznaczyły cechy tzw. notariatu łacińskiego, który w bardzo zbliżonej postaci funkcjonuje do dnia dzisiejszego w większości państw kontynentalnej Europy, jak również Ameryki Środkowej i Południowej.
Cechami notariatu łacińskiego są:
W krajach "common law" instytucja notariatu w jego łacińskiej postaci nie istnieje, za wyjątkiem Luizjany i Portoryko w Stanach Zjednoczonych oraz Quebec w Kanadzie. W prawie amerykańskim rola "notary public" jest marginalna, a osób pełniących tę funkcję, poza warstwą semantyczną, niemal nic nie łączy z notariuszami działającymi w ramach modelu łacińskiego. Sporządzane przez "public notaries" dokumenty nie mają mocy urzędowej, a ich kompetencje ograniczają się przede wszystkim do odbierania przysięg lub przyrzeczeń, poświadczania swoim podpisem i pieczęcią tożsamości osób podpisujących dokumenty i poświadczenia ich kopii za zgodność z oryginałem. Notariusze w USA nie muszą posiadać wykształcenia prawniczego, nie świadczą więc pomocy prawnej zastrzeżonej dla prawników.
W 1948 roku w Buenos Aires powstała Międzynarodowa Unia Notariatu Łacińskiego, skupiająca obecnie ponad 80 państw i terytoriów. Polska wstąpiła do Unii w 1992 roku.
Pozycja notariusza w polskim systemie prawnym.
Istota zawodu notariusza.
Zgodnie z ustawą z dnia 14 lutego 1991 roku Prawo o notariacie notariusz jest powołany do dokonywania czynności, którym strony są obowiązane lub pragną nadać formę notarialną (art. 1 § 1 pr. o not.) i w zakresie swoich uprawnień działa jako osoba zaufania publicznego, korzystając z ochrony przysługującej funkcjonariuszom publicznym (art. 2 § 1 pr. o not.). Notariusza powołuje i wyznacza siedzibę jego kancelarii Minister Sprawiedliwości, na wniosek osoby zainteresowanej, po zasięgnięciu opinii rady właściwej izby notarialnej (art. 10 § 1 pr. o not.). Czynności notarialne, dokonane przez notariusza zgodnie z prawem, mają charakter dokumentu urzędowego (art. 2 § 2 pr. o not.). Notariusz używa pieczęci urzędowej z wizerunkiem orła (art. 8 pr. o not.). Notariusze tworzą samorząd notarialny, który obejmuje izby notarialne i Krajową Radę Notarialną. Izby notarialne i Krajowa Rada Notarialna posiadają osobowość prawną (art. 26 pr. o not.). Izbę notarialną stanowią notariusze prowadzący kancelarię w okręgu sądu apelacyjnego (art. 28 § 1 pr. o not.). Nadzór nad działalnością notariuszy i organami samorządu notarialnego sprawuje Minister Sprawiedliwości osobiście, za pośrednictwem prezesów sądów apelacyjnych lub sądów okręgowych albo przez wyznaczone osoby (art. 42 § 1 pr. o not.).
Notariusz to prawnik wyłączony ze struktur administracyjnych i urzędowych organów państwowych, pełniący rolę gwaranta pewności prawa i bezkonfliktowości w obrocie prywatnoprawnym, będący bezstronnym powiernikiem i doradcą prawnym, który nadaje dokumentom charakter urzędowy. Notariusz jest określany w doktrynie mianem organu pomocniczego wobec wymiaru sprawiedliwości, aktywnego uczestnika szeroko pojętego wymiaru sprawiedliwości, organu obsługi prawnej, organu ochrony prawnej, podmiotu sprawującego jurysdykcje prewencyjną itp. Między pozycją ustrojową oraz zadaniami sądów i notariuszy zachodzi jednak zasadnicza różnica, gdyż notariusz nie rozstrzyga sporu o prawo ani nie sprawuje wymiaru sprawiedliwości. Część jego kompetencji można jednak określić mianem decyzji stosowania prawa; chodzi zwłaszcza o wydawanie aktów na podstawie postępowań stanowiących przejaw ochrony prawnej i będących wręcz równoważnikiem postępowania sądowego. To ostatnie dotyczy w szczególności sporządzania tytułów egzekucyjnych (art. 777 § 1 pkt. 4-6 Kodeksu postępowania cywilnego) oraz aktów poświadczenia dziedziczenia (art. 95a pr. o not.).
Zgodnie z art. 18 pr. o not. notariusz jest obowiązany zachować w tajemnicy okoliczności sprawy, o których powziął wiadomość ze względu na wykonywane czynności notarialne. Obowiązek zachowania tajemnicy trwa także po odwołaniu notariusza.
Czynności notarialne.
Zgodnie z art. 80 § 2 pr. o not. przy dokonywaniu czynności notarialnych notariusz jest obowiązany czuwać nad należytym zabezpieczeniem praw i słusznych interesów stron oraz innych osób, dla których czynność ta może powodować skutki prawne. Notariusz jest obowiązany udzielać stronom niezbędnych wyjaśnień dotyczących dokonywanej czynności notarialnej (art. 80 § 3 pr. o not.). Notariusz odmówi dokonania czynności notarialnej sprzecznej z prawem (art. 81 pr. o not.). Notariuszowi nie wolno dokonywać czynności notarialnej, jeżeli poweźmie wątpliwość, czy strona czynności notarialnej ma zdolność do czynności prawnych (art. 83 pr. o not.).
Niektóre obowiązki.
Jeżeli akt notarialny zawiera przeniesienie, zmianę lub zrzeczenie się prawa ujawnionego w księdze wieczystej albo ustanowienie prawa, które może być ujawnione w księdze wieczystej bądź obejmuje czynność przenoszącą własność nieruchomości, chociażby dla tej nieruchomości nie była prowadzona księga wieczysta, notariusz sporządzający akt notarialny, nie później niż w dniu jego sporządzenia, składa wniosek o wpis w księdze wieczystej za pośrednictwem systemu teleinformatycznego obsługującego postępowanie sądowe (art. 92 § 4 pr. o not.). Jeżeli wniosek o wpis w księdze wieczystej podlega opłacie sądowej, notariusz pobiera od wnioskodawcy tę opłatę i przekazuje ją właściwemu sądowi (art. 7 § 2 i § 3 pr. o not.). W przypadkach określonych prawem notariusz jako płatnik podatku od czynności cywilnoprawnych i podatku od spadków i darowizn oblicza i pobiera od podatnika podatek i wpłaca go we właściwym terminie organowi podatkowemu (art. 7 § 1 pr. o not. oraz art. 8 Ordynacji podatkowej). Notariuszowi za dokonanie czynności notarialnych przysługuje wynagrodzenie określone na podstawie umowy ze stronami czynności, nie wyższe niż maksymalne stawki taksy notarialnej właściwe dla danej czynności (art. 5 § 1 pr. o not.). Maksymalne stawki taksy notarialnej za czynności notarialne określa rozporządzenie Ministra Sprawiedliwości z dnia 28 czerwca 2004 r. w sprawie maksymalnych stawek taksy notarialnej. W przypadkach prawem przewidzianych notariusz przesyła sądom i innym organom państwowym informacje pisemne o sporządzonych dokumentach i wypisy tych dokumentów (art. 111 § 1 pr. o not.).
Niektóre ograniczenia.
Zgodnie z art. 19 § 1 pr. o not. notariusz nie może podejmować zatrudnienia bez uzyskania uprzedniej zgody rady właściwej izby notarialnej, z wyjątkiem zatrudnienia w charakterze pracownika naukowo-dydaktycznego, dydaktycznego lub naukowego, chyba że wykonywanie tego zatrudnienia przeszkadza w pełnieniu jego obowiązków. Notariuszowi nie wolno także podejmować zajęcia, które by przeszkadzało w pełnieniu obowiązków albo mogło uchybiać powadze wykonywanego zawodu. Nie wolno mu w szczególności zajmować się handlem, przemysłem, pośrednictwem i doradztwem w interesach (art. 19 § 2 pr. o not.). Ponadto notariuszowi nie wolno dokonywać czynności notarialnych, które dotyczą samego notariusza, jego małżonka, krewnych lub powinowatych notariusza w linii prostej bez ograniczenia stopnia, a w linii bocznej krewnych i powinowatych do trzeciego stopnia włącznie oraz osób związanych z notariuszem z tytułu przysposobienia, opieki, kurateli lub będących w bliskim z nim stosunku (art. 84 § 1 pr. o not.).
Rejestry notarialne.
W 2009 roku Krajowa Rada Notarialna utworzyła system informatyczny do prowadzenia Rejestru Aktów Poświadczenia Dziedziczenia (RAPD). Utworzenie Rejestru było związane z powierzeniem polskim notariuszom nowych kompetencji z zakresu prawa spadkowego. W 2016 roku RAPD przekształcony został w Rejestr Spadkowy, w którym rejestruje się zarówno akty poświadczenia sporządzone przez notariuszy, jak i sądowe postanowienia o stwierdzeniu nabycia spadku. Zarejestrowany akt poświadczenia dziedziczenia ma skutki prawomocnego postanowienia o stwierdzeniu nabycia spadku (art. 95j pr. o not.).
W 2011 został utworzony kolejny rejestr elektroniczny, Notarialny Rejestr Testamentów, którego celem jest, z jednej strony, zmniejszenie ryzyka, że testament pozostanie nieznany lub będzie ujawniony z opóźnieniem, a z drugiej strony – ułatwienie ujawnienia tegoż testamentu po śmierci testatora. Dokonano również unowocześnienia zaplecza informatycznego i połączenia obu rejestrów w jeden spójny system o nazwie Rejestry Notarialne. W 2012 Notarialny Rejestr Testamentów został przyłączony do Europejskiej Sieci Rejestrów Testamentów. Od tej chwili obywatele polscy za pośrednictwem notariusza mogą przeszukiwać zagraniczne rejestry testamentów, a obywatele innych państw – zadawać zapytania do rejestru polskiego.

</doc>
<doc id="311860" url="https://pl.wikipedia.org/wiki?curid=311860" title="Fryderyk II (cesarz niemiecki)">
Fryderyk II (cesarz niemiecki)



</doc>
<doc id="311873" url="https://pl.wikipedia.org/wiki?curid=311873" title="Scottie Pippen">
Scottie Pippen

Scotty Maurice Pippen, bardziej znany jako Scottie Pippen (ur. 25 września 1965 w Hamburgu w stanie Arkansas) – amerykański koszykarz, występujący na pozycji niskiego skrzydłowego, sześciokrotny mistrz National Basketball Association z drużyną Chicago Bulls. W 2010 został włączony do Koszykarskiej Galerii Sław im. Jamesa Naismitha.
Życiorys.
Urodził się jako 12. dziecko Ethel i Prestona Pippenów w Hamburgu w stanie Arkansas. W szkole średniej zapisał się do drużyny koszykarskiej, jednak z powodu ówcześnie niskiego wzrostu nie był w stanie rywalizować z rówieśnikami. W drugim sezonie mierzył już 180 cm wzrostu i grał w pierwszej piątce na pozycji rzucającego obrońcy. Po ukończeniu szkoły średniej nie otrzymał stypendium, lecz dostał propozycję zostania studentem-pracownikiem, jako kierownik sprzętu, aby pokryć koszty nauki. Na drugim roku koledżu otrzymał stypendium i grał w pierwszej piątce drużyny koszykarskiej uniwersytetu Central Arkansas. W dwóch ostatnich sezonach spędzonych w drużynie zdobywał nagrodę najlepszego koszykarza sezonu ligi NAIA. 22 czerwca 1987 roku został wybrany z piątym numerem draftu przez Seattle SuperSonics, jednak został oddany do Chicago Bulls za Oldena Polynice i wybór w drugiej rundzie draftu. Ma rozstaw ramion 220 cm.
W sezonach 1994/1995 i 1995/1996 zajął drugie miejsce w głosowaniu na obrońcę roku NBA.
Uhonorowano go pomnikiem z brązu odsłoniętym w hali United Center 7 kwietnia 2011 roku.
Osiągnięcia i rekordy.
Rekordy NBA.
Sezon zasadniczy
Play-off
Życie prywatne.
S.Pippen był dwukrotnie żonaty. Jego pierwszą żoną była Karen McCollum, którą poślubił w 1988. Z tego związku miał syna Antrona, który zmarł 18 kwietnia 2021. W 1990 roku para rozwiodła się. W 1997 ożenił się z Larsą Younan, która później została gwiazdą programu "Real Housewives of Miami". Mają czworo dzieci: Scotty'ego Jr (ur. 10 listopada 2000), Prestona (ur. 26 sierpnia 2002), Justina (ur. 11 lipca 2005) i Sophię (ur. 26 grudnia 2008). Scotty i Larsa rozwiedli się w 2021 roku. Sportowiec jest autorem książki dla dzieci pt. „Reach Higher” wydanej 1997 roku.

</doc>
<doc id="311891" url="https://pl.wikipedia.org/wiki?curid=311891" title="Gałkówek">
Gałkówek

Gałkówek – historyczna wieś rolniczo-wypoczynkowa w powiecie łódzkim wschodnim w gminie Koluszki.
Gałkówek to także nazwa stacji kolejowej Gałkówek w Gałkowie Dużym, określenie jednostki wojskowej w Gałkowie Małym. Potocznie Gałkówkiem nazywane są wsie Gałków Duży i Gałków Mały. Miejscowości te znajdują się przy stacji kolejowej Gałkówek, w gminie Koluszki.
Do 1954 roku istniała gmina Gałkówek z siedzibą w Gałkowie Dużym.
Historia.
Gałków ma bogatą przeszłość historyczną. Wieś ta istniała od czasów piastowskich. Pochodzenia nazwy nie znamy i trudno jej dziś dociec. Najwcześniejsza wzmianka w źródłach pisanych pochodzi z 1230 roku. W 1534 roku Gałków liczył 40 domów, zaś majątek Gałkówek 23 domy.
Dla porównania Widzew liczył 5 domów, Żakowice 6, Stara Łódź 9, Łódź z okolicznymi wioskami 89 domów. Dużą rolę w życiu wsi odegrał Kościół, gdyż wieś stanowiła własność Biskupstwa Włocławskiego i wchodziła w skład Klucza Wolborskiego. Parafia Gałków założona została 17 listopada 1636 roku. W roku 1799 Gałków stał się własnością rządową. Duży wpływ na życie wsi miał dwór szlachecki Gałkówek. Był on świadkiem wielu wydarzeń historycznych, między innymi odwrotu wojsk napoleońskich po klęsce 1812 roku spod Rosjan. Z wyczerpania i chorób zmarło tu kilkunastu żołnierzy. Pochowano ich na pobliskim wzgórzu, a powstającą w pobliżu wioskę nazwano Mogiłki.
Powstanie styczniowe.
W lasach gałkowskich koncentrowali się powstańcy 1863 roku. W pobliżu kościoła z rąk Moskali zginęła czata powstańcza. Dla upamiętnienia tego wydarzenia część wsi nazwano Czatolinem, a Ziemia Brzezińska ufundowała kamień z rzeźbą orła w koronie i napisem POWSTAŃCOM 1863 R – ZIEMIA BRZEZIŃSKA. Kamień ten znajduje się przed Ośrodkiem Zdrowia w Gałkowie Dużym.
Strajk szkolny 1905.
W latach 1904–1908 podczas powszechnych rozruchów rewolucyjnych przebywali tu bojownicy PPS. W roku 1905 dzieci szkolne brały udział w strajku.
Bitwa na przedpolach Gałkowa (1914).
W czasie I wojny światowej na polach Gałkowa rozegrała się duża bitwa, w której zginęło około 800 żołnierzy niemieckich i rosyjskich. Ich mogiły znajdują się w lesie gałkowskim i w Pustułce (las nad rzeką Mrogą pomiędzy Gałkówkiem-Kolonią a Witkowicami). Tu dowodził wojskiem niemieckim generał Karl Litzmann. Dla upamiętnienia jego brawurowego kierowania wojskiem w kwietniu 1940 roku Niemcy nazwali Łódź Litzmannstadt. O ciężkich latach I wojny światowej świadczy napis wycięty w korze potężnego buka rosnącego w lesie gałkowskim "ROK 1916 – rok nędzy i niepokoju".
Gmina Gałków (1858–1954).
W 1858 roku utworzono w Gałkowie gminę. Jej nazwa powstała od majątku Gałkówek. Przeprowadzenie linii kolejowej Koluszki – Łódź w 1866 podzieliło Gałków na Gałków Duży i Gałków Mały.
W roku 1936 do gminy Gałków należało 20 sołectw: Gałków, Gałków Mały, Gałkówek (Gałkówek-Kolonia, Parcela Gałkówek, Witosów i Gaj), Jordanów (Jordanów, Ignaców), Justynów (Justynów, Hulanka), Janówka, Kędziorki (Feliksówka, Guzówka), Koluszki Stare, Koluszki Kolejowe (Wypalenisko), Natolin, Małczew, Przanowice, Różyca, Tworzyjanki (folwark Tworzyjanki, Erazmów, Bronowice), Zielona Góra, Zalesie (Ściborów, Bogdanka, Rochna), Żakowice Stare, Żakowice Nowe.
W czasie II wojny światowej przez wieś przebiegała granica między ziemiami włączonymi do Rzeszy Niemieckiej a tak zwanym Protektoratem.
W 1954 r. zlikwidowano gminę Gałkówek i utworzono z niej 5 Gromadzkich Rad Narodowych. Minęło następnych 19 lat i znów decyzją władz ustanowiono nowe porządki administracyjne. Zlikwidowano i przeniesiono do Koluszek (1 kwietnia 1949 roku Koluszki uzyskały prawa miejskie) Gromadzką Radę Narodową, Spółdzielnię "Samopomoc Chłopska", posterunek Milicji. Kółko Rolnicze rozbito na mniejsze jednostki, zlikwidowano Izbę Porodową. Jednocześnie ograniczona została działalność kulturalno-oświatowa.

</doc>
<doc id="311893" url="https://pl.wikipedia.org/wiki?curid=311893" title="Sayreville (New Jersey)">
Sayreville (New Jersey)

Sayreville – miejscowość nad rzeką Raritan, w pobliżu zatoki Raritan, w hrabstwie Middlesex w stanie New Jersey w USA. Osada powstała w 1775, zarejestrowana, jako miejscowość w roku 1920. Do roku 1870 Sayreville było portem rzecznym. W Sayreville rozwija się przemysł chemiczny i przetwórstwa żywności.

</doc>
<doc id="311896" url="https://pl.wikipedia.org/wiki?curid=311896" title="Czarny pijar">
Czarny pijar



</doc>
<doc id="311897" url="https://pl.wikipedia.org/wiki?curid=311897" title="Sayreville">
Sayreville



</doc>
<doc id="311905" url="https://pl.wikipedia.org/wiki?curid=311905" title="Kolorowe jeziorka">
Kolorowe jeziorka

Kolorowe jeziorka – cztery stawy u podnóża Wielkiej Kopy (871 m n.p.m.) w Rudawach Janowickich, w województwie dolnośląskim. Powstały w miejscu wyrobisk dawnych niemieckich kopalni, z których największa i najstarsza nosiła nazwę "Hoffnung" (1785 – teren Purpurowego Jeziorka). Pozostałe kopalnie to: "Neues Glück" (1793 – teren Błękitnego Jeziorka) i "Gustav Grube" (1796 – teren Zielonego Jeziorka). W kopalniach wydobywano w latach 1785–1925 piryt, przerabiany na kwas siarkowy w Płoszowie, przysiółku Ciechanowic. Ich barwa wynika ze składu chemicznego podłoża, na którym są zlokalizowane.
Położenie.
Stawy znajdują się na różnych wysokościach. Żółte Jeziorko, okresowo wysychające, leży na wysokości ok. 555 m n.p.m., Purpurowe Jeziorko na wysokości ok. 560 m n.p.m., Błękitne Jeziorko (zwane też Szmaragdowym, Niebieskim lub Lazurowym) na 635 m n.p.m., a najwyżej położone Zielone Jeziorko (zwane też Czarnym) na ok. 730 m n.p.m., jest ono najmniejsze i również okresowo wysycha. 
Poniżej Purpurowego Jeziorka znajduje się zagłębienie, w którym często również jest woda. Od Purpurowego Jeziorka oddziela je kilkunastometrowy pas skałek z jaskinią.
Obok wyrobisk znajdują się duże hałdy zmielonych skał.
Geologia.
Okolica Kolorowych jeziorek zbudowana jest ze skał metamorficznych, należących do wschodniej osłony granitu karkonoskiego – amfibolitów, łupków aktynolitowych, serycytowo-chlorytowych, serycytowo-chlorytowo-kwarcowych, kwarcowo-albitowo-chlorytowych i innych.
Barwy jeziorek.
Jest ono pozostałością po eksploatacji łupków serycytowych, a kolor pochodzi od związków żelaza. . Woda ma odczyn kwaśny. 
Kolor pochodzi od związków miedzi, jest klarowne i bez zapachu związków siarki.
Turystyka.
Przez teren przyległy do jeziorek biegnie zielony szlak turystyczny z Wieściszowic na Wielką Kopę oraz niebiesko znakowana droga rowerowa. Przy najniższym jeziorku znajduje się duży parking.
Najdogodniejszy dojazd to zjazd z drogi nr 5 w Marciszowie na drogę nr 328, na drodze tej umieszczone są drogowskazy „Kolorowe Jeziorka”.

</doc>
<doc id="311906" url="https://pl.wikipedia.org/wiki?curid=311906" title="Zabójca">
Zabójca



</doc>
<doc id="311908" url="https://pl.wikipedia.org/wiki?curid=311908" title="Heterofilia">
Heterofilia

Heterofilia, różnolistność, różnopostaciowość liści – zjawisko zróżnicowania kształtu dojrzałych liści wyrastających na tej samej roślinie lub roślinach tego samego gatunku. W wąskim ujęciu obejmuje różnolistność warunkowaną czynnikami środowiska, w szerszym obejmuje także wszelkie dziedziczne modyfikacje liści.
Heterofilia indukowana (h. modyfikacyjna) następuje pod wpływem działania odmiennych czynników środowiska. W przypadku wystąpienia na jednej roślinie przyczyną są zmiany warunków środowiska w czasie, a odmienność kształtu liści na różnych osobnikach tego samego gatunku warunkowana jest przez czynniki kształtujące ich siedlisko. Indukowane zmiany kształtu liści na tym samym osobniku są nierzadkie u roślin wodnych, u których odmienną budowę miewają liście rozwijające się pod wodą, na jej powierzchni lub nad powierzchnią. Na przykład u strzałki wodnej ("Sagittatia sagittifolia"), podwodne liście są taśmowate, wiotkie i poddające się ruchowi wody, pozbawione aparatów szparkowych i kutykuli, pływające są owalne, a nadwodne – sztywne i strzałkowate. Różne liście podwodne wykształca m.in. grążel żółty (są wiotkie i sałatowate) i włosienicznik wodny (są podzielone), podczas gdy liście pływające u grążela są sztywne i tarczowate, a u włosienicznika mają szeroką, nerkowatą blaszkę.
Heterofilia indukowana u różnych roślin tego samego gatunku występuje w przypadku rozwoju roślin w różnych warunkach. Blaszka liściowa marsylii ma inny kształt, gdy roślina ta rośnie w środowisku lądowym, a inny gdy rośnie w wodzie. U dzwonka okrągłolistnego ("Campanula rotundifolia") rosnącego na nasłonecznionym stanowisku liście są podłużne, gdy osobniki tego gatunku rosną w cieniu liście są okrągłe. 
Heterofilia dziedziczna (h. wrodzona) występuje u roślin, u których liście mają genetycznie uwarunkowaną różną funkcję i budowę. W jej efekcie część liści rozwija się jako trofofile pełniące funkcje asymilacyjne, a część pełni funkcje obronne (np. ciernie u berberysu), czepne (np. wąsy u dyni), mogą też pełnić funkcje takie jak korzenie i je przypominać (np. u salwinii).

</doc>
<doc id="311911" url="https://pl.wikipedia.org/wiki?curid=311911" title="Puchar Polski w piłce nożnej (2005/2006)">
Puchar Polski w piłce nożnej (2005/2006)

Puchar Polski w piłce nożnej mężczyzn 2005/2006 – 52. edycja rozgrywek mających na celu wyłonienie zdobywcy Pucharu Polski, który uzyskał tym samym prawo gry w II rundzie kwalifikacyjnej Pucharu UEFA w sezonie 2006/2007. Odbyły się dwa mecze finałowe, na stadionach obu finalistów. Zrezygnowano z rozgrywek grupowych, które miały miejsce w poprzednim sezonie.
Tytuł zdobyła Wisła Płock, dla której był to pierwszy tryumf w tych rozgrywkach.
Runda wstępna.
Mecze zostały rozegrane 2 sierpnia 2005.
Supraślanka Supraśl – OKS 1945 Olsztyn 1:3 ""&lt;BR&gt;
Mazowsze Płock – Omega Kleszczów 1:0 "&lt;BR&gt;"
Warta Sieradz – Jagiellonia II Białystok 3:1 "&lt;BR&gt;"
Drwęca Nowe Miasto Lubawskie – Korona Ostrołęka 1:0 "&lt;BR&gt;"
Wierzyca Pelplin – Brzysko-Rol Brzyskorzystewko 5:1 "&lt;BR&gt;"
Tur Turek – Polonia Gdańsk 5:2 "&lt;BR&gt;"
Flota Świnoujście – Promień Opalenica 2:1 &lt;BR&gt;
Arka Nowa Sól – Górnik/Zagłębie Wałbrzych 2:0 dogr. "&lt;BR&gt;"
Nysa Zgorzelec – BKS Stal Bielsko-Biała 2:1 &lt;BR&gt;
GKS Tychy '71 – LKS Poborszów 0:1 ""&lt;BR&gt;
Wierna Małogoszcz – Glinik/Karpatia Gorlice 1:0 &lt;BR&gt;
Tłoki Gorzyce – GKS Nowiny 4:1 &lt;BR&gt;
Hetman Zamość – Żurawianka Żurawica 2:1 &lt;BR&gt;
Okocimski Brzesko – Górnik II Łęczna 5:1 &lt;BR&gt;
Odra Opole – Promień Żary 1:2 (zwer. 3:0 vo) &lt;BR&gt;
Unia Janikowo – Sława Sławno 3:0 (vo)
I runda.
Do rozgrywek dołączyły kluby drugoligowe wg stanu z poprzedniego sezonu, z miejsc 3-18. Mecze zostały rozegrane 9 sierpnia 2005.
Tur Turek – Arka Gdynia 2:1 &lt;BR&gt;
Warta Sieradz – Widzew Łódź 3:2 &lt;BR&gt;
Flota Świnoujście – Podbeskidzie Bielsko-Biała 1:3 dogr. &lt;BR&gt;
Nysa Zgorzelec – Zagłębie Sosnowiec 1:3 &lt;BR&gt;
LKS Poborszów – Kujawiak Włocławek 0:2 &lt;BR&gt;
Arka Nowa Sól – KSZO Ostrowiec Świętokrzyski 0:3 &lt;BR&gt;
Hetman Zamość – Świt Nowy Dwór Mazowiecki 2:1 &lt;BR&gt;
Wierna Małogoszcz – Górnik Polkowice 1:0 &lt;BR&gt;
Drwęca Nowe Miasto Lubawskie – Piast Gliwice 2:1 &lt;BR&gt;
Okocimski Brzesko – Ruch Chorzów 4:2 dogr. &lt;BR&gt;
OKS 1945 Olsztyn – Szczakowianka Jaworzno 4:2 &lt;BR&gt;
Wierzyca Pelplin – Radomiak Radom 0:4 ""&lt;BR&gt;
Tłoki Gorzyce – MKS Mława 4:1 &lt;BR&gt;
Unia Janikowo – ŁKS Łódź 1:1, k. 4:5 ""&lt;BR&gt;
Odra Opole – Jagiellonia Białystok 0:0, k. 2:4&lt;BR&gt;
Mazowsze Płock – RKS Radomsko 3:0 (vo)
1/16 finału.
Do rozgrywek dołączyły kluby pierwszoligowe i drugoligowe z miejsc 1-2 wg stanu z poprzedniego sezonu. Mecze zostały rozegrane 20 i 21 września 2005, a rewanże 25 i 26 października 2005.
OKS 1945 Olsztyn – Dyskobolia Grodzisk Wielkopolski 1:6 ""&lt;BR&gt;
Dyskobolia Grodzisk Wielkopolski – OKS 1945 Olsztyn 5:0 ""&lt;BR&gt;
-&lt;BR&gt;
Mazowsze Płock – Korona Kielce 0:3 ""&lt;BR&gt;
Korona Kielce – Mazowsze Płock 3:0 ""&lt;BR&gt;
-&lt;BR&gt;
GKS Bełchatów – Podbeskidzie Bielsko-Biała 0:1 ""&lt;BR&gt;
Podbeskidzie Bielsko-Biała – GKS Bełchatów 1:0 ""&lt;BR&gt;
-&lt;BR&gt;
Warta Sieradz – Wisła Płock 0:2 ""&lt;BR&gt;
Wisła Płock – Warta Sieradz 5:0 ""&lt;BR&gt;
-&lt;BR&gt;
Wierna Małogoszcz – Zagłębie Lubin 1:1 ""&lt;BR&gt;
Zagłębie Lubin – Wierna Małogoszcz 3:0 ""&lt;BR&gt;
-&lt;BR&gt;
Cracovia – Kujawiak Włocławek 0:0&lt;BR&gt;
Kujawiak Włocławek – Cracovia 2:0 ""&lt;BR&gt;
-&lt;BR&gt;
ŁKS Łódź – Pogoń Szczecin 1:4 ""&lt;BR&gt;
Pogoń Szczecin – ŁKS Łódź 2:1 ""&lt;BR&gt;
-&lt;BR&gt;
Tłoki Gorzyce – Wisła Kraków 0:3 ""&lt;BR&gt;
Wisła Kraków – Tłoki Gorzyce 3:0 ""&lt;BR&gt;
-&lt;BR&gt;
Drwęca Nowe Miasto Lubawskie – Amica Wronki 0:3 ""&lt;BR&gt;
Amica Wronki – Drwęca Nowe Miasto Lubawskie 3:0 ""&lt;BR&gt;
-&lt;BR&gt;
KSZO Ostrowiec Świętokrzyski – Legia Warszawa 1:2 ""&lt;BR&gt;
Legia Warszawa – KSZO Ostrowiec Świętokrzyski 2:0 ""&lt;BR&gt;
-&lt;BR&gt;
Okocimski Brzesko – Lech Poznań 3:3 ""&lt;BR&gt;
Lech Poznań – Okocimski Brzesko 4:1 ""&lt;BR&gt;
-&lt;BR&gt;
Jagiellonia Białystok – Górnik Łęczna 1:0 ""&lt;BR&gt;
Górnik Łęczna – Jagiellonia Białystok 1:2 dogr. ""&lt;BR&gt;
-&lt;BR&gt;
Odra Wodzisław Śląski – Zagłębie Sosnowiec 4:1 ""&lt;BR&gt;
Zagłębie Sosnowiec – Odra Wodzisław Śląski 0:3 ""&lt;BR&gt;
-&lt;BR&gt;
Górnik Zabrze – Radomiak Radom 0:1 ""&lt;BR&gt;
Radomiak Radom – Górnik Zabrze 3:0 ""&lt;BR&gt;
-&lt;BR&gt;
Polonia Warszawa – Tur Turek 2:0 ""&lt;BR&gt;
Tur Turek – Polonia Warszawa 1:0 ""&lt;BR&gt;
-&lt;BR&gt;
Hetman Zamość - "wolny los"
1/8 finału.
Mecze zostały rozegrane pomiędzy 8 a 11 listopada 2005, a rewanże pomiędzy 15 a 30 listopada 2005.
Kujawiak Włocławek – Pogoń Szczecin 1:0 ""&lt;BR&gt;
Pogoń Szczecin – Kujawiak Włocławek 2:1 ""&lt;BR&gt;
-&lt;BR&gt;
Wisła Płock – Podbeskidzie Bielsko-Biała 3:0 ""&lt;BR&gt;
Podbeskidzie Bielsko-Biała – Wisła Płock 0:0&lt;BR&gt;
-&lt;BR&gt;
Jagiellonia Białystok – Polonia Warszawa 1:3 ""&lt;BR&gt;
Polonia Warszawa – Jagiellonia Białystok 2:3 ""&lt;BR&gt;
-&lt;BR&gt;
Lech Poznań – Radomiak Radom 2:0 ""&lt;BR&gt;
Radomiak Radom – Lech Poznań 0:2 ""&lt;BR&gt;
-&lt;BR&gt;
Amica Wronki – Odra Wodzisław Śląski 0:0&lt;BR&gt;
Odra Wodzisław Śląski – Amica Wronki 3:2 ""&lt;BR&gt;
-&lt;BR&gt;
Zagłębie Lubin – Wisła Kraków 1:1 ""&lt;BR&gt;
Wisła Kraków – Zagłębie Lubin 0:1 ""&lt;BR&gt;
-&lt;BR&gt;
Hetman Zamość – Legia Warszawa 0:4 ""&lt;BR&gt;
Legia Warszawa – Hetman Zamość 6:0 ""&lt;BR&gt;
-&lt;BR&gt;
Dyskobolia Grodzisk Wielkopolski – Korona Kielce 2:2 ""&lt;BR&gt;
Korona Kielce – Dyskobolia Grodzisk Wielkopolski 2:1 ""
Ćwierćfinały.
Pierwsze mecze zostały rozegrane pomiędzy 22 listopada a 13 grudnia 2005, a rewanże pomiędzy 29 listopada a 18 grudnia 2005.
Lech Poznań – Odra Wodzisław Śląski 1:0 ""&lt;BR&gt;
Odra Wodzisław Śląski – Lech Poznań 0:0&lt;BR&gt;
-&lt;BR&gt;
Legia Warszawa – Korona Kielce 2:0 ""&lt;BR&gt;
Korona Kielce – Legia Warszawa 3:0 dogr. ""&lt;BR&gt;
-&lt;BR&gt;
Wisła Płock – Kujawiak Włocławek 1:0 ""&lt;BR&gt;
Kujawiak Włocławek – Wisła Płock 1:1 dogr. ""&lt;BR&gt;
-&lt;BR&gt;
Zagłębie Lubin – Polonia Warszawa 0:1 ""&lt;BR&gt;
Polonia Warszawa – Zagłębie Lubin 0:3 ""
Półfinały.
Pierwsze mecze zostały rozegrane 14 i 15 marca 2006, a rewanże 21 i 22 marca 2006.
Zagłębie Lubin – Korona Kielce 2:0 ""&lt;BR&gt;
Korona Kielce – Zagłębie Lubin 0:0&lt;BR&gt;
-&lt;BR&gt;
Wisła Płock – Lech Poznań 0:0&lt;BR&gt;
Lech Poznań – Wisła Płock 0:1 ""

</doc>
<doc id="311914" url="https://pl.wikipedia.org/wiki?curid=311914" title=".gr">
.gr

.gr jest domeną internetową przypisaną do stron internetowych z Grecji.

</doc>
<doc id="311920" url="https://pl.wikipedia.org/wiki?curid=311920" title="Jan Czapla">
Jan Czapla



</doc>
<doc id="311921" url="https://pl.wikipedia.org/wiki?curid=311921" title="Erythema nodosum">
Erythema nodosum



</doc>
<doc id="311922" url="https://pl.wikipedia.org/wiki?curid=311922" title="Wooten Victor">
Wooten Victor



</doc>
<doc id="311923" url="https://pl.wikipedia.org/wiki?curid=311923" title="Civilization IV">
Civilization IV

Civilization IV (pełna nazwa Sid Meier’s Civilization IV) – komputerowa strategiczna gra turowa wyprodukowana przez amerykańskie studio Firaxis Games i wydana przez Take-Two Interactive. Jej premiera odbyła się w 2005 roku na platformach Microsoft Windows i macOS. Jest to czwarta część serii gier komputerowych "Civilization".
W "Civilization IV" gracz przejmuje kontrolę nad wybraną przez siebie cywilizacją, dążąc na przestrzeni tysiącleci do panowania nad losowo generowanym światem. Cel ten osiąga się poprzez zakładanie i rozbudowę miast, które wytwarzają technologie, kumulują przychody państwa oraz służą do produkcji jednostek i wznoszenia budowli. W miarę rozwoju rozgrywki gracz styka się z konkurencyjnymi cywilizacjami, z którymi może zawierać układy dyplomatyczne, ale też toczyć wojny. W stosunku do poprzednich części serii "Civilization IV" została rozbudowana o całkiem nowe elementy, na przykład system wielkich ludzi, możliwość szerzenia religii czy też ustanawiania ustroju poprzez kombinację opcji obywatelskich.
Pracami nad "Civilization IV" kierował główny projektant Soren Johnson, współautor "Civilization III". W ich trakcie studio dokonało adaptacji zasad gry do środowiska trójwymiarowego przy użyciu silnika Gamebryo. Po premierze gra spotkała się z entuzjastycznym przyjęciem przez krytyków, zdobywając szereg nagród i wyróżnień. Do marca 2008 roku sprzedano 3 miliony egzemplarzy "Civilization IV", która została rozszerzona o dodatki ', ' i "". Dodatek "Colonization" uruchamiał się jako oddzielna gra i nie wymagał posiadania zainstalowanej "Civilization IV".
Rozgrywka.
Świat gry i pola.
W "Civilization IV" gracz staje na czele wybranej przez siebie cywilizacji, kierując nią na przestrzeni tysiącleci. Akcja gry zwykle rozpoczyna się 4000 lat p.n.e., a zadaniem gracza jest zbudowanie potężnego imperium, co odbywa się poprzez odkrywanie nowych ziem, zakładanie i rozbudowę miast, wynajdywanie nowych technologii oraz walkę bądź rywalizację dyplomatyczną z innymi cywilizacjami. Dostępnych jest 18 cywilizacji różniących się startowymi technologiami oraz jednostkami specjalnymi. Każda z cywilizacji ma co najmniej jednego historycznego przywódcę.
"Civilization IV" jest strategiczną grą turową. Rozgrywka w niej podzielona jest na tury, podczas których gracze wykonują kolejno swoje ruchy. Rozgrywka toczy się w trójwymiarowym środowisku (po raz pierwszy w serii), z reguły na losowo generowanej trójwymiarowej mapie, która dzieli się na kwadratowe pola symbolizujące różne rodzaje terenu. Mapę można przybliżać, oddalać oraz obracać.
Pola w grze różnią się pod względem ukształtowania terenu, determinującego szybkość przemieszczania się jednostek, premię do obrony oraz wartość danego obszaru. Ta ostatnia jest określona przez liczbę punktów handlu, żywności oraz produktywności. Punkty handlu warunkują ilość jednostek złota, jakie mogą wpłynąć do budżetu państwa. Punkty żywności wpływają na stopień wyżywienia miast, natomiast punkty produktywności przeznaczane są do produkcji jednostek oraz budynków. Na danych polach mogą znajdować się bogactwa naturalne (zwierzęta, surowce, rośliny uprawne itp.), które po eksploatacji przynoszą dodatkowe modyfikatory do wartości pól. Ogólnie rzecz biorąc, wykorzystanie surowców przynosi dodatkowe punkty produkcji, hodowla zwierząt – punkty żywności, natomiast produkcja towarów luksusowych i eksploatacja kruszców przyczynia się do wzrostu liczby punktów handlu.
Generowanie surowców na mapie zostało poprawione w stosunku do poprzednich części serii. Aby ułatwić graczom rozgrywkę, twórcy gry zdecydowali się na generowanie strategicznych zasobów naturalnych w zasięgu każdego z graczy. Samymi surowcami gospodaruje się inaczej niż w "Civilization III", w której gracz mógł budować tylko farmy i kopalnie – gracz uzyskał dostęp do około 20 różnych ulepszeń zwiększających wartość terenu, dedykowanych różnym rodzajom zasobów i terenów. Przykładowo na wzgórzach bez surowców można wznieść wiatrak lub kopalnię, ale z kolei tylko na terenach zasiedlonych przez zwierzęta hodowlane można zbudować pastwisko. Do innych kluczowych ulepszeń należą wyżej wymienione farmy, zakładane na terenach przyległych do rzek i jezior; przysiółki zwiększające liczbę punktów handlu i rozrastające się do przedmieść; warsztaty budowane na terenach płaskich; a także tartaki zakładane w lasach. Większość ulepszeń budowana jest przy użyciu jednostki robotnika, który odpowiada również za tworzenie szlaków komunikacyjnych na lądzie. Budową ulepszeń na polach morskich zajmują się statki.
Jednostki.
W "Civilization IV" gracz kieruje jednostkami – obiektami zdolnymi do poruszania się po mapie. Istnieją dwa rodzaje jednostek – cywilne, na przykład robotnicy, osadnicy lub misjonarze, oraz wojskowe. Te ostatnie są charakteryzowane przez liczby: punktów ruchu oraz skuteczności bojowej (im większa, tym dana jednostka potężniejsza). Jednostki wojskowe różnią się specjalizacją według różnych ich rodzajów. Przykładowo jednostki zwiadowcze poruszają się szybciej po mapie gry niż inne. Łucznicze oraz używające proch stanowią głównie siłę obronną dla miast. Jednostki walczące w starciu bezpośrednim występują we wczesnej fazie gry i stanowią wówczas główną siłę szturmową. Machiny oblężnicze, których rola w stosunku do poprzednich części serii wzrosła, mogą bombardować grupę jednostek wroga oraz osłabiać obronę wrogich miast. Oprócz nich istnieją bardziej zaawansowane maszyny, na przykład jednostki morskie, pancerne oraz latające. Poszczególne odmiany jednostek ponadto dysponują specjalnymi modyfikatorami do walki przeciwko określonym formacjom wroga. Każdy gracz może zmieścić dowolną liczbę jednostek na jednym polu, co powoduje ich wzajemną ochronę w trakcie ataku przeciwnika.
Miasta.
Istotną rolę w "Civilization IV" odgrywają miasta, które odpowiadają za produkcję jednostek i powstawanie budynków, a także generują wpływy do budżetu. Miasta są zakładane przez jednostki osadników. W miarę rozwoju okolicznych terenów w miastach wzrasta liczba mieszkańców. Wzrost ten jest ograniczony jednak przez dostępną ilość żywności oraz dwa wskaźniki – zdrowia i zadowolenia. Pierwszy z nich obrazuje ilość punktów zdrowia i choroby; punkty zdrowia miasto zdobywa wraz z budową szpitali i akweduktów, natomiast punkty choroby – w przypadku wzrostu liczby mieszkańców oraz budowy obiektów takich jak kuźnie i fabryki. Podobnie funkcjonuje wskaźnik zadowolenia, prezentujący pozytywne i negatywne nastawienie obywateli do państwa. Punkty tego pierwszego zdobywa się poprzez krzewienie wiary państwowej, budowę świątyń, koloseów oraz posiadanie luksusowych bogactw naturalnych; negatywne nastawienie pojawia się między innymi wraz z wybuchem wojen i wzrostem liczby mieszkańców. Przewaga negatywnych czynników w obu wskaźnikach powoduje paraliż miasta i głód.
W kwestii zarządzania miastami zdecydowano się na rezygnację z systemu zanieczyszczenia środowiska, który dla graczy był uciążliwy. Zintegrowano go z systemem punktów zdrowia dla uproszczenia rozgrywki. Gracze stracili także istniejącą w "Civilization III" możliwość przenoszenia zużytych punktów produkcji do innego miasta. Redukcja elementów mikrozarządzania doprowadziła także do wprowadzenia kosztów utrzymania cywilizacji, wzrastających wraz z każdym założonym miastem, co miało w założeniu doprowadzić do zaprzestania przez graczy masowego tworzenia osadników.
W miastach oprócz budynków można wznosić także cuda, czyli specjalne budowle przynoszące dodatkowe korzyści miastu lub całej cywilizacji. Dzielą się one na cuda świata i cuda narodowe. Cuda świata stanowią kilkadziesiąt zróżnicowanych budowli (w tym siedem cudów świata), które może wybudować tylko jeden gracz i które dają specjalne opcje lub modyfikatory kilku miastom lub całej cywilizacji. Z kolei cuda narodowe, których istnieje kilkanaście, może wybudować każdy gracz, ale tylko jeden w całym państwie; ich wzniesienie przynosi korzyści jedynie miastu, na terenie którego się pojawiły
Każda cywilizacja ma granice terytorialne, wyznaczone przez aktualny poziom kultury w miastach. Im bardziej kulturowo jest rozwinięta cywilizacja, tym większy jest rozmiar państwa; w przypadku, gdy dwa państwa stykają się ze sobą granicami, o kontroli nad granicznymi polami decyduje kultura graniczących ze sobą miast. Czynnik kulturowy odgrywa większą rolę niż w "Civilization III", gdyż przewaga kulturowa może zadecydować o przejęciu miasta przeciwnika. W "Civilization IV" wrogowie gracza stracili możliwość przechodzenia przez jego granice w czasie pokoju.
Nowością w serii, wprowadzoną w "Civilization IV", jest system wielkich ludzi. Odpowiednio rozwinięte miasto może wykorzystać pewną liczbę mieszkańców jako specjalistów, którzy oprócz bonusów do produkcji, bogactwa, kultury bądź badań naukowych (w zależności od profesji) wytwarzają punkty wielkich ludzi. Gdy zostanie zdobyta odpowiednia liczba punktów, gracz otrzymuje wielkiego człowieka, którego może wykorzystać do stworzenia dzieła lub specjalnego budynku, wynalezienia technologii, bądź zatrudnić jako superspecjalistę przypisanego na stałe do miasta. Konsekwencją tego jest specjalizacja miast, które gracz może ukierunkować na przykład na wytwarzanie produkcji bądź handel.
Technologie.
Z dochodów z miast finansowany jest rozwój technologii, które dają danej cywilizacji dostęp do nowych jednostek, budowli, opcji dyplomatycznych, opcji obywatelskich, ulepszeń czy też religii. Gracz może do woli wybierać ścieżkę rozwoju, koncentrując się na wyborze konkretnych technologii w celu planowania sposobu osiągnięcia zwycięstwa. Przyspieszanie badań technologicznych następuje poprzez budowę bibliotek oraz innych placówek naukowych, specjalizację naukową mieszkańców, dobór odpowiednich opcji obywatelskich lub zwiększanie punktów handlu generowanych w poszczególnych miastach. W stosunku do poprzednich części serii drzewo technologii uległo przebudowie tak, aby zawierać w sobie wszystkie ważniejsze osiągnięcia człowieka. Ponadto umożliwiono graczowi osiągnięcie danego wynalazku na różne sposoby; na przykład wynaleźć rakiety można, uprzednio osiągając technologię lotu lub artylerii.
Opcje obywatelskie.
W "Civilization IV" pojawił się po raz pierwszy system opcji obywatelskich. Umożliwia on graczowi zbudowanie własnego ustroju państwowego poprzez wybranie po jednym elemencie z pięciu grup opcji: rządowych, prawnych, związanych z pracą, gospodarczych oraz religijnych. Przykładem wśród opcji rządowych jest wprowadzenie despotyzmu, władzy dziedzicznej, demokracji, państwa policyjnego lub wyborów powszechnych. Kolejne opcje uaktywniają się wraz z rozwojem technologicznym i przynoszą modyfikatory do rozmaitych aspektów rozwoju cywilizacji. Przykładowo wprowadzenie demokracji ustanawia dodatkowe zadowolenie w największych miastach oraz przyspieszenie rozwoju technologicznego w przypadku posiadania specjalistów; z kolei ustanowienie wolności słowa przynosi bonusy do złota oraz kultury.
Religie.
Wśród nowości wprowadzonych do serii znajdują się religie. Gracz może wynaleźć jedną z siedmiu głównych religii świata (buddyzm, hinduizm, judaizm, chrześcijaństwo, islam, konfucjanizm, taoizm), co daje mu liczne korzyści, na przykład możliwość zwiększenia liczby punktów zadowolenia w miastach oraz (w przypadku posiadania świętego miasta) dodatkowe wpływy do budżetu. Religie można rozszerzać na inne miasta przy użyciu jednostek misjonarzy, którzy są szkoleni w klasztorach.
Dyplomacja i wojna.
Gracz podczas rozgrywki musi wykazać się umiejętnościami dyplomatycznymi. Kierowani przez komputer konkurencyjni przywódcy mają bowiem różne osobowości: jedni dążą do wojny, inni wolą bardziej pokojowe rozwiązania. Komputerowi przywódcy preferują zawieranie umów dyplomatycznych z cywilizacjami o tej samej religii lub o tych samych opcjach obywatelskich. Od tego zależy możliwość zawierania umów dyplomatycznych, gdyż komputerowi przywódcy mogą odmówić prowadzenia wszelkich rozmów.
W miarę postępu w grze gracz może zawierać z co bardziej przychylnymi konkurentami umowy handlowe, na przykład wymianę bogactw naturalnych i złota, otwarcie granic czy też wymianę technologii lub map. Danego przywódcę można skłonić do narzucenia jego cywilizacji religii lub opcji obywatelskich. W przypadku przyjaźni między narodami można z czasem zawrzeć pakt obronny lub nawet wieczysty sojusz, natomiast wzajemna nienawiść niekiedy prowadzi do wojny; gracze podczas działań wojennych mają do dyspozycji szerokie możliwości dyktowania warunków pokoju, wliczając zmuszenie wroga do przyjęcia nowej religii lub sporej kontrybucji.
Walka polega na tym, że atakująca jednostka wkracza na pole zajęte przez innego gracza. Wynik starcia jest określany przez komputer na podstawie czynników takich jak skuteczność bojowa obu jednostek oraz bonusy obronne dla danego terenu. W stosunku do poprzednich części serii jednostki bojowe zostały pozbawione pasków życia oraz podziału na punkty ataku i obrony, zyskując jednolity wskaźnik punktów życia. Ponadto umożliwiono jednostkom na wzór gier fabularnych zdobywanie doświadczenia, co skutkuje możliwością awansu oraz wyborem modyfikatora specjalizującego jednostkę, na przykład w obronie miast lub w walce z określonymi rodzajami wrogich sił.
Z wojną wiąże się niekiedy zdobywanie miast. Miasta w przypadku oblężenia mają do dyspozycji modyfikatory obronne, generowane przy uwzględnieniu poziomu rozwoju kultury oraz budowli obronnych takich jak mury, zamki czy też bunkry. Zdobyte po szturmie miasta obciążają jednak państwo pod względem kosztów utrzymania.
Cel rozgrywki i możliwości modyfikacji świata gry.
Gracz może wygrać grę na sześć sposobów. Pierwszym jest po prostu podbój wszystkich miast należących do przeciwników. Drugim – zwycięstwo dyplomatyczne, osiągnięte na drodze głosowania po zbudowaniu Organizacji Narodów Zjednoczonych, po którym gracz otrzymuje stanowisko sekretarza generalnego. Trzecim sposobem zwycięstwa jest wygrana w wyścigu o podbój kosmosu, co osiąga się poprzez budowę wszystkich komponentów wymaganych do budowy rakiety kosmicznej. Gracz może zwyciężyć także wtedy, gdy podczas ostatniej tury osiągnie najwyższą liczbę punktów, gdy jego cywilizacja będzie miała znaczącą przewagę nad konkurentami pod względem obszaru i populacji lub gdy cywilizacja posiada trzy miasta o kulturze na poziomie najwyższym (legendarnym). W przypadku trzech dołączonych do gry scenariuszy (American Revolution, Desert War i Greek World) gracz ma do wykonania określone cele, na przykład utrzymanie kluczowych miast bądź pokonanie komputerowych cywilizacji.
Dostępne są trzy poziomy szybkości gry: normalny, szybki i epicki, różniące się liczbą tur do rozegrania przez gracza oraz szybkością rozwoju cywilizacji. Gracz może również ustawić parametry wpływające między innymi na rozmiar, ukształtowanie i rodzaj świata gry, a także ustawić jeden z dziewięciu poziomów trudności gry.
Rozgrywka wieloosobowa.
W "Civilization IV" zaimplementowano tryb rozgrywki wieloosobowej nie tylko przez PBeM i hot seat (jak w poprzednich częściach serii), ale też przez serwer GameSpy Arcade lub przez sieć lokalną; w kwestii samej mechaniki gry odebrano komputerowym cywilizacjom widok na całą mapę gry od początku rozgrywki. W ramach tury umożliwiono również graczom ruch jednostkami w czasie rzeczywistym. Rozgrywka w sieci odbywa się za sprawą serwera PitBoss, który zapisuje stan gry w przypadku jej opuszczenia przez jednego z graczy.
Produkcja i wydanie.
"Civilization IV" została stworzona przez amerykańskie studio Firaxis Games. Po ukazaniu się "Civilization III" pracownicy studia otrzymali od miłośników serii liczne sugestie dotyczące produkcji kolejnej części serii. Twórcy zdecydowali się uwzględnić część z nich, jednakże starali się zachować własny styl przy jej produkcji.
"Civilization IV" została oficjalnie zapowiedziana 9 grudnia 2003 roku. Pracami nad grą kierował główny projektant Soren Johnson, który był również współtwórcą "Civilization III". Głównym celem pracowników studia było zachowanie balansu między dwiema kwestiami: podejścia do realiów rozwoju cywilizacyjnego i czystą grywalnością. Dla ułatwienia graczom odnalezienia się w świecie gry twórcy zwiększyli liczbę dostępnych poziomów trudności. Johnson uprościł również zarządzanie jednostkami, po raz pierwszy w serii stosując rozwiązania charakterystyczne dla strategicznych gier czasu rzeczywistego, tzn. zaznaczania jednostek lewym przyciskiem myszy oraz wykonywania ruchów prawym przyciskiem. Usunięto też skomplikowany system zanieczyszczenia środowiska, zastępując go prostszymi wskaźnikami. Celem tych i podobnych uproszczeń było uczynienie gry bardziej przyjazną dla nowych użytkowników. Projektując "Civilization IV", Johnson wzorował się na takich grach, jak "Seven Cities of Gold", "SimCity", "Pirates!", "Railroad Tycoon" i pierwsza "Civilization".
Johnson twierdził, że problem jego zespołowi sprawił wprowadzony po raz pierwszy system religii. Aby uniknąć oskarżeń o faworyzowanie jednej religii kosztem drugiej, twórcy zdecydowali, że wszystkie będą miały taki sam wpływ na cywilizację. Stąd jednakowe korzyści przynosi szerzenie islamu, chrześcijaństwa czy hinduizmu. Przyznano też graczom wpływ na szerzenie religii, choć w planach miały one rozprzestrzeniać się samodzielnie. Podczas projektowania "Civilization IV" studio pracowało też nad sztuczną inteligencją. Starszy producent Barry Caudill wspominał, że w testach wczesnej wersji gry brało udział 50–100 osób. Zwracano przy tym uwagę na stworzenie różnych osobowości poszczególnych przywódców, wykorzystanie przez komputer siły roboczej oraz logikę jego ruchów.
Zespół, któremu przewodził Johnson, musiał się zmierzyć z zadaniem przeniesienia zasad gry w trójwymiar. W tym celu przy projektowaniu gry użyto silnika Gamebryo, sprawdzonego przy produkcji remake’u "Sid Meier’s Pirates". Sid Meier, twórca pierwszej części serii i dyrektor kreatywny projektu, zaznaczył, że Gamebryo sprawnie radzi sobie z pokazywaniem grafiki trójwymiarowej i użyciem shaderów. Świat wykreowany w "Civilization IV" tętni życiem, stąd też animowane są nie tylko postacie i jednostki w grze, ale też zwierzęta takie jak słonie. Animacji podlega w grze również woda, co jest odwzorowane szczególnie podczas biegu rzek. Silnik został zoptymalizowany pod kątem płynnego wyświetlania jak największych map w grze. Twórcy pod względem możliwości edycji kodu gry zdecydowali się również na wsparcie modyfikacji fanowskich, umożliwiając graczom zarówno edycję map (za pomocą World Buildera), jak i programowanie w języku XML oraz przy użyciu zestawu narzędzi software development kit. Tradycyjnie dla serii w grze została zawarta encyklopedia, zwana Civilopedią, która umożliwia graczowi zapoznanie się z jej zaawansowanymi tajnikami.
Oryginalną ścieżkę dźwiękową do gry stworzyli Jeffery L. Briggs oraz Mark Cromer, aczkolwiek użytych zostało wiele utworów autorstwa innych kompozytorów. Johnson na podstawie konsultacji osobiście dobierał muzykę do gry. Za narrację odpowiadał aktor Leonard Nimoy; początkowo narratorem miał być Patrick Stewart, ale nie był dostępny dla studia. Słyszalny w menu gry utwór „Baba Yetu” skomponował natomiast Christopher Tin. Johnson znał Tina ze studiów i zaproponował mu współpracę przy produkcji; ten pracował przez miesiąc nad słowami i muzyką do pieśni, po czym nagrał chór akademicki ze Stanford University. Dla kompozycji utworu z obrazem w menu wykorzystano animację Ziemi na tle Słońca.
24 listopada 2004 roku francuskie przedsiębiorstwo Infogrames, dotychczasowy posiadacz praw do marki "Civilization", sprzedało owe prawa za 15,5 miliona euro. W styczniu 2005 roku okazało się, że markę wykupiła spółka Take-Two Interactive, która od tej pory była odpowiedzialna za wydanie "Civilization IV". Nowy wydawca ogłosił pojawienie się "Civilization IV" na targach Electronic Entertainment Expo, a w sierpniu 2005 roku zapowiedział orientacyjną datę wydania gry na październik tego samego roku. Jednocześnie Take-Two ogłosiło, że gracze amerykańscy, którzy zamówią przedpremierowe wydanie gry, otrzymają jej specjalną wersję. W niej, oprócz samej gry, znalazły się ścieżka dźwiękowa, plakat z drzewem technologicznym oraz instrukcja.
14 października 2005 roku Take-Two Interactive opublikowało stronę internetową gry, natomiast 20 października trafiła ona do tłoczni. 25 października 2005 roku gra została wydana w Stanach Zjednoczonych, 4 listopada – w Europie, a 25 listopada ukazała się w Polsce w dystrybucji Cenegi Poland. 17 czerwca 2006 roku rozpoczęto sprzedaż gry w Japonii. Polska wersja gry została ponownie opublikowana w ramach reedycji w kwietniu 2006 roku. W opakowaniu znalazły się oprócz samej gry płyta z łatką polonizującą, instrukcja, poradnik do gry autorstwa Gry-Online oraz drukowane drzewko technologiczne.
Odbiór gry.
Recepcja krytyczna.
Po wydaniu "Civilization IV" spotkała się z entuzjastycznymi recenzjami krytyków. Recenzent brytyjskiej strony Eurogamer, Kieron Gillen, uznał ją za najlepszą grę strategiczną, w jaką grał w 2005 roku. Krytyk portalu 1UP.com, Garnett Lee, ocenił grę za doskonałe usprawnienie klasycznej, pierwszej części "Civilization". Recenzenci zwracali uwagę na to, że "Civilization IV" jest dobrą pozycją zarówno dla początkujących graczy, jak i dla weteranów serii. Brytyjski magazyn „PC Zone” nazwał "Civilization IV" arcydziełem, a Łukasz Gajewski z polskiego portalu Gry-Online podsumował krótko: „gra jest wielka”.
Krytycy chwalili znaczące zmiany w rozgrywce w stosunku do poprzednich części serii. Andrew Park z portalu GameSpot stwierdził, że "Civilization IV" jest zarówno bardziej intuicyjna, jak i bardziej nastawiona na strategiczne myślenie. Jako przykład podał zmniejszenie elementów mikrozarządzania i równoczesne zwiększenie opcji dostępnych graczowi. Gillen za plus uznał zastąpienie punktów ataku i obrony jednolitą punktacją; jego zdaniem w połączeniu z systemem promocji zmusiło to graczy do zastosowania wyrafinowanych taktyk wojennych. Co do elementów walki, Butts narzekał jednak na dość absurdalne zdarzenia w rodzaju włóczników pokonujących czołgi.
Steve Butts z portalu IGN, Bryan Kosak ze strony GameSpy oraz Michael Tedeschi z pisma „The Washington Post” docenili w grze znacząco poprawiony interfejs, umożliwiający graczowi dostęp do licznych informacji oraz szybkiego ukazania na mapie wartości pól czy też lokalizacji surowców. Zarazem jednak Butts dopatrzył się pewnych mankamentów, mianowicie niezbyt wyraźnego informowania gracza o dokonaniach konkurencyjnych cywilizacji. Zdaniem Parka niedopracowane zostało wprowadzenie początkującego gracza w tajniki gry, gdyż Civilopedia i załączony samouczek nie ujawniają wszystkich ważniejszych elementów rozgrywki. Gillen zwrócił za to uwagę na sprawnie wprowadzone nowe elementy gry: religię i opcje obywatelskie. Szczególnie te ostatnie zostały docenione przez recenzenta Eurogamera ze względu na zapewnienie graczowi swobody w budowie ustroju. Kosak zaś pochwalił również tryb gry wieloosobowej, jego zdaniem działający dobrze i zapewniający graczom wygodę.
Za znaczącą zaletę gry recenzenci uznali również odnowioną oprawę audiowizualną. Kosak docenił zarówno przeniesienie gry w trójwymiar, jak i niezwykłą dbałość o szczegóły w postaci fal na oceanach oraz wagoników wjeżdżających i wyjeżdżających z kopalń. Steve Butts również był zachwycony animacją obiektów na mapie, chwaląc również filmy ukazujące produkcję poszczególnych cudów. Michael Graf z niemieckiego magazynu „GameStar” zauważył, że oprawa graficzna kryje w sobie również walory użytkowe, czytelnie informując gracza o stanie jego cywilizacji. Z aplauzem spotkała się także ścieżka dźwiękowa, szczególnie odtwarzany w menu gry utwór Christophera Tina „Baba Yetu” (przyrównywany przez recenzentów do muzyki z filmu "Król Lew") oraz narracja Leonarda Nimoya.
Sprzedaż i nagrody.
"Civilization IV" odniosła sukces komercyjny. W Stanach Zjednoczonych, na podstawie danych NPD Group, trzy miesiące pod rząd (w październiku, listopadzie i grudniu 2005 roku) zajmowała ona trzecie miejsce na liście najchętniej kupowanych gier komputerowych. Take-Two Interactive w marcu 2008 roku ogłosiło, że sprzedano 3 miliony sztuk owej gry.
"Civilization IV" zdobyła również liczne nagrody. Akademia Sztuk i Nauk Interaktywnych przyznała jej nagrodę dla najlepszej gry strategicznej roku. Portal IGN uhonorował grę nagrodami w kategoriach: Najlepsza gra roku na komputery osobiste, Najlepsza gra strategiczna na komputery osobiste oraz Najlepsza gra wieloosobowa na komputery osobiste, a także wyróżnieniem dla najlepszej gry roku na wszystkie platformy. Od portalu GameSpot "Civilization IV" dostała nagrody dla najlepszej gry strategicznej i gry roku na komputery osobiste, natomiast od strony GameSpy – w kategoriach: Najlepsza gra roku, Najlepsza gra na komputery osobiste oraz Najlepsza strategiczna gra turowa na komputery osobiste. Christopher Tin za utwór „Baba Yetu” został w 2010 roku dwukrotnie uhonorowany nagrodą Grammy. Czyni to "Civilization IV" pierwszą grą komputerową, z której utwór nagrodzono Grammy.
"Civilization IV" została umieszczona na 41. miejscu w rankingu IGN Top 100 Modern Video Games, a także sklasyfikowana na 2. pozycji na liście najlepszych 25 gier na komputery osobiste wszech czasów. Pismo „CD-Action” w 2006 roku umieściło dzieło Firaxis Games na 41. miejscu na liście najlepszych gier dziesięciolecia. Redaktor blogu Kotaku, Luke Plunkett, w 2013 roku ocenił "Civilization IV" jako najlepszą grę serii, na drugim miejscu plasując jej następczynię "Civilization V".
Dodatki.
Do "Civilization IV" ukazały się trzy dodatki. Pierwszy z nich, "", miał premierę w 2006 roku i przyniósł szereg usprawnień do gry podstawowej. Dodanych zostało sześć nowych cywilizacji; wprowadzono również jednostkę wielkiego wodza, pojawiającego się w miarę sukcesów militarnych. Wielkich wodzów można wykorzystać jako przywódców armii gracza lub jako specjalistę w mieście. Ponadto gracz otrzymał możliwość wasalizacji innych państw, czyniąc je swoimi oddanymi sojusznikami. "Warlords" zawiera również kilka scenariuszy różniących się zasadami rozgrywki i celami stawianymi graczom.
Kolejne rozszerzenie pod nazwą "" ukazało się w 2007 roku. Oprócz dziesięciu nowych cywilizacji przyniosło ono szereg dodatkowych scenariuszy oraz ulepszeń w rozgrywce. Wprowadzony został tryb zaawansowany, umożliwiający graczowi szybkie rozpoczęcie rozgrywki już rozbudowaną cywilizacją. Rozbudowie uległa kwestia szpiegostwa w grze, co umożliwiło wykorzystanie jednostek szpiegów do zróżnicowanych działań przeciwko wrogom. Gracz zyskał również możliwość tworzenia korporacji, które przynoszą znaczące bonusy miastom, w których mają one swoje filie. Twórcy gry zaimplementowali także system wydarzeń losowych – korzystnych bądź niekorzystnych dla państwa gracza.
W 2008 roku na bazie "Civilization IV" powstał trzeci dodatek i zarazem remake klasycznej gry "Colonization" pod nazwą "". Oprócz wprowadzenia silnika trójwymiarowego wniósł on niewiele zmian do oryginału, polegającego na zakładaniu kolonii w Nowym Świecie, jej rozbudowie i ostatecznej walce z metropolią. Dodatek ten nie wymagał posiadania wersji podstawowej.
Gra ponownie ukazała się na świecie 12 marca 2009 roku w ramach edycji "Civilization IV: Complete Edition", zawierającej dodatki "Warlords", "Beyond the Sword" i "Colonization". Podobna reedycja została w Polsce wydana przez Cenegę w ramach serii wydawniczej Premium Games.

</doc>
<doc id="311925" url="https://pl.wikipedia.org/wiki?curid=311925" title="South Amboy (New Jersey)">
South Amboy (New Jersey)

South Amboy – miasto w hrabstwie Middlesex w stanie New Jersey w Stanach Zjednoczonych.

</doc>
<doc id="311928" url="https://pl.wikipedia.org/wiki?curid=311928" title="Jan Czapla (generał)">
Jan Czapla (generał)

Jan Czapla (ur. 18 września 1925 w Krzeszowie, zm. 29 czerwca 2008 w Warszawie) – polski wojskowy, generał dywizji Wojska Polskiego, I zastępca szefa (1965–1971) i szef Głównego Zarządu Politycznego WP (1971–1972), dyplomata, działacz PZPR i państwowy okresu PRL, członek Komitetu Centralnego PZPR (1971–1975), członek Rady Naczelnej i Zarządu Głównego ZBoWiD, wiceminister spraw zagranicznych (1972–1975), poseł na Sejm PRL VI kadencji, ambasador PRL w Indiach, Sri Lance i Nepalu (1975–1981), wiceminister oświaty i wychowania (1982–1985).
Życiorys.
Syn Jana i Katarzyny. Podczas II wojny światowej uczestniczył od 1943 w walkach z Niemcami na Lubelszczyźnie w szeregach Gwardii Ludowej, następnie Armii Ludowej (dowodził drużyną w 1 Brygadzie AL im. Ziemi Lubelskiej). W grudniu 1944 wstąpił w szeregi ludowego Wojska Polskiego. Ukończył Centralną Szkołę Oficerów Polityczno-Wychowawczych. W latach 1944–1945 przeszedł szlak bojowy 4 Dywizji Piechoty im. Jana Kilińskiego jako zastępca dowódcy kompanii do spraw politycznych w 12 Pułku Piechoty tej dywizji. Swój szlak bojowy zakończył nad Łabą.
Po wojnie ukończył Wyższą Szkołę Oficerów Polityczno-Wychowawczych (1948) oraz studia historyczne w Wojskowej Akademii Politycznej im. Feliksa Dzierżyńskiego, gdzie w 1961 obronił pracę dyplomową pod tytułem "Działalność terrorystyczna kurenia UPA Żeleźniaka i jego likwidacja (kwiecień 1944 r.–listopad 1947 r.)".
Od 1945 w aparacie politycznym podległego Ministerstwu Bezpieczeństwa Publicznego Korpusu Bezpieczeństwa Wewnętrznego. Brał udział w walkach z podziemiem antykomunistycznym w południowo-wschodnich regionach kraju. Należał do Polskiej Partii Robotniczej i Polskiej Zjednoczonej Partii Robotniczej.
W 1954 był sekretarzem Komitetu PZPR pierwszej polskiej zmiany w Komisji Nadzorczej Państw Neutralnych w Korei. W latach 1961–1962 był zastępcą szefa Zarządu Politycznego KBW. W latach 1962–1963 sekretarz Komitetu Partyjnego PZPR KBW, a w latach 1963–1965 – zastępca dowódcy KBW ds. politycznych – szef Zarządu Politycznego KBW. W latach 1965–1971 I zastępca szefa Głównego Zarządu Politycznego WP. Zajmował wysokie funkcje partyjne w wojsku, a następnie w centralnych władzach partyjnych na szczeblu krajowym, był zastępcą członka (1968–1971) i członkiem Komitetu Centralnego PZPR (1971–1975). W kwietniu 1971 został powołany w skład Komisji Zjazdowej do przygotowania VI Zjazdu PZPR (który odbył się w grudniu 1971).
W latach 1967–1968 był zaangażowany w kampanię antysemicką zapoczątkowaną przez środowisko skupionych wokół Mieczysława Moczara tzw. „partyzantów”. W 1968 zabezpieczał od strony propagandowej interwencję WP w Czechosłowacji, uzasadniając ją jako bratnią pomoc.
W 1963 otrzymał awans na stopień generała brygady, a w 1968 generała dywizji. Podczas wydarzeń grudnia 1970 na Wybrzeżu wchodził w skład sztabu kryzysowego powołanego w Ministerstwie Spraw Wewnętrznych. W latach 1971–1972 pełnił funkcję szefa Głównego Zarządu Politycznego WP. W 1972, jako bliski współpracownik Mieczysława Moczara, został usunięty ze stanowiska szefa GZP WP przez ministra obrony narodowej gen. Wojciecha Jaruzelskiego.
W latach 1972–1976 był posłem na Sejm PRL VI kadencji. Od 1972 był członkiem Rady Głównej Przyjaciół Harcerstwa. Urlopowany z wojska był od czerwca 1972 do października 1975 podsekretarzem stanu (wiceministrem) w Ministerstwie Spraw Zagranicznych. W latach 1975–1981 ambasador PRL w Indiach, Sri Lance i Nepalu.
Po powrocie do kraju był od maja 1982 do grudnia 1985 podsekretarzem stanu w Ministerstwie Oświaty i Wychowania. Równolegle od maja 1982 do zakończenia stanu wojennego w lipcu 1983 był wojskowym komisarzem resortu oświaty i wychowania. W sierpniu 1984 wszedł w skład Obywatelskiego Komitetu Obchodów 40. Rocznicy Powstania Warszawskiego. W 1986 przeniesiony w stan spoczynku i pożegnany przez ministra obrony narodowej gen. armii Floriana Siwickiego.
Od 1986 był pełnomocnikiem do spraw zagospodarowania pola bitewnego na Porytowym Wzgórzu oraz przewodniczącym Rady Społeczno-Naukowej Partyzanckiego Parku Pamięci Narodowej „Lasy Janowskie”. W latach 1982–1990 zasiadał w prezydium Rady Ochrony Pomników Walki i Męczeństwa (od 1988 pod nazwą Rada Ochrony Pamięci Walk i Męczeństwa) oraz przewodniczący działającej przy tej Radzie Komisji ds. Izb Pamięci Narodowej. Długoletni członek Rady Naczelnej, w latach 1972–1974 zasiadał w prezydium Zarządu Głównego Związku Bojowników o Wolność i Demokrację. Od czerwca 1983 prezes Towarzystwa Przyjaźni Polsko-Afgańskiej. W 1987 wszedł w skład polskiej sekcji ruchu „Emerytowani Generałowie na rzecz Pokoju i Rozbrojenia”.
Od 2001 wiceprezes Zarządu Krajowego Stowarzyszenia Kawalerów Orderu Wojennego Krzyża Grunwaldu.
Był autorem tendencyjnych publikacji propagandowych dotyczących walk jednostek Korpusu Bezpieczeństwa Wewnętrznego z podziemiem niepodległościowym po II wojnie światowej. Wraz z prof. Marią Turlejską był współautorem wydanej w 1966 przez Wojskową Akademię Polityczną im. Feliksa Dzierżyńskiego książki "Z walk przeciwko zbrojnemu podziemiu 1944–1947". W 1967 opublikował artykuł "Korpus Bezpieczeństwa Wewnętrznego w walce z podziemiem zbrojnym", który został zamieszczony w książce "W walce o utrwalenie władzy ludowej 1944–1947". Ponadto był członkiem Komitetu Redakcyjnego 3-tomowej "Małej Encyklopedii Wojskowej", której kolejne tomy ukazywały się w latach 1967–1971. Został pochowany na Cmentarzu Wojskowym na Powązkach w Warszawie (kwatera FII-5-11).

</doc>
<doc id="311929" url="https://pl.wikipedia.org/wiki?curid=311929" title="South Amboy">
South Amboy



</doc>
<doc id="311930" url="https://pl.wikipedia.org/wiki?curid=311930" title="Maksyma (królowa Niderlandów)">
Maksyma (królowa Niderlandów)

Maksyma, królowa Niderlandów z domu Zorreguieta Cerruti ("Máxima Zorreguieta Cerruti", ur. 17 maja 1971 w Buenos Aires) – argentyńska ekonomistka, członkini holenderskiej rodziny królewskiej; od 30 kwietnia 2013 królowa Niderlandów jako żona króla Wilhelma-Aleksandra.
Maksyma Zorreguieta Cerruti urodziła się w 1971 roku w Buenos Aires jako pierwsza córka Jorge Zorreguiety i jego drugiej żony, Marii Cerruti.
W 1995 ukończyła Pontifical Catholic University of Argentina na kierunku ekonomia.
W 2002 poślubiła Wilhelma-Aleksandra, księcia Oranii, z którym ma troje dzieci: Katarzynę-Amalię, księżną Oranii (ur. 2003), księżniczkę Aleksję (ur. 2005) i księżniczkę Arianę (ur. 2007).
Po ślubie otrzymała tytuł Jej Królewskiej Wysokości Księżnej Oranii. W 2013, po abdykacji teściowej i wstąpieniu na tron męża, została Jej Królewską Mością Królową Niderlandów. Królowa uczestniczy w oficjalnych wizytach dyplomatycznych, wydarzeniach odbywających się w królestwie i poświęca się działalności charytatywnej.
Powiązania rodzinne i edukacja.
Maksyma Zorreguieta Cerruti urodziła się 17 maja 1971 w Buenos Aires.
Jej rodzicami są Jorge Zorreguieta Stefanini, argentyński polityk i minister rolnictwa i jego druga żona, María del Carmen Cerruti Carricart. Jej matka zaszła w ciążę, kiedy Zorreguieta pozostawał jeszcze w związku małżeńskim z Mártą López Gil. Ponieważ według prawa argentyńskiego rozwody były niemożliwe, rodzice Maksymy zawarli cywilny związek małżeński w Paragwaju 27 maja 1970.
Jej dziadkami byli ze strony ojca Juan Antonio Zorreguieta Boronino (ur. 1899, zm. 1959), argentyński bankier i jego żona, Cesina Stefanini Borella (ur. 1901, zm. 1999), natomiast ze strony matki Jorge Horacio Cerruti de Sautu (ur. 1911, zm. 1992), argentyński lekarz, chirurg i rolnik i jego żona, Maria del Carmen Carricart Cieza (ur. 1915, zm. 1999).
Ma troje młodszego rodzeństwa: Martina Zorreguieta Cerruti, Juana Zorreguieta Cerruti i Ines Zorreguieta Cerruti oraz troje przyrodniego rodzeństwa z pierwszego małżeństwa ojca: Marię Zorreguieta López, Angeles Zorreguieta López i Dolores Zorreguieta López.
Ojciec królowej Maksymy zmarł 8 sierpnia 2017 w Buenos Aires z powodu choroby nowotworowej. Informację o jego śmierci przekazała holenderska ambasada w Argentynie w komunikacie podpisanym przez króla i królową Holandii. Maksyma była obecna przy ojcu w ostatnich dniach jego życia. 11 sierpnia razem z mężem i córkami wzięła udział w prywatnej uroczystości pogrzebowej w Buenos Aires.
6 czerwca 2018 podano informację o samobójczej śmierci młodszej siostry królowej, Ines Zorreguiety Cerruti. Kobieta, która cierpiała z powodu depresji, została znaleziona martwa w swoim mieszkaniu w Buenos Aires. Maksyma, która przyjęła tę wiadomość z szokiem, odwołała wszystkie swoje oficjalne wystąpienia i planowane podróże zagraniczne, a w dniu 9 czerwca razem z mężem i dziećmi uczestniczyła w ceremonii pogrzebowej w Buenos Aires.
W czerwcu 2014 została odznaczona Orderem Orła Białego.
Edukacja.
W 1988 została absolwentką Northlands School w Nordelta w Argentynie.
W 1995 ukończyła studia na kierunku ekonomia na Universidad Católica Argentina.
W latach 1989-1990 pracowała w Mercado Abierto SA, następnie od 1992 do 1995 była pracownikiem działu sprzedaży w Boston Securities SA. Jej kolejne miejsca pracy to HSBC James Capel Inc w Nowym Jorku oraz Dresdner Kleinwort Benson do lipca 1999. Następnie zatrudniona była w nowojorskim Deutsche Banku, a do 2001 pracowała w brukselskiej filii banku.
Religia.
Królowa Maksyma jest wyznania rzymskokatolickiego. Została ochrzczona w 1978 roku w la Basilica Nuestra Señora del Socorro w Buenos Aires.
Życie prywatne.
Maksyma poznała księcia Wilhelma-Aleksandra w Sewilli w kwietniu 1999. Nie była wówczas świadoma, że Aleksander, jak się przedstawił, jest nie tylko niderlandzkim księciem, ale też następcą tronu. Para spotkała się ponownie po kilku tygodniach w Nowym Jorku, gdzie pracowała Maksyma. Relacja spowodowała kontrowersje w holenderskich mediach, które spowodowane były tym, że ojciec Maksymy, Jorge Zorreguietta, w latach 1979-1981 był ministrem rolnictwa w rządzie dyktatora Jorge Vidala, odpowiedzialnego za masowe morderstwa obywateli Argentyny.
Para zaręczyła się 19 stycznia 2001 na lodowisku Pałacu Huis ten Bosch, a zaręczyny oficjalnie ogłoszono 31 marca 2001 za pośrednictwem przekazu telewizyjnego. Książę przyznał potem, że oświadczył się swojej wybrance w języku angielskim, aby mieć pewność, że zostanie zrozumiany. Para planowała przesunąć ogłoszenie swoich zaręczyn, aby nie przyćmić zbliżającego się ślubu księcia Konstantyna, ale zainteresowanie mediów nie pozwoliło na utrzymanie tajemnicy.
17 maja 2001 Maksyma otrzymała obywatelstwo holenderskie; utrzymała również obywatelstwo argentyńskie. 4 lipca 2001 rządy wszystkich państw wchodzących w skład Królestwa Niderlandów wydały zgodę na ślub następcy tronu, która była niezbędna, by Wilhelm-Aleksander mógł pozostać w linii sukcesji.
25 stycznia 2002 królowa Beatrycze wydała dekret, w którym ustanowiono, że Maksyma otrzyma po ślubie tytuły Jej Królewskiej Wysokości Księżnej Niderlandów i Księżnej Oranii-Nassau, a ewentualne dzieci pochodzące z tego małżeństwa otrzymają tytuły Ich Królewskich Wysokości Książąt Niderlandów i Książąt Oranii-Nassau. Ojciec przyszłej księżnej nie otrzymał zgody na udział w jej ślubie, natomiast matka zdecydowała nie uczestniczyć w wydarzeniu bez swojego męża.
31 stycznia 2002 w Pałacu Królewskim w Amsterdamie miał miejsce obiad dla ponad 500 gości, przybyłych na ślub oraz z okazji 64. urodzin królowej. 
2 lutego 2002 para zawarła cywilny związek małżeński w Beurs van Berlage w Amsterdamie. Ceremonii przewodniczył Joc Cohen, burmistrz Amsterdamu. Tego samego dnia o godzinie 11:30 miał miejsce ślub w wierze protestanckiej w Nieuwe Kerk w Amsterdamie. Księżna Maksyma pozostała po ślubie wyznania rzymskokatolickiego. Po uroczystości para książęca przejechała karetą ulicami miasta, a następnie wystąpiła na balkonie Pałacu Królewskiego, gdzie zaprezentowała zgromadzonym pierwszy pocałunek. Przyjęcie weselne odbyło się w pałacu. W ostatniej chwili z udziału w nim zrezygnował ojciec pana młodego, książę Klaus, który zmagał się z problemami zdrowotnymi i zmarł kilka miesięcy później. Wśród zaproszonych gości byli przedstawiciele wielu panujących rodzin królewskich i książęcych.
Przez godziną 18:00 małżonkowie opuścili przyjęcie weselne i udali się w podróż poślubną do Szwajcarii, Argentyny i Nowej Zelandii.
18 czerwca 2003 rodzina królewska ogłosiła pierwszą ciążę księżnej Maksymy z porodem przyszłego następcy tronu oczekiwanym w styczniu 2004. We wrześniu poinformowano, że księżna zaprzestaje wykonywania oficjalnych obowiązków z powodu swojego stanu zdrowia, natomiast w październiku oświadczono, że dziecko urodzi się o miesiąc wcześniej z powodu stanu przedrzucawkowego. Córka pary królewskiej przyszła na świat 7 grudnia 2003 o godzinie 17:01 w szpitalu Bronovo w Hadze. Dziewczynka otrzymała imiona Katarzyna-Amalia Beatrycze Carmen Wiktoria i zajęła drugie miejsce w sukcesji niderlandzkiego tronu. W 2013, po abdykacji swojej babki, otrzymała tytuł księżnej Oranii i została następczynią swojego ojca.
28 grudnia 2004 ogłoszono, że w lipcu 2005 księżniczka Katarzyna-Amalia będzie miała brata albo siostrę. Druga córka księżnej i księcia Oranii urodziła się 26 czerwca 2005 o godzinie 14:40 w szpitalu Bronovo w Hadze. Dziewczynka otrzymała imiona Aleksja Juliana Marcela Laurentien i zajęła trzecie miejsce w linii sukcesji holenderskiego tronu.
25 września 2006 poinformowano o trzeciej ciąży księżnej Maksymy. Trzecia córka pary królewskiej, księżniczka Ariana Wilhelmina Maksyma Ines, przyszła na świat 11 kwietnia 2007 w szpitalu Bronovo w Hadze i zajęła czwarte miejsce w linii sukcesji holenderskiego tronu.
Księżna Oranii.
W październiku 2006 uczestniczyła w dyplomatycznej wizycie do Australii i Nowej Zelandii.
W 2007, będąc w zaawansowanej ciąży, księżna odwiedziła Kanadę, Turcję i Norwegię.
W październiku 2011 książę i księżna byli gośćmi króla i królowej Bhutanu.
Reprezentowała dwór niderlandzki w: 70. urodzinach króla Norwegii Haralda V (Oslo, 2007).
Królowa Niderlandów.
28 stycznia 2013 królowa Beatrycze ogłosiła za pośrednictwem telewizji swoją abdykację na rzecz syna, księcia Wilhelma-Aleksandra. Dwa dni później Maksyma, która wskutek tej decyzji miała zostać królową, skomentowała, że "jest to dla niej ogromny zaszczyt odziedziczyć tron po teściowej". Rodzice księżnej nie otrzymali zgody na udział w ceremonii koronacji ze względu na polityczną przeszłość jej ojca.
18 kwietnia książę i księżna Oranii udzielili specjalnego wywiadu telewizyjnego w związku z objęciem przez nich tronu, a przyszły król ujawnił, że zamierza panować pod imieniem Wilhelm-Aleksander, a nie - jak oczekiwano - Wilhelm IV.
30 kwietnia królowa Beatrycze podpisała akt abdykacji w Pałacu Królewskim w Amsterdamie, a Wilhelm-Aleksander został królem Niderlandów. Maksyma otrzymała tytuł Jej Królewskiej Mości Królowej Niderlandów, a następczynią tronu została jej najstarsza córka, księżniczka Katarzyna-Amalia. Następnie miała miejsce ceremonia koronacji pary królewskiej, która odbyła się w Nieuwe Kerk w Amsterdamie. W uroczystości brali udział przedstawiciele wielu zagranicznych rodzin królewskich i książęcych.
6 maja 2013, w swoim pierwszym oficjalnym wystąpieniu od czasu objęcia tronu, królowa Maksyma i król Wilhelm-Aleksander uczestniczyli w nabożeństwie upamiętniającym żołnierzy poległych w czasie II wojny światowej.
We wrześniu para królewska spotkała się w Madrycie z hiszpańskim księciem Filipem i księżną Letycją, a w lipcu gościli w Holandii króla Filipa i królową Matyldę z Belgii, których koronacja miała miejsce w lipcu 2013.
Jesienią para królewska przebywała z oficjalną wizytą na Karaibach.
4 grudnia 2013 niderladzki senat i Izba Reprezentantów ogłosił Maksymę regentką w przypadku śmierci króla Wilhelma-Aleksandra przed ukończeniem przez jego następczynię, księżniczką Katarzynę-Amalię, osiemnastu lat.
W styczniu 2014 brała udziału w wizycie prezydenta Francji.
W lipcu 2014 razem z mężem obecni byli w czasie ceremonii powitania trumien z ciałami Holendrów, którzy zginęli wskutek zestrzelenia przez siły zbrojne Federacji Rosyjskiej na terytorium obwodu donieckiego w Ukrainie lotu 17 linii Malaysia Airlines.
W październiku 2014 udali się z wizytą do Japonii, gdzie zostali powitani przez cesarzową, cesarza, a także następców tronu, następnie polecieli do Korei Południowej na zaproszenie prezydent kraju.
W styczniu 2015 para królewska przebywała w Polsce, aby wziąć udział w obchodach 70. rocznicy wyzwolenia obozu Auschwitz-Birnekau. W marcu 2015 pojechali z oficjalną wizytą do Danii, a w maju do Kanady. W październiku zostali przyjęci przez przewodniczącego ChRL i jego żonę w Pekinie, ale królowa musiała wrócić wcześniej do Holandii z powodu nagłego zachorowania na zapalenie nerek i trafiła do szpitala Bronovo. W listopadzie Maksyma odwiedziła Bangladesz i uczestniczyła w dorocznym Remembrance Day w Londynie wraz z członkami brytyjskiej rodziny królewskiej.
W lutym 2016 przebywała z trzydniową wizytą w Pakistanie, natomiast w listopadzie razem z mężem odbyła dyplomatyczną podróż do Australii i Nowej Zelandii. Latem rodzina królewska przebywała w Rio de Janeiro, gdzie kibicowała holenderskim sportowcom w rywalizacji w igrzyskach olimpijskich.
W kwietniu 2017 brała udział w szczycie Kobiet W 20 w Berlinie, gdzie spotkała się między innymi z Ivanką Trump. W tym samym roku razem z mężem brała udział w oficjalnych wizytach do Portugalii i Włoch. W 2018 para królewska podróżowała do Luksemburgai Wielkiej Brytanii, a także gościła w Holandii króla i królową Jordanii.
W czerwcu 2019 królowa Maksyma była gościem Royal Ascot i wystąpiła w powozie razem z królową brytyjską Elżbietą II. W październiku para królewska udała się na dyplomatyczną wizytę do Indii, a król Wilhelm-Aleksander sam pilotował samolot, którym przylecieli.
21 października 2020 król i królowa w opublikowanym nagraniu przeprosili za rodzinny wakacyjny wyjazd do Grecji. Rodzina królewska nie złamała obowiązujących w czasie pandemii COVID-19 zasad podróżowania, ale spotkała się z krytyką wobec zalecenia niderlandzkiego rządu, by "unikać niekoniecznych wyjazdów". W grudniu 2021 praz królewska przeprosiła oficjalnie za złamanie rządowych zaleceń w okresie pandemii z powodu zorganizowania imprezy urodzinowej dla ich najstarszej córki, na której liczba gości przekraczała ilość rekomendowaną przez rządowe zasady bezpieczeństwa.
W lipcu 2021 Maksyma i Wilhelm-Aleksander udali się z trzydniową oficjalną wizytą do Niemiec, a w listopadzie do Norwegii.
Reprezentowała dwór niderlandzki w: nabożeństwie dziękczynnym za księcia Kardama z Bułgarii (Madryt, 2015), ślubie księcia Varmlandu Karola Filipa z Zofią Hellqvist (Sztokholm, 2015), 80. urodzinach króla Norwegii Haralda (Oslo, 2017), 50. urodzinach księcia koronnego Danii Fryderyka (Kopenhaga, 2018) i nabożeństwie dziękczynnym za Filipa, księcia Edynburga (Londyn, 2022).

</doc>
<doc id="311932" url="https://pl.wikipedia.org/wiki?curid=311932" title="Free ball">
Free ball

Free ball (ang. wolna bila) − w snookerze sytuacja, gdy po faulu pierwszego zawodnika (np. niezaliczeniu nominowanej bili) bila biała ustawia się względem bili rozgrywanej w pozycji snooker, czyli nie jest możliwa do zagrania skrajnie z obu stron. W takiej sytuacji sędzia ogłasza wolną bilę, a drugi zawodnik może w zamian za bilę, którą powinien zagrywać, zanominować inną bilę. Bila ta nazywana jest wolną bilą i przybiera wartość punktową bili, która powinna być zagrywana w sytuacji, gdyby nie została ogłoszona wolna bila. Ewentualne wykorzystanie wolnej bili do ustawienia za nią bili białej w pozycji snooker na kolejną zagrywaną bilę przez zawodnika, jest niedozwolone regulaminem; w tej sytuacji sędzia ogłasza faul.

</doc>
<doc id="311936" url="https://pl.wikipedia.org/wiki?curid=311936" title="Księżniczka Maxima">
Księżniczka Maxima



</doc>
<doc id="311939" url="https://pl.wikipedia.org/wiki?curid=311939" title="Mokry Dwór (województwo pomorskie)">
Mokry Dwór (województwo pomorskie)

Mokry Dwór (niem. "Nassenhuben") – wieś w Polsce, w województwie pomorskim, w powiecie gdańskim, w gminie Pruszcz Gdański.
Mokry Dwór leży na Żuławach Gdańskich, przy drodze wojewódzkiej nr 226.
Prywatna wieś szlachecka położona była w drugiej połowie XVI wieku w powiecie gdańskim województwa pomorskiego. W latach 1945–1998 miejscowość należała do województwa gdańskiego. Siedziba klubu GTS Mokry Dwór.
Od 2009 do 2018 w maju we wsi organizowana była impreza plenerowa "Żuławski Tulipan", podczas której układa się dywany kwiatowe nawiązujące co roku do innego wydarzenia (2009 - ormiańskie wzory wg projektu Gagika Parsamjana, Rok Chopinowski (portret kompozytora; 2010), Rok Heweliusza (Układ Słoneczny i znaki zodiaku; 2011), Euro 2012, 2013 – „Tulipanowy bajkowy świat”, 2014 - kanonizacja Jana Pawła II, 2015 - upamiętnienie Georga Adama Forstera – „Z Żuławskim Tulipanem dookoła świata”, 2016 (Rok Henryka Sienkiewicza) – „Henryk Sienkiewicz też by układał”, 2017 - „Kraina łagodności”, 2018 (stulecie odzyskania niepodległości) - „Nasza Mała, Wielka Ojczyzna”). W 2014 tulipanowy portret Jana Pawła II miał 23 m długości i 13 m szerokości, a imprezę odwiedziło ok. 10 tysięcy osób. Impreza ta zdobyła nagrodę specjalną Welcome Festiwal - Międzynarodowego Festiwalu Marketingu Miejsc.
15 grudnia 2013 otwarto we wsi skansen maszyn rolniczych. W tym celu zbudowano (bez użycia gwoździ) miniaturę dawnej żuławskiej stodoły (wzorowanej na oryginalnej, XIX w. stodole z Krępca), ogrodzoną drewnianym płotem charakterystycznym dla tego terenu. Najstarszym eksponatem jest snopowiązałka Mc Cormick z 1903 roku. Najmłodsza maszyna pochodzi z lat 60. XX wieku. Wśród eksponowanych maszyn znajdują się również: pierwszy ciągnik „Ursus” z lat 20. na żelaznych kołach, kopaczka do ziemniaków, pług łąkowy wykorzystywany na Żuławach, młocarnia (separująca ziarno od kłosów). Wszystkie maszyny, udostępnione przez mieszkańców, są zaprzęgowe i posiadają tabliczki z opisem.
W początku 2017 zrekonstruowano we wsi wiatrak - paltrak z 1903 r.. Został on za prywatne środki sprowadzony z Wyszogrodu na Mazowszu, przechodząc demontaż i ponowny montaż. Jego rekonstrukcja trwała 2 lata. Jest to największy tego rodzaju obiekt w Polsce, w dodatku sprawny i pracujący. Planowane jest tu wytwarzanie i sprzedaż mąki.
Historia.
Miejscowość Mokry Dwór powstała prawdopodobnie w II połowie XII wieku. Pierwsza wzmianka o miejscowości "Mokri Dwor" znajduje się w dokumentach z czasów książąt pomorskich, gdzie jest wymieniona obok 20 innych wsi tzw. Żuław Małych, m.in. Gemelcze (Giemlice), Ossize (Osice]), Grabino (Grabiny), Vrunthy (Wróblewo), Uthetino (Trutnowy), Szunowo (Stanisławowo), Oteslave (Wocławy), Bystra. Pierwszą dokładną datą dotyczącą wsi jest rok 1308. Jest to data aktu nadania przez króla polskiego Władysława Łokietka wsi Osice, Mokry Dwór, Suchy Dąb, Wiślina, Wocławy, Wróblewo, Trutnowy i Bystra synom Unisława z Lublewa: Janowi – podkomorzemu tczewskiemu i Jakubowi – kasztelanowi tczewskiemu. Unisław był podkomorzym gdańskim i wiernym stronnikiem króla. W 1310 roku wieś została odkupiona od Jana i Jakuba przez zakon krzyżacki i stanowiła część administracyjną komturii gdańskiej. W 1425 roku Wielki Mistrz zakonu Paul Bellitzer von Russdorff nadał wieś Mokry Dwór burmistrzowi Gdańska Gerdowi von der Becke. Po 1454 roku wieś jako własność miasta Gdańska przechodzi pod administrację szpitala św. Elżbiety. W późniejszym okresie wieś często zmienia właścicieli, byli to patrycjusze gdańscy, m.in. rodzina Werdenów (1554), Karl Friedrich von Conradi (1793). W miejscowości tej pracował jako pastor przyrodnik Johann Reinhold Forster oraz urodził się jego syn Georg Forster, podróżnik. Stąd też wywodził się teolog Daniel Ernest Jabłoński. 5 września 1708 roku we wsi Mokry Dwór w miejscu, gdzie obecnie znajduje się szkoła w Wiślinie, przebywał król Polski Stanisław Leszczyński. Dwa lata później, w 1710 roku, w tym samym miejscu przebywał król August II Mocny, był tu również Piotr Wielki. W roku 1813 w okolicach wsi dochodziło do potyczek wojsk napoleońskich stacjonujących w twierdzy Gdańsk z Rosjanami.

</doc>
<doc id="311947" url="https://pl.wikipedia.org/wiki?curid=311947" title="International Superhits!">
International Superhits!

International Superhits! – album zespołu Green Day wydana w 2001 roku przez Reprise Records. Zawiera strony A singli wydanych w okresie między albumami "Dookie" i "Warning". Dodatkowo zawiera 2 nowe utwory "Maria", "Poprocks &amp; Coke", oraz utwór "J.A.R." pochodzący ze ścieżki dźwiękowej do filmu Angus.
Album został wydany jednocześnie z płytą DVD zawierającą wideoklipy do większości utworów znajdujących się na płycie CD.
W czerwcu 2004 album "International Superhits!" uzyskał status platynowej płyty po sprzedaniu 1,2 miliona egzemplarzy na rynkach amerykańskim i brytyjskim.

</doc>
<doc id="311948" url="https://pl.wikipedia.org/wiki?curid=311948" title="Katarzyna-Amalia">
Katarzyna-Amalia

Katarzyna-Amalia, księżniczka Oranii, właśc. Catharina-Amalia Beatrix Carmen Victoria (Amalia), Prinses van Oranje, Prinses der Nederlanden, Prinses van Oranje-Nassau (ur. 7 grudnia 2003 w Hadze) – córka króla holenderskiego Wilhelma-Aleksandra i królowej Maksymy. Wnuczka królowej Beatrycze (Beatrix). Następczyni tronu.
Narodziny.
Katarzyna-Amalia urodziła się 7 grudnia 2003 w Bronovo Ziekenhuis w Hadze jako najstarsza córka ówczesnego następcy tronu, księcia Wilhelma Aleksandra i księżnej Maksymy. Tego samego wieczora, premier Holandii złożył gratulacje parze książęcej w swoim orędziu do narodu. Przed godziną osiemnastą można było usłyszeć 101 salw armatnich (w Hadze, Amsterdamie, na Arubie i na Curacao) na cześć nowej księżniczki. Dziewczynka została pokazana światu kilka godzin po narodzinach. Rodzina opuściła szpital niedługo po konferencji prasowej.
Została ochrzczona 12 czerwca 2004. Jej chrzestnymi zostali: księżniczka Victoria ze Szwecji, Samantha Deane, Marc ter Haar, Książę Constantijn, Herman Tjeenk Willink. W uroczystości uczestniczyli dziadkowie księżniczki od strony matki: Jorge Zorreguieta i Maria del Carmen Cerruti.
Życie i edukacja.
10 grudnia 2007 księżniczka rozpoczęła naukę w Bloemcampschool w Wassenaar. Ze względu na bardzo dobre wyniki w nauce szkołę ukończyła rok wcześniej niż pozostali uczniowie. Od sierpnia 2015 Amalia uczęszcza do Christelijk Gymnasium Sorghvliet w Hadze.
19 czerwca 2010 Amalia była druhenką na ślubie swojej matki chrzestnej, księżniczki Wiktorii z Danielem Westlingiem.
Wraz z rodzicami oraz młodszymi siostrami mieszka w Villa Eikenhorst w Wassenaar.
Z momentem abdykacji swojej babki, księżniczka stała się następczynią tronu. Kiedy przejmie po ojcu sukcesję, stanie się kolejną Królową Niderlandów. Od czasu inauguracji Wilhelma-Aleksandra nosi tytuł księżniczki Oranii, przysługujący następcy holenderskiego tronu. Ostatnią kobietą, która nosiła ten tytuł była Mary Baux-Oranje żyjąca w XV wieku.
Księżniczka posługuje się językiem niderlandzkim, angielskim i hiszpańskim.
Oficjalny tytuł to: "Jej Królewska Wysokość księżniczka Oranii, Catharina-Amalia Beatrix Carmen Victoria, księżniczka Niderlandów, księżniczka Oranje-Nassau". Powszechnie znana jest pod imieniem "Amalia".

</doc>
<doc id="311949" url="https://pl.wikipedia.org/wiki?curid=311949" title="Jiczyn">
Jiczyn

Jiczyn (, lub "Gitschin") – gmina i miasto w Czechach, w kraju hradeckim i dawnym powiecie Jiczyn. Siedzibą władz gminy jest miasto Jiczyn.
Gmina Jiczyn zajmuje powierzchnię 24,93 km², a zamieszkuje ją 16 394 osób (stan na dzień 01.01.2016).
Gmina położona jest w Kotlinie Jiczyńskiej, na pograniczu dwóch wyżyn: Turnovskiej i Jiczyńskiej. Jiczyn nazywany jest „bramą do Czeskiego Raju”, stanowiąc zarazem jedno z głównych i największych miast tego regionu turystycznego.
Historia.
Okolice Jiczyna, dzięki dobrym warunkom geograficznym i klimatycznym są zamieszkane już od ośmiu tysięcy lat. Intensywne zasiedlanie przez pierwszych osadników przebiegało przez szóste i pierwszą połowę piątego tysiąclecia przed naszą erą. Rozwijało się w epoce kamienia i epoce brązowej (kultura unietycka i ludność pól popielnicowych).
Pierwsza wzmianka o tym pierwotnie królewskim mieście pochodzi z roku 1293, a jego pierwszą znaną właścicielką była czeska królowa Guta. Jiczyn został zbudowany w latach 1297–1304. Miastem królewskim był do 1337 roku, potem należał do znanych rodów , i . Po bitwie na Białej Górze właścicielem i dziedzicem krainy w ramach ugody stał się hrabia Albrecht von Wallenstein (najbogatszy po cesarzu człowiek w monarchii austriackiej), pod którego rządami zaszła największa przemiana miasta, pierwotnie o drewnianej zabudowie. W czasie jego panowania – kiedy w Europie szalała wojna trzydziestoletnia, a w Czechach był głęboki kryzys – cesarski generał budował w Jiczynie swoją rezydencję. W okresie największego upadku miasto przeżywało intensywny rozwój, ponieważ był nie tylko bystrym wojewodą, ale świetnym politykiem i ekonomistą. Miał on prawo wybijania monet oraz nadawania tytułów szlacheckich. Z tych czasów pochodzi określenie "terra felix" („szczęśliwa ziemia”) – obszar, który omijały walki, i w którym obowiązywało inne prawo.
W 1813 roku cesarz Franciszek I został zaproszony przez Ferdynanda z Trauttmansdorffu na jiczyński zamek, aby ze swoimi sojusznikami (car Aleksander I przebywał w Opočnie, pruski król Fryderyk Wilhelm III w Ratibořicach) przygotować wspólny plan koalicji antynapoleońskiej przeciwko Francji. Życie w mieście wyraźnie zmieniała wojna prusko-austriacka w 1866 roku. Bitwa z 29 czerwca stała się punktem zwrotnym toczącej się wojny. To spotkanie ujawniło wszystkie niedostatki w uzbrojeniu austriackiej armii.
Ostatnim szlacheckim rodem, właścicielem Jiczyna i okolic, byli Trauttmansdorffowie. W 1936 roku lokalne władze odkupiły na cele publiczne grunty, zamek i willę „Libosad” z loggiami.
W 1968 podczas operacji „Dunaj” pijany polski żołnierz Stefan Dorna zabił dwie osoby cywilne, a kilka zranił.
Demografia.
"Źródło: Czeski Urząd Statystyczny"
Podział gminy Jiczyn.
Gmina składa się z 11 stref katastralnych, wchodzących w skład 4 lokalnych obszarów katastralnych:
Podstawowe jednostki administracyjne.
Čeřovka, Dvorce, Holínské Předměstí, Hradecké Předměstí, Jarošov, Jičín-Staré Město, Moravčice, Na vrchách, Nové Město, Pod Šibeňákem, Pod zámkem, Popovice, Porák, Pražské Předměstí, Robousy.
W kulturze.
Z Jiczyna pochodził literacki rozbójnik Rumcajs, bohater opowiadań Václava Čtvrtka i czechosłowackiego serialu animowanego "Rozbójnik Rumcajs".

</doc>
<doc id="311955" url="https://pl.wikipedia.org/wiki?curid=311955" title="Jilemnice">
Jilemnice

Jilemnice (niem. "Starkenbach") − miasto w Czechach, w kraju libereckim. Według danych z 31 grudnia 2016 powierzchnia miasta wynosiła 1 386 ha, a liczba jego mieszkańców 5 470 osób.
Demografia.
"Źródło: Czeski Urząd Statystyczny"

</doc>
<doc id="311964" url="https://pl.wikipedia.org/wiki?curid=311964" title=".lv">
.lv

.lv – domena internetowa przypisaną dla stron internetowych z Łotwy.

</doc>
<doc id="311965" url="https://pl.wikipedia.org/wiki?curid=311965" title="Giacomo della Porta">
Giacomo della Porta

Giacomo della Porta (ur. w 1540 w Porlezzy, zm. 3 września 1602 w Rzymie) – włoski architekt i rzeźbiarz barokowy.
Życiorys.
Był uczniem i współpracownikiem Michała Anioła, Jacopa Barozziego da Vignoli i Guidetta Guidettiego. Po 1563 wprowadził w życie plany Michała Anioła dotyczące nowych rozwiązań urbanistycznych Kapitolu: współuczestniczył w przeróbce schodów i fasady Pałacu Senatorskiego (wł. Palazzo Senatorio) oraz Cordonaty – monumentalnych schodów prowadzących na plac Kapitoliński.
Po śmierci Vignoli w 1573 della Porta kontynuował prace nad budową kościoła Il Gesù i w 1584 zmodyfikował jego fasadę według swojego projektu. Od 1573 kierował rekonstrukcją bazyliki św. Piotra według planów Michała Anioła, a potem, we współpracy z Domenikiem Fontaną, dokończył budowę jej kopuły w latach 1588–1590.
Dokończył budowy rzymskich fontann zbudowanych w XVI w., m.in. fontann na Piazza del Popolo oraz fontann Fontana di Nettuno i Fontana del Moro na Piazza Navona.

</doc>
<doc id="311967" url="https://pl.wikipedia.org/wiki?curid=311967" title="Jindřichův Hradec">
Jindřichův Hradec

Jindřichův Hradec (niem. "Neuhaus") – miasto w Czechach, w kraju południowoczeskim. Według danych z 31 grudnia 2003 powierzchnia miasta wynosiła 7 427 ha, a liczba jego mieszkańców 22 812.
W tym mieście urodzili się reprezentanci Czech w piłce nożnej – Karel Poborský (30 marca 1972) oraz w hokeju na lodzie – Josef Straka (11 lutego 1978), Jan Marek (31 grudnia 1979), Zbyněk Michálek (23 grudnia 1982) i Milan Michálek (7 grudnia 1984).
Demografia.
"Źródło: Czeski Urząd Statystyczny"

</doc>
<doc id="311969" url="https://pl.wikipedia.org/wiki?curid=311969" title="Dayton (New Jersey)">
Dayton (New Jersey)

Dayton – jednostka osadnicza w hrabstwie Middlesex w stanie New Jersey w USA. Dayton należy do konglomeracji South Brunswick Township. Według danych z 2010 roku Dayton zamieszkiwało ponad 7 tys. osób.

</doc>
<doc id="311970" url="https://pl.wikipedia.org/wiki?curid=311970" title="Aleksja (księżniczka holenderska)">
Aleksja (księżniczka holenderska)

Aleksja, księżniczka Niderlandów, właśc. nid.: Alexia Juliana Marcela Laurentien (ur. 26 czerwca 2005) - córka i drugie dziecko króla holenderskiego, Wilhelma Aleksandra, oraz jego żony królowej Maksymy. 
Oficjalny tytuł "Jej Królewska Wysokość Alexia Juliana Marcela Laurentien, księżniczka Niderlandów, księżniczka van Oranje-Nassau". Jest druga w kolejności do tronu Holandii. 
Została ochrzczona 19 listopada 2005 w Hadze. Według oficjalnego komunikatu jej imiona pochodzą po: Alexia - po ojcu; Juliana - po prababce (byłej królowej Holandii Julianie); Marcela - po ciotce matki i matce chrzestnej Marceli Cerruti; Laurentien - po ciotce (bratowej ojca) Laurentien.

</doc>
<doc id="311976" url="https://pl.wikipedia.org/wiki?curid=311976" title="Kamenický Šenov">
Kamenický Šenov

Kamenický Šenov (niem. "Steinschönau") − miasto w Czechach, w kraju libereckim. Według danych z 31 grudnia 2003 powierzchnia miasta wynosiła 1 047 ha, a liczba jego mieszkańców 3 982 osób.
Demografia.
"Źródło: Czeski Urząd Statystyczny"

</doc>
<doc id="311985" url="https://pl.wikipedia.org/wiki?curid=311985" title="Lotnisko Toruń">
Lotnisko Toruń

Lotnisko Toruń (kod ICAO: EPTO) – cywilne lotnisko obsługiwane przez Aeroklub Pomorski w Toruniu, który istnieje od 1935 roku.
W 2009 roku zorganizowano na nim XIX Mistrzostwa Świata w Lataniu Precyzyjnym, a w 2021 LXIV edycję zawodów balonowych o Puchar Gordon Benetta.
Lokalizacja.
Lotnisko położone jest w zachodniej części miasta, w dzielnicy Bielany. Główne wejście na teren kompleksu znajduje się przy ul. 4 Pułku Lotniczego 17.
Historia.
Lotnisko toruńskie wybudowano w latach 1912–1913. Zlokalizowane zostało poza terenem twierdzy, w pobliżu fortów IX, VIII i VII, na terenie tzw. „esplanady”, czyli przedpola twierdzy i przy szosie Toruń-Fordon, około 4 km na zachód od centrum miasta. Stanowiło ważny element dawnej twierdzy toruńskiej.
Pole wzlotów początkowo wynosiło około 500/500 m, jego północno-wschodnią granicę stanowiło pole ćwiczeń wojskowych, a południową linia kolejowa do Czarnowa i szosa do Fordonu.
W niewielkiej odległości od południowej granicy lotniska ustawione zostały lotnicze hangary. Wzdłuż trzech bloków znajdowały się obszerne nadbudówki, które pełniły role budynków lotniskowych. Pomiędzy hangarami i torem kolejowym zbudowano budynki sztabowe, liczne i porządne baraki koszarowe, kasyna oraz inne urządzenia lotniskowe jak rampa kolejowa i magazyny, park techniczny, skład paliwa, garaże, strzelnice, baseny przeciwpożarowe, ośrodki szkoleniowe i sportowe itd. Bezpośrednio po I wojnie światowej znajdowały się tam dwie szkoły lotnicze, a potem dwie jednostki liniowe – 4 pułk lotniczy i 1 batalion balonowy, obie z własną, pełną infrastrukturą naziemną. Lotnisko w swojej historii było ciągle rozbudowywane i unowocześniane. Zbudowano nowe koszary, powiększono pola wzlotów i przeprowadzono meliorację. Zbudowano hamownię silników oraz przeprowadzono nową instalację elektryczną. Wykonano też światła ostrzegawcze na wszystkich pobliskich przeszkodach (do wysokości 50 m) i światła graniczne, wytyczające w nocy granicę pola wzlotów. W latach 1930–1939 nastąpiła rozbudowa lotniska. Odziedziczona po Niemcach stacja paliwowa na toruńskim lotnisku już w połowie lat dwudziestych była przestarzała i nie odpowiadała warunkom bezpieczeństwa. W początkach 1930 roku przystąpiono do budowy nowoczesnej stacji według projektu inż. Kazimierza Szamańskiego, który opracował własny system przetłaczania benzyny przy pomocy pompy odśrodkowej włączonej bezpośrednio w obieg. W 1937 roku na wschodnim krańcu lotniska ukończono budowę hangaru dla Aeroklubu Pomorskiego. Do hangaru przeprowadzono prowizorycznie utwardzoną drogę.
Po pierwszym nalocie bombowym niemieckiego lotnictwa 1 września 1939 roku zniszczeniu uległ budynek dowództwa pułku, komenda bazy, hangar, 7 lotników zostało zabitych, a 30 rannych. Tego samego dnia ok. godz. 17.00 zbombardowano przy użyciu bomb 50- i 100-kilogramowych pole wzlotów. Uszkodzono kilka samolotów i blok koszarowy. Zginęło wówczas 11 mechaników samolotowych i 3 żołnierzy, byli kolejni ranni. W 1945 roku, bezpośrednio przed opuszczeniem twierdzy i garnizonu, niemieccy saperzy wysadzili w powietrze koszary i hangary lotniska oraz inne urządzenia lotniskowe, zniszczeniu uległy niemal wszystkie urządzenia lotniska. Dużą część zdewastowano i bezmyślnie zniszczono. Do dziś pozostały wyraźne ślady jego militarnej przeszłości. Od 1945 roku lotnisku toruńskiemu przypadła rola lotniska sportowego.
Od kwietnia 2021 roku działa tu baza LOT Flight Academy.
Infrastruktura lotniska.
Lotnisko posiada 2 betonowe pasy startowe (o długości 1269 i 1190 m), płytę postojową, drogi kołowania do stacji paliw oraz budynki Aeroklubu Pomorskiego: hotel (14 pokoi), restauracja, wieża kontroli lotów oraz zmodernizowane hangary. Obecnie władze "Aeroklubu Pomorskiego" przygotowują się do wyrównania betonowego pasa poprzez położenie na nim asfaltowego dywanika na całej długości o szerokości 30 metrów.
Zawody międzynarodowe.
Zawody międzynarodowe, które odbyły się na Lotniku Toruń:

</doc>
<doc id="311986" url="https://pl.wikipedia.org/wiki?curid=311986" title="Kaplice">
Kaplice

Kaplice (niem. "Kaplitz") − miasto w Czechach, w kraju południowoczeskim. Według danych z 31 grudnia 2003 powierzchnia miasta wynosiła 4 087 ha, a liczba jego mieszkańców 7 195 osób.
Demografia.
"Źródło: Czeski Urząd Statystyczny"

</doc>
<doc id="311987" url="https://pl.wikipedia.org/wiki?curid=311987" title="Wyższe Seminarium Duchowne w Ołtarzewie">
Wyższe Seminarium Duchowne w Ołtarzewie

Wyższe Seminarium Duchowne Stowarzyszenia Apostolstwa Katolickiego (SAC) w Ołtarzewie – seminarium duchowne, w którym przez sześć lat kształcą się pallotyńscy alumni: przyszli księża, katecheci i misjonarze. Seminarium zostało afiliowane do Wydziału Teologicznego Uniwersytetu Kardynała Stefana Wyszyńskiego dnia 28 stycznia 2004. Grono wykładowców pallotyńskiego Wyższego Seminarium Duchownego liczyło w 2005 roku 46 osób. W tym 13 doktorów habilitowanych, 24 doktorów i 9 magistrów. Obecnym rektorem uczelni (jednocześnie rektorem domu zakonnego) jest ks. dr hab. Mirosław Mejzner SAC.
Rok 2007 był dla seminarium rokiem obchodów jubileuszowych: 100-lecia obecności Pallotynów na ziemiach polskich oraz 80-lecia pallotyńskiego Wyższego Seminarium Duchownego w Ołtarzewie.
Historia.
Wadowice i Suchary.
W 1907 ks. Alojzy Majewski przybył na ziemie polskie i wraz z kilku współbraćmi osiedlił się w Jajkowcach koło Lwowa. W 1909 ks. Majewski utworzył zalążek pallotyńskiego seminarium, Collegium Marianum na Kopcu koło Wadowic, które służyło jako dom nowicjatu. Wybuch I wojny światowej pokrzyżował plany budowy seminarium. Do lipca 1915 nowicjusze przebywali w benedyktyńskim klasztorze w Pradze, następnie wrócili na Kopiec. W 1916 rozpoczął się tam pierwszy kurs filozofii (jednak wkrótce alumni zostali wcieleni do wojska), a w 1922 teologii. W styczniu 1919 - po zakończeniu wojny - rozpoczął się na Kopcu rok szkolny 1918/1919, dlatego niektórzy liczą historię pallotyńskiego Seminarium w Polsce od 1918.
W 1926 rozdzielono studium filozofii od teologii. Kursy filozoficzne przeniosły się do domu w Sucharach, a klerycy teologowie kontynuują studia w Limburg an der Lahn, w rzymskim "Gregorianum", w lubelskim "Bobolanum" oraz na Wydziale Teologicznym Uniwersytetu Warszawskiego.
Ołtarzew.
Wiosną 1927 roku dzięki pomocy anonimowego pana S. pallotyni zakupili gmach po Szkole Rolniczej w Ołtarzewie pod Warszawą. 8 kwietnia 1927 na stałe przybyli tu ks. Franciszek Pauliński (który objął funkcję rektora domu), br. Ludwik Krajniewski, br. Bolesław Grzybowski i br. Jakub Głowacki. Oprócz budynku dawnej Szkoły Rolniczej mieli do zagospodarowania przylegający ogród, park oraz pałacyk należący wcześniej do inżyniera Stanisława Kierbedzia. Z początkiem maja 1927 r. rektorem domu został ks. Alojzy Majewski. Od tamtego roku liczy się historię właściwego pallotyńskiego Wyższego Seminarium Duchownego w Polsce. W latach 1932–1935 w związku z trudną sytuacją finansową wszyscy klerycy zostali umieszczeni w jednym miejscu – w Sucharach. Tam powstała również biblioteka seminaryjna.
We wrześniu 1936 roku przybyła do Ołtarzewa 36-osobowa grupa kleryków-studentów teologii, zaś na wiosnę roku 1937 rozpoczęto budowę gmachu seminarium zaprojektowanego przez Alfonsa Wędrychowskiego. W ciągu dwóch i pół roku na miejscu dawnej Szkoły Rolniczej powstało skrzydło wschodnie i część środkowa oraz wzniesiono mury seminaryjnego kościoła, pod którym miała mieścić się sala teatralna.
Pod koniec sierpnia 1939 roku z wakacji powrócili wszyscy klerycy i mimo niepewnej sytuacji politycznej przygotowywano się do rozpoczęcia nowego roku szkolnego 1939/1940. 1 września 1939 roku przerwał wszystkie plany, zarówno nauki, jak i dalszej budowy gmachu seminaryjnego. 7 września po mszy św. wszyscy mieszkańcy domu opuścili Ołtarzew i wyruszyli na wschód, a wrócili małymi grupkami po miesiącu. Na krótki czas wojsko niemieckie zajęło cały budynek urządzając w nim szpital. Jednak w listopadzie rozpoczęły się w Ołtarzewie na nowo wykłady. Wieść o działalności seminarium ściągnęła do Ołtarzewa kleryków z innych polskich seminariów duchownych.
Od lutego 1934 roku w ołtarzewskim seminarium posługują siostry pallotynki.
24 listopada 1939 roku podjęto decyzję o tym, że klerycy goście powinni opuścić Ołtarzew, gdyż przestał on być bezpiecznym miejscem – w maju gestapo aresztowało stąd ks. Józefa Jankowskiego i kilku innych pallotynów. Od czerwca 1942 r. budynek seminarium ponownie przejęły wojska niemieckie, a w 1944 roku zorganizowali w Seminarium szpital wojskowy. Wykładowcy i klerycy do końca wojny zmuszeni byli pozostać na Kopcu oraz u ojców bernardynów w Kalwarii Zebrzydowskiej. Tuż po wojnie pallotyni (m.in. br. Ignacy Forycki) zorganizowali w sali pod seminaryjnym kościołem drukarnię, która po przeniesieniu do Poznania w 1948 dała początek wydawnictwu Pallottinum.
Budowę kościoła zakończono w 1948 r. Mieści się on w głównym budynku Seminarium. O jego wystrój zadbali architekt prof. Stanisław Marzyński, Zbigniew Łoskot odpowiedzialny za polichromie i projekt witraży oraz Wojciech Durek – autor głównego i 12 bocznych ołtarzy. W prezbiterium przykuwa uwagę jego monumentalna kompozycja figuralna – Zesłanie Ducha Świętego, natomiast jeden z ołtarzy bocznych poświęcony jest Jezusowi Miłosiernemu z wizji św. Siostry Faustyny, z którego serca rozchodzą się dwa promienie. Rzeźba powstała w 1951 roku, a siedem lat później Stolica Apostolska zakazała tej formy kultu Miłosierdzia Bożego. W związku z tym wizytujący parafię kard. Stefan Wyszyński polecił, by usunąć promienie z rzeźby i napis "Jezu ufam Tobie", ale – jak notują pallotyńscy kronikarze – "nie nalegał na natychmiastowe ich usunięcie". Dzięki temu rzeźba przetrwała czasy zakazów i jest cenną pamiątką.
2 maja 1948 roku bp Wacław Majewski poświęcił seminaryjny kościół pod wezwaniem Królowej Apostołów, a we wrześniu przybyli do Ołtarzewa alumni i rozpoczęła się normalna działalność seminarium, która trwa nieprzerwanie do dzisiaj. 16 maja 1953 roku prymas Stefan Wyszyński dokonał konsekracji kościoła. Jesienią 1953 roku ukazał się pierwszy numer gazetki seminaryjnej "Nasz Prąd" - początkowo w formie ściennej, potem jako czasopismo wysyłane do placówek, gdzie żyją i pracują polscy pallotyni. Czasopismo istnieje nieprzerwanie nadal. W 1957 roku odbyło się w Ołtarzewie pierwsze publiczne publiczne przedstawienie teatralne przygotowane przez pallotyńskich alumnów. Od 13 stycznia 1957 roku jest liczona historia Teatru Seminaryjnego. Od 1965 roku wystawiane są tu misteria męki Pańskiej. W 1974 r. do stałego repertuaru teatralnego weszły sztuki jesienne – najczęściej muzyczne, grane podczas Adwentu. W Wielki Czwartek 1978 roku oddano do użytku prezbiterium przebudowane i przystosowane do zreformowanej po Soborze Watykańskim II liturgii. W latach 1983–1986 zbudowano na terenie seminarium nowy dom dla księży i braci. W 1961 roku Ołtarzew przyłączony został do Ożarowa-Franciszkowa i w 1969 roku ustanowiono nazwę Ożarów Mazowiecki.
Od 1989 w ołtarzewskim seminarium kształcą się również klerycy ze Zgromadzenia Misjonarzy Krwi Chrystusa i Stowarzyszenia Misji Afrykańskich. Od 25 marca 1993 roku Seminarium w Ołtarzewie stało się wspólnym domem formacyjnym dla dwóch polskich prowincji pallotynów: Chrystusa Króla i Zwiastowania Pańskiego. 15 października 2000 r. kard. Józef Glemp, prymas Polski, poświęcił w kościele seminaryjnym ołtarz 108 męczenników II wojny światowej z wyeksponowaną postacią błogosławionego pallotyna księdza Józefa Jankowskiego – męczennika Oświęcimia.
Rok 2007 był dla seminarium rokiem obchodów jubileuszowych: 100-lecia obecności Pallotynów na ziemiach polskich oraz 80-lecia pallotyńskiego Wyższego Seminarium Duchownego w Ołtarzewie. W tym samym roku klerycy pod kierunkiem ks. Dariusza Smolarka nagrali płytę CD z gregoriańskimi Nieszporami o św. Wincentym Pallottim oraz z pieśniami pallotyńskimi.

</doc>
<doc id="311988" url="https://pl.wikipedia.org/wiki?curid=311988" title="Bitwa pod Parkanami">
Bitwa pod Parkanami



</doc>
<doc id="311990" url="https://pl.wikipedia.org/wiki?curid=311990" title="Kardašova Řečice">
Kardašova Řečice

Kardašova Řečice − miasto w Czechach, w kraju południowoczeskim. Według danych z 31 grudnia 2003 powierzchnia miasta wynosiła 4 583 ha, a liczba jego mieszkańców 2071 osób.
Demografia.
"Źródło: Czeski Urząd Statystyczny"

</doc>
<doc id="311991" url="https://pl.wikipedia.org/wiki?curid=311991" title="DK92">
DK92



</doc>
<doc id="311996" url="https://pl.wikipedia.org/wiki?curid=311996" title="De Press">
De Press

De Press – polsko-norweska grupa muzyczna założona w roku 1980 przez Polaka – Andrzeja Dziubka (znanego jako Andrej Nebb) oraz Norwegów Jørna Kristensena i Ole Snortheima. Zespół łączy punk rocka z tradycyjną muzyką góralską spod Tatr, znani są również z rockowych wersji piosenek Żołnierzy Wyklętych.
Historia.
Debiutancka płyta "Block to block" uzyskała po latach tytuł najlepszego rockowego albumu wydanego w Norwegii. Płyty wydane w początkach istnienia grupy oficjalnie nie były dostępne w Polsce. Zespół zawiesił działalność w latach 1983–1989 – wówczas Andrzej Dziubek działał w zespole Holy Toy.
W późniejszych latach skład zespołu zmieniał się, na płycie "Potargano chałpa" – 1996 r. na perkusji grał Robert Vitting. W 2001 roku w skład zespołu weszli muzycy z Podhala, na gitarach grali: Sebastian Studnicki i Łukasz Bodura, na perkusji Dariusz Chrobak, na gitarze basowej Maciej Bełtowski; wspólnie w 2002 r. nagrali płytę "Cy bocycie Swinty ojce".
W 30. rocznicę pacyfikacji kopalni „Wujek” w Katowicach De Press wystąpił w widowisku "16.12.1981" wyreżyserowanym przez Łukasza Kobielę.
W 2016 roku, z okazji 60. rocznicy Poznańskiego Czerwca 1956 zespół napisał i skomponował utwór „Rozstrzelano moje serce”, którego nagranie zrealizowano na zaproszenie Radia Merkury. Utwór był motywem przewodnim koncertu zespołu w dniu 26 czerwca 2016 roku w hali nr 7 Zakładów Cegielskiego.
W listopadzie 2022 r., w związku z 80 rocznicą męczeńskiej śmierci i 125 rocznicą urodzin Józefy Mikowej zespół opublikował teledysk "Józefa Mikowa pseudonim Ryś".

</doc>
<doc id="311997" url="https://pl.wikipedia.org/wiki?curid=311997" title="Kašperské Hory">
Kašperské Hory

Kašperské Hory (niem. "Bergreichenstein", wcześniej także "Reichenstein") – miasto w Czechach, w kraju pilzneńskim. Według danych z 31 grudnia 2003 powierzchnia miasta wynosiła 4 412 ha, a liczba jego mieszkańców 1 562 osób.
Demografia.
"Źródło: Czeski Urząd Statystyczny"

</doc>
<doc id="311999" url="https://pl.wikipedia.org/wiki?curid=311999" title="Kaznějov">
Kaznějov

Kaznějov − miasto w Czechach, w kraju pilzneńskim. Według danych z 31 grudnia 2003 powierzchnia miasta wynosiła 1 230 ha, a liczba jego mieszkańców 3 053 osób.
Demografia.
"Źródło: Czeski Urząd Statystyczny"

</doc>
<doc id="312002" url="https://pl.wikipedia.org/wiki?curid=312002" title="Kdyně">
Kdyně

Kdyně (niem. "Neugedein") − miasto w Czechach, w kraju pilzneńskim. Według danych z 31 grudnia 2003 powierzchnia miasta wynosiła 2 867 ha, a liczba jego mieszkańców 4 985 osób.
Gospodarka.
W 1696 roku założono tu najstarszą w Czechach manufakturę włókienniczą, która kontynuowała wcześniejsze tradycje.
Od 1920 do 1945 roku działała fabryka pistoletów Antonina Vilímeca pod marką Slavia, od 1935 pod nazwą Kouhut &amp; Společnost produkująca pistolety Mars (kopia Browning 1910 .32 ACP).

</doc>
<doc id="312004" url="https://pl.wikipedia.org/wiki?curid=312004" title="Roy Blunt">
Roy Blunt

Roy D. Blunt (ur. 10 stycznia 1950 w Niangua, Missouri) – amerykański polityk, działacz Partii Republikańskiej. W latach 1996-2011 był kongresmenem z 7. okręgu wyborczego Missouri, a w latach 2011-2023 był senatorem z tego stanu.
Życiorys.
Po raz pierwszy w skład Izby Reprezentantów wybrano go w 1996. W roku 2004 wybrano go na piątą dwuletnią kadencję. Uzyskał wtedy 70,4% głosów. Podczas bycia członkiem Izby Blunt zasiadał w komitecie ds. polityki zagranicznej.
Zanim wybrano go w skład izby niższej amerykańskiego Kongresu, pełnił urząd stanowego sekretarza stanu (1985-1993), a także kandydował bez powodzenia na stanowisko gubernatora Missouri, przegrywając w prawyborach z ówczesnym prokuratorem generalnym Williamem L. Websterem, który przegrał z kolei we właściwym głosowaniu z demokratą Melem Carnahanem. Blunt jest z wykształcenia magistrem historii.
W roku 2003 został zastępcą przywódcy większości w Izbie ("whip"), pod kierownictwem teksańskiego kongresmena Toma DeLaya, zwanego, z racji swej skuteczności, „młotem” ("hammer").
Kiedy jesienią roku 2005 DeLay został postawiony w stan oskarżenia pod zarzutem korupcji, Blunt został tymczasowo nowym liderem większości. Ubiegał się o stanowisko pełnoprawnego lidera większości, ale w lutym 2006 przegrał w wyborach z Johnem Boehnerem.
3 sierpnia 2010 zwyciężył republikańskie prawybory w Missouri wyławiające kandydata partii na Senatora Stanów Zjednoczonych, które były konsekwencją rezygnacji z ubiegania się o reelekcję innego republikanina Kita Bonda.
2 listopadav 2010 wygrał wybory do Senatu USA w stanie Missouri, pokonując kandydatkę demokratów Robin Carnahan stosunkiem głosów 54,2% do 40,6%.
3 stycznia 2011 po odebraniu jego przysięgi w amerykańskim Senacie przez wiceprezydenta Joe Bidena objął mandat zwolniony przez wspomnianego wcześniej Bonda.
Od 18 października 2003 jest żonaty z Abigail Perlman, lobbystką firmy Philip Morris. Ma też troje dzieci z poprzedniego małżeństwa, w tym syna Matta, w 2004 wybranego na gubernatora Missouri.

</doc>
<doc id="312006" url="https://pl.wikipedia.org/wiki?curid=312006" title="Klatovy">
Klatovy

Klatovy (niem. "Klattau") – miasto w Czechach, w kraju pilzneńskim. Według danych z 31 grudnia 2003 powierzchnia miasta wynosiła 8 106 ha. Liczba mieszkańców wynosi 23 102 osoby (2007).
Demografia.
"Źródło: Czeski Urząd Statystyczny"
Sanktuarium.
W Klatovach znajduje się Sanktuarium Matki Bożej Krwi. Wielki obraz przedstawiający Matkę Krwi trafił do Czech za sprawą komisarza Ricolta i został ofiarowany jego córce, żonie krawca Andrzeja Hirshbergera, który 8 lipca 1685 roku zauważył wypłynięcie kropli krwi z rany namalowanej na twarzy Dziewicy. W późniejszym okresie obraz przeniesiono do kościoła, gdzie krew nadal wypływała z rany, mocząc Dzieciątko siedzące na kolanach Matki i kartę papieru położoną pod obrazem.
Arcybiskup Pragi, aby uniknąć przesadzonego i niedozwolonego kultu, pozwolił na badania kanoniczne i jednocześnie na jego polecenie obraz został ukryty. Uwzględniając protesty ludzi, komisja arcybiskupia w ciągu dwóch miesięcy prześledziła zebrane świadectwa i dokumenty. Oświadczono w 1685 roku, że wszystkie wydarzenia miały charakter cudu. 

</doc>
<doc id="312009" url="https://pl.wikipedia.org/wiki?curid=312009" title="Obwód permski">
Obwód permski

Obwód permski (ros. Пермская область) – do 1 grudnia 2005 jednostka administracyjna Federacji Rosyjskiej. Stolicą obwodu jest Perm.
Historia.
Obwód utworzono 3 października 1938. W latach 1940–1957 nosił nazwę obwód mołotowski, a Perm nazwę "Mołotow" od nazwiska działacza bolszewickiego Wiaczesława Mołotowa.
W wyniku referendum przeprowadzonego w październiku 2004, 1 grudnia 2005 obwód permski został połączony z Komi-Permiackim Okręgiem Autonomicznym tworząc Kraj Permski.
Tablice rejestracyjne.
Tablice pojazdów zarejestrowanych w obwodzie permskim mają oznaczenie 59 w prawym górnym rogu nad flagą Rosji i literami RUS.

</doc>
<doc id="312010" url="https://pl.wikipedia.org/wiki?curid=312010" title="Układ oddechowy człowieka">
Układ oddechowy człowieka

Układ oddechowy człowieka – układ oddechowy u człowieka rozumnego; jednostka anatomiczno-czynnościowa służąca wymianie gazowej – dostarczaniu do organizmu tlenu i wydalaniu zbędnych produktów przemiany materii, którym jest m.in. dwutlenek węgla. Składają się na niego drogi oddechowe i płuca. Niewielki udział w wymianie gazowej ma również skóra.
Drogi oddechowe.
W ich skład wchodzi jama nosowa (cavum nasi), gardło (pharynx) – z przewodem trąbkowym (tuba auditiva) łączącym je z uchem środkowym (auris media), krtań (larynx), tchawica (trachea), oskrzela (bronchi) – prawe i lewe, które dzielą się na oskrzela płatowe, segmentalne i mniejszej średnicy. Oskrzela z reguły rozgałęziają się na dwa niższego rzędu. Najdrobniejsze oskrzela przechodzą w oskrzeliki (bronchioli). Sieć oskrzeli tworzy rozbudowany system – drzewo oskrzelowe. Końcowa część dróg oddechowych prowadzi do pęcherzyków płucnych (alveoli pulmonales).
Górne drogi oddechowe:
Dolne drogi oddechowe:
Ściana oskrzeli składa się z elementów chrzęstnych, sprężystych i mięśni gładkich. Powoduje to możliwość regulacji ich średnicy. Wnętrze oskrzeli wyścielone jest błoną śluzową, której liczne gruczoły śluzowe tworzą warstewkę śluzu. W oskrzelikach nie ma już chrząstek i mięśni gładkich. Pod względem anatomiczno-funkcjonalnym płuca można podzielić na gronka, które łączą się w zraziki, te w segmenty, a te zaś z kolei w płaty. Lewe płuco posiada dwa płaty (górny i dolny) ze względu na obecność serca, a prawe trzy (górny, środkowy i dolny).
Płuca.
U zdrowego człowieka występują 2 płuca – prawe (łac. pulmo dexter) i lewe (łac. pulmo sinister). Oba położone są w klatce piersiowej (thorax) i mają kształt stożka z podstawą na przeponie. Są pęcherzykowatymi narządami o płatowatej budowie (lewe ma 2 płaty – ze względu na umiejscowienie serca, prawe 3). Otaczają je dwie warstwy z tkanki łącznej – opłucna ścienna (pleura parietalis) i opłucna płucna (pleura pulmonalis). Pomiędzy nimi występuje jama opłucnej (cavum pleurae). Pomiędzy nimi jest płyn, który zmniejsza tarcie pomiędzy warstwami opłucnej podczas wykonywania ruchów oddechowych oraz umożliwia przyleganie płuca pokrytego opłucną płucną do opłucnej ściennej (która jest zrośnięta z wewnętrzną ścianą klatki piersiowej). W jamie opłucnej panuje podciśnienie. Do każdego z płuc dochodzi odpowiednie rozgałęzienie oskrzeli głównych. Oskrzela główne wchodzą do płuca wraz z tętnicą płucną (arteria pulmonalis) i żyłą płucną (vena pulmonalis – ona wychodzi z płuca) w miejscu które nosi nazwę wnęka płuca (hilus pulmonis).
Prawidłowa mechanika pracy płuc, która polega na naprzemiennym rozprężaniu i zapadaniu się, zależy w znacznym stopniu od prawidłowego funkcjonowania jam opłucnych.
Ruchy oddechowe.
Wentylację płuc zapewniają ruchy ssąco-tłoczące klatki piersiowej. Wdech powodowany jest skurczem mięśni oddechowych: przepony rozpiętej na łuku żeber dolnych oraz mięśni międzyżebrowych zewnętrznych, rozpiętych na żebrach. Rozciągnięcie klatki piersiowej we wszystkich trzech wymiarach prowadzi do zwiększenia objętości płuc i wytworzenia podciśnienia zasysającego powietrze. Wydech jest najczęściej aktem biernym. Rozluźnienie mięśni oddechowych sprawia, że klatka piersiowa i płuca kurczą się, a niewielkie nadciśnienie wytłacza powietrze z płuc i dróg oddechowych.
Przy wdechu powietrze dostaje się najpierw do jamy nosowej. Tam ulega ogrzaniu, nawilżeniu i, w znacznym stopniu, oczyszczeniu z kurzu, bakterii i innych drobnych zanieczyszczeń. Jest to możliwe dzięki wyścieleniu jamy nosowej silnie unaczynioną błoną śluzową z wielowarstwowym nabłonkiem migawkowym, zawierającym liczne komórki śluzowe. Następnie powietrze przepływa do gardła i krtani. W gardle krzyżują się drogi oddechowe i przewód pokarmowy, dlatego przy przełykaniu dochodzi do zatrzymania oddechu i zamknięcia dróg oddechowych przez nagłośnię. Przez krtań i tchawicę powietrze przechodzi do drzewa oskrzelowego, by dotrzeć w końcu do pęcherzyków płucnych, w których zachodzi właściwa wymiana gazowa.
Wymiana gazowa.
Pęcherzyki płucne, zwykle o kształcie kulistym (czasem wskutek ucisku z zewnątrz półkulistym lub wielościennym), oplecione są gęstą siecią naczyń krwionośnych włosowatych. Zbudowane są z komórek nabłonkowych, które nazywane są pneumocytami. Tzw. bariera włośniczkowo-pęcherzykowa to przylegające do siebie ściany pęcherzyka i naczynia włosowatego. Poprzez tę barierę tlen dyfunduje do opływającej pęcherzyk krwi, a do światła pęcherzyka dostaje się dwutlenek węgla. Łączna liczba pęcherzyków płucnych wynosi ok. 300 milionów, a powierzchnia oddechowa to ok. 90 m². Średnica pęcherzyka płucnego wynosi 150-250 µm.

</doc>
<doc id="312012" url="https://pl.wikipedia.org/wiki?curid=312012" title="Klimkovice">
Klimkovice

Klimkovice (niem. "Königsberg" lub " Königsberg in Schlesien") − miasto w Czechach, w kraju morawsko-śląskim. Według danych z 31 grudnia 2003 powierzchnia miasta wynosiła 1463 ha, a liczba jego mieszkańców 3779 osób. Położone jest ok. 13 km od centrum Ostrawy. Przez miasto przebiega autostrada D1, a na jej odcinku między centrum miasta a dzielnicą Hýlov znajduje się tunel o długości ponad 1 km.
Miasto położone jest na Śląsku Opawskim, na wschodzie sąsiaduje z Ostrawą, na północy z Vřesiną, na zachodzie z Čavisovem i Olbramicami, na południu z należącymi do powiatu Nowy Jiczyn Bravanticami i Jistebníkiem.
Do 31 grudnia 2006 roku miasto wchodziło w skład powiatu Nowy Jiczyn, 1 stycznia 2007 zostało objęte rozszerzonym powiatem Ostrawa-miasto.
Historia.
Po raz pierwszy wzmiankowane być może w roku 1373, pierwsza pewna wzmianka miasta jest jednak z roku 1416. W latach 1600-1848 właścicielami miejscowości był ród Wilczków z Dobrej Ziemicy. W roku 1613 śląski regionalista i historyk Mikołaj Henel z Prudnika wymienił miejscowość w swoim dziele o geografii Śląska pt. "Silesiographia" podając jej łacińską nazwę: "Cuniberga". W 1766 odkryto tu pierwsze złoża węgla w okolicy Ostrawy a mieszczanie wzięli udział w powstaniu ludowym. W 1938 zostało włączone do III Rzeszy, a wyzwolone zostały 26 kwietnia 1945.
Podział administracyjny.
Miasto jak i gmina katastralna składa się z czterech części:
Demografia.
Według austriackiego spisu ludności z 1910 roku Klimkovice miały 2696 mieszkańców, z czego 2677 było zameldowanych na stałe, 2442 (91,2%) było czesko-, a 227 (8,5%) niemieckojęzycznymi, największą grupę wyznaniową stanowili katolicy (2272 osób, 98,4% populacji).
W 2001 roku największą narodową mniejszość stanowili Morawianie (2,7%), następnie Słowacy (1,6%) i Ślązacy (1,2%). Osoby wierzące stanowiły 38,2%, z czego katolicy 94,2%.
"Źródło: Czeski Urząd Statystyczny"

</doc>
<doc id="312014" url="https://pl.wikipedia.org/wiki?curid=312014" title="Klobouky u Brna">
Klobouky u Brna

Klobouky u Brna − miasto na Morawach, w Czechach, w kraju południowomorawskim. Według danych z 31 grudnia 2003 powierzchnia miasta wynosiła 3 133 ha, a liczba jego mieszkańców 2 226 osób.
Demografia.
"Źródło: Czeski Urząd Statystyczny"

</doc>
<doc id="312015" url="https://pl.wikipedia.org/wiki?curid=312015" title="Obwody Federacji Rosyjskiej">
Obwody Federacji Rosyjskiej

Obwody Federacji Rosyjskiej ( – jednostki podziału administracyjnego Rosji.
Obecnie w skład Federacji Rosyjskiej wchodzą następujące obwody (jest ich 46):
W wyniku referendum przeprowadzonego w październiku 2004, 1 grudnia 2005 Komi-Permiacki Okręg Autonomiczny został połączony z obwodem permskim, tworząc Kraj Permski.
Od 1 lipca 2007 były Obwód kamczacki i Koriacki Okręg Autonomiczny stanowią Kraj Kamczacki.

</doc>
<doc id="312016" url="https://pl.wikipedia.org/wiki?curid=312016" title="Kojetín">
Kojetín

Kojetín (niem. "Kojetein") − miasto w Czechach, w kraju ołomunieckim. Według danych z 31 grudnia 2003 powierzchnia miasta wynosiła 3 107 ha, a liczba jego mieszkańców 6 397 osób.
Historia.
Pierwsza wzmianka o Kojetinie pochodzi z 1233 z dokumentu morawskiego margrabiego Przemysła. Kojetin należał do biskupstwa praskiego od XII lub początku XIII w. aż do czasów husyckich. Po zakończeniu wojen husyckich został wydzierżawiony Jiřímu ze Šternberka za 5000 złotych węgierskich. Miasto rozwinęło się za czasów panów z Pernštejna. W 1523 r. na prośbę Jana z Pernštejna król Ludwik II Jagiellończyk przyznał miastu prawo do organizowania corocznego jarmarku.
Od roku 1948 do roku 1960 Kojetín był miastem powiatowym.

</doc>
<doc id="312018" url="https://pl.wikipedia.org/wiki?curid=312018" title="Konice">
Konice

Konice (niem. "Konitz") − miasto w Czechach, w kraju ołomunieckim. Według danych z 31 grudnia 2003 powierzchnia miasta wynosiła 2 447 ha, a liczba jego mieszkańców 2 931 osób.
Demografia.
"Źródło: Czeski Urząd Statystyczny"

</doc>
<doc id="312021" url="https://pl.wikipedia.org/wiki?curid=312021" title="Rzeszów Słocina">
Rzeszów Słocina



</doc>
<doc id="312022" url="https://pl.wikipedia.org/wiki?curid=312022" title="Kopidlno">
Kopidlno

Kopidlno − miasto w Czechach, w kraju hradeckim. Według danych z 31 grudnia 2003 powierzchnia miasta wynosiła 2 911 ha, a liczba jego mieszkańców 2 231 osób.
Demografia.
"Źródło: Czeski Urząd Statystyczny"

</doc>
<doc id="312030" url="https://pl.wikipedia.org/wiki?curid=312030" title="Kopřivnice">
Kopřivnice

Kopřivnice () – miasto w Czechach, w kraju morawsko-śląskim. Według danych z 2005 roku powierzchnia miasta wynosiła 2748 ha, a liczba jego mieszkańców 23 300 osób. 
W mieście znajdują się korty tenisowe, basen kryty i baseny odkryte.
Gospodarka.
W mieście rozwinął się przemysł samochodowy, elektrotechniczny oraz ceramiczny.
Geografia.
Dawna wieś Kopřivnice rozciągała się wzdłuż potoku Kopřivnička, lewym dopływem Lubiną w dorzeczu Odry. Geograficznie leży na Pogórzu Morawsko-Śląskim a najwyższe wzniesienie w granicach miasta to Pískovna (584 m). Historycznie leży w północno-wschodnich Morawach, w etnograficznym regionie Lasko.
Historia.
Miejscowość rozwinęła się najprawdopodobniej w XIV wieku jako podgrodzie zamku Šostýn, ale pierwsza pisemna wzmianka pochodzi dopiero z 1437 w postaci "Copřivnice". Słowiańska nazwa pseudopatronimiczna wywodząca się od pokrzywy (cz. "kopřiva") dominowała do XVIII wieku, kiedy zaczęła ją wypierać niemiecka nazwa z końcówką -dorf, wpierw od imienia "Nickel" (Mikołaj): "Nickelsdorrf" (1720), szybko przekształcona w Nesseldorf (niem. Nessel - pokrzywa). Przez stulecia należała do biskupiego państwa hukwaldzkiego.
W XIX wieku nastąpił znaczący rozwój miejscowości, powstały tu m.in. fabryka wyrobów fajansowych (1813) oraz wytwórnia powozów Ignácego Šustali (1853), w 1882 przekształcona w fabrykę Tatra. Początkowo Tatra produkowała wagony kolejowe, a później samochody, dziś znana jest głównie z produkcji ciężarówek. W czasach komunizmu zatrudniała ponad 16 tysięcy osób, w tym robotników z Wietnamu. Obecnie zakład zatrudnia ok. 3 tys. pracowników. W 1997 powstało Muzeum Tatry.
Według austriackiego spisu ludności z 1900 r. Nesselsdor/Kopřivnice liczył już 3319 mieszkańców zamieszkałych w 295 domach, na obszarze 964 hektarów, z czego większość (3243) było katolikami, 65 ewangelikami, 19 żydami, 2843 było czesko- a 385 niemieckojęzycznymi.
Prawa miejskie uzyskała w 1946, w latach następnych wchłonęła okoliczne miejscowości: Lubinę, Mniší i Vlčovice.
Demografia.
"Źródło: Czeski Urząd Statystyczny"

</doc>
<doc id="312032" url="https://pl.wikipedia.org/wiki?curid=312032" title="Black Isle Studios">
Black Isle Studios

Black Isle Studios był to oddział firmy Interplay Entertainment, zajmującej się branżą rozrywki elektronicznej, a specjalizującą w tworzeniu gier komputerowych. Siedzibą Black Isle Studios było Los Angeles (Kalifornia), USA. Oddział ten został założony w roku 1998, a nazwa została "zapożyczona" od Feargusa Urquharta, jako bezpośrednie nawiązanie do jego kraju rodzinnego – Szkocji. Black Isle Studios jest znane głównie dzięki stworzeniu gry oraz serii Fallout.
Dnia 8 grudnia 2003 roku Interplay zwolnił pracowników Black Isle z działu zajmującego się produkowaniem gier na komputery PC. Powody stojące za tą decyzją nigdy nie zostały wyjawione, nie wiadomo również co czeka Black Isle w przyszłości. Wielu wcześniejszych pracowników Black Isle pracuje teraz w Obsidian Entertainment, firmie zajmującej się produkcją gier komputerowych.
20 sierpnia 2012 roku w Internecie pojawiła się nowa strona studia, na której widnieje informacja, że studio powraca do tworzenia gier RPG.

</doc>
<doc id="312033" url="https://pl.wikipedia.org/wiki?curid=312033" title="Kostelec na Hané">
Kostelec na Hané

Kostelec na Hané (niem. "Kosteletz") − miasto w Czechach, w kraju ołomunieckim. Według danych z 31 grudnia 2003 powierzchnia miasta wynosiła 1386 ha, a liczba jego mieszkańców 2 851 osób. Miasto położone jest w morawskim regionie Haná.
Demografia.
"Źródło: Czeski Urząd Statystyczny"

</doc>
<doc id="312034" url="https://pl.wikipedia.org/wiki?curid=312034" title="Zwiastowanie Pańskie">
Zwiastowanie Pańskie

Zwiastowanie Pańskie, Zwiastowanie Bogurodzicy (łac. "Annuntiatio Domini", gr. "Εὐαγγελισμός τῆς Θεοτόκου", ros. "Благовещение Пресвятой Богородицы") – w wyznaniach chrześcijańskich objawienie Marii poprzez anioła Gabriela zapowiedzi narodzenia Jezusa Chrystusa, Syna Bożego. Opis "Zwiastowania" znajduje się w Ewangelii Św. Łukasza.
Dzień obchodów.
Katolicyzm.
Uroczystość liturgiczna "Zwiastowania Pańskiego" w Kościele katolickim obchodzona jest 25 marca, na 9 miesięcy przed uroczystością Bożego Narodzenia. Tego dnia czci się tajemnicę wcielenia Syna Bożego.
Jeżeli dzień ten wypada w niedzielę, obchody święta przekładane są na następny dzień. W Anglii (nazywane "Lady Day") i brytyjskich koloniach do 1752 Święto Zwiastowania było początkiem nowego roku urzędowego.
Prawosławie.
Cerkiew prawosławna świętuje "Zwiastowanie Bogurodzicy" 7 kwietnia. Jest jednym z 12 głównych świąt obchodzonych przez wyznawców prawosławia.

</doc>
<doc id="312038" url="https://pl.wikipedia.org/wiki?curid=312038" title="Własności funkcji na podstawie wykresu">
Własności funkcji na podstawie wykresu



</doc>
<doc id="312039" url="https://pl.wikipedia.org/wiki?curid=312039" title="Kostelec nad Orlicí">
Kostelec nad Orlicí

Kostelec nad Orlicí (niem. "Adlerkosteletz") − miasto w Czechach, w kraju kralovohradeckim. Według danych z 31 grudnia 2003 powierzchnia miasta wynosiła 2 619 ha, a liczba jego mieszkańców 6 184 osób.
Demografia.
"Źródło: Czeski Urząd Statystyczny"

</doc>
<doc id="312043" url="https://pl.wikipedia.org/wiki?curid=312043" title="Kožlany">
Kožlany

Kožlany − miasto w Czechach, w kraju pilzneńskim. Według danych z 31 grudnia 2003 powierzchnia miasta wynosiła 2911 ha, a liczba jego mieszkańców 1374 osób.
Demografia.
"Źródło: Czeski Urząd Statystyczny"

</doc>
<doc id="312044" url="https://pl.wikipedia.org/wiki?curid=312044" title="Ramienionogi">
Ramienionogi

Ramienionogi (Brachiopoda, z gr. "brachion" – ramię + "pous" – noga) – typ drobnych morskich bezkręgowców, podobnych z wyglądu do małży. W zapisie kopalnym znane są od wczesnego kambru.
Ramienionogi są osiadłymi, dennymi filtratorami. Ich ciało składa się z części miękkiej otoczonej dwiema skorupkami: brzuszną i grzbietową. Zwierzęta te przymocowują się do podłoża za pomocą umieszczonej w tylnej części ciała nogi lub – w przypadku niektórych gatunków pozbawionych tej części ciała – przy pomocy brzusznej skorupki. Za sterowanie skorupkami odpowiedzialny jest złożony system mięśni. System mięśniowy szczególnie rozbudowany jest w przedniej części ciała, gdzie służy również do poruszania otaczającymi otwór gębowy czułkami.
Zdecydowana większość gatunków jest rozdzielnopłciowa, ale dymorfizm płciowy nie jest zaznaczony. Jaja zapładniane są wewnątrz muszli samicy. Wyklute z nich formy larwalne są ruchliwe nawet przez dwa tygodnie. Dorosłe ramienionogi osiągają rozmiar 9 centymetrów ("Magellania venosa") i są spotykane przede wszystkim na dnie płytkich stref mórz i oceanów. Najmniejsze okazy mają skorupkę długości zaledwie 1 mm. Do wyjątków należą gatunki abisobentalne, które jednak odnajdywano nawet na głębokości 6000 metrów.
Systematyka.
Tradycyjnie w typie Brachiopoda – na podstawie sposobu umocowania skorupek – wyróżniano dwie gromady: liczniejszych zawiasowców (Articulata), oraz mniej licznych bezzawiasowców (Inarticulata). Obecnie nazwy te pozostają w użyciu jako nieformalne, wyróżniane są natomiast podtypy:

</doc>
<doc id="312048" url="https://pl.wikipedia.org/wiki?curid=312048" title="Kralovice">
Kralovice

Kralovice (niem. "Kralowitz") − miasto w Czechach, w kraju pilzneńskim. Według danych z 31 grudnia 2003 powierzchnia miasta wynosiła 3 979 ha, a liczba jego mieszkańców 3 526 osób.
Demografia.
"Źródło: Czeski Urząd Statystyczny"

</doc>
<doc id="312049" url="https://pl.wikipedia.org/wiki?curid=312049" title="Kraj Permski">
Kraj Permski

Kraj Permski () – jednostka administracyjna Federacji Rosyjskiej.
Strefa czasowa.
Kraj Permski należy do jekaterynburskiej strefy czasowej (YEKT): do 25 października 2014 przez cały rok, od 26 października 2014 przez cały rok. Jeszcze wcześniej, przed 27 marca 2011 roku, obowiązywał czas standardowy (zimowy) strefy UTC+05:00, a czas letni – UTC+06:00.
Historia.
Kraj powstał 1 grudnia 2005 w wyniku połączenia Komi-Permiackiego Okręgu Autonomicznego (obecnie Okręg Komi-Permiacki) i obwodu permskiego.
Ludność.
Kraj Permski zamieszkuje 2 635 280 osób (2013 r.), 2 635 276 osób (2010 r.), 2 769 805 osób (2005 r.), 2 878 903 osób (2000 r.), 2 963 942 osób (1995 r.), 3 027 958 osób (1990 r.), 3 011 540 osób (1979 r.), 2 992 876 osób (1959 r.), 2 994 302 osób (1897 r.).
83,16% ludności stanowią Rosjanie; 4,38% stanowią Tatarzy (2010 r.).
Narodowości liczące powyżej pięciuset osób:

</doc>
<doc id="312050" url="https://pl.wikipedia.org/wiki?curid=312050" title="Olejowiec gwinejski">
Olejowiec gwinejski

Olejowiec gwinejski ("Elaeis guineensis" Jacq.) – gatunek rośliny z rodziny arekowatych ("Arecaceae"). Najczęściej nazywany jest palmą olejową, ma również inne nazwy zwyczajowe: masłopalma gwinejska, olejnik gwinejski. Pochodzi z Afryki i Madagaskaru, jest też uprawiany w innych rejonach świata o tropikalnym klimacie, w tym Azji Południowo-Wschodniej. Główne rejony uprawy to ojczysta Demokratyczna Republika Konga, ponadto kraje Afryki Zachodniej i Afryki Środkowej, Malezja, Indonezja, Kolumbia i Ekwador. 
Wpływ na środowisko.
Zakładanie plantacji olejowca gwinejskiego ma niekorzystyny wpływ na środowisko przyrodnicze. Przyczynia się bowiem do powstawania wylesień i spadku bioróżnorodności biologicznej m.in. poprzez: wykonywane zrębów w celu uzyskania miejsca pod plantację, wyrąb lasów dla uzyskania funduszy ze sprzedaży drewna na pokrycie kosztów założenia plantacji oraz pośrednio, poprzez budowę sieci dróg do wcześniej niedostępnych obszarów. 

</doc>
<doc id="312053" url="https://pl.wikipedia.org/wiki?curid=312053" title="Kraslice">
Kraslice

Kraslice (niem. "Graslitz") − miasto w Czechach, w kraju karlowarskim. Według danych z 31 grudnia 2003 powierzchnia miasta wynosiła 8 135 ha, a liczba jego mieszkańców 7 159 osób. Pochodzi stąd firma Amati, producent wysokiej klasy instrumentów perkusyjnych oraz dętych.
Demografia.
"Źródło: Czeski Urząd Statystyczny"
Amati Kraslice European Excellence Musical Instruments 

</doc>
<doc id="312058" url="https://pl.wikipedia.org/wiki?curid=312058" title="Pospólstwo">
Pospólstwo

Pospólstwo – warstwa społeczna zamieszkująca miasta w okresie średniowiecza, średniozamożni rzemieślnicy, drobni kupcy i kramarze. Pospólstwo posiadało prawo miejskie, jednak patrycjat nie dopuszczał go do piastowania urzędów w mieście. Pospólstwo walczyło o wpływy w radach miejskich i w XV–XVI wieku w niektórych miastach uzyskało reprezentacje.
Jedna z trzech grup obok plebsu i patrycjatu tworząca mieszczaństwo.
Zakładali oni specjalne organizacje zwane cechami, skupiające specjalistów w danym zawodzie.

</doc>
<doc id="312059" url="https://pl.wikipedia.org/wiki?curid=312059" title="Kravaře">
Kravaře

Kravaře (śl. "Krawôrz", niem. "Deutsch Krawarn") – miasto na Śląsku Opawskim (będącym częścią Górnego Śląska), w kraju morawsko-śląskim, na wschodzie Czech na Płaskowyżu Głubczyckim. Według danych z 31 grudnia 2016 powierzchnia miasta wynosiła 1937 ha, a liczba jego mieszkańców 6699 osób. Miasto jest miastem partnerskim Lublińca oraz Woźnik.
Demografia.
"Źródło: Czeski Urząd Statystyczny"

</doc>
<doc id="312064" url="https://pl.wikipedia.org/wiki?curid=312064" title="Kunštát">
Kunštát

Kunštát − miasto w Czechach, w kraju południowomorawskim. Według danych z 31 grudnia 2003 powierzchnia miasta wynosiła 2 423 ha, a liczba jego mieszkańców 2 637 osób. Nieopodal znajduje się zabytkowa kaplica Kunštát.
Demografia.
"Źródło: Czeski Urząd Statystyczny"

</doc>
<doc id="312065" url="https://pl.wikipedia.org/wiki?curid=312065" title="WMV">
WMV



</doc>
<doc id="312066" url="https://pl.wikipedia.org/wiki?curid=312066" title="Standaryzacja (psychometria)">
Standaryzacja (psychometria)

Standaryzacja – ujednolicony sposób posługiwania się testem. Ma on zminimalizować zależność wyników testu od wpływów czynników ubocznych, takich jak zachowanie się osoby przeprowadzającej badanie oraz warunki, w których to badanie jest przeprowadzane, tak by na wynik w teście nie składał się wpływ warunków badania.

</doc>
<doc id="312068" url="https://pl.wikipedia.org/wiki?curid=312068" title="Kuřim">
Kuřim

Kuřim (niem. "Gurein") − miasto w Czechach, w kraju południowomorawskim, około 16 km na północny zachód od Brna. Według danych z 31 grudnia 2003 powierzchnia miasta wynosiła 1 737 ha, a liczba jego mieszkańców 9 283 osób.
Demografia.
"Źródło: Czeski Urząd Statystyczny"

</doc>
<doc id="312069" url="https://pl.wikipedia.org/wiki?curid=312069" title="Kyjov (kraj południowomorawski)">
Kyjov (kraj południowomorawski)

Kyjov (niem. "Gaya") – miasto na Morawach (Czechy), w kraju południowomorawskim. Według danych z 31 grudnia 2003 powierzchnia miasta wynosiła 2988 ha, a liczba jego mieszkańców 12 191 osób.
Demografia.
"Źródło: Czeski Urząd Statystyczny"

</doc>
<doc id="312071" url="https://pl.wikipedia.org/wiki?curid=312071" title="Thai ridgeback">
Thai ridgeback

Thai ridgeback – rasa psów, należąca do grupy szpiców i psów pierwotnych, zaklasyfikowana do sekcji pierwotnych ras myśliwskich. Nie podlega próbom pracy.
Rys historyczny.
Thai ridgeback to stara rasa, której istnienie w wiekach średnich potwierdzają materiały źródłowe, powstałe ok. 360 lat temu w Tajlandii. Psy te używane były głównie do polowania we wschodnich rejonach Tajlandii. Miejscowa ludność używała ich także do eskortowania wozów oraz jako psów stróżujących. Rasa zachowała przez tak wiele lat swój pierwotny typ dzięki ubogiej komunikacji we wschodnich rejonach Tajlandii; nie miała ona wielu okazji do krzyżowania się z innymi rasami.
Psy tej rasy były w przeszłości psami obronnymi i myśliwskimi, polowały samodzielnie i zajmowały się wypłaszaniem zwierzyny (dzików).
Użytkowość.
Współcześnie jest wykorzystywany jako pies stróżujący lub pies do towarzystwa. Niegdyś jednak był to pies myśliwski.
Charakter.
Thai Ridgeback jest bardzo czujnym i inteligentym psem, obdarzonym znacznym temperamentem. Jest bardzo żywy i aktywny, potrzebuje dużej dawki ruchu. W towarzystwie obcych okazuje nieufność, ale dla osób mu znanych, jest przymilny.
Szata i umaszczenie.
Spotykane są umaszczenia czerwone, niebieskie, czarne, isabel. Na grzbiecie występuje pręga – "ridge", podobnie jak u rhodesian ridgebacka.

</doc>
<doc id="312072" url="https://pl.wikipedia.org/wiki?curid=312072" title="Adewale Akinnuoye-Agbaje">
Adewale Akinnuoye-Agbaje

Adewale Akinnuoye-Agbaje (ur. 22 sierpnia 1967 w Londynie, Wielka Brytania) – brytyjski aktor, reżyser, scenarzysta, producent filmowy i model.
Występował m.in. w serialu telewizyjnym "Zagubieni" i filmach "Tożsamość Bourne’a", "", "Legion samobójców".
Życiorys.
Wczesne lata.
Urodził się w Islington w Londynie, w Anglii. Jego nazwisko podzielone na trzy części oznacza „Wojownik poszukiwaczy bogactwa i dostatku” (akin: wojownik, nuoye: poszukiwaczy, agbaje: dostatku, bogactwa). Jego nigeryjscy rodzice byli pochodzenia joruba, którzy byli studentami w Wielkiej Brytanii. Kiedy miał sześć tygodni, jego biologiczni rodzice przekazali go białej rodzinie robotniczej w Tilbury w hrabstwie Essex. Jego przybrani rodzice mieli co najmniej dziesięcioro afrykańskich dzieci, w tym dwie siostry Akinnuoye-Agbaje, które w pewnych momentach mieszkały w ich domu. Jego przybrany ojciec zarabiał na życie jako kierowca ciężarówki i walczył o finansowe utrzymanie rodziny.
Kiedy miał osiem lat, jego biologiczni rodzice sprowadzili go z powrotem do Nigerii, ale ponieważ nie był w stanie mówić w języku joruba i nie potrafił się asymilować, wkrótce potem wrócił do Tilbury. Jako młody chłopiec był narażony na ciągłe prześladowania rasowe w białej dzielnicy, w której dorastał. Po nieustannych fizycznych atakach miejscowych skinheadów zdobył ich szacunek, stając im naprzeciw i ostatecznie łącząc z nimi siły. W wieku 16 lat jego biologiczni rodzice wysłali go do szkoły z internatem w Surrey, gdzie ostatecznie próbował popełnić samobójstwo, zanim pogodził się ze swoim pochodzeniem i zmienił swoje życie.
Uzyskał tytuł licencjata na Uniwersytecie Londyńskim, a następnie tytuł magistra prawa w prestiżowym King’s College London. Podczas studiów pracował w sklepie odzieżowym, gdzie został wprowadzony w świat mody. W młodości mieszkał w Mediolanie, gdzie pracował jako model. 17 marca 2017 otrzymał tytuł doktora honoris causa od księżnej Anny, kanclerza Uniwersytetu Londyńskiego.
Kariera.
Kariera modela zaprowadziła go do Hollywood, gdzie rozpoczął karierę aktorską od gościnnego występu jako Davis Bateman w jednym z odcinków serialu "Pamiętnik Czerwonego Pantofelka" (1994) i kinowej roli Kahegi w filmie przygodowym Franka Marshalla "Kongo" (1995) z Ernie Hudsonem. W komedii "" (1995) wystąpił jako Hitu. Za rolę skazańca Simona Adebisiego w serialu więziennym HBO "Oz" (1997–2000) zdobył dwie nominacje do NAACP Image Awards (2000 i 2001). W biograficznym dramacie kryminalnym Jima Sheridana "Get Rich Or Die Tryin’" (2005) z raperem 50 Centem zagrał postać Majestica. Jako Mr. Eko w serialu ABC "Zagubieni" (2005–2006) był nominowany do Nagrody Satura 2006 w kategorii najlepszy drugoplanowy aktor telewizyjny.

</doc>
<doc id="312075" url="https://pl.wikipedia.org/wiki?curid=312075" title="Kynšperk nad Ohří">
Kynšperk nad Ohří

Kynšperk nad Ohří (niem. "Königsberg") − miasto w Czechach, w kraju karlowarskim. Według danych z 31 grudnia 2007 powierzchnia miasta wynosiła 2 331 ha, a liczba jego mieszkańców 5 046 osób.
Demografia.
"Źródło: Czeski Urząd Statystyczny"

</doc>
<doc id="312080" url="https://pl.wikipedia.org/wiki?curid=312080" title="Bechyne">
Bechyne



</doc>
<doc id="312081" url="https://pl.wikipedia.org/wiki?curid=312081" title="Becov nad Teplou">
Becov nad Teplou



</doc>
<doc id="312084" url="https://pl.wikipedia.org/wiki?curid=312084" title="Blatna">
Blatna



</doc>
<doc id="312086" url="https://pl.wikipedia.org/wiki?curid=312086" title="Borohradek">
Borohradek



</doc>
<doc id="312087" url="https://pl.wikipedia.org/wiki?curid=312087" title="Brandys nad Orlici">
Brandys nad Orlici



</doc>
<doc id="312091" url="https://pl.wikipedia.org/wiki?curid=312091" title="Brusperk">
Brusperk



</doc>
<doc id="312093" url="https://pl.wikipedia.org/wiki?curid=312093" title="Budisov nad Budisovkou">
Budisov nad Budisovkou



</doc>
<doc id="312095" url="https://pl.wikipedia.org/wiki?curid=312095" title="Bucovice">
Bucovice



</doc>
<doc id="312099" url="https://pl.wikipedia.org/wiki?curid=312099" title="Bela nad Radbuzou">
Bela nad Radbuzou



</doc>
<doc id="312100" url="https://pl.wikipedia.org/wiki?curid=312100" title="Breclav">
Breclav



</doc>
<doc id="312101" url="https://pl.wikipedia.org/wiki?curid=312101" title="Ariel Ortega">
Ariel Ortega

Arnaldo Ariel Ortega (ur. 4 marca 1974 w Libertador General San Martín) – argentyński piłkarz występujący najczęściej na pozycji ofensywnego pomocnika.
W czasie kariery przezywany "el Burrito" (Osiołek).
Kariera piłkarska.
Ortega jest wychowankiem stołecznego River Plate, w którym zadebiutował w grudniu 1991 roku, w spotkaniu przeciwko Platense. Pomocnik szybko otrzymał łatkę dużego talentu. Niski wzrost, przyśpieszenie z piłka przy nodze i świetna technika wzbudziła natychmiastowe skojarzenia z Diego Maradoną, a Ortegę szybko okrzyknięto jego następcą.
Po sześciu latach, owocnej gry dla River, zwieńczonej wygraną w Copa Libertadores, zawodnik przeniósł się na Stary Kontynent, zostając w styczniu 1997 roku piłkarzem hiszpańskiej Valencii FC. Po półtora roku, Argentyńczyk kolejny raz zmienił klub, przechodząc do Sampodrii Genua, jako zastępstwo odchodzącego Juana Sebastiana Verona. Rok później – po spadku zespołu do niżej ligi – Ortega został kupiony przez Parmę, z którą wywalczył Superpuchar Włoch. Tam też nie zagościł na długo i latem 2000 roku powrócił do River Plate, w ramach rekompensat za wcześniejszy transfer Hernana Crespo.
W 2002 roku piłkarz został zakupiony przez tureckie Fenerbahce za kwotę 6,5 miliona euro. W Turcji forma Ortegi odżyła, a piłkarz miał swój udział w wygranej (6-0) nad lokalnym rywalem Galatasarayem Stambuł. Sielanka nie trwała długo – piłkarz spóźnił się z powrotem ze zgrupowania reprezentacji Argentyny, a sytuacja ta doprowadziła Turków do wrzenia, w efekcie czego nałożyli na Ortegę karę jedenastu milionów dolarów oraz skierowali sprawę do FIFA. Ostatecznie Sportowy Sąd Arbitrażowy zawiesił Argentyńczyka na okres czterech miesięcy, po których został wolnym zawodnikiem.
W 2004 roku został piłkarzem Newell’s Old Boys, gdzie grał przez dwa lata. W czerwcu 2006 po raz trzeci w karierze został piłkarzem River Plate. Mimo regularnej gry, jego pobył naznaczony zmaganiami z alkoholizmem. Z klubu był trzykrotnie wypożyczany – w 2008 rok do Indepediente, w 2011 do All Boys i Defensores de Belgrano.
W 2012 roku, piłkarz zakończył karierę.
Kariera reprezentacyjna.
W reprezentacji Argentyny zadebiutował w 1993 roku w spotkaniu przeciwko Niemcom rozegranym w Miami.
Był częścią kadry "Albicelestes" na Mistrzostwach Świata 1994,na turnieju zagrał w meczu z Grecją oraz w ostatnim spotkaniu 1/8 finału z Rumunią. Cztery lata później na Mistrzostwach Świata we Francji był jedną z gwiazd zespołu. Argentyńczycy zostali wyeliminowani z turnieju przez Holendrów, w trakcie spotkania Ortega został wyrzucony z boiska za uderzenie głową bramkarza Edwina Van Der Sara. Piłkarz znalazł się w kadrze zespołu na kolejny turniej w Korei i Japonii. W trackie mundialu, w spotkaniu ze Szwecją, Ortega zmarnował rzut karny, po dobitce którego Hernan Crespo strzelił gola. Ostatecznie Argentyńczycy odpadli już w fazie grupowej.
Wraz z reprezentacją U-23 zdobył srebrny medal Igrzysk Olimpijskich w Atlancie. Uczestnik jednego turnieju o Copa America (1995) i Pucharu Konfederacji (1995), na którym zdobył drugie miejsce.
Swój ostatni występ w narodowych barwach rozegrał aż siedemnaście lat od debiutu. W kwietniu 2010 roku, Ortega został powołany przez selekcjonera Diego Maradonę na spotkanie z Haiti, na które powołani zostali tylko zawodnicy grający w lidze argentyńskiej.
Łącznie w barwach narodowych rozegrał 87 spotkań i strzelił 16 goli.
Sukcesy.
Klubowe.
River Plate
Parma
Newell’s Old Boys
Reprezentacyjne.
Argentyna U-23

</doc>
<doc id="312102" url="https://pl.wikipedia.org/wiki?curid=312102" title="Bitwa pod Iquique">
Bitwa pod Iquique

Bitwa pod Iquique (hiszp. "Batalla de Iquique" lub "Combate Naval de Iquique") – starcie morskie między okrętami Peru i Chile podczas "wojny o Pacyfik" ("saletrzanej"), które miało miejsce 21 maja 1879.
Podłoże.
W chwili wybuchu wojny 5 kwietnia 1879 Chile i Peru posiadały siły morskie o podobnej liczebności, lecz Chile posiadało dwa nowocześniejsze okręty pancerne i dlatego dowództwo chilijskie dążyło do decydującej bitwy głównych sił, która pozwoliłaby zniszczyć flotę Peru. Chilijski głównodowodzący kontradmirał Juan Williams Rebolledo podjął więc już 5 kwietnia blokadę morską peruwiańskiego portu Iquique, ważnego ośrodka handlu saletrą, w celu zmuszenia peruwiańskiej floty do przybycia pod Iquique. Peruwiańczycy jednak, zdając sobie sprawę z mniejszej wartości swoich okrętów, nie zdecydowali się na podjęcie walnej bitwy. W związku z tym, kontradmirał Williams zmienił plan i 16 maja wyruszył z głównymi siłami floty spod Iquique pod główną peruwiańską bazę morską Callao. Do blokady Iquique pozostawiono jedynie dwie słabe jednostki: korwetę "Esmeralda" pod dowództwem komandora porucznika Arturo Prata, dowodzącego eskadrą i uzbrojony szkuner (kanonierkę) "Covadonga" pod dowództwem komandora ppor. Carlosa Condell de la Haza.
21 maja główne siły chilijskie przybyły pod Callao, nie zastały tam jednak przeciwnika, gdyż w tym samym czasie główne siły peruwiańskiej floty wyruszyły 16 maja w osłonie konwoju przewożącego żołnierzy do portu Arica w spornej prowincji Tarapacá. Obie eskadry minęły się na morzu bez kontaktu ze sobą. W Arica dowódca peruwiańskiej eskadry, komandor Miguel Grau dowiedział się, że chilijskie okręty wypłynęły w stronę Callao i pod Iquique zostały jedynie dwie słabe jednostki. Grau postanowił więc udać się pod Iquique i zniszczyć blokujące port okręty, a następnie podjąć działania rajderskie na wodach Chile, niszcząc chilijską komunikację, a zwłaszcza konwój z żołnierzami, o którym wiadomo było, że wypłynął z Valparaíso do Antofagasta.
Bitwa.
20 maja 1879 z Arica wypłynęły najsilniejsze okręty peruwiańskie: monitor "Huáscar", okręt flagowy komandora Grau i fregata pancerna "Independencia". 21 maja o świcie przybyły na redę Iquique. Oba okręty zostały najpierw dostrzeżone przez kanonierkę "Covadonga", która oddała strzał na alarm. Pomimo przygniatającej przewagi pancernych okrętów peruwiańskich, Prat zdecydował walczyć do końca w obronie honoru bandery i wygłosił krótkie przemówienie do załogi o takiej treści. Wkrótce okręty obu stron zaczęły się ostrzeliwać, na oczach tłumów zgromadzonych w porcie. Mimo rozkazu podążania za okrętem flagowym, "Covadonga" wkrótce się odłączyła i skierowała na południe, po czym bój rozdzielił się na dwa pojedynki: "Huáscara" z "Esmeraldą" i "Independencii" z "Covadongą".
"Esmeralda" doznała awarii maszyn i mogła się poruszać jedynie z niewielką prędkością, więc Prat ustawił swój okręt przed portem, w pobliżu brzegu, zmuszając tym samym Peruwiańczyków do ostrożnego prowadzenia ognia w celu uniknięcia strat wśród ludności. Ponadto, Grau, któremu kapitanat portu przekazał pogłoski, że chilijski okręt może być otoczony minami, nie podchodził bliżej, niż na 500 m. "Huáscar" prowadził więc pojedynek artyleryjski z "Esmeraldą". Pociski Peruwiańczyków były jednak mało celne, natomiast pociski "Esmeraldy" odbijały się od pancerza monitora. Tymczasem żołnierze peruwiańscy w Iquique, dowodzeni przez generała Juana Buendía, ustawili na brzegu cztery armaty polowe, które rozpoczęły ostrzał "Esmeraldy", zabijając i raniąc kilku ludzi. Wskutek ostrzału z dwóch stron, Prat postanowił zmienić pozycję. Na skutek tego jednak Grau zorientował się, że wokół nie ma min i zdecydował staranować "Esmeraldę". Pierwsza próba taranowania nie była zbyt skuteczna, gdyż na skutek uniku "Esmeraldy", "Huáscar" uderzył w jej burtę pod ostrym kątem. Jednocześnie, monitor ostrzelał ją z niewielkiej odległości, powodując spore straty.
Podczas próby taranowania, Arturo Prat z rewolwerem i szablą i okrzykiem "do abordażu, chłopcy!" ("¡Al abordaje muchachos!"), przeskoczył na pokład "Huáscara", wraz z sierżantem Juanem de Dios Aldea. Obaj ponieśli śmierć od ognia karabinowego na pokładzie "Huáscara", ranny Prat jednak zdążył zastrzelić jednego z marynarzy. Więcej marynarzy chilijskich nie zdołało przeskoczyć na "Huáscara" na skutek nie usłyszenia rozkazu, a następnie rozejścia się okrętów. Grau następnie podjął drugą próbę taranowania, która zakończyła się uszkodzeniem "Esmeraldy". Przy drugiej próbie, 13 marynarzy chilijskich poszło za wzorem swojego dowódcy i abordażowało monitor, ponosząc śmierć lub doznając ran i dostając się do niewoli. "Esmeralda" ostatecznie zatonęła o 12.10 od trzeciego taranu, niosąc w dalszym ciągu banderę na maszcie. Walka trwała około trzech godzin.
Podczas starcia, z załogi "Esmeraldy" zginęło 135 ludzi, a Peruwiańczycy uratowali 62 marynarzy (spotyka się też liczbę 58), podczas gdy straty peruwiańskie wyniosły 1 zabitego i 7 rannych. Prat stał się bohaterem narodowym Chile, a jego śmierć i walka "Esmeraldy" wywarły wielki wpływ na chilijskie morale; według niektórych opinii, wpływający na wygranie wojny.
Starcie koło Punta Gruesa.
Sukces pod Iquique został jednak zniwelowany przez stratę drugiego najsilniejszego okrętu peruwiańskiego koło przylądka Punta Gruesa (starcie to bywa czasami uważane za osobną bitwę).
Podczas, gdy "Huáscar" walczył z "Esmeraldą", fregata pancerna "Independencia" prowadziła pościg za uchodzącą na południe kanonierką "Covadonga". "Covadonga", będąca okrętem zdobytym na Hiszpanach podczas wojny w 1865, była kilka razy mniejsza (630 ton), wolniejsza, nieopancerzona i słabo uzbrojona w 2 działa 70-funtowe i być może 2 9-funtowe. "Independencia" miała ponad 2000 ton wyporności, uzbrojenie w 2 działa 150-funtowe i 12 70-funtowych oraz pancerz. Chilijski dowódca zdawał sobie jednak sprawę z większego zanurzenia fregaty i dlatego starał się trzymać blisko brzegu, gdzie nie mogła podejść. Oba okręty ostrzeliwały się przez trzy godziny, lecz mało skutecznie z uwagi na kiepskie wyszkolenie artylerzystów "Independencii". "Covadonga" była przy tym także ostrzeliwana z brzegu. W końcu peruwiański dowódca kmdr. por. Juan Moore zdecydował staranować kanonierkę, podchodząc dwukrotnie do ataku, lecz wstrzymując go z uwagi na płycizny. W końcu, podczas trzeciej próby, "Independencia" wpadła na podwodną skałę, która rozdarła jej dno.
Unieruchomiony okręt został następnie ostrzelany kilka razy przez "Covadongę", która następnie skierowała się z powrotem pod Iquique, lecz w tym czasie nadpłynął "Huáscar" i odpędził chilijską kanonierkę na południe. Ponieważ "Independencia" była zbyt poważnie uszkodzona, zdecydowano zdjąć z okrętu załogę i podpalić. W starciu zginęło 18 marynarzy peruwiańskich (5 rannych) oraz 4 marynarzy chilijskich (3 rannych). Przechwycenia uniknął przy tym konwój chilijski.
Utrata fregaty pancernej była dużym ciosem dla marynarki Peru, której jedynym okrętem zdolnym do podejmowania aktywnych działań na morzu pozostał "Huáscar". Mimo podejmowania śmiałych akcji przez kilka następnych miesięcy pod dowództwem komandora Grau, nie mógł on na dłuższą metę przeciwstawić się flocie Chile.

</doc>
<doc id="312106" url="https://pl.wikipedia.org/wiki?curid=312106" title="Brezova nad Svitavou">
Brezova nad Svitavou



</doc>
<doc id="312108" url="https://pl.wikipedia.org/wiki?curid=312108" title="Bridlicna">
Bridlicna



</doc>
<doc id="312110" url="https://pl.wikipedia.org/wiki?curid=312110" title="Chocen">
Chocen



</doc>
<doc id="312112" url="https://pl.wikipedia.org/wiki?curid=312112" title="Józef Skrzek (harcmistrz)">
Józef Skrzek (harcmistrz)

Józef Skrzek "Gromek" (ur. 15 września 1911 w Siemianowicach Śląskich, zm. 3 grudnia 1941 w Bytkowie) – polski pedagog, działacz harcerski i niepodległościowy.
Życiorys.
Syn Florentyny i Franciszka. Po roku 1932 nauczyciel w szkołach w Brzezinach Śląskich i Piecach. W 1935 roku uzyskał stopień podharcmistrza i oficera rezerwy Wojska Polskiego. W okresie 1937–1939 był pedagogiem na Uniwersytecie Ludowym w Górkach Wielkich i studentem na Wyższym Studium Handlowym w Krakowie. Miesiąc przed wybuchem II wojny światowej został oficerem 3 Pułku Strzelców Podhalańskich. Podczas okupacji niemieckiej wstąpił do organizacji konspiracyjnej Siły Zbrojne Polski. W 1940 roku SZP powierzyły mu inspektorat wojskowy w okręgu katowickim w celu nawiązania kontaktów z tajnym harcerstwem. Używał wtedy pseudonimu „Gromek”. Został aresztowany w Katowicach w kawiarni „Europa”, podczas spotkania z łączniczką Heleną Mathea (Mateja) „Julką” (będącą na usługach gestapo) i osadzony w więzieniu w Mysłowicach. Zmarł powieszony na drzewie w Bytkowie przez hitlerowców, w tym samym miejscu, gdzie 18 listopada 1941 stracony został Paweł Wójcik. Jego ostatnie słowa to „Niech żyje Polska, niech żyje Chrystus Król”. 
Od roku 1961 jest patronem Szkoły Podstawowej nr 13 w Siemianowicach Śląskich – Michałkowicach.

</doc>
<doc id="312113" url="https://pl.wikipedia.org/wiki?curid=312113" title="Chynov">
Chynov



</doc>
<doc id="312114" url="https://pl.wikipedia.org/wiki?curid=312114" title="Dacice">
Dacice



</doc>
<doc id="312115" url="https://pl.wikipedia.org/wiki?curid=312115" title="Corel DESIGNER">
Corel DESIGNER



</doc>
<doc id="312116" url="https://pl.wikipedia.org/wiki?curid=312116" title="Dasice">
Dasice



</doc>
<doc id="312118" url="https://pl.wikipedia.org/wiki?curid=312118" title="Dobruska">
Dobruska



</doc>
<doc id="312119" url="https://pl.wikipedia.org/wiki?curid=312119" title="Dobrany">
Dobrany



</doc>
<doc id="312121" url="https://pl.wikipedia.org/wiki?curid=312121" title="Dolni Benesov">
Dolni Benesov



</doc>
<doc id="312122" url="https://pl.wikipedia.org/wiki?curid=312122" title="Dolni Kounice">
Dolni Kounice



</doc>
<doc id="312124" url="https://pl.wikipedia.org/wiki?curid=312124" title="Nicholas Flamel">
Nicholas Flamel



</doc>
<doc id="312125" url="https://pl.wikipedia.org/wiki?curid=312125" title="Domazlice">
Domazlice



</doc>
<doc id="312127" url="https://pl.wikipedia.org/wiki?curid=312127" title="Duba">
Duba



</doc>
<doc id="312131" url="https://pl.wikipedia.org/wiki?curid=312131" title="Dubnany">
Dubnany



</doc>
<doc id="312133" url="https://pl.wikipedia.org/wiki?curid=312133" title="Dvur Kralove nad Labem">
Dvur Kralove nad Labem



</doc>
<doc id="312136" url="https://pl.wikipedia.org/wiki?curid=312136" title="Frantiskovy Lazne">
Frantiskovy Lazne



</doc>
<doc id="312140" url="https://pl.wikipedia.org/wiki?curid=312140" title="Amapá">
Amapá

Amapá (wym. []) – jest jednym ze stanów Brazylii, położonym na północnym wschodzie kraju, w Regionie Północnym. Od północy graniczy z Gujaną Francuską, na wschodzie leży Ocean Atlantycki, a od południa i zachodu brazylijski stan Pará.
Stan istnieje od 1990, od 1943 był terytorium federalnym, wcześniej był częścią stanu Pará.
W 2010 stan liczył 669 526 mieszkańców; dla porównania, w 1970 było ich około 116,5 tys. Większość stanu ma powierzchnię nizinną, na południowym wschodzie leży zabagniona delta Amazonki. W części środkowej i na zachodzie przez stan przebiegają niskie pasma Wyżyny Gujańskiej. Większą część stanu pokrywają lasy deszczowe; w 2002 utworzono Park Narodowy Tumucumaque.
Głównymi produktami rolnymi stanu są różne rodzaje drewna – mahoń, drewno sosnowe, eukaliptusowe i z "Dalbergia", rośliny lecznicze, kauczuk, orzechy orzesznicy wyniosłej; inne produkty to juta, ryby, skorupiaki i mięczaki oraz skóry zwierząt. Na terenie stanu znajdują się duże złoża manganu i rud żelaza. Pod koniec lat 70. XX wieku powstało tu wiele fabryk zajmujących się produkcją żelazomanganu i krzemomanganu.
Największe miasta w stanie Amapá.
Największe miasta w stanu Amapá według liczebności mieszkańców (stan na 2013 rok):

</doc>
<doc id="312141" url="https://pl.wikipedia.org/wiki?curid=312141" title="Frenstat pod Radhostem">
Frenstat pod Radhostem



</doc>
<doc id="312142" url="https://pl.wikipedia.org/wiki?curid=312142" title="Frydlant nad Ostravici">
Frydlant nad Ostravici



</doc>
<doc id="312145" url="https://pl.wikipedia.org/wiki?curid=312145" title="Amapa">
Amapa



</doc>
<doc id="312146" url="https://pl.wikipedia.org/wiki?curid=312146" title="Hanusovice">
Hanusovice



</doc>
<doc id="312148" url="https://pl.wikipedia.org/wiki?curid=312148" title="Hermanuv Mestec">
Hermanuv Mestec



</doc>
<doc id="312150" url="https://pl.wikipedia.org/wiki?curid=312150" title="Hluboka nad Vltavou">
Hluboka nad Vltavou



</doc>
<doc id="312152" url="https://pl.wikipedia.org/wiki?curid=312152" title="Jack Kevorkian">
Jack Kevorkian

Jack Kevorkian (ur. 26 maja 1928 w Pontiac, zm. 3 czerwca 2011 w Royal Oak) – amerykański lekarz, patolog, rzecznik eutanazji. Twierdził, że asystował przy co najmniej 130 zabiegach eutanazji osób cierpiących na choroby terminalne. Jest autorem powiedzenia „Dying is not a crime” ("umieranie to nie zbrodnia").
Życiorys.
Pochodził z rodziny ormiańskich imigrantów. Był drugim dzieckiem Levona i Satenig. Miał dwie siostry: starszą, Margaret (ur. 1926) oraz młodszą Florę.
Od lat 80. publikował na łamach niemieckiego czasopisma „Medicine and Law” ("Medycyna i Prawo") artykuły poświęcone etyce i eutanazji. Od 1987 ogłaszał się w gazetach w Detroit jako doradca medyczny ds. śmierci. W latach 1990-98 asystował przy ponad 130 zabiegach eutanazji. Udostępniał osobom nieuleczalnie chorym urządzenie, które po naciśnięciu guzika wstrzykiwało śmiertelną truciznę. Przyniosło mu to przydomek „Doctor Death” ("Doktor Śmierć").
Jako dowód na etyczny aspekt eutanazji Kevorkian w 1998 r. przedstawił w programie "60 Minutes" telewizji CBS film pokazujący śmierć cierpiącego na stwardnienie zanikowe boczne ("choroba Lou Gehriga") Toma Youka. Film ten stał się podstawą piątego z kolei oskarżenia Kevorkiana o zabójstwo. Wcześniej lekarz był uniewinniany, ale w marcu 1999 sąd w Michigan skazał go na wieloletnie więzienie (od 10 do 25 lat) za morderstwo drugiego stopnia. Kevorkian odbywał wyrok w Michigan. 1 czerwca 2007, po ponad 8 latach w więzieniu, został zwolniony z odbycia pozostałej części kary pod warunkiem, że nikomu już nie pomoże w popełnieniu samobójstwa.
W 2010 roku powstał biograficzny film o doktorze Kevorkianie, pod tytułem "Jack, jakiego nie znacie" produkcji HBO. W rolę kontrowersyjnego lekarza wcielił się Al Pacino, który za tę rolę otrzymał nagrodę Złotego Globu w kategorii „Najlepszy aktor w miniserialu lub filmie telewizyjnym”.
Kariera muzyczna.
Kevorkian był muzykiem i kompozytorem jazzowym. W 1999 roku stowarzyszenie Exit z siedzibą w Genewie zleciło dyrygentowi Davidowi Woodardowi przygotowanie utworów organowych Kevorkiana na zespół instrumentów dętych.

</doc>
<doc id="312155" url="https://pl.wikipedia.org/wiki?curid=312155" title="Hodonin">
Hodonin



</doc>
<doc id="312156" url="https://pl.wikipedia.org/wiki?curid=312156" title="Drohiczyn">
Drohiczyn



</doc>
<doc id="312157" url="https://pl.wikipedia.org/wiki?curid=312157" title="Holysov">
Holysov



</doc>
<doc id="312158" url="https://pl.wikipedia.org/wiki?curid=312158" title="Horazďovice">
Horazďovice



</doc>
<doc id="312159" url="https://pl.wikipedia.org/wiki?curid=312159" title="Horazdovice">
Horazdovice



</doc>
<doc id="312161" url="https://pl.wikipedia.org/wiki?curid=312161" title="Horni Plana">
Horni Plana



</doc>
<doc id="312162" url="https://pl.wikipedia.org/wiki?curid=312162" title="Michelle Rodriguez">
Michelle Rodriguez

Michelle Rodriguez, właśc. Mayte Michelle Rodriguez (ur. 12 lipca 1978 w San Antonio) – amerykańska aktorka filmowa i głosowa oraz scenarzystka.
Życiorys.
Urodzona jako córka Carmen Milady Rodriguez (pochodzącej z Dominikany) i Rafaela Rodrigueza (pochodzącego z Portoryko żołnierza US Army). Ma dwie przyrodnie siostry od strony ojca i dwóch braci: Oscara i Raula. Często wraz z rodziną zmieniała miejsce swego stałego pobytu – mieszkała na Dominikanie, w Jersey City, na Portoryko. Była wychowywana w rodzinie Świadków Jehowy.
Zdobyła popularność dzięki rolom w filmach: "Zbuntowana", "Szybcy i wściekli", "Resident Evil", "S.W.A.T. Jednostka Specjalna", "Avatar" i serialu "Zagubieni".

</doc>
<doc id="312163" url="https://pl.wikipedia.org/wiki?curid=312163" title="Horni Slavkov">
Horni Slavkov



</doc>
<doc id="312165" url="https://pl.wikipedia.org/wiki?curid=312165" title="Horsovsky Tyn">
Horsovsky Tyn



</doc>
<doc id="312166" url="https://pl.wikipedia.org/wiki?curid=312166" title="Hostinne">
Hostinne



</doc>
<doc id="312167" url="https://pl.wikipedia.org/wiki?curid=312167" title="Horice">
Horice



</doc>
<doc id="312168" url="https://pl.wikipedia.org/wiki?curid=312168" title="Obwód brzeski">
Obwód brzeski

Obwód brzeski (biał. Брэсцкая вобласць, trb. "Bresckaja wobłasć"; ros. Брестская область) – obwód Białorusi leżący w jej południowo-zachodniej części przy granicy z Polską i Ukrainą. Stolicą utworzonego w 1939 obwodu jest Brześć.
Geografia.
Obwód brzeski ma powierzchnię 32 786,44 km². Lasy zajmują powierzchnię 12 236,23 km², bagna 2558,94 km², obiekty wodne 842,40 km².
Historia.
Obwód został utworzony 4 grudnia 1939 r. dekretem Prezydium Rady Najwyższej ZSRR z części terytorium II Rzeczypospolitej okupowanego przez Armię Czerwoną w trakcie agresji ZSRR na Polskę i anektowanego następnie przez ZSRR (województwo poleskie i białostockie). Początkowo dzielił się na powiaty: brzeski, kobryński i prużański. W styczniu 1940 wprowadzono podział administracyjny na rejony: antopolski, bereski, brzeski, domaczewski, dywiński, hajnowski, kamieniecki, kleszczelski, kobryński, kosowski, małorycki, porozowski, prużański, różański, siemiatycki, szereszowski, wysoczański i żabinecki.
W 1944 rejony hajnowski, kleszczelski i siemiatycki powróciły do Polski, a porozowski włączono do obwodu grodzieńskiego. W 1954 w skład obwodu weszły tereny zlikwidowanych obwodów pińskiego oraz części baranowickiego, obecnie obejmuje on terytorium całego Polesia należącego w latach międzywojennych do Polski.
Podział administracyjny.
Obecnie obwód dzieli się na 16 rejonów:
Miasta.
Miasta powyżej 20 tysięcy mieszkańców:
Demografia.
Liczba ludności:

</doc>
<doc id="312169" url="https://pl.wikipedia.org/wiki?curid=312169" title=".an">
.an

.an – krajowa domena internetowa najwyższego poziomu przypisana dla stron internetowych z Bonaire, Curaçao, Saby, Sint Eustatius i Sint Maarten była aktywna od 1993 roku i administrowana przez Uniwersytet Antyli Holenderskich.
Wygaśnięcie.
Z dniem 30 grudnia 2010 nie jest w użyciu. Spowodowane jest to likwidacją terytorium autonomicznego Antyli Holenderskich. 31 grudnia 2013 domeny zaczęły być usuwane, a 31 października 2014 domena została całkowicie usunięta z głównych serwerów DNS.

</doc>
<doc id="312172" url="https://pl.wikipedia.org/wiki?curid=312172" title="Hrusovany nad Jevisovkou">
Hrusovany nad Jevisovkou



</doc>
<doc id="312173" url="https://pl.wikipedia.org/wiki?curid=312173" title="Evangeline Lilly">
Evangeline Lilly

Nicole Evangeline Lilly (ur. 3 sierpnia 1979 w Fort Saskatchewan w Albercie) – kanadyjska aktorka i modelka.
Popularność zapewnił jej serial "Lost". Wcieliła się w nim w postać uciekinierki Katherine „Kate” Austen. Za tę rolę była nominowana przez pięć kolejnych lat od 2005 do nagrody Saturna dla najlepszej aktorki. W sumie za tę rolę nominowana była w różnych konkursach i w różnych latach do 27 nagród. Kolejne nominacje miała za drugoplanową rolę w filmie "The Hurt Locker. W pułapce wojny", a także za rolę Tauriel w "".

</doc>
<doc id="312174" url="https://pl.wikipedia.org/wiki?curid=312174" title="Hradek">
Hradek



</doc>
<doc id="312175" url="https://pl.wikipedia.org/wiki?curid=312175" title=".ao">
.ao

.ao – krajowa domena internetowa najwyższego poziomu przypisana dla stron internetowych z Angoli, jest aktywna od 1995 roku i administrowana przez wydział inżynierii Uniwersytetu Agostinho Neto. 

</doc>
<doc id="312176" url="https://pl.wikipedia.org/wiki?curid=312176" title="Hradek nad Nisou">
Hradek nad Nisou



</doc>
<doc id="312177" url="https://pl.wikipedia.org/wiki?curid=312177" title="Hustopece">
Hustopece



</doc>
<doc id="312180" url="https://pl.wikipedia.org/wiki?curid=312180" title="Kendall Park">
Kendall Park

Kendall Park - jednostka osadnicza w hrabstwie Middlesex w stanie New Jersey w USA. Kendall Park należy do konglomeracji South Brunswick Township.

</doc>
<doc id="312181" url="https://pl.wikipedia.org/wiki?curid=312181" title="Ivanovice na Hane">
Ivanovice na Hane



</doc>
<doc id="312182" url="https://pl.wikipedia.org/wiki?curid=312182" title="Charlotte Brontë">
Charlotte Brontë

Charlotte Brontë (ur. 21 kwietnia 1816 w Thornton w hrabstwie West Yorkshire, zm. 31 marca 1855 w Haworth w hrabstwie West Yorkshire) – angielska powieściopisarka i poetka, najstarsza spośród trzech sióstr Brontë, których powieści zaliczane są do klasyki literatury angielskiej. 
Wspólnie z siostrami Emily Jane i Anną od wczesnych lat młodości pisała wiersze i opowiadania. Niewiele utworów z tego okresu zachowało się, w zasadzie tylko wierszowane wypowiedzi bohaterów opowieści. W 1846 roku Charlotte wydała kolekcję poezji, których autorstwo przypisuje się także jej siostrom. Wszystkie siostry były ukryte pod męskimi pseudonimami ("Poems by Currer, Ellis and Acton Bell"). Pseudonimy były tak wybrane, aby inicjały zgadzały się z inicjałami autorek. Natomiast powieść "Dziwne losy Jane Eyre" Charlotte napisała w 1847 roku pod pseudonimem Currer Bell.
Życiorys.
Charlotte urodziła się w 1816 roku w Thornton w hrabstwie West Yorkshire, jako pierwsze z trojga dzieci Marii i Patricka Brontë, pastora irlandzkiego pochodzenia. W 1820 roku rodzina przeprowadziła się do pobliskiego Haworth, gdzie ojciec Charlotte objął probostwo. Matka pisarki zmarła na nowotwór 15 września 1821 roku, pozostawiając pięć córek oraz syna pod opieką swej siostry Elizabeth Branwell. W sierpniu 1824 roku Charlotte wraz z siostrami: Emily, Marią oraz Elizabeth zostały wysłane do szkoły dla córek pastorów (The Clergy Daughters' School) w Cowan Bridge w hrabstwie Lancashire (w "Dziwnych losach Jane Eyre" szkoła ta przedstawiona jest jako Lowood School). Złe warunki panujące w szkole miały szkodliwy wpływ na zdrowie i rozwój fizyczny Charlotte, a także przyczyniły się do śmierci dwóch starszych sióstr pisarki: Marii (ur. 1814) oraz Elizabeth (ur. 1815), które zmarły na gruźlicę w czerwcu 1825 roku – krótko po tym, jak ojciec zabrał je ze szkoły. 
Już w dzieciństwie Charlotte, wraz ze swym bratem Branwellem, pisała opowiadania, których akcja rozgrywała się w mitycznej krainie Angrii.
W 1842 roku Charlotte i Emily wyjechały do Brukseli, by zapisać się do szkoły z internatem prowadzonej przez Constantina Hegera (1809–1896) i jego żonę Claire Zoé Parent Heger (1814–91). W zamian za wyżywienie i naukę Charlotte udzielała lekcji języka angielskiego, a Emily uczyła muzyki. Pobyt w szkole Hegera przerwała śmierć ich ciotki Elizabeth Branwell, która sprawowała opiekę nad rodzeństwem Brontë. W styczniu 1843 roku Charlotte postanowiła wrócić do Brukseli i podjąć pracę nauczycielki w szkole Hegera. Jednak kolejny pobyt w Brukseli nie był dla pisarki udany. Charlotte była samotna, tęskniła za domem oraz zbyt mocno przywiązała się do Constantina Hegera. W styczniu 1844 roku wróciła do Haworth, a doświadczenia z pobytu w Brukseli były dla niej inspiracją przy pisaniu powieści "The Professor" i "Villette". 
W czerwcu 1854 roku Charlotte wyszła za Arthura Bell Nichollsa, wikariusza z parafii jej ojca. Wkrótce po ślubie pisarka zaszła w ciążę, jednak 31 marca 1855 roku zmarła wraz ze swym nienarodzonym dzieckiem. Według oficjalnej wersji przyczyną śmierci pisarki była gruźlica, lecz biografowie sądzą, że prawdziwym powodem było odwodnienie lub niedożywienie spowodowane przez nadmierne nudności i wymioty występujące u kobiet w ciąży.
Twórczość.
W języku polskim ukazały się wszystkie powieści Charlotte Brontë. Ponadto wydano też biografie rodziny Brontë:
oraz wydano trzy książki poświęcone samej autorce:
W 1966 roku Jean Rhys napisała prequel do powieści "Dziwne losy Jane Eyre" pt. "Szerokie Morze Sargassowe".
Kontrowersje.
W książce "Charlotte Bronte i jej siostry śpiące" Eryk Ostrowski, bazując głównie na analizie samych tekstów literackich, stawia tezę, iż autorką wszystkich dzieł sióstr Brontë była właśnie Charlotte. Autor sugeruje, że Charlotte przypisała autorstwo kilku swoich powieści młodszym siostrom, aby zabezpieczyć ich egzystencję materialną na wypadek śmierci ojca.

</doc>
<doc id="312183" url="https://pl.wikipedia.org/wiki?curid=312183" title="Ivancice">
Ivancice



</doc>
<doc id="312184" url="https://pl.wikipedia.org/wiki?curid=312184" title="Stanisław Radziszowski">
Stanisław Radziszowski

Stanisław Radziszowski (ur. 7 czerwca 1953 w Gdańsku) – od 1985 roku jest profesorem informatyki na Politechnice w Rochester w Stanach Zjednoczonych. 
Profesor Radziszowski jest autorytetem w dziedzinie liczb Ramseya, jego artykuł "Small Ramsey Numbers" publikowany w Electronic Journal of Combinatorics jest podstawową bazą danych tej teorii.
W 1995 wraz z Brendanem McKay wyznaczył liczbę R(4,5), co jest uważane za jego najbardziej spektakularny sukces.
Życiorys.
Profesor Radziszowski urodził się w Gdańsku, stopień doktora uzyskał na Uniwersytecie Warszawskim, pracował również na Narodowym Uniwersytecie Autonomicznym Meksyku.

</doc>
<doc id="312185" url="https://pl.wikipedia.org/wiki?curid=312185" title=".aq">
.aq

.aq – krajowa domena internetowa najwyższego poziomu przypisana dla stron internetowych organizacji związanych z Antarktydą, jest aktywna od 1992 roku i administrowana przez 2Day Internet Limited, która mieści się w Nowej Zelandii.

</doc>
<doc id="312186" url="https://pl.wikipedia.org/wiki?curid=312186" title="Jablonne nad Orlici">
Jablonne nad Orlici



</doc>
<doc id="312188" url="https://pl.wikipedia.org/wiki?curid=312188" title="Jablonne v Podjestedi">
Jablonne v Podjestedi



</doc>
<doc id="312189" url="https://pl.wikipedia.org/wiki?curid=312189" title="Janovice nad Uhlavou">
Janovice nad Uhlavou



</doc>
<doc id="312190" url="https://pl.wikipedia.org/wiki?curid=312190" title=".ar">
.ar

.ar – krajowa domena internetowa najwyższego poziomu przypisana dla stron internetowych z Argentyny, jest aktywna od 1987 roku i administrowana przez NIC Argentina. 
Informacje dodatkowe.
Pomimo że rejestrować można jedynie domeny na trzecim poziomie, istnieje kilka domen na poziomie drugim:

</doc>
<doc id="312192" url="https://pl.wikipedia.org/wiki?curid=312192" title="Janske Lazne">
Janske Lazne



</doc>
<doc id="312194" url="https://pl.wikipedia.org/wiki?curid=312194" title="Josh Holloway">
Josh Holloway

Josh Holloway właściwie Joshua Lee Holloway (ur. 20 lipca 1969 w San Jose, w stanie Kalifornia) – amerykański aktor telewizyjny i filmowy. Występował w roli Sawyera w serialu "Zagubieni".
Życiorys.
Wczesne lata.
Urodził się w rodzinie mieszkającej w Północnej Kalifornii, w okolicy Doliny Krzemowej jako drugi syn pielęgniarki i geodety. Jest pochodzenia holenderskiego i szkockiego. W 1971, kiedy miał dwa lata, jego rodzina przeniosła się do Pasma Błękitnego w stanie Georgia. Dorastał wraz z siostrą i trojgiem braci we Free Home, w stanie Georgia. Ukończył Free Home Elementary w Hrabstwie Cherokee i Cherokee High School w Canton. Jego pierwszą pracą było zabijanie kur na farmie. Studiował na Uniwersytecie Stanowym Georgia w Athens-Clarke County. Odniósł sukces jako model podróżujący po Europie i Ameryce Północnej, zanim osiedlił się w Los Angeles.
Kariera.
Pracował jako model dla takich marek jak Dolce &amp; Gabbana, Calvin Klein i Donna Karan. Po raz pierwszy przed kamery telewizyjne trafił jako złodziej plecaka w teledysku zespołu Aerosmith do piosenki „Cryin’” (1993) z Alicią Silverstone i Stephenem Dorffem. Potem pojawił się gościnnie w serialu Warner Bros. "Anioł ciemności" ("Angel", 1999) oraz serialach CBS "Strażnik Teksasu" ("Walker, Texas Ranger", 2001), "" ("CSI: Crime Scene Investigation", 2003) i "Agenci NCIS" ("Navy NCIS: Naval Criminal Investigative Service", 2004). 
Na kinowym ekranie zadebiutował w roli psychopatycznego porzuconego kochanka w dreszczowcu "Kamienne serce" ("Cold Heart", 2001) u boku Nastassji Kinski i Jeffa Fahey. 
Międzynarodowa sława przyszła wraz z telewizyjną kreacją Jamesa „Sawyera” Forda w serialu przygodowym ABC "Zagubieni" ("Lost", 2004-2010), za którą wraz z całą obsadą odebrał nagrodę Gildii Aktorów Ekranowych, zdobył nominację do nagrody Saturna i dwukrotnie był nominowany do nagrody Teen Choice. 
Grał w komedii romantycznej "Tylko spokojnie" ("Stay Cool", 2009) z Hilary Duff i filmie sensacyjnym "" (2011). W serialu CBS "Intelligence" (2014) wystąpił jako Gabriel Vaughn, były żołnierz służb specjalnych, któremu wszczepiono chip nowej generacji, który umożliwia mu podpinanie się do sieci danych. 
W 2005 roku znalazł się na liście pięćdziesięciu najpiękniejszych ludzi świata magazynu „People”.
Życie prywatne.
W dniu 1 października 2004 poślubił Indonezyjkę Yessicę Kumalę, z którą zamieszkał na wyspie Oʻahu na Hawajach, gdzie kręcony był serial "Zagubieni". Mają dwójkę dzieci: córkę Javę Kumalę (ur. 9 kwietnia 2009) i syna Huntera Lee (ur. 2014).

</doc>
<doc id="312195" url="https://pl.wikipedia.org/wiki?curid=312195" title="Jaromer">
Jaromer



</doc>
<doc id="312196" url="https://pl.wikipedia.org/wiki?curid=312196" title="Jesenik">
Jesenik



</doc>
<doc id="312197" url="https://pl.wikipedia.org/wiki?curid=312197" title="Jevicko">
Jevicko



</doc>
<doc id="312198" url="https://pl.wikipedia.org/wiki?curid=312198" title=".as">
.as

.as – krajowa domena internetowa najwyższego poziomu przypisana dla stron internetowych z wysp Samoa Amerykańskie, jest aktywna od 1997 roku i administrowana przez AS Domain Registry. 
Informacje dodatkowe.
Domena .as jest często wykorzystywana przez podmioty spoza Samoa Amerykańskiego. "AS" oraz "A/S" często występuje w nazwach firm z Norwegii i Danii. W związku z tym firmy z tych krajów często korzystają z tej domeny. "AS" jest również angielskim słowem i jest często wykorzystywana do tworzenia ciekawych adresów, takich jak np. se.as ( – morza).

</doc>
<doc id="312200" url="https://pl.wikipedia.org/wiki?curid=312200" title="Jindrichuv Hradec">
Jindrichuv Hradec



</doc>
<doc id="312201" url="https://pl.wikipedia.org/wiki?curid=312201" title="Kamenicky Senov">
Kamenicky Senov



</doc>
<doc id="312203" url="https://pl.wikipedia.org/wiki?curid=312203" title="Kardasova Recice">
Kardasova Recice



</doc>
<doc id="312204" url="https://pl.wikipedia.org/wiki?curid=312204" title="Kaznejov">
Kaznejov



</doc>
<doc id="312205" url="https://pl.wikipedia.org/wiki?curid=312205" title="Kasperske Hory">
Kasperske Hory



</doc>
<doc id="312206" url="https://pl.wikipedia.org/wiki?curid=312206" title="Kdyne">
Kdyne



</doc>
<doc id="312208" url="https://pl.wikipedia.org/wiki?curid=312208" title="Kojetin">
Kojetin



</doc>
<doc id="312210" url="https://pl.wikipedia.org/wiki?curid=312210" title="Koprivnice">
Koprivnice



</doc>
<doc id="312211" url="https://pl.wikipedia.org/wiki?curid=312211" title="Kostelec na Hane">
Kostelec na Hane



</doc>
<doc id="312212" url="https://pl.wikipedia.org/wiki?curid=312212" title="Kostelec nad Orlici">
Kostelec nad Orlici



</doc>
<doc id="312213" url="https://pl.wikipedia.org/wiki?curid=312213" title="Kozlany">
Kozlany



</doc>
<doc id="312215" url="https://pl.wikipedia.org/wiki?curid=312215" title="Kraliky">
Kraliky



</doc>
<doc id="312217" url="https://pl.wikipedia.org/wiki?curid=312217" title="Mönchengladbach">
Mönchengladbach

Mönchengladbach (do 1960 "München-Gladbach", "M. Gladbach") – miasto na prawach powiatu w Niemczech, w kraju związkowym Nadrenia Północna-Westfalia, w rejencji Düsseldorf. Leży 70 m n.p.m.
Gospodarka.
Przemysł tekstylny dominował przez wiele lat gospodarkę w mieście. W dzisiejszych czasach istnieją przede wszystkim przedsiębiorstwa zajmujące się marketingiem wyrobów tekstylnych. Drugą gałęzią gospodarki jest budowa maszyn (przede wszystkim tekstylnych) i przemysł elektrotechniczny.
Sport.
Borussia Mönchengladbach – klub piłkarski założony w 1900 roku, 5-krotny Mistrz Niemiec, 3-krotny zdobywca Pucharu Niemiec oraz 2-krotny Zwycięzca Pucharu UEFA. Mönchengladbach był organizatorem Mistrzostw Świata w hokeju na trawie w 2006 r.
Współpraca.
Miejscowości partnerskie:

</doc>
<doc id="312218" url="https://pl.wikipedia.org/wiki?curid=312218" title="Kunstat">
Kunstat



</doc>
<doc id="312219" url="https://pl.wikipedia.org/wiki?curid=312219" title="Kurim">
Kurim



</doc>
<doc id="312220" url="https://pl.wikipedia.org/wiki?curid=312220" title="Kynsperk nad Ohri">
Kynsperk nad Ohri



</doc>
<doc id="312221" url="https://pl.wikipedia.org/wiki?curid=312221" title="Mlada Boleslav">
Mlada Boleslav



</doc>
<doc id="312222" url="https://pl.wikipedia.org/wiki?curid=312222" title="Nove Mesto nad Metuji">
Nove Mesto nad Metuji



</doc>
<doc id="312223" url="https://pl.wikipedia.org/wiki?curid=312223" title="Iguacu">
Iguacu



</doc>
<doc id="312224" url="https://pl.wikipedia.org/wiki?curid=312224" title="Metro w Pjongjangu">
Metro w Pjongjangu

Metro w Pjongjangu (kor. 평양 지하철도) – system kolei podziemnej w Pjongjangu, stolicy Korei Północnej. Funkcjonuje on od 1973 roku i składa się z 16 stacji. Jest to najgłębszy system metra na świecie - stacje są położone na głębokości 110 metrów. Nie posiada on odcinków naziemnych. Dzienna liczba pasażerów szacowana jest od 300 tysięcy do 700 tysięcy.
Składa się on z dwóch linii: linia "Ch'ŏllima" przebiegającej od stacji "Kwangbok" na południowym zachodzie do stacji "Rakwon" położonej na północnym wschodzie, a linia "Hyŏksin" biegnie na północ od stacji "Puhung", wzdłuż brzegu rzeki Taedong-gang do stacji "Pulgŭnbyŏl". Linie przecinają się na stacji "Chŏnu".
Budowę metra rozpoczęto w 1968 roku. Podczas budowy tunelu pod rzeką Taedong-gang wydarzył się wypadek, w którym według niektórych źródeł zginęło 100 robotników. Budowę tego tunelu porzucono i nigdy nie został on ukończony. Metro przebiega dziś wyłącznie na zachodnim brzegu rzeki. Ostatni odcinek metra ("Ponghwa"-"Puhung") oddano w 1987 roku.
Jest to najtańszy system metra na świecie - jeden przejazd kosztuje 5 wonów północnokoreańskich (ok. 2 grosze).
Sieć.
Sieć metra składa się z dwóch linii o rozstawie szyn 1435 mm:
Nazwy przystanków nie mają powiązania z ich lokalizacją – odnoszą się głównie do haseł komunistycznej rewolucji północnokoreańskiej ("Zwycięstwo", "Jedność" itp.).
Cała sieć znajduje się pod ziemią. Metro w Pjongjangu wzorowane jest na metrze moskiewskim (stacje na dużej głębokości 20-100 metrów, duże odległości między przystankami, socrealistyczny wystrój stacji). W razie wojny stacje metra mogą służyć za schrony.
Pociągi kursują z maksymalną częstotliwością co 2 minuty w godzinach szczytu i 5-7 minut poza szczytem. Metro jest czynne od godziny 5.00 do 23.00.
Według niektórych źródeł, oprócz metra dla obywateli mieszkających w stolicy, istnieje drugi, niezależny od publicznego systemu metra prywatny, tylko dla rządu i najwyższych urzędników.
Tabor.
Początkowo eksploatowane były chińskie pociągi typu DK4 wyprodukowane w fabryce w Changchun w latach 1972-1973 (władze północnokoreańskie utrzymywały, że były to produkty krajowe). Ostatecznie zostały one wycofane w 1998 roku i sprzedane do Chin, gdzie podjęto ich eksploatację na linii 13. metra w Pekinie.
Od roku 1998 eksploatowane są wagony dwóch typów sprowadzone z metra w Berlinie:
Wagony odmalowano na kolor czerwono-kremowy, a wewnątrz rozmieszczono portrety Kim Ir Sena i Kim Dzong Ila. Obecnie wagony typu G-I nie wyjeżdżają na trasy.

</doc>
<doc id="312225" url="https://pl.wikipedia.org/wiki?curid=312225" title="Orlova">
Orlova



</doc>
<doc id="312226" url="https://pl.wikipedia.org/wiki?curid=312226" title="Cerveny Kostelec">
Cerveny Kostelec



</doc>
<doc id="312228" url="https://pl.wikipedia.org/wiki?curid=312228" title="Ceska Lipa">
Ceska Lipa



</doc>
<doc id="312229" url="https://pl.wikipedia.org/wiki?curid=312229" title="Ceska Skalice">
Ceska Skalice



</doc>
<doc id="312230" url="https://pl.wikipedia.org/wiki?curid=312230" title="Ceska Trebova">
Ceska Trebova



</doc>
<doc id="312231" url="https://pl.wikipedia.org/wiki?curid=312231" title="Ceske Velenice">
Ceske Velenice



</doc>
<doc id="312232" url="https://pl.wikipedia.org/wiki?curid=312232" title="Cesky Dub">
Cesky Dub



</doc>
<doc id="312233" url="https://pl.wikipedia.org/wiki?curid=312233" title="Cesky Krumlov">
Cesky Krumlov



</doc>
<doc id="312236" url="https://pl.wikipedia.org/wiki?curid=312236" title="Fsspx">
Fsspx



</doc>
<doc id="312237" url="https://pl.wikipedia.org/wiki?curid=312237" title="Wstrząs kardiogenny">
Wstrząs kardiogenny

Wstrząs kardiogenny to zespół objawów związany z niedokrwieniem lub niedotlenieniem narządów i tkanek, powstający wskutek obniżenia rzutu serca spowodowanego ciężką jego dysfunkcją, zazwyczaj skojarzony z hipowolemią i oligurią.

</doc>
<doc id="312238" url="https://pl.wikipedia.org/wiki?curid=312238" title="FSSPX">
FSSPX



</doc>
<doc id="312241" url="https://pl.wikipedia.org/wiki?curid=312241" title="Kendall">
Kendall

Miejscowości w Stanach Zjednoczonych:
Gminy w Stanach Zjednoczonych:
Hrabstwa w Stanach Zjednoczonych:

</doc>
<doc id="312248" url="https://pl.wikipedia.org/wiki?curid=312248" title="Monchengladbach">
Monchengladbach



</doc>
<doc id="312249" url="https://pl.wikipedia.org/wiki?curid=312249" title="Jay-Z">
Jay-Z

Jay-Z (zapis stylizowany: JAY-Z) właśc. Shawn Corey Carter (ur. 4 grudnia 1969) – amerykański raper i przedsiębiorca.
Uważany za jednego z najważniejszych artystów hip-hopowych wszech czasów oraz jednego z „najlepszych artystów dekady 2000–2009” według redakcji "Billboardu". Uznany został też za piątego najlepszego artystę solowego oraz czwartego najlepszego rapera na listach sporządzanych przez magazyn. Dwa jego albumy, "Reasonable Doubt" (1996) i "The Blueprint" (2001), na przestrzeni lat zyskały status klasyków gatunku; oba zostały umieszczone na liście 500 albumów wszech czasów magazynu "Rolling Stone", zajmując kolejno: 248. i 464. miejsce. Jako raper pobił rekord Elvisa Presleya i stał się artystą z największą liczbą albumów w historii, które zadebiutowały na szczycie "Billboard" 200. Jego albumy rozeszły się w niemalże 50 milionach egzemplarzy, zaś sam artysta zdobył 21 nagród Grammy.
Współwłaściciel The 40/40 Club i drużyny NBA Brooklyn Nets, a także kreator linii odzieżowej Rocawear. Były dyrektor generalny Def Jam Recordings, jeden z trzech założycieli Roc-A-Fella Records oraz założyciel Roc Nation. Uznawany za jednego z najlepiej zarabiających artystów oraz przedsiębiorców w Stanach Zjednoczonych, z majątkiem szacowanym na ponad miliard dolarów. W 2010 "Forbes" umieścił go na 15. miejscu listy najbardziej wpływowych postaci show-biznesu, z rocznym zarobkiem w wysokości 63 milionów dolarów. Według prognoz magazynu, w 2015 mógł znaleźć się na liście "Forbes 400", prezentującej 400 najbogatszych postaci w Stanach Zjednoczonych.
4 kwietnia 2008 poślubił Beyoncé Knowles.
W 2021 został wprowadzony do Rock and Roll Hall of Fame.
Wczesne życie.
Wywodzi się z nowojorskiego Brooklynu, gdzie w Marcy Houses wychowywała go matka, Gloria Carter, gdyż ojciec opuścił rodzinę. W wieku 12 lat postrzelił swojego brata w ramię, gdyż ten chciał mu ukraść biżuterię.
Uczęszczał do Eli Whitney High School z innym raperem, AZ, dopóki szkoła nie została zamknięta. Kontynuował naukę w George Westinghouse Career and Technical Education High School, gdzie poznał Notoriousa B.I.G. oraz Busta Rhymesa, i Trenton Central High School w Trenton w stanie New Jersey, której nie ukończył. W jego tekstach znajdują się odniesienia, jakoby w młodości miał zajmować się handlem kokainą.
Według jego matki młody Jay-Z budził rodzeństwo nocą przez wygrywanie melodii na kuchennym stole, dlatego Gloria Carter zdecydowała się kupić mu na urodziny radiomagnetofon, rozwijając jego zainteresowanie muzyką. Jay-Z zaczął freestyle’ować, pisać teksty i naśladować muzykę popularnych wtedy artystów. W sąsiedztwie Carter znany był jako „Jazzy”, a nazwa ta ewoluowała do jego pseudonimu scenicznego, „Jay-Z”, który jednocześnie nawiązywał do jego muzycznego mentora, Jaz-O, a także linii metra J/Z, obejmującej stację Marcy Avenue.
Jay-Z przyznał, że przełomowym okresem w jego życiu był czas, gdy uczęszczając do szóstej klasy, odkrył w sobie miłość do słów: „Wychowałem się na Brooklynie. Klasy pękały w szwach. W szóstej klasie mieliśmy nauczycielkę, pannę Lowden. Chyba coś we mnie dostrzegła, bo poświęciła mi uwagę i przekazała miłość do słów. Zabawne, jak niewiele trzeba, wystarczy trochę uwagi. Zabrała nas też na wycieczkę do swojego domu. Wcześniej całym moim światem była dzielnica. Niczego więcej nie widziałem. A tego dnia zobaczyłem całkiem inny świat, który pobudził moją wyobraźnię. To były drobiazgi. W lodówce miała dystrybutor do lodu – wiecie, taki że się naciska i wylatuje woda z lodem. Byłem tym ogromnie zadziwiony. Mówiłem sobie: chcę mieć coś takiego”. Następnie dodał: „Nauczycielka w szóstej klasie powiedziała: 'Wiesz co, bystrzak z ciebie’. I ja jej uwierzyłem. Powiedziałem sobie: 'Przecież bystrzak ze mnie, nie?'. Ona dała mi szansę, zapaliła iskierkę w mojej głowie”.
Słyszany jest na kilku utworach Jaz-O z przełomu lat 80. i 90., w tym „The Originators” i „Hawaiian Sophie”. Jay-Z brał również udział w kilku rapowych bitwach z LL Cool J, które wygrał, na początku lat 90. Artysta stał się po raz pierwszy znany szerokiej publiczności dzięki gościnnemu udziałowi w utworze „Show and Prove” Big Daddy’ego Kane’a. Jay-Z uznawany był ówcześnie za jego hypemana, jednak sam Kane wytłumaczył, że nie wypełniał on roli tradycyjnego hypemana, tylko „pojawiał się na scenie w roli cameo. Kiedy schodziłem ze sceny, żeby zmienić strój Jay-Z i Positive K freestyle’owali, dopóki nie wróciłem”. Następnie Jay-Z wziął udział w nagraniu „Da Graveyard” Big L oraz „Time to Build” Mic Geronimo. Jego pierwszym oficjalnym singlem był „I Can’t Get With That”, do którego nakręcono również wideoklip.
Kariera muzyczna.
1996–97: "Reasonable Doubt" i "In My Lifetime, Vol. 1".
Na początku profesjonalnej kariery muzycznej, kiedy żadna wytwórnia nie chciała podpisać kontraktu, Jay-Z, Damon Dash i Kareem Biggs stworzyli Roc-A-Fella Records jako ich własną niezależną wytwórnię. Po zawarciu umowy z Priority na dystrybucję materiału, Jay-Z wydał swój debiutancki album, "Reasonable Doubt", w 1996 roku. Wśród twórców beatów byli m.in.: DJ Premier i Clark Kent, a gościnnie na jednej ze ścieżek udzielił się The Notorious B.I.G. Płyta, mimo że uplasowała się na dopiero 23. miejscu "Billboard" 200, uzyskała platynowy status i spotkała się z dobrymi opiniami krytyków. "Rolling Stone" umieścił ją na 248. pozycji listy 500 albumów wszech czasów.
W 1997 roku Jay-Z podpisał nową umowę z Def Jam i wydał "In My Lifetime, Vol. 1". Producentem wykonawczym albumu, który sprzedał się lepiej niż poprzednik, był Sean Combs. Raper przyznał później, że "In My Lifetime, Vol. 1" została zarejestrowana podczas jednego z najgorszych okresów w jego życiu, kiedy przeżywał śmierć bliskiego przyjaciela, Notoriousa B.I.G. Płyta była również personalnym odkryciem siebie dla artysty, gdyż piosenki na niej zawarte opowiadały o ciężkich czasach dorastania. Podobnie, jak poprzednik, tak i ten album uzyskał w Stanach Zjednoczonych platynowy status.
1998–2000: "Vol. 2...", oskarżenia kryminalne i sukces.
W 1998 roku Jay-Z wydał "Vol. 2... Hard Knock Life", z którego pochodził największy hit w jego ówczesnej karierze, „Hard Knock Life (Ghetto Anthem)”. Wśród producentów albumu byli m.in.: Swizz Beatz, Ruff Ryders, Timbaland, DJ Premier, Erick Sermon i Kid Capri. Inne single pochodzące z płyty, które zajęły miejsca na listach przebojów, to „Can I Get A...” z udziałem Ja Rule’a oraz Amil, a także „Nigga What, Nigga Who”, również nagrany z Amil. "Vol. 2... Hard Knock Life" był jednym z najpopularniejszych komercyjnie albumów Jaya-Z, pokrywając się w Stanach Zjednoczonych pięciokrotną platyną za sprzedaż powyżej pięciu milionów kopii. Płyta wygrała nagrodę Grammy, jednak raper zbojkotował ceremonię, protestując przeciw temu, że DMX nie otrzymał nominacji.
W 1999 roku Jay-Z wydał "Vol. 3... Life and Times of S. Carter", który rozszedł się w ponad trzech milionach egzemplarzy. W międzyczasie raper został oskarżony o pchnięcie nożem producenta Lance’a Rivery, czego przyczyną mogło być bootlegowanie "Vol. 3... Life and Times of S. Carter" przez Riverę. Do wydarzenia miało dojść 9 grudnia na przyjęciu z okazji wydania debiutanckiego albumu Q-Tipa w (nieistniejącym już) Kit Kat Klubie na nowojorskim Times Square. Współpracownicy Jaya-Z zostali oskarżeni o wywołanie zamieszek w klubie, co raper wykorzystał, aby zaatakować Riverę w brzuch nożem. Jay-Z zaprzeczył incydentowi i nie przyznał się do winy, gdy sędzia wygłosił akt oskarżenia. Prawnicy rapera tłumaczyli, że nie było go w pobliżu Rivery, co potwierdzał świadek oraz materiał wideo z klubu, ukazujący, gdzie znajdował się Jay-Z podczas zamieszek. Jednakże później przyznał się do wykroczenia, co spowodowało, że został mu przydzielony trzyletni nadzór kuratorski.
W 2000 roku ukazał się "", który początkowo miał być kompilacyjnym albumem artystów z Roc-A-Fella, jednak ostatecznie okazał się kolejnym solowym wydawnictwem Jaya-Z. Płyta pomogła wypromować początkujących producentów: The Neptunes, Just Blaze, Kanye Westa i Binka, zaś sama sprzedała się ponad dwumilionowym nakładzie w Stanach Zjednoczonych.
2001–02: Konflikt z Nasem, "The Blueprint" i "The Blueprint²".
W 2001 roku Jay-Z wykonał podczas Summer Jam utwór „Takeover”, w którym zaatakował rapera Prodigy, z którym pozostawał w konflikcie. Jednak ostatni wers piosenki odnosił się również do innego rapera, Nasa, który z kolei skrytykował jego podopiecznego Memphis Bleek’a wcześniej, w „Nastradamus”. Nas odpowiedział dissem „Ether”, podczas gdy Jay-Z dodał do „Takeover” kolejny wers, który rozpoczął konflikt między dwójką.
Jay-Z wydał po tym swój szósty album, "The Blueprint", uznany przez wielu krytyków za jeden z klasyków gatunku; płyta otrzymała „perfekcyjną ocenę – XXL” od magazynu "XXL", zaś "The Source" przyznał jej pięć mikrofonów, równoznacznych z pięcioma gwiazdkami – ocenę oznaczającą, według magazynu, album „najwyższej klasy”. W 2003 roku "The Blueprint" umieszczony został na 464. miejscu listy 500 albumów wszech czasów według "Rolling Stone". Siedem lat później Pitchfork wyróżnił go jako 5. najlepszy album dekady 2000–2009. "The Blueprint", który ukazał się 11 września 2001 roku, w dniu tragicznych zamachów terrorystycznych, zdołał zadebiutować na 1. pozycji "Billboard" 200, rozchodząc się w pierwszym tygodniu w ponad 427 000 kopii. Album uzyskał status trzykrotnej platyny w Stanach Zjednoczonych. "The Blueprint", jak przyznał Jay-Z, powstał w zaledwie dwa dni. Eminem był jedynym gościem na płycie, produkując oraz rapując w „Renegade”.
Kolejnym albumem Jaya-Z był dwudyskowy "", wydany w 2002 roku. Płyta zadebiutowała na szczycie "Billboard" 200, rozchodząc się w pierwszym tygodniu w 545 000 egzemplarzy. W sumie album sprzedał się w Stanach Zjednoczonych w ponad trzech milionach kopii. "The Blueprint²: The Gift &amp; The Curse" ukazał się również w jednodyskowej wersji, pozbawionej połowy utworów i zatytułowanej "The Blueprint 2.1". Wśród piosenek pochodzących z albumu są m.in.: „Excuse Me Miss”, „’03 Bonnie &amp; Clyde” z udziałem Beyoncé Knowles, „Guns &amp; Roses” z udziałem Lenny’ego Kravitza, „Hovi Baby”, „A Dream” z udziałem Faith Evans oraz „The Bounce” z udziałem Kanye Westa. Z kolei "The Blueprint 2.1" zawiera kilka dodatkowych utworów, które nie pojawiły się na "The Blueprint²: The Gift &amp; The Curse", w tym „Stop”, „La La La (Excuse Me Again)”, „What They Gonna Do, Part II” i „Beware”.
2003–05: "The Black Album" i "Collision Course".
Po powrocie z podróży do południowej Francji, podczas otwarcia pierwszego 40/40 Club, Jay-Z ogłosił, że rozpoczął prace nad siódmym albumem studyjnym, "The Black Album". Wśród producentów płyty byli m.in.: Just Blaze, The Neptunes, Kanye West, Timbaland, Eminem, DJ Quik, 9th Wonder i Rick Rubin, a do najpopularniejszych piosenek z płyty zaliczały się: „What More Can I Say”, „Dirt Off Your Shoulder”, „Change Clothes” oraz „99 Problems”. "Black Album" rozszedł się w ponad trzech milionach kopii w Stanach Zjednoczonych.
25 listopada 2003 roku Jay-Z zagrał koncert w Madison Square Garden, wokół którego skupił się później film "Fade to Black". Występ ten jednocześnie celebrował przejście rapera na „emeryturę” muzyczną, a wszystkie zebrane środki przekazane zostały na cele charytatywne. Gościnnie na scenie pojawili się wtedy: The Roots, Missy Elliott, Memphis Bleek, Beanie Siegel, Freeway, Mary J. Blige, Beyoncé, Twista, Ghostface Killah, Foxy Brown, Pharrell i R. Kelly, ze specjalnym udziałem Volettz Wallace oraz Afeni Shakur, matek Notoriousa B.I.G i Tupaca Shakura. Podczas gdy Jay-Z postanowił przejść na emeryturę od wydawania nowych albumów studyjnych, zaczął uczestniczyć w różnych projektach; ukazała się jego płyta kompilacyjna oraz koncertował z R. Kellym i Linkin Park.
W 2004 roku Jay-Z współpracował z rockową grupą Linkin Park. Projekt nazwany został "Collision Course" i składał się z minialbumu oraz DVD, stanowiącego zapis dokumentujący prace. Wśród nagranych wspólnie piosenek były „Dirt Off Your Shoulder/Lying From You”, „Jigga What/Faint” oraz „Numb/Encore”. „Numb/Encore” otrzymała nagrodę Grammy dla najlepszej rapowej/śpiewanej kolaboracji i została wykonana przez Linkin Park podczas ceremonii. Do grupy na scenie dołączył wtedy gościnnie Paul McCartney i dodał kilka wersów utworu „Yesterday”. Album rozszedł się w Stanach Zjednoczonych w ponad milionie kopii. Jay-Z był producentem wykonawczym debiutanckiej płyty Fort Minor, "The Rising Tied".
Kilka miesięcy później Jay-Z został dyrektorem Def Jam Records, zarządzając jednocześnie Roc-A-Fella Records. Sytuacja ta doprowadziła do konfliktów między raperem i Damonem Dashem na temat rządów w Roc-A-Fella. Kłótnie między Jayem-Z, Dashem i Biggsem spowodowały rozpad wspólnych interesów i byli partnerzy biznesowi oskarżali się nawzajem w mediach.
2005–07: „I Declare War”, "Kingdom Come" i "American Gangster".
27 października 2005 roku Jay-Z był główną gwiazdą dorocznego koncertu nowojorskiego radia Power 105.1. Występ miał tytuł „I Declare War”, co wywołało spekulacje w mediach, komu raper może deklarować wojnę. Podejrzewano, że może on ustosunkować się do artystów, którzy atakowali go w tekstach swoich piosenek. Motywem przewodnim koncertu była pozycja Jaya-Z jako dyrektora i CEO Def Jam, a wśród artystów, którzy gościnnie pojawili się na scenie byli m.in.: Ne-Yo, Teairra Marí, T.I., Young Jeezy, Akon, Kanye West, Paul Wall, The Lox i Diddy.
Pod koniec koncertu Jay-Z zaskoczył wszystkich zgromadzonych; zażegnany został bowiem konflikt rapera z Nasem. Dwójka podała sobie dłonie i wspólnie wykonali na scenie mieszankę „Dead Presidents” Jaya-Z z „The World is Yours” Nasa.
21 listopada 2006 roku Jay-Z powrócił z albumem "Kingdom Come". Na początku października do Internetu wyciekł singel „Show Me What You Got”, po czym zyskał dużą popularność w stacjach radiowych mimo braku oficjalnej premiery, co spowodowało, że sprawą zajęło się FBI. Wśród producentów płyty byli m.in.: Just Blaze, Pharrell, Kanye West, Dr. Dre i Chris Martin z zespołu Coldplay (utwór „Beach Chair”). W pierwszym tygodniu album rozszedł się w 680 000 kopii, zaś w sumie sprzedał się w ponad dwóch milionach egzemplarzy w Stanach Zjednoczonych.
Dziesiąta płyta artysty, "American Gangster", ukazała się 6 listopada 2007 roku. Inspiracją do jej nagrania był film Ridleya Scotta o tym samym tytule, w którym wystąpił przyjaciel rapera, Denzel Washington. Na albumie Jay-Z przedstawia swoje życie w korelacji do filmu. W teledysku do pochodzącej z niego piosenki „Blue Magic” pojawia się walizka pełna banknotów 500 euro, co profesor Rawi Abdelal z Harvard Business School nazwał „punktem zwrotnym w odpowiedzi amerykańskiej popkultury na globalizację”. Album rozszedł się w Stanach Zjednoczonych w ponad milionie kopii.
24 grudnia 2007 roku Jay-Z stwierdził, że nie będzie dłużej pełnił funkcji dyrektora Def Jam, a 1 stycznia 2008 roku ostatecznie opuścił stanowisko. W 2010 roku wyjaśnił powód swojej decyzji: „Przez długie lata wystarczyła jedna przebojowa płyta, by móc spać spokojnie. Ale wtedy nie było jeszcze internetu, YouTube i wielu innych rzeczy. Była po prostu muzyka. Wciąż istnieje taki model, wystawia się ludziom artystów i sprawdza, co zaskoczy. W Def Jam Records, kiedy maszyna zaczęła kręcić się szybciej, po drodze sporo traciliśmy, np. czas na rozwój artysty. Doszliśmy do punktu, w którym jako firma wypuszczaliśmy co roku setki albumów, a marże z tego były bardzo niskie. Na 56 albumów dobrze sprzedało się może czterech artystów. Założyłem więc własną wytwórnię, Roc Nation, i tam robimy wszystko: wydajemy muzykę, piszemy, nagrywamy, organizujemy trasy koncertowe.”
2008–2009: Glastonbury, nowa umowa i "The Blueprint 3".
2 lutego 2008 roku ogłoszono kontrowersyjną decyzję, że Jay-Z będzie główną gwiazdą festiwalu Glastonbury, stając się pierwszym hip hopowym artystą w tej roli. Sprzedaż biletów okazała się odzwierciedlać obawy – początkowo wyniosła zaledwie 100 000 biletów, przy możliwych 137.500. Rok wcześniej wszystkie wejściówki zostały wyprzedane w dwie godziny, dlatego część krytyków uznała, że do słabego wyniku z 2008 roku przyczynił się wybór rapera zamiast, jak dotychczas, zespołu rockowego. Z kolei inni twierdzili, że wina mogła leżeć po stronie złej pogody oraz powodzi, która miała miejsce w 2007 roku. Ostatecznie jednak bilety wyprzedane zostały całkowicie ostatniego dnia przed rozpoczęciem festiwalu. Jednym z największych przeciwników wyboru był Noel Gallagher z zespołu Oasis, który skrytykował decyzję: „Wybaczcie mi, ale Jay-Z? To nie przejdzie, nie ma szans. Glastonbury to festiwal o gitarowych korzeniach. Zupełnie nie widzę hip hopu w tym miejscu. Decyzja organizatorów jest beznadziejna.”
Kontrowersje podzieliły artystów, promotorów i fanów na przeciwników oraz zwolenników wyboru. W końcu na temat wydarzenia wypowiedział się sam Jay-Z: „Nie gramy na gitarach, Noel, ale hip hop wykorzystuje ich dokonania, jak żadna inna forma muzyki. Mój występ jest po prostu naturalnym postępem. Rap wciąż ewoluuje. Musimy szanować wzajemne gatunki muzyczne i iść naprzód.” W odpowiedzi na słowa Gallaghera raper rozpoczął koncert na Glastonbury od coveru hitu Oasis, „Wonderwall”, „i w ciągu 3 minut podbił festiwalową publiczność”. Jego występ został okrzyknięty „udaną reakcją na przedwczesną krytykę”, a „oceny w prasie były bliskie ekscytacji”.
W 2008 roku Jay-Z gościł również na innych festiwalach: Roskilde Festival w Danii, Hove Festival w Norwegii i Wireless Festival w Londynie. 6 sierpnia, podczas koncertu Kanye Westa w Madison Square Garden, raper pojawił się na scenie i wykonał nową piosenkę, zapowiadając, że zostanie wydana na "The Blueprint 3".
W kwietniu 2008 roku Jay-Z podpisał z Live Nation dziesięcioletni kontrakt, opiewający na kwotę 150 milionów dolarów. Korporacja umożliwiła mu założenie własnej wytwórni Roc Nation, a także zobowiązała się do finansowania jego koncertów, tras, wszelkiej działalności rozrywkowej oraz przyszłych nagrań. Poza tym raper, wraz z zespołem produkcyjnym Stargate, utworzył wytwórnię StarRoc.
Jedenasty album studyjny rapera, "The Blueprint 3", miał początkowo ukazać się 11 września 2009 roku, jednak ze względu na zwiększające się zniecierpliwienie fanów premiera w Stanach Zjednoczonych odbyła się trzy dni wcześniej. Płyta zadebiutowała na szczycie "Billboard" 200 i pobiła rekord Elvisa Presleya, czyniąc z Jaya-Z artystę z największą liczbą debiutów na 1. miejscu listy.
9 października 2009 roku rozpoczęła się trasa koncertowa po Ameryce Północnej, promująca album "The Blueprint 3". Podczas występu w Los Angeles na scenie do Jaya-Z dołączyła Rihanna i zaśpiewała po raz pierwszy „Hard”, po czym wraz z raperem wykonała „Run This Town”. Wśród publiczności byli: Justin Timberlake, Jessica Biel, Nicole Richie, Samantha Ronson, James Blunt i Jamie Foxx.
5 listopada 2009 roku Jay-Z wystąpił wraz z U2 na tle Bramy Brandenburskiej w Berlinie, wykonując wspólnie „Sunday Bloody Sunday”. Raper zaprzyjaźnił się z Bono i przyznał, że to od niego nauczył się „jak bez wielkiej dynamiki można robić wybitne koncerty, jak przykuwać uwagę widowni, umiejętnie wpływać na emocje”. Innym przyjacielem Jaya-Z, który reprezentuje muzykę rockową jest Chris Martin z zespołu Coldplay. Wyprodukował on jeden z utworów rapera, a także wystąpił z jego żoną, Beyoncé, podczas telethonu "".
Jay-Z zajmuje się również produkcją sztuk broadwayowskich. Wraz z Jadą Pinkett Smith i Willem Smithem pomogli wystawić musical "Fela!", celebrujący dokonania nigeryjskiej gwiazdy Fela Anikulapo Kuti. Raper przyznał, że zainspirowały go dokonania oraz życie Kutiego, dlatego postanowił wspomóc produkcję sztuki.
2010–2017: "Watch the Throne" i "Magna Carta... Holy Grail".
22 stycznia 2010 roku Jay-Z wziął udział w charytatywnym telethonie "". W londyńskim klubie The Hospital wykonał wraz z Rihanną, Bono i The Edge’em utwór „Stranded (Haiti Mon Amour)”, który dzień później został wydany jako singel.
W czerwcu 2010 roku Jay-Z i Eminem ogłosili, że wspólnie wystąpią na dwóch koncertach w Detroit i w Nowym Jorku, zwanych The Home &amp; Home Tour. Bilety rozeszły się tak szybko, że artyści zdecydowali o organizacji dodatkowych koncertów; po jednym w każdym z miast.
W listopadzie i grudniu 2010 roku Jay-Z był gościem specjalnym podczas dziesięciu koncertów zespołu U2 w ramach oceanicznego etapu ich trasy U2 360° Tour, obejmującego Auckland, Melbourne, Sydney, Brisbane i Perth.
W sierpniu 2010 roku pojawiły się informacje, że Jay-Z i Kanye West rozpoczęli współpracę nad kolaboracyjnym minialbumem "Watch the Throne". Pierwszym singlem promującym projekt był remiks „Power”, nagrany z udziałem Swizz Beatza. Natomiast na drugim singlu, „Monster”, pojawili się Rick Ross, Nicki Minaj oraz Bon Iver. "Watch the Throne" miał oficjalną premierę 8 sierpnia 2011 roku i zadebiutował na 1. miejscu "Billboard" 200, rozchodząc się w pierwszym tygodniu w 436 tysiącach egzemplarzy na terenie Stanów Zjednoczonych. Jednocześnie w ciągu debiutanckich siedmiu dni "Watch the Throne" został zakupiony w iTunes Store w liczbie 290 tysięcy kopii, łamiąc ówczesny rekord dla największej tygodniowej sprzedaży cyfrowej iTunes w historii.
9 stycznia 2012 roku Jay-Z opublikował piosenkę „Glory”, poświęconą swojej nowo narodzonej córce, Blue Ivy Carter. Utwór opowiada o trudnościach związanych z przebiegiem ciąży, a także mówi o tym, iż Beyoncé poroniła swoją pierwszą ciążę. Jako że odgłos płaczu Blue Ivy pojawia się pod koniec ścieżki, została ona wymieniona pod pseudonimem „B.I.C.” jako jedna z artystek wykonujących utwór. Dzięki temu, dwudniowa wówczas Blue Ivy stała się najmłodszą osobą w historii, która znalazła się w notowaniach "Billboardu", kiedy „Glory” zadebiutował na 74. pozycji listy Hot R&amp;B/Hip-Hop Songs.
W 2013 roku ukazał się dwunasty album rapera "Magna Carta... Holy Grail". Pierwszy singel „Holy Grail” wyszedł na rynek 10 lipca 2013, czyli dopiero dwa dni po wydaniu płyty. Ukazały się jeszcze „Tom Ford” i „Part II (On the Run)”. Album zadebiutował na szczycie notowania Billboard ze sprzedażą 528,000 sztuk w pierwszym tygodniu. Obecnie w USA ma status podwójnej platyny.
W 2015 został oskarżony o plagiat w utworze "Big Pimpin". Meleodia pochodziła z egipskiego utworu "Khosara Khosara" Abdela Halmina Haferaza.
2017–obecnie: "4:44".
30 czerwca 2017 raper wydał swój trzynasty album studyjny pt. "". Płytę promowały single: „4:44” oraz „Bam”. Wydawnictwo zadebiutowało na 1. miejscu listy Billboard 200 ze sprzedażą w pierwszym tygodniu wynoszącą 262,000 kopii. W lipcu 2017 album uzyskał w Stanach Zjednoczonych status platynowej płyty.
Działalność biznesowa.
Jest założycielem marek odzieżowych Rocawear i Damon Dash. Pierwsza z nich składa się z linii ubrań i akcesoriów dla mężczyzn, kobiet i dzieci. W marcu 2007 sprzedał Iconix Brand Group prawa do Rocawear za 204 miliony dolarów. Wciąż posiada jednak udziały w firmie i pozostaje odpowiedzialny za licencjonowanie, marketing oraz promocję produktów sygnowanych przez markę. Jest współwłaścicielem The 40/40 Club, sieci barów sportowych w Nowym Jorku, Atlantic City i Chicago, a plany zakładają otwarcie kolejnych lokali: w Tokio i Singapurze.
W 2005 wraz z Willem Smithem i jego żoną zainwestowali w linię produktów kosmetycznych Carol’s Daughter.
Jest jednym z dyrektorów marki Budweiser Select i współpracuje z firmą w dziedzinie programów marketingu strategicznego oraz kreatywnego. Odpowiada również za promocję, sprawując kontrolę nad reklamami marki. Ma udziały w drużynie NBA Brooklyn Nets, wyceniane na 4.5 miliona dolarów. W 2005 pojawiły się informacje, że planuje zainwestować w angielski klub piłkarski Arsenal FC, jednak sam zainteresowany nie podjął żadnych kroków w tym celu. Pięć lat później, w 2010 przyznał, że poważnie myśli o zakupie udziałów w klubie.
W kwietniu 2008 podpisał z Live Nation dziesięcioletni kontrakt, opiewający na kwotę 150 milionów dolarów. Korporacja umożliwiła mu założenie własnej wytwórni Roc Nation, a także zobowiązała się do finansowania jego koncertów, tras, wszelkiej działalności rozrywkowej oraz przyszłych nagrań.
Szwajcarska manufaktura ekskluzywnych zegarków Audemars Piguet stworzyła limitowaną edycję zegarków sygnowanych przez Jaya-Z. Seria 100 zegarków składa się z: 50 zegarków ze stali nierdzewnej w cenie 23 500 dolarów, 30 zegarków z różowego złota w cenie 43 900 dolarów oraz 20 zegarków z platyny w cenie 69 500 dolarów. Przy zakupie każdego z nich prezent stanowił iPod z pamięcią 40 GB, zawierający całą dyskografię rapera.
We wrześniu 2010 Steve Forbes, założyciel magazynu "Forbes", przeprowadził wspólny wywiad z Jayem-Z oraz Warrenem Buffettem, miliarderem, uważanym za najskuteczniejszego inwestora wszech czasów.
16 listopada 2010 premierę miał pamiętnik Jaya-Z pt. „Decode”.
W listopadzie 2014 kupił markę Armand de Brignac, która zajmuje się produkcją szampana.
Życie prywatne.
Związek z Beyoncé.
W 2002 roku Jay-Z i Beyoncé nagrali wspólnie swoją pierwszą piosenkę, „’03 Bonnie &amp; Clyde”. Niedługo po tym raper pojawił się gościnnie na singlu „Crazy in Love” Knowles, a w 2006 roku nagrał z nią dwa kolejne utwory: „Déjà Vu” i „Upgrade U”.
Para od początku unikała rozmów o ich związku. Beyoncé przyznała bowiem, że uważa, iż brak publicznych dyskusji o ich prywatnych sprawach pomaga wzajemnym relacjom. Z kolei Jay-Z powiedział w wywiadzie dla magazynu "People": „nie bawimy się naszym związkiem”. Para nie publikuje również prywatnych zdjęć, a jedyne wspólne fotografie z życia codziennego pochodzą z meczów Brooklyn Nets lub wakacji w Cannes.
4 kwietnia 2008 roku magazyn "People" poinformował, że Knowles i Jay-Z wzięli ślub podczas prywatnej ceremonii w Nowym Jorku. Fakt ten potwierdził się 22 kwietnia, mimo że para nie wypowiadała się na ten temat. Beyoncé nie ujawniała również swojego pierścionka zaręczynowego, aż do 5 września i koncertu Fashion Rocks. Właśnie wtedy po raz pierwszy pokazała się publicznie w wartym 5 milionów dolarów pierścionku projektu Lorraine Schwartz.
Trzy lata z rzędu Beyoncé i Jay-Z byli według magazynu "Forbes" najlepiej zarabiającą parą Hollywood. W 2008 roku ich łączny roczny dochód wyniósł 162 miliony dolarów, w 2009 roku stanowił 122 miliony, natomiast w 2010 roku szacowany był na 160 milionów dolarów. W wydaniu Księgi rekordów Guinnessa z 2011 roku, Beyoncé i Jay-Z uznani zostali za najbardziej wpływową i najlepiej zarabiającą parę świata.
28 sierpnia 2011 roku Beyoncé i Jay-Z oficjalnie potwierdzili, że spodziewają się pierwszego dziecka. W listopadzie 2011 roku Kelly Rowland zdradziła w jednym z wywiadów jego płeć, mówiąc: „Nie mam pojęcia, co kupię Beyoncé z okazji baby shower, bo Jay-Z zamierza dać małej księżniczce wszystko to, co możliwe. Myślę jednak, że nie będzie ‘zepsuta’, tylko po prostu obdarzona ogromną opieką.” Córka Beyoncé i Jaya-Z, Blue Ivy Carter, przyszła na świat w sobotę, 7 stycznia 2012 roku, w prywatnym skrzydle nowojorskiego szpitala Lennox Hill w Upper East Side. Jako pierwszy, informacje o narodzinach Blu Ivy opublikował dziennik "The Houston Chronicle"; krótko po tym potwierdził je serwis E! Online. Następnie kolejne wiarygodne źródła, włączając w to "Billboard", "USA Today", Fox News, ABC News i MSNBC, również oficjalnie poinformowały o przyjściu na świat pierwszego dziecka Beyoncé i Jaya-Z. Wśród pierwszych osób z otoczenia pary, które odniosły się do narodzin Blue Ivy był magnat przemysłu muzycznego, Russell Simmons, który w serwisie Twitter napisał: „Gratulacje dla moich dobrych przyjaciół Beyoncé i Jaya-Z.” Z kolei Rihanna zamieściła na tej samej stronie wpis: „Witaj na świecie, księżniczko Carter! Ciocia Rih.”
Działalność filantropijna.
Podczas „emerytury” Jay-Z zaangażował się w działalność dobroczynną. 9 sierpnia 2006 roku spotkał się z Sekretarzem Generalnym ONZ Kofi Annanem w siedzibie organizacji w Nowym Jorku. Raper planował bowiem wykorzystać swoją trasę koncertową do propagowania oszczędzania wody. Jak sam przyznał, stał się „wyczulony na tym punkcie” po wizycie w Afryce. Jego działania zyskały patronat ONZ i MTV. Stacja wyprodukowała dokument "Diary of Jay-Z: Water for Life", który został po raz pierwszy wyemitowany w listopadzie 2006 roku.
Jay-Z, wraz z Seanem Combsem, przekazali po milionie dolarów Amerykańskiemu Czerwonemu Krzyżowi, aby wesprzeć ofiary huraganu Katrina. Raper przekazał swoje poparcie wobec Kanye Westa, który obraził Prezydenta George’a W. Busha podczas charytatywnego telethonu po przejściu huraganu. Artysta odniósł się również do huraganu Katrina i reakcji rządu w piosence „Minority Report”.
Kontakty.
Jay-Z jest bliskim przyjacielem wielu osobistości ze świata mediów, w tym m.in.: Diddy’ego, LeBrona Jamesa, Mary J. Blige, Willa Smitha i jego żony, Jamiego Foxxa, Denzela Washingtona, Chrisa Martina i Gwyneth Paltrow, Swizz Beatza i Alicii Keys, Ushera, Dr. Dre, Snoop Dogga, Pharrella, Ja Rule’a, Busta Rhymesa, Rihanny, Bono i Wale’a.
Jednak poza tym utrzymuje kontakty z osobami ze świata polityki i biznesu. Raper zna osobiście m.in.: Billa Gatesa, Warrena Buffetta, burmistrza Nowego Jorku Michaela Bloomberga i Księcia Karola. Oprah Winfrey powiedziała po pierwszym spotkaniu z Jayem-Z: „On jest moim nowym przyjacielem! Był tak czarujący i uroczy – i pachniał wspaniale.”
Fanem rapera i jego żony okrzyknięty został również Barack Obama. Amerykański wokalista John Legend nagrał, a następnie zamieścił w Internecie filmik, na którym widać, jak prezydent podczas rozmowy z Knowles, tańczy fragment choreografii „Single Ladies”. Obama, jeszcze nim został głową państwa, poprosił Jaya-Z o pomoc w kampanii wyborczej. Z kolei pod koniec debaty z Hillary Clinton Obama wykonał charakterystyczny gest – wytrzepał ramię, odnosząc się do utworu „Dirt off Your Shoulder”. Zapytany o tę sytuację raper powiedział: „pomyślałem – w jakich czasach żyjemy, skoro kandydat na prezydenta przywołuje postać rapera” oraz dodał, że to „bardzo ostry facet, ale jednocześnie czarujący i świetny”. Głos w sprawie zabrał także rzecznik kampanii, mówiąc, że Obama „ma trochę twórczości Jaya-Z w swoim iPodzie”.

</doc>
<doc id="312250" url="https://pl.wikipedia.org/wiki?curid=312250" title="Moenchengladbach">
Moenchengladbach



</doc>
<doc id="312253" url="https://pl.wikipedia.org/wiki?curid=312253" title="Bihale">
Bihale

Bihale (w latach 1977–1981 Zawodzie) – wieś w gminie Wielkie Oczy, powiecie lubaczowskim, w województwie podkarpackim, położona na Płaskowyżu Tarnogrodzkim w dolinie Lubaczówki.
Na przełomie XVI i XVII wieku "Biehale" położona była w województwie bełskim. Wieś klucza łukawieckiego biskupów przemyskich. W latach 1975–1998 miejscowość administracyjnie należała do województwa przemyskiego.
We wsi znajduje się drewniana cerkiew greckokatolicka z 1821 r., po 1948 r. użytkowana jako kościół parafialny Parafii Opieki Matki Bożej Uzdrowienia Chorych.
Kościół.
Cerkiew Greckokatolicka.
Parochia w Bihalach została erygowana przez Jana Płazę, starostę Lubaczowskiego w 1588 roku, który w dokumencie z 22 maja 1588 roku "sprzedał popowstwo z półłankiem ziemi, Janowi popowiczowi z Krowicy". Pierwsza cerkiew została zbudowana przez Jaroszyńską (dziedziczkę wsi). Cerkiew ta spłonęła w 1821 roku, i w tym samym roku została zbudowana nowa cerkiew drewniana, przez miejscowego gospodarza Ilko Pochodaja. W 1825 roku zbudowano kopułę, a w 1843 roku dachy wyłożono gontami, w 1872 roku pomalowano polichromie. W 1830 roku parochia była wzmiankowana w Schematyzmie Greckokatolickiej Eparchii Przemyskiej: "Bihale Parochia. Eccl. ad Protectionem B.M.V. Patronus Titl. D. Joannes Eques de Potoczki Epp. Prem. Parochus Vacat. In Matre Numerus Animarum Gr. Cath. 427. In Filiali Nowa Grobla cum Czerniawka 205, In Filiali Łukawiec c. Eccl. ad S. Demetrium M. 552. Summa 1184". Parochia istniała do 1945 roku.
Kościół Rzymskokatolicki.
Pozostała cerkiew została w 1948 roku zaadaptowana na kościół filialny Rzymskokatolickiej parafii w Łukawcu. 22 sierpnia 1978 roku została utworzona Samodzielna Expozytura w Zawodziu (Bihale). Parafia Bihale została erygowana 1 marca 1979 roku przez bp Marian Rechowicza (Administratora apostolskiego) w Lubaczowie. Do parafii liczącej 590 wiernych należą: Bihale, Glinka, Hamernia, Niwa, Nowa Grobla, Ruda, Sople.
Oświata.
Początki szkolnictwa w Galicji według Austriackich Szematyzmów Galicji i Lodomerii są datowane na 1869 rok, kiedy to powstała szkoła ludowa filialna w Bihalach, a nauczycielem był Jan Glibowicz.
W latach 1870-1872 nie było nauczyciela (posada nieobsadzona), w latach 1873-1874 szkoła w szematyzmach nie jest wymieniana.
Ponownie w latach 1875-1880 była posada nieobsadzona. W latach 1870-1892 szkoła w Bihalach była filialna, a od 1893 roku już 1-klasowa. W 1910 roku szkoła posiadała drugiego nauczyciela-pomocnika, którym był Mikołaj Krućka.

</doc>
<doc id="312254" url="https://pl.wikipedia.org/wiki?curid=312254" title="Tadeusz Tomaszewski (poseł)">
Tadeusz Tomaszewski (poseł)

Tadeusz Tomaszewski (ur. 21 lutego 1959 w Niechanowie) – polski polityk, poseł na Sejm II, III, IV, V, VI, VII i IX kadencji.
Życiorys.
Od 1972 był działaczem Zrzeszenia Ludowych Zespołów Sportowych, w latach 1974–1994 należał do Związku Socjalistycznej Młodzieży Polskiej, działał także w Polskiej Zjednoczonej Partii Robotniczej. Od 1984 do 1988 oraz od 1989 do 1990 pełnił funkcję radnego gminnej rady narodowej w Niechanowie, od 1989 do 1990 radnym Wojewódzkiej Rady Narodowej w Poznaniu. Na początku lat 90. zasiadał we władzach prywatnej spółki. W latach 1990–1999 należał do Socjaldemokracji Rzeczypospolitej Polskiej, w 1999 został członkiem Sojuszu Lewicy Demokratycznej. Od 1998 do 2000 zasiadał w sejmiku wielkopolskim. W 2000 ukończył studia licencjackie z zarządzania i marketingu w Wyższej Szkole Umiejętności Społecznych w Poznaniu.
W 1993, 1997, 2001 i 2005 uzyskiwał mandat posła na Sejm kolejnych kadencji z listy Sojusz Lewicy Demokratycznej. W wyborach parlamentarnych w 2007 po raz szósty został posłem, kandydując z listy koalicji Lewica i Demokraci w okręgu konińskim i otrzymując 23 755 głosów. W kwietniu 2008 zasiadł w Klubie Poselskim Lewica, który we wrześniu 2010 przekształcono w KP SLD. W wyborach w 2011 z powodzeniem ubiegał się o reelekcję, dostał 11 267 głosów. W 2014 bezskutecznie kandydował do Parlamentu Europejskiego, a w 2015 nie został ponownie wybrany do Sejmu. W 2018 powrócił w skład sejmiku wielkopolskiego na okres VI kadencji.
W wyborach w 2019 ponownie uzyskał mandat poselski, otrzymując 17 515 głosów. W Sejmie IX kadencji został wiceprzewodniczącym Komisji Kultury Fizycznej, Sportu i Turystyki oraz członkiem Komisji Polityki Społecznej i Rodziny.
Odznaczenia.
W 2016 otrzymał Srebrny Krzyż Zasługi.

</doc>
<doc id="312258" url="https://pl.wikipedia.org/wiki?curid=312258" title="Władysław Stępień">
Władysław Stępień

Władysław Piotr Stępień (ur. 24 października 1946 we Wrzawach) – polski polityk, działacz związkowy, poseł na Sejm II, III, IV i V kadencji.
Życiorys.
Uzyskał wykształcenie średnie pomaturalne. Ukończył w 1975 Studium Organizacji i Zarządzania Gospodarką w Rzeszowie. W Polskiej Zjednoczonej Partii Robotniczej działał od 1967 do rozwiązania. W 1999 przystąpił do Sojuszu Lewicy Demokratycznej, objął stanowisko wiceprzewodniczącego rady wojewódzkiej tej partii.
Od 1968 pracował w Kopalniach i Zakładach Przetwórczych Siarki „Siarkopol” w Tarnobrzegu jako sztygar zmianowy i specjalista techniczny. Na początku lat 80. został urlopowany z kombinatu do związków zawodowych, w których pracował do 1993. Od 1983 do 1984 i od 1990 do 1993 był przewodniczącym NSZZ Pracowników Górnictwa i Przetwórstwa Siarki, a w latach 1984–1990 wiceprzewodniczącym Federacji Związków Zawodowych Górników.
W latach 1993–2007 sprawował mandat poselski z ramienia Sojuszu Lewicy Demokratycznej na Sejm II, III, IV i V kadencji. W wyborach parlamentarnych w 2005 startował z listy SLD w okręgu rzeszowskim, uzyskując 10 505 głosów. W przedterminowych wyborach w 2007 bez powodzenia ubiegał się o reelekcję z listy Lewicy i Demokratów.
Został następnie asystentem posła Jana Burego, później związał się z PSL, uzyskując z ramienia tej partii w 2010 i w 2014 mandat radnego sejmiku IV i V kadencji. W 2018 nie ubiegał się o reelekcję.

</doc>
<doc id="312261" url="https://pl.wikipedia.org/wiki?curid=312261" title="Chart afrykański">
Chart afrykański

Chart afrykański (oryginalna nazwa "azawakh") – rasa psa zaliczana do grupy chartów, charakteryzująca się delikatnym, krótkim włosem, wyhodowana w starożytności na obszarze południowej Sahary, użytkowana pierwotnie jako pies myśliwski, stróżujący i pies-towarzysz, obecnie również jako pies wyścigowy i ozdobny.
Rys historyczny.
Historia tej rasy nie jest do końca wyjaśniona – wiadomo, że psy te towarzyszyły plemionom koczowniczym południowej Sahary w polowaniach (m.in. Tuaregom). Dzięki swojej czujności były wykorzystywane także jako psy stróżujące. Charty afrykańskie były bardzo szanowane przez owe plemiona, miały wstęp do namiotów i były częstymi prezentami lub posagami.
Klasyfikacja FCI.
W klasyfikacji FCI rasa ta została zaliczona do grupy X – charty, w sekcji chartów krótkowłosych. Nie podlega próbom pracy.
Wygląd.
Budowa.
Pies jest wysoki, o lekkim kośćcu i wydłużonym pysku. Sylwetka powinna być szczupła, a kości uwydatnione. Stop bardzo słabo zaznaczony, oczy dość duże, szeroko rozstawione. Głowa ma kształt gruszki. Uszy zwisające. Nogi długie i mocne.
Szata i umaszczenie.
Azawakh posiada w większym lub mniejszym stopniu białe znaczenia na łapach i ogonie. Kolorystycznie sierść może być od płowożółtej do czerwonej bądź brązowoczerwonej.
Zachowanie i charakter.
Psy tej rasy są niezależne, uznające zhierarchizowany model rodzinny, czyli taki, w którym pies podporządkowuje się tylko jednej osobie (liderowi), wobec której jest oddany.
Użytkowość.
Psy używane do polowań, szczególnie cenne, gdyż biegają niezwykle szybko, do 65 km/h. Jak wszystkie charty, w odróżnieniu od pozostałych psów myśliwskich, kierują się wzrokiem, a nie węchem
Popularność.
W Europie i Ameryce Północnej rasa ta jest bardzo rzadko spotykana.
Dzięki informacjom o tej rasie zebranym przez Xaviera Przeździeckiego został w 1982 roku ustalony wzorzec azawakha. Ten francuski oficer polskiego pochodzenia przyczynił się także do rozpowszechnienia tej rasy.

</doc>
<doc id="312262" url="https://pl.wikipedia.org/wiki?curid=312262" title="Józef Baka">
Józef Baka

Józef Baka, SJ, herbu Baka (ur. 18 marca 1707 lub 1706, zm. 2 czerwca 1780 w Warszawie) – polski poeta późnego baroku, jezuita, misjonarz, kaznodzieja, panegirysta i hagiograf. Obok Benedykta Chmielowskiego, Elżbiety Drużbackiej i Jędrzeja Kitowicza jeden z bardziej znanych przedstawicieli kultury czasów saskich i wczesnego okresu panowania Stanisława Augusta Poniatowskiego.
Życie.
Życie Baki jest słabo znane, nie odnaleziono też żadnego jego portretu. Urodził się 18 marca 1707, część źródeł podaje jednak rok 1706. Pochodził z zamożnej rodziny szlacheckiej Litwy pieczętującej się herbem Masalski Książę III. Jego ojciec Adam był skarbnikiem mścisławskim, posesorem Śliżyna i Januszewic.
Do Towarzystwa Jezusowego wstąpił 16 lipca 1723, w 1735 otrzymał święcenia kapłańskie, w święto Wniebowzięcia Matki Boskiej (15 sierpnia) 1740 złożył śluby zakonne. Przed złożeniem ślubów kształcił się w Akademii Wileńskiej – niewiele wiadomo o okresie jego studiów, poza tym, że 7 maja 1736 zdał egzamin z teologii. Po złożeniu ślubów przez pięć lat uczył w różnych kolegiach jezuickich. W latach 1735–1739 wykładał w Akademii Wileńskiej retorykę.
Następnie poświęcił się pracy misjonarskiej – początkowo w misji duksztańskiej założonej przez Józefa Rudominę, rektora kolegium jezuickiego w Mińsku białoruskim. Być może od 1736 przebywał w "Missio Plateriana" w Krasławiu i Indrycy. Ta początkowo skromna misja, działająca od 1676, bardzo się rozwinęła, gdy Krasław stał się własnością starosty dyneburskiego Jana Ludwika Platera, dzięki hojnej donacji jego żony. Z tego okresu pochodzi pierwszy utwór literacki ks. Baki – "Comitia ... honorum Ioannis Ludovici Plater", panegiryk stanowiący wyraz wdzięczności dla darczyńcy. Odtąd działalność literacka Baki wiązała się bardzo ściśle z jego działalnością misjonarską – jego twórczość ma charakter praktyczny, służy dobru prowadzonych przez niego misji i rozkrzewianiu wiary w ogóle.
Mimo niedostatku źródeł badacze analizując biografię Baki wysuwają przypuszczenie, że cechował się on dużą gorliwością w pracy duszpasterskiej, marząc przy tym o własnej placówce. Gdy przełożeni ulokowali go w miejscowości Błoń w powiecie ihumeńskim, nakłonił ojca, by oddał mu rodzinne dobra Śliżyn i Januszewice – dobra te natychmiast w 1739 sprzedał, by założyć w Błoniu k. Bliżyna placówkę misyjną nazwaną "Missio Bakana". Placówka ta posiadała własny budynek, fundusz i około pięciu misjonarzy. Ks. Baka był jej superiorem w latach 1741–1757 i rzadko ją opuszczał. Często podróżował jednak po okolicy, pozostając w żywym kontakcie z wiejską i szlachecką ludnością. Odwiedzał okoliczne wioski, jako kapelan domowy bywał w majątku Illicze. Wychowana tam późniejsza sędzina Szemeszowa (wdowa po sędzim) często później go wspominała, jako człowieka bardzo bystrego i inteligentnego, a przy tym obdarzonego rubasznym humorem. Humor ten przejawiał się także jako bardzo częste wypowiedzi wierszem.
Ostatnie lata życia spędził w Wilnie, gdzie przeniósł się z nieznanych bliżej powodów. Wiadomości o tym okresie jego życia są dość liczne, ale fragmentaryczne i nieuporządkowane. Od 1756 lub 1768 mieszkał w domu profesów przy jezuickim kościele św. Kazimierza. Prowadził aktywne życie podejmując bardzo wiele obowiązków duszpasterskich.
Wciąż widziano go przede wszystkim jako misjonarza, nie jako poetę, przy czym zyskiwał coraz większą sławę także jako orator. 18 września 1739 wygłosił w Mińsku kazanie na wystawnych uroczystościach pogrzebowych marszałka Ignacego Zawiszy. 5 lutego 1762 wziął udział w barokowy sposób teatralnych uroczystościach pogrzebowych biskupa Zienkowicza.
Nadal, choć już rzadziej, pełnił obowiązki misjonarza – w 1763 podróżował do Nowogródka jako "missionarius aulicus" (misjonarz dworski) wojewodziny Anny Ludwiki Radziwiłłowej. W 1765 był superiorem misji worończańskiej. Był kaznodzieją Bractwa Dobrej Śmierci przy kościele św. Kazimierza i katechetą przy tejże świątyni, a jego kazania zdobyły duże uznanie. Pełnił także (od 1766) funkcję prefekta kaplicy Bożego Ciała przy akademickim kościele św. Jana i prefekta Kongregacji Mieszczan. Po kasacie Towarzystwa Jezusowego pozostał w Wilnie, a Akademia Wileńska nadała mu tytuł doktora teologii (1773). Wśród tych licznych obowiązków zwracają uwagę związki Baki duszpasterstwem dobrej śmierci, znajdujące wyraz w całej jego twórczości.
Zmarł nagle 2 czerwca 1780 podczas pobytu w Warszawie, gdzie przybył na krótko. Nie wiadomo, co go tam sprowadziło – według dostępnych źródeł nigdy wcześniej nie opuścił Litwy. O śmierci i pogrzebie ks. Baki informowała „Gazeta Warszawska” (1780, nr. 46), określając jego śmierć jako „pobożną i przykładną”. Jest pochowany w Warszawie w jezuickim kościele Matki Bożej Łaskawej przy ulicy Świętojańskiej (w podziemiach; grób dziś nieoznakowany).
Twórczość.
Pisał po polsku i łacinie. W skład dorobku pisarskiego ks. Baki wchodzi łaciński panegiryk prozą "Comitia honorum Ioannis Ludovici Plater" (Wilno 1736), w którym autor dziękuje rodzinie Platerów za wsparcie jego działalności misjonarskiej. Jego kolejnymi utworami były "Wielki obrońca upadłej grzeszników przed Bogiem sprawy św. Jan Francziszek Regis..." (1755) i "Nabożeństwo codzienne chrześcijańskie" (wyd. 2, Wilno 1808; daty pierwodruku nie znamy). Szczególne znaczenie mają jego tomy religijne: ' (1766; egzemplarz odnalezione przez Karola Estreichera w 1936) i osobno wznowiona część druga tego zbioru – ' (z tegoż 1766 roku). Jest to skrajne spełnienie barokowej estetyki, dziś już powszechnie uznane za arcydzieło. Dzieje recepcji "Uwag" były dramatyczne. Dawniej uznawano je za przykład skrajnie złego smaku poetyckiego czy wprost grafomanii (cytowano chętnie w związku z tym wiersz ""). Dzisiaj historia literatury znajduje w twórczości Baki elementy poezji metafizycznej i porównuje go np. do Johna Donne’a. Podkreśla się też mistrzostwo "Uwag" jako wizjonerskiej groteski. "Uwagi" to poezja skrajna, stosująca wobec odbiorcy technikę wstrząsu i porażająca wizją świata ogarniętego przez destrukcyjną władzę śmierci. Drugi jednak temat tomu to Bóg ujawniający się poprzez naturę, także Miłosierdzie Boże, które daje nadzieję.
Baka istnieje pośród innych pisarzy jezuickich polskiego baroku, jak Kasper Drużbicki. Bliski jest mu wcześniejszy poeta późnobarokowy Dominik Rudnicki. Obaj przetwarzali motywy poezji ludowej, wpisując je w klimat i krąg tematyczny poezji metafizycznej.
Comitia honorum....
"Comitia honorum et aviti splendoris Joannis Ludovici Plater" to wydany w 1736 w Wilnie łaciński panegiryk prozą na cześć Jana Ludwika Platera, dobroczyńcy misji jezuickich. Według Antoniego Czyża już ten pierwszy wydany przez ks. Bakę tomik jest świadectwem wirtuozerii formalnej, cechuje się sprawnością w wykonaniu praktycznego zadania pisarskiego, pewną błyskotliwością i znacznym urokiem. Debiut pisarski Baki zbudowany jest jako apostrofa do Jana Ludwika Platera, w której poeta przedstawia wizję hołdu składanego adresatowi utworu przez mityczne i historyczne istoty. Obok wizyjności w tekście zwracają uwagę także motywacja praktyczna i kunszt oratorski. Autor posługuje się retoryczną "captatio benevolentiae", występując przy tym jako osoba uniżona i skromna. W panegiryku widoczna jest ostentacja, mistrzostwo i brawura w stosowaniu środków retorycznego wyrazu. Wiele jest np. symetrycznych układów słów (choćby początek utworu – słowa „comitia honorum”, i jego koniec – słowa „honorum comitia”), zagęszczonych aliteracji, personifikacji i epitetów.
Już w tym utworze widoczne są typowe dla poezji Baki problemy interpretacyjne – często związane z paradoksami recepcji utworu. Czytelnika współczesnego niepokoić może pewien amoralizm tego dzieła. Mimo szlachetnego celu, jakim jest utrzymanie misji, i mimo typowości pewnego amoralizmu dla panegiryku jako gatunku, zwłaszcza panegiryku barokowego, w utworze razić może przesada w schlebianiu adresatowi. Nazywany jest on w nim palatynem, Rzymianinem, senatorem i Konstantynem Wielkim. Hołd składa mu cały lud rzymski, rzymscy senatorowie i antyczne bóstwa. Mimo tego wrażenia przesytu i niemoralności, jakich doświadczać może czytelnik współczesny, czytelnik XVII-wieczny, przyzwyczajony do odmiennych kanonów piękna, mógł z aprobatą smakować kunszt całości. Jednak nawet mimo faktu rozbieżności współczesnej i dawnej postawy odbiorców utworu, przekracza on także wzorce barokowe. W panegirycznej przesadzie i bujności dzieła można widzieć wyraz schyłku i rozpadu samych barokowych konwencji, świadome przełamanie konwencji barokowej poprzez doprowadzenie jej do ostateczności – dlatego też Antoni Czyż uznaje twórczość Baki za literaturę dekadencką.
Wielki obrońca upadłej grzeszników przed Bogiem sprawy....
"Wielki obrońca upadłej grzeszników przed Bogiem sprawy... misjonarz św. Jan Franiszek Regis" to wydany w 1755 w Wilnie utwór o charakterze hagiograficznym poświęcony św. Janowi Franciszkowi Regisowi. Świętemu poświęcona jest większość utworu, książeczka zachowuje jednak także ujawniający się w "Comitia honorum..." moment retoryczny. Widoczny on jest np. w szeregu rozsianych po utworze apostrof, nakłaniających czytelnika do godziwego życia i roztropnej ascezy.
W całym utworze umieszczone są "Refleksje duchowne" o życiu św. Jana Franciszka Regisa. Mają one formę medytacji nawiązujących do "Ćwiczeń duchownych" św. Ignacego Loyoli, nie tylko w metodzie, ale także w stylu, nastroju i formie. Niektóre refleksje oddalają się od osoby św. Jana Franciszka i podejmują tematykę szerszą, jak nabożeństwo do Najświętszej Maryi Panny, szczególnie akcentowane w jezuickiej duchowości Miłosierdzie Boże, pokuta, modlitwa, a nawet poznanie samego siebie.
Podobnie jak "Ćwiczenia duchowne" tekst stawia sobie za zadanie owładnięcie myślami i wolą odbiorcy tak, aby je przemienić. Moment retoryczny widoczny jest więc także jako apel, próba nakłonienia czytelnika słowem do uświęcenia swojego życia. Utwór należy interpretować w kontekście ignacjańskiej antropologii z jej podkreślaniem słabości i wewnętrznego rozdarcia człowieka i zarazem jego szczególnej godności. Książka jest więc rodzajem etycznego przewodnika o użytkowej funkcji, naznaczonego antropologią chrześcijańską tak, że doszukiwać się w niej można elementów personalizmu chrześcijańskiego.
"Wielki obrońca" oparte na duchowości ignacjańskiej „refleksje” przeplata „zabawami”. Te przeplatające „refleksje” fragmenty o charakterze ornamentacyjnym noszą tytuł "Zabawa duchowna z Pisma Bożego". Konstrukcją zbliżone są do elogium, gromadzą – często niedokładne co do numeracji i treści – fragmenty z Pisma Świętego tak, by odpowiadały danej „refleksji”. Kontrastują przy tym z ich poważnym tonem i formą, gdyż cytaty biblijne dobrane są arbitralnie, rozmyślnie w ten sposób, by stanowiły barwną i błyskotliwą grę złotych myśli i cząstkowych fraz.
Uwagi rzeczy ostatecznych i złości grzechowej; Uwagi śmierci niechybnej.
"" nie są tekstem jednorodnym. W pierwszej części dominują powaga i nastrój bliski poezji metafizycznej, natomiast część II, najbardziej znana – "Uwagi śmierci niechybnej" – emanuje czarnym humorem. Składa się ona ze zbioru kilkunastu wierszy skierowanych do różnych adresatów: do „starych”, „młodych”, „panów”, „dam”, „duchownych”, „cudzoziemców”, „innowierców”, „mieszczan”, „zabawnych czy zatrudnionym chmielem głów”.
Baka w sposób żartobliwy i niemalże ocierający się o parodię przywołał średniowieczny motyw tańca śmierci (danse macabre) i przedstawił świat jako sferę dominacji śmierci. Obecny w pierwodruku długi wers, nasycony dokładnymi rymami, rozpada się na drobne, 3- i 4-zgłoskowe całostki („wers siekany”), a strumień obrazów, ludzi i rzeczy, zestawiony z sugestywnym rytmem oddaje wrażenie ruchu, wyścigu ku śmierci, a raczej ucieczki przed śmiercią. Język zawierający dosadne określenia i zwroty, także te przejęte z folkloru, ma na celu zaskoczenie czytelnika i przekazanie mu w sposób szybki, niemal porażający niezwykle ważnej prawdy eschatologicznej. Obiegowe powiedzonka, ludowe przysłowia i porzekadła nie są przytaczane przez Bakę dosłownie, poeta przerabia je, rozbudowuje albo skraca. Te rozmaite gry językowe służą jednemu – przekonaniu, że śmierć i zabawa to jedno. Mają one ukazać znikomość świata, przedstawić go jako rzeczywistość, w której człowiek jest marionetką, tańczącą w rytmie danse macabre, natomiast śmierć to drapieżnik, bestia uzbrojona w zęby, paszczę, szpony, kolce, szpilki i rogi, która przybiera postaci kota, jeża, sępa, papugi, muchy i robaka. Niekiedy – w postaci osoby ludzkiej – jest ona matką/matulą, macochą, babulą, ciotulą, ale tylko po to, by omamić człowieka i szybko go dopaść. Aleksander Nawarecki nazwał "Uwagi" tekstem karnawałowym, zaznaczając, że to czarny karnawał. To jeden wielki opis uczty, ale uczty, którą spożywa samotnie wszechobecna śmierć.
"" są przykładem krańcowej realizacji propagandy religijnej. Baka w jednym dziele zestawił rzeczy śmieszne i poważne. Poprzez śmiałe metafory, naruszające dobry smak, np. poprzez zestawienie katafalku ze stołem, a leżących na nim zwłok z potrawą (), Baka ujawnia nieuchronność biologicznego rozkładu i stwarza w ten sposób własne, drastyczne memento mori.
Recepcja.
Dzieje recepcji utworów Baki są złożone i zmienne. Dawniej były one uważane za wzór pospolitości, złego smaku i prostej głupoty, powoli, wraz z rewaluacją baroku jako całości, sądy o nich stawały się jednak coraz mniej surowe. Już w dwudziestoleciu międzywojennym zaczęto uznawać je za ciekawe, a obecnie występuje wyraźna fascynacja Baką. Literaturze polskiej przywrócił je Rajmund Korsak, który zetknąwszy się z egzemplarzem "Uwag rzeczy ostatecznych" uznał je za zabawne. Wysłał tekst przebywającemu w Grodnie ex-królowi Stanisławowi Augustowi Poniatowskiemu. Teksty dostarczyły rozrywki otaczającemu go towarzystwu, które uznało je za anachroniczne i „pozbawione smaku”. Tego rodzaju krytyka poezji barokowej, oparta na klasycystycznym pojęciu smaku, była częsta w epoce oświecenia, warto wspomnieć choćby jej pastisze dokonane przez Ignacego Krasickiego w "Monachomachii". Tekst wysłany Stanisławowi Augustowi Poniatowskiemu różnił się jednak od tekstu autentycznego – Korsak dokonał w nim pewnych zmian wzmacniających oczekiwany efekt komiczny, przede wszystkim zmian układu wersów. Początkowo wydanie Korsaka uznawano za falsyfikat, po odnalezieniu wydania "Uwag" z 1766 uznano jednak jego zgodność z oryginałem, a Jan Nitowski określił je jako dość wierne.
W wielu podręcznikach literatury polskiej z XIX i początku XX wieku wiersze Baki są przytaczane, by ukazać „zdziczenie” czasów saskich. Powstał nawet związek frazeologiczny „wiersze à la Baka”, określający wiersze głupie (tak w syntezie Ignacego Chrzanowskiego). Karol Estreicher pisał, że „Baka nie znany w oryginale plącze się nie wiedzieć czemu po historiach literatury naszej, bo ani osnową wierszy nie zasługuje na to, ani autentyczność wierszy nie dowiedziona”. Ostro o ks. Bace wypowiada się Ignacy Chrzanowski w "Historii literatury niepodległej Polski" z 1908:
Już w XIX wieku, przeważnie pod wpływem historycznego sentymentu, padały jednak odosobnione pozytywne opinie o Bace – autorzy powieści historycznych Henryk Rzewuski i Józef Ignacy Kraszewski uznawali go za dobrego poetę. Kraszewski sądził, że wyśmiewanie Baki polega na błędzie, niezrozumieniu historycznego kontekstu – nazywając go przy tym w "Wędrówkach literackich, fantastycznych i historycznych" (1839) „polskim Youngiem”. Rzewuski uważał Bakę nawet za jednego z najwybitniejszych polskich poetów żałując, że Polacy nie poznali się na nim. Władysław Syrokomla wydał utwory ks. Baki w ilustrowanym tomiku "Baka odrodzony" (Wilno 1855, w nakładzie Maurycego Orgelbranda, istnieje też reprint tej książki z 1985), jako kuriozum.
Badacze następnych pokoleń wypowiadali się o Bace mniej surowo – niektórzy z nich negatywnie oceniając "Uwagi śmierci niechybnej", o odnalezionych w latach 30. "Uwagach rzeczy ostatecznych" wypowiadali się łagodniej. Tak np. Juliusz Kleiner w "Zarysie dziejów literatury polskiej" pisze:
Pierwszą nowoczesną analizę literacką utworów Baki dał Wacław Borowy. Mimo wielu negatywnych sądów zwłaszcza o "Uwagach śmierci niechybnej", jego zamieszczony w zbiorze "O poezji polskiej w wieku XVIII" esej o Bace jest pierwszym tekstem naukowym nie traktującym jego poezji jako historycznego kuriozum, ale dokonującym jej poważnej analizy. W próbach rehabilitacji Baki dokonywanych przez Pawlikowską-Jasnorzewską i Kraszewskiego Borowy dopatrywał się znacznej przesady – powstanie takich prób rehabilitacji tłumaczył znaczną liczbą „nudziarzy” w literaturze polskiej, na tle których musiał Baka szczególnie się wyróżniać. Oceniał "Uwagi śmierci niechybnej" jako jaskrawo komiczne i w pejoratywnym sensie oryginalne – dostrzegając w nich mimo tego interesujące operowanie językiem poetyckim, zadzierżystość i wiele celnych fragmentów. Jego ocena "Uwag rzeczy ostatecznych" jest jednak o wiele cieplejsza. Starał się umieścić je dokładnie w historycznym kontekście – "Uwagi śmierci niechybnej" były utworem pisanym dla ludzi o niewykształconym guście, nawiązującym do tradycji polskiej sztuki mieszczańskiej i ludowej, natomiast "Uwagi rzeczy ostatecznych" dziełem dla publiczności wyżej wykształconej, silnie osadzonym w tradycji literackiej i mistyczno-ascetycznej barokowej Europy. Za Karolem Estreicherem Borowy wiązał je z barokową hiszpańską poezją religijną, która była w XVII-wiecznej Polsce dobrze znana, co zostało udokumentowane w pełni dopiero w czasach Borowego. Badacz widzi wiele analogii między Baką a takimi mistykami hiszpańskimi, jak św. Jan z Ávila, Alonso de Orozco czy Tomasz a Jesu. Ponadto Borowy zwrócił uwagę na aspekt społeczny poezji Baki, wyróżniający go na tle kultury sarmackiej – otwartość, z jaką występuje on wobec niższych warstw społeczeństwa i cudzoziemców ("Cudzoziemcom"), współczucie, jakie okazuje heretykom ("Panom dysydentom") czy ubóstwu chłopów ("Nędznym tu kmieciom") oraz znajomość obyczajowości wszystkich stanów.
Baką interesowała się Maria Pawlikowska-Jasnorzewska, która także ubolewała nad niezrozumieniem twórczości ks. Baki, a nawet uznawała go za swojego ulubionego poetę. W drugiej połowie XX wieku wywarły one różnego typu wpływ na wielu pisarzy, zwłaszcza nawiązujących do baroku, poezji metafizycznej lub interesujących się ludową religijnością i poetyką – należeli do nich m.in. Józef Czechowicz, Aleksander Wat, Jerzy Szaniawski, Jerzy Harasymowicz, Stanisław Grochowiak, Miron Białoszewski, a zwłaszcza Jarosław Marek Rymkiewicz.
Obecnie często widzi się w nim prekursora surrealizmu, poezji lingwistycznej, nowatora, poetę o wielkiej sile wyobraźni oraz intuicji językowej – porównuje się go nawet z markizem de Sade'em. Antoni Czyż i Aleksander Nawarecki piszą: „Bakański absurd i okrucieństwo, wizyjność i klimat transu, gry językowe i surowość materii znajdują swe echo w naszej współczesności. Kojarzą się z ekspresjonizmem, dadaizmem, surrealizmem, teatrem absurdu, art brut (którą uprawiał Jean Dubuffet). Nie widać końca nasuwających się skojarzeń”. Związki Baki z umysłowością współczesną Jarosław Marek Rymkiewicz poetycko ujmuje w ostatnim wersie "Kolędy księdza Baki": „O Jezu, gadam wierszem, albo coś mną gada”.
Czasopismo „Fronda” ustanowiło nagrodę poetycką jego imienia (w pierwszej edycji w 1995 zwyciężył Wojciech Wencel). Zespół Budzy i Trupia Czaszka współtworzony przez Tomasza Budzyńskiego i jego kolegów z zespołu Armia nagrał w 2004 płytę z tekstami ks. Józefa Baki "Uwagi Józefa Baki". Pierwsza po latach edycja Baki ("Poezje") ukazała się w roku 1986; opracowali ją Antoni Czyż i Aleksander Nawarecki, którzy w 2000 przygotowali poprawioną, krytyczną edycję naukową ("Uwagi"); wykorzystano w niej barwne gwasze, ilustracje do Baki, które w ostatnim okresie życia tworzył Jan Lebenstein. Czesław Miłosz napisał wiersz "Na cześć księdza Baki". W najmłodszej poezji polskiej wiersz dla Baki napisał Dawid Jung w tomie "#SPAM" (wyd. Stowarzyszenie Pisarzy Polskich w Krakowie).

</doc>
<doc id="312267" url="https://pl.wikipedia.org/wiki?curid=312267" title="Claus (książę holenderski)">
Claus (książę holenderski)

Claus, książę Niderlandów, właśc. Claus George Willem Otto Frederik Geert van Amsberg (ur. 6 września 1926 w Hitzacker, zm. 6 października 2002 w Amsterdamie) – małżonek królowej Holandii Beatrycze.
Życiorys.
Claus-Georg Wilhelm Otto Friedrich Gerd von Amsberg urodził się w Hitzacker w Dolnej Saksonii w Niemczech, jako drugie z siedmiorga dzieci i jedyny syn Clausa von Amsberga i Gosty von dem Bussche-Haddenhausen. Był spokrewniony m.in. z rodzinami: von Bülow, von Moltke, Blücher, von Arnim, von Rantzau, von Dönhoff. Nauki pobierał w Bad Doberan w Meklemburgii, Międzyzdrojach na Pomorzu w sławnej elitarnej Baltenschule (1938-1942) i ówczesnej Tanganice. W czasie II wojny światowej (1939–1945) Claus służył w Jungvolk i Hitlerjugend. Od sierpnia 1943 do stycznia 1944 służył jako pomocnik w marynarce koło Kilonii. Od stycznia do marca 1944 służył w Arbeitsdienst w Königsbergu (Nowa Marchia, obecnie: Chojna). W lipcu tego roku udało mu się skończyć szkołę. Służbę wojskową odbywał w Rezerwach 6 Dywizji Pancernej w Danii i w 90 Dywizji Pancernej we Włoszech. Nie brał udziału w walkach. Został schwytany przez Amerykanów koło Merano i wysłany do obozu jenieckiego. We wrześniu 1945 został przeniesiony do amerykańskiej bazy koło Amershaw w Wielkiej Brytanii. Powrócił do Hitzacker w grudniu 1945. Został całkowicie oczyszczony przez sąd w kwestii przynależności do młodzieżowych organizacji nazistowskich.
Ukończył studia na Uniwersytecie w Hamburgu na wydziale Prawa i Nauk Politycznych, zdając egzamin asesorski w 1956. Praktykował w Niemczech i Stanach Zjednoczonych. W 1957 dostał się do Niemieckiej Służby Zagranicznej, a rok później do Służby Dyplomatycznej. Pracował w ambasadach niemieckich w Santo Domingo, Republice Dominikany, Afryce. W latach 60. pracował w Ministerstwie Spraw Zagranicznych w Bonn, gdzie odpowiadał za stosunki gospodarcze z Afryką.
Claus i księżniczka Beatrycze poznali się latem 1964 na przyjęciu z okazji ślubu księżniczki Tatiany Wittgenstein z księciem Moritzem Heskim. Znajomość następczyni tronu Holandii z niemieckim dyplomatą wywołało oburzenie w Holandii. Zaręczyny ogłoszono 28 czerwca 1965. W listopadzie parlament holenderski wyraził zgodę na to małżeństwo. 8 grudnia 1965 Claus otrzymał obywatelstwo holenderskie. Ślub pary odbył się 10 marca 1966 w Westerkerk przy licznych protestach Holendrów. W tym dniu Claus otrzymał tytuł księcia Niderlandów i Jonkheera van Amsberg. Para rezydowała w Zamku Drakensteyn w Lage Vuursche. Od 1963 mieszkała tam księżniczka Beatrix.
Potomstwo.
Z biegiem czasu książę Claus został zaakceptowany przez Holendrów i był jednym z najpopularniejszych członków rodziny królewskiej. Poświęcił się służbie dla narodu, wykorzystując swoje doświadczenia jako dyplomata. W kręgu jego zainteresowań były sprawy Trzeciego Świata.
30 kwietnia 1980 w Pałacu Królewskim w Amsterdamie, panująca królowa Juliana abdykowała na rzecz swej najstarszej córki, księżniczki Beatrix.
Książę miał wiele kłopotów ze zdrowiem. Cierpiał na depresję, raka i chorobę Parkinsona. Zmarł 6 października 2002 po długiej chorobie w szpitalu uniwersyteckim w Amsterdamie. Został pochowany w krypcie królewskiej w Nieuwe Kerk w Delfcie.

</doc>
<doc id="312270" url="https://pl.wikipedia.org/wiki?curid=312270" title="Chrystian II">
Chrystian II



</doc>
<doc id="312272" url="https://pl.wikipedia.org/wiki?curid=312272" title="Kingston (New Jersey)">
Kingston (New Jersey)

Kingston – jednostka osadnicza w hrabstwie Middlesex w stanie New Jersey w USA. Kingston należy do konglomeracji South Brunswick Township. Zageszczenie ludności wynosi 540/km.

</doc>
<doc id="312274" url="https://pl.wikipedia.org/wiki?curid=312274" title="Eleonora Maria Józefa">
Eleonora Maria Józefa



</doc>
<doc id="312275" url="https://pl.wikipedia.org/wiki?curid=312275" title="Filip IV (król Hiszpanii)">
Filip IV (król Hiszpanii)



</doc>
<doc id="312276" url="https://pl.wikipedia.org/wiki?curid=312276" title="Mesmeryzm">
Mesmeryzm



</doc>
<doc id="312279" url="https://pl.wikipedia.org/wiki?curid=312279" title="Droga magistralna A5 (Litwa)">
Droga magistralna A5 (Litwa)

Droga magistralna A5 () – droga magistralna, pokrywająca się z międzynarodową arterią E67. Długość trasy wynosi 97,06 km. Aktualnie na większej długości jest drogą jednojezdniową ze skrzyżowaniami kolizyjnymi. Początkowy fragment trasy stanowi zachodnią obwodnicę Kowna.
Przed rozpadem Związku Radzieckiego droga posiadała numer A-226.
Autostrada.
W 2018 roku arteria na odcinku Mauručiai – Puskelniai zyskała status autostrady. Prace nad rozbudową drogi do postaci dwujezdniowej trwały w latach 2016 – 2018.
Opłaty.
Przejazd drogą jest płatny dla autobusów oraz pojazdów ciężarowych za pomocą winiet. Użytkownicy samochodów osobowych oraz motocykli zwolnieni są z uiszczania opłaty.

</doc>
<doc id="312280" url="https://pl.wikipedia.org/wiki?curid=312280" title="Dławik">
Dławik

Dławik – cewka indukcyjna zapobiegająca nagłym zmianom natężenia prądu elektrycznego lub służąca do ograniczenia prądu przemiennego bez strat mocy, jakie występowałyby gdyby elementem ograniczającym była rezystancja. Dławiki zwykle zawierają rdzenie ferromagnetyczne, choć mogą być też cewkami bez rdzenia (powietrznymi).
Idealny dławik nie pobiera mocy czynnej; w rzeczywistości straty mocy na dławiku wiążą się z niezerową rezystancją uzwojeń, emisją promieniowania oraz z prądami wirowymi i innymi źródłami strat w rdzeniu. W elektronice określenie "dławik" stosowane jest z reguły do cewek o dużej reaktancji dla wymaganego zakresu częstotliwości, może też być synonimem dowolnej cewki indukcyjnej. Zwykle dławik współpracuje z kondensatorami tworząc filtry dolnoprzepustowe.
Zastosowanie.
Stosowany między innymi w:
Dławiki indukcyjne znajdują szereg zastosowań w elektrycznych układach napędowych gdzie najczęściej pracują w zespole z falownikiem. Dławiki sieciowe (komutacyjne), instalowane w obwodzie elektrycznym przed falownikiem ograniczają propagację zakłóceń i przepięć komutacyjnych w sieci. Napięcie na wyjściu falownika to ciąg prostokątnych impulsów o regulowanej szerokości. Szybkość narastania napięcia w takim przebiegu jest bardzo duża i stwarza zagrożenie dla izolacji kabli i zasilanych maszyn. Ograniczenie szybkości narastania napięcia oraz kompensacja pojemności kabla to podstawowe zadania dławików silnikowych pracujących na wyjściu falownika.

</doc>
<doc id="312282" url="https://pl.wikipedia.org/wiki?curid=312282" title="Karol II Zaczarowany">
Karol II Zaczarowany



</doc>
<doc id="312283" url="https://pl.wikipedia.org/wiki?curid=312283" title="Salt-n-Pepa">
Salt-n-Pepa

Salt-n-Pepa (Salt'n'Pepa) – amerykańska grupa R&amp;B-hiphopowa założona w 1985.
W 1989 Salt-n-Pepa zostały nominowane do nagrody Grammy w kategorii muzyki rap.

</doc>
<doc id="312285" url="https://pl.wikipedia.org/wiki?curid=312285" title="Alter ego">
Alter ego

Alter ego ( ‘drugi ja’) – 1. osoba pokrewna duchowo, zaufana, bliski przyjaciel, powiernik, również postać literacka, filmowa, która jest utożsamiana z autorem dzieła; 2. także druga osobowość wewnątrz tej samej osoby, druga tożsamość, druga część rozdwojonej jaźni.
Termin stosowany w analizie literackiej do opisu postaci, które są psychologicznie identyczne, a czasami również do opisania jakiejś postaci jako "alter ego" autora, fikcyjnego bohatera, którego zachowanie, mowa lub myśli celowo wyrażają tego autora. "Alter ego" często przejawia tłumione skłonności pisarza, także te skrywane, zwykle społecznie nieakceptowalne. Na przykład bohaterowie powieści i opowiadań Edwarda Stachury to "alter ego" pisarza: Janek Pradera, Edmund Szerucki, Michał Kątny. Podobnie Henry Chinaski - postać występująca w wielu książkach amerykańskiego pisarza Charlesa Bukowskiego jest uważana za "alter ego" autora.

</doc>
<doc id="312286" url="https://pl.wikipedia.org/wiki?curid=312286" title="Jan Friso">
Jan Friso

Jan Friso, książę Oranje-Nassau, właśc.: Prins Johan Friso Bernhard Christiaan David van Oranje-Nassau, graaf van Oranje-Nassau, jonkheer van Amsberg (ur. 25 września 1968 w Utrechcie, zm. 12 sierpnia 2013 w Hadze) – młodszy brat króla Holandii Wilhelma-Aleksandra, drugi syn królowej Holandii Beatrix i księcia Clausa. Do 24 kwietnia 2004 roku książę Niderlandów ("Prins Johan Friso Bernhard Christiaan David der Nederlanden"). Zwany był też "księciem Friso".
Życiorys.
Friso pobierał naukę w Nieuwe Baarnse School w Baarn, Baarns Lyceum i Eerste Vrijzinnig Christelijk Lyceum w Hadze. Studiował na Uniwersytecie Technicznym w Delfcie – nauki kosmiczne, ekonomię na Erasmus Universiteit w Rotterdamie i European Institute of Business Administration w Fontainebleau we Francji. Pracował w fabryce samolotów McDonnell Douglas w Kalifornii, McKinsey &amp; Company, Goldman Sachs w Londynie. Od marca 2004 był dyrektorem TNO Space w Delfcie.
Małżeństwo.
W dniu 30 czerwca 2003 ogłoszono zaręczyny Jana Friso z Mabel Wisse Smit. Książę nie uzyskał zgody parlamentu na to małżeństwo. Premier Jan Peter Balkenende wytłumaczył, że chodziło tu o przeszłość książęcej narzeczonej. Mabel przyznała w 2003, że we wcześniejszym oświadczeniu nie powiedziała wszystkiego o swojej przeszłości. Chodziło tu o jej znajomość z Klaasem Bruinsmą (1953-1991) zwanym „Ojcem chrzestnym” holenderskiego handlu narkotykami. To „nadużycie zaufania” było przyczyna dla której parlament nie wyraził zgody na to małżeństwo. Tym samym książę stracił prawo do tronu Holandii. Mimo to do ślubu doszło 24 kwietnia 2004 roku.
W wyniku Aktu Członkostwa do Rodziny Królewskiej z 2002, książę Jan Friso utracił tytuł księcia Niderlandów. Od czasu ślubu księciu przysługuje tytuł księcia Oranje-Nassau i dziedziczny tytuł hrabiego Oranje-Nassau. Dzieci narodzone z tego związku będą nosiły tytuł: „Hrabiego/hrabiny Oranje-Nassau, Jonkheer/Jonkvrouw van Amsberg” i tak jest w wypadku córek pary. Jan Friso i Mabel mają dwie córki:
Wypadek i śmierć.
W dniu 17 lutego 2012 podczas wakacji w Lech w Alpach Lechtalskich został przysypany lawiną i doznał urazu czaszkowo-mózgowego. Był hospitalizowany w Innsbrucku. Jego stan określano jako krytyczny. Jak podaje personel medyczny kliniki uniwersyteckiej w Innsbrucku, badanie metodą rezonansu magnetycznego ujawniło rozległe uszkodzenie mózgu – książę aż do śmierci pozostał w śpiączce; od początku istniało zagrożenie, że już nigdy nie odzyska przytomności. W listopadzie 2012 holenderski dwór królewski zakomunikował, że książę chwilami zdradza objawy stanu minimalnej świadomości. Książę zmarł 12 sierpnia 2013 z powodu komplikacji, które powstały w wyniku uszkodzenia mózgu spowodowanego przez niedotlenienie. Pogrzeb księcia Friso odbył się 16 sierpnia 2013, a w jego ostatniej drodze uczestniczyła jego żona Mabel z córkami Luaną i Zarią, jego matka księżna Beatrix, jego brat król Wilhelm-Alexander z rodziną oraz jego chrzestny król Norwegii Harald V. Ciało księcia spoczęło wbrew tradycji na cmentarzu miejscowego kościoła w miejscowości Lage Vuursche w pobliżu królewskiej rezydencji Drakensteyn, a nie w rodzinnej krypcie w Nieuwe Kerk w Delfcie.

</doc>
<doc id="312289" url="https://pl.wikipedia.org/wiki?curid=312289" title="Bułka">
Bułka

Bułka – odmiana delikatnego pieczywa, najczęściej pszennego, żytniego lub kukurydzianego. Czasem bułka może być posypana mąką, makiem, sezamem, innymi ziarnami lub kruszonką. Może też zawierać słodkie nadzienie.

</doc>
<doc id="312293" url="https://pl.wikipedia.org/wiki?curid=312293" title="Konstantyn (książę holenderski)">
Konstantyn (książę holenderski)

Konstantyn, książę Niderlandów, właśc. Constantijn Christof Frederik Aschwin (ur. 11 października 1969 w Utrechcie), najmłodszy brat króla Holandii Wilhelma Aleksandra. Oficjalny tytuł "Jego Królewska Wysokość książę Niderlandów, książę Oranje-Nassau, Jonkheer van Amsberg".
Nauki początkowe pobierał w Nieuwe Baarnse School w Baarn, Eerste Vrijzing Christelijk Lyceum. Odbył kurs językowy we Francji i Włoszech. Studiował prawo na uniwersytecie w Lejdzie i nauki ekonomiczne w INSEAD w Fontainebleau we Francji.
16 grudnia 2000 ogłoszono zaręczyny księcia Konstantyna z Laurentien Brinkhorst. Ślub cywilny odbył się 17 maja 2001 w Oude Raadzaal, w Hadze a kościelny 19 maja w Grote of St. Jacobskerk. Para ma troje dzieci:
Poza pełnieniem oficjalnych obowiązków jako członek holenderskiej rodziny królewskiej, książę zdecydował również, że będzie pracować. Pracował w holenderskim biurze Komisarza Europejskiego, Hansa van den Broeka. W latach 2001-2003 pracował jako konsultant Booz Allen&amp;Hamilton w Londynie, a także jako doradca Ministerstwie Spraw Zagranicznych, dla RAND Europe w Brukseli.
Konstantyn jest Honorowym Przewodniczącym Fundacji Księcia Clausa, przewodniczącym Fundacji The Hague Process on Refugess and Migration, jest także patronem National Musical Instrument Fund.

</doc>
<doc id="312294" url="https://pl.wikipedia.org/wiki?curid=312294" title="UOKiK">
UOKiK



</doc>
<doc id="312302" url="https://pl.wikipedia.org/wiki?curid=312302" title="Manuel Blanco Encalada">
Manuel Blanco Encalada

Manuel Blanco Encalada (ur. 21 kwietnia 1790, zm. 5 września 1876 w Santiago), chilijski polityk, admirał, pierwszy prezydent Chile.
Urodził się w Buenos Aires w Argentynie jako syn Hiszpana i Chilijki, w rodzinie szlacheckiej. W wieku 12 lat został wysłany na naukę do Hiszpanii. W 1805 wstąpił tam do akademii morskiej, którą ukończył w 1807 w stopniu podporucznika. Służył we flocie hiszpańskiej - w 1808 uczestniczył w bitwie morskiej przeciw napoleońskiej flocie francuskiej, blokującej Kadyks. Sympatyzował z ruchami wyzwoleńczymi spod kolonializmu w Ameryce Południowej i gdy w 1812 okręt, na którym służył, zawinął do Montevideo, Blanco Encalada porzucił swój okręt i służbę hiszpańską i przedostał się do Chile.
Wziął następnie udział w wojnie przeciw Hiszpanii o niepodległość Chile, służąc początkowo w artylerii. Po bitwie pod Rancagua trafił do niewoli hiszpańskiej i został skazany na śmierć za dezercję, lecz następnie wyrok zmieniono na wygnanie na wyspy Juan Fernández. W 1817, po zwycięstwie Chile w bitwie pod Chacabuco, powrócił z innymi wygnanymi rewolucjonistami do Chile i ponownie wziął udział w działaniach wojennych, m.in. w bitwach o Cancha Rayada i Maipú. 28 czerwca 1818 otrzymał stanowisko tymczasowego zwierzchnika Departamentu Marynarki. Został po tym pierwszym dowódcą floty Chile, które to stanowisko następnie w listopadzie przekazał Thomasowi Cochrane. Jako dowódca okrętów „Galvarino” i „San Martín”, oblegał port Callao, jednakże musiał odstąpić z uwagi na wyczerpanie zapasów. Za to został oddany pod sąd wojskowy, który dopatrzył się w tym naruszenia obowiązków i zdymisjonował go z zajmowanych stanowisk. Blanco wówczas wyjechał do Peru i walczył następnie o niepodległość tego kraju, po czym został zrehabilitowany.
Ponownie w Chile, uczestniczył jako dowódca floty w walkach o Chiloé. W 1826 został wyznaczony przez Kongres Chile na ministra spraw zagranicznych, a następnie 9 kwietnia 1826 wybrany na prezydenta republiki, mimo że sam nie wykazywał ambicji politycznych. 9 września 1826 zrezygnował na korzyść wiceprezydenta Agustína Eyzaguirre.
Od 1837 walczył w wojnie z konfederacją peruwiańsko-boliwijską. W obliczu liczebnej przewagi sił peruwiańskich, na ich terytorium, w listopadzie 1837 był zmuszony zawrzeć niekorzystny dla Chile traktat w Paucarpata. Traktat jednak został odrzucony przez rząd, a Blanco został zdymisjonowany. Jego następca Manuel Bulnes Prieto zwyciężył w bitwie pod Yungay. Po tej wojnie, Blanco wyjechał do Europy, gdzie pozostał do 1847, po czym powrócił do Chile, gdzie zaoferowano mu stanowisko gubernatora Valparaiso. W latach 1847-1852 był dowódcą naczelnym chilijskich sił zbrojnych. Od 1849 zasiadał także w senacie. W 1866 był doradcą podczas wojny Chile i Peru z Hiszpanią, między innymi negocjował na pokładzie peruwiańskiej korwety „Unión” warunki wspólnego działania flot sprzymierzonych państw.
W 1868 powierzono mu honorowo przewodzenie delegacji chilijskiej, która sprowadziła z Peru trumnę ze zwłokami Bernardo O’Higginsa. Pod koniec kariery nosił stopień wiceadmirała.
Jego imię nosiły później okręty chilijskie, m.in. pancernik kazamatowy z okresu wojny o Pacyfik z Peru.

</doc>
<doc id="312303" url="https://pl.wikipedia.org/wiki?curid=312303" title="Efemerydy">
Efemerydy

Efemeryda – z gr. "ephēmeros" oznacza istotę, rzecz lub zjawisko przemijające szybko i bez śladu.

</doc>
<doc id="312305" url="https://pl.wikipedia.org/wiki?curid=312305" title="Ryt iryjski">
Ryt iryjski

Ryt iryjski (inaczej liturgia iryjska) – obok liturgii północnoafrykańskiej, rzymskiej, ambrozjańskiej, galijskiej (właściwej) i hiszpańskiej jedna z rodzin liturgicznych tradycji zachodniej, klasyfikowana przy tym (łącznie ze wszystkimi wymienionymi prócz rzymskiej i północnoafrykańskiej) jako liturgia galijska. Używa się także innych określeń, jak liturgia celtycka, liturgia celtycko-anglosaska, liturgia iroszkocka. Terminami tymi określa się tradycje liturgiczne ukształtowane w Irlandii po nawróceniu tego kraju przez św. Patryka, które następnie rozpowszechniły się wśród ludów celtyckich Wysp Brytyjskich, wśród Anglosasów, na Półwyspie Bretońskim oraz w pewnej mierze w klasztorach iroszkockich licznych na kontynencie europejskim.
Liturgia celtycka różniła się od liturgii rzymskiej, która później ją zdominowała, szeroką obecnością elementów pochodzenia ludowego oraz pewnymi osobliwymi zwyczajami, do których należała zwłaszcza praktyka pokuty powtarzalnej. Mimo że już we wczesnym średniowieczu uległa romanizacji, pewne jej elementy zachowały się jeszcze w kolejnych wiekach.
Geneza.
Źródła do rekonstrukcji liturgii celtyckiej są nieliczne i mało wiarygodne. Najważniejszym z nich jest Mszał ze Stowe, który pozostaje pod znacznym wpływem liturgii hiszpańskiej. Istotny jest także Antyfonarz z Bangor z wpływami liturgii ambrozjańskiej (zachowany tekst pochodzi z VII wieku). Ponadto istnieje kilka kodeksów, fragmentów oraz tekstów hymnicznych, w których przechowały się pewne informacje o celtyckiej tradycji liturgicznej.
Niewielka ilość źródeł, ich późne pochodzenie, zdecentralizowany charakter życia kościelnego na ziemiach objętych liturgią celtycką, brak pewnych i całościowych informacji co do rzeczywistego kształtu administracji kościelnej czy też rangi poszczególnych ośrodków uniemożliwiają pełną rekonstrukcję celtyckiej tradycji liturgicznej. Nie jest jasne także jej pochodzenie. Według Johna Henniga liturgia celtycka rzeczywiście odzwierciedlała porządek Mszy przedstawiony w Mszale ze Stowe, sam ten porządek ma jednak pochodzenie rzymskie, sama zaś liturgia rzymska została zaszczepiona w Irlandii przede wszystkim przez biskupa Palladiusa.
Wobec braku źródeł i ich małej wiarygodności, izolacji geograficznej od autorytetów śródziemnomorskich, rozproszonego charakteru administracji kościelnej – trudno mówić o osobnym typie liturgii celtyckiej, był to raczej zespół lokalnych zwyczajów liturgicznych, z których tylko niektóre są znane i wśród których wyróżnić można kilka ogarniających całe Wyspy Brytyjskie.
Główne cechy.
Szczególnie silnie odróżniały liturgię celtycką od rzymskiej osobliwości kalendarza liturgicznego, w tym zwłaszcza odmienny sposób obliczania daty Wielkanocy. Ważną cechą liturgii celtyckiej jest występowanie w niej oryginalnej hymniki, pisanej w języku łacińskim. Zasadnicza tematyka i cechy formalne (w tym metrum) zaczerpnięte są od autorów kontynentalnych (np. Prudencjusza czy św. Ambrożego), wykazuje ona jednak wiele cech temperamentu i mentalności lokalnej. Hymny te pokazują zwłaszcza pewien szczególny typ umiłowania natury i specyficzną relację między jej umiłowaniem a miłością do Boga. Od kontynentalnego odmienny jest także typ kultu świętych, przy czym kościół irlandzki był szczególnie dumny ze swoich świętych i swojej hagiografii. Znalazło to wyraz w martyrologium Mszału ze Stowe, recytowanym w Kanonie i wymieniającym wielu świętych irlandzkich.
Przy znacznym eklektyzmie i niezależności poszczególnych ośrodków wykształciły się pewne specyficzne obyczaje, takie jak udzielanie komunii pod dwiema postaciami po chrzcie czy zwyczaj umywania nóg po chrzcie. Zwyczaje te nie świadczą jednak jeszcze o istnieniu innego niż rzymski rytu chrzcielnego. Tłumaczą się natomiast partykularnymi potrzebami wiernych i specyfiką procesu inkulturacji.
Szczególne znaczenie miała bardzo rozbudowana obyczajowość pokutna. Mszał ze Stowe wymienia specjalne apologiae, loricae i hymny pokutne. Same praktyki pokutne były przy tym niezwykle surowe – mnisi wybierali do nich miejsca odludne i bliskie natury, oddalone od ojczyzny i rodziny, wystawione na działanie wiatru, deszczu i wszelkich niedogodności. Także świeccy praktykowali niezmiernie surową ascezę. Nieznane było natomiast oczywiste dla innych regionów chrześcijańskich pojęcie pokuty jednorazowej, niepowtarzalnej czy ostatecznej, pokuta miała charakter stały.
Charakterystyczna dla liturgii celtyckiej była także częsta modlitwa za pomocą psalmów, specjalny i rygorystyczny cursus horarum podawała reguła św. Kolumbana. Czasem recytowano 99 psalmów jednego wieczora – św. Patryk miał to czynić po szyję zanurzony w zimnej wodzie.
Zmierzch.
Zróżnicowanie liturgiczne między liturgią rzymską a obszarami objętymi wpływem Kościoła iroszkockiego malało bardzo stopniowo. Kluczowe znaczenie miało tu wprowadzenie w VII wieku w regionach objętych liturgią celtycką rzymskiej daty obchodzenia Wielkanocy. Wpływy celtyckie zanikły w Bretanii w czasach panowania Ludwika Pobożnego (IX w.), w Irlandii liturgia celtycka zanikła całkowicie za czasów biskupa Armagh Malachiasza (XI wiek), w Szkocji za panowania królowej Małgorzaty (XI w.). Wcześnie wpływy celtyckie zanikały wśród Anglosasów – w państwach anglosaskich istniał konflikt między misjonarzami pochodzenia anglosaskiego a misjonarzami pochodzenia iroszkockiego, w którym data świętowania Wielkanocy miała kluczowe znaczenie. Kulminacyjnym momentem sporu był synod w Whitby w 664, kiedy przyjęto datę rzymską. W VIII wieku rzymską datę obchodzenia Wielkanocy przyjęła Iona i ostatnie ośrodki oporu na Wyspach Brytyjskich.
W dziedzinie administracji kościelnej zmierzch osobnych obyczajów celtyckich nastąpił natomiast później i wiązał się przede wszystkim z reformą gregoriańską (XI/XII w.) Szczególnie ważnym aspektem jest generalne włączanie klasztorów mnichów irlandzkich do zakonu benedyktyńskiego. W Anglii dla wprowadzenia reformy gregoriańskiej szczególnie duże znaczenie miał podbój normański, w Szkocji działalność królowej Małgorzaty. W Irlandii wprowadzono ją na własnych synodach, spośród których najważniejszymi były synod w Cashel (1101), synod w Rath Breasil (1111) i synod w Kells (1152).

</doc>
<doc id="312309" url="https://pl.wikipedia.org/wiki?curid=312309" title="Tyrrenowie">
Tyrrenowie



</doc>
<doc id="312310" url="https://pl.wikipedia.org/wiki?curid=312310" title="Agata Młynarska">
Agata Młynarska

Agata Maria Młynarska (ur. 23 marca 1965 w Warszawie) – polska dziennikarka, producentka, konferansjerka, prezenterka telewizyjna, działaczka społeczna, kiedyś także aktorka, z wykształcenia polonistka.
Życiorys.
Rodzina i edukacja.
Jest córką piosenkarza i autora tekstów Wojciecha oraz aktorki Adrianny Godlewskiej. Ma dwoje młodszego rodzeństwa, siostrę Paulinę i brata Jana. Poprzez stryjecznego dziadka swojego ojca, dyrygenta Emila Młynarskiego, jest spowinowacona z rodziną Rubinsteinów, wywodzącą się z małżeństwa córki pianisty, Anieli Młynarskiej, z Arturem Rubinsteinem. Jest kuzynką aktora Michaela Westona, syna Johna Rubinsteina.
We wczesnej młodości przez trzy lata uczęszczała na zajęcia baletowe. Przez dwa i pół semestru uczyła się Liceum Sióstr Nazaretanek, a po zdaniu matury w XI Liceum Ogólnokształcącego im. Mikołaja Reja w Warszawie ukończyła studia na wydziale filologii polskiej na Uniwersytecie Warszawskim na podstawie pracy magisterskiej na temat parodii w tekstach Konstantego Ildefonsa Gałczyńskiego.
Kariera zawodowa.
W 1978 zagrała Agnieszkę Leśniewską w serialu "Rodzina Leśniewskich". Pod koniec lat 80. współpracowała z agencją artystyczną „Biuro Promocja 2000” i uczestniczyła jako modelka w pokazach mody.
W grudniu 1990 została prezenterką Telewizji Polskiej, debiutując na antenie TVP2 w roli prowadzącej dziennik "Obserwator". Po niecałym roku pracy przeszła do redakcji programów rozrywkowych, w której debiutowała jako prowadząca "Soboty w Dwójce". Następnie prowadziła "Studio rano", tworzyła reportaże i relacje z wydarzeń kulturowych, pisała scenariusze programów i była redaktorką koncertów, była spikerką zapowiadającą programy TVP2 oraz współprowadziła z Ewą Sałacką program "Animals", zachęcający do adopcji bezdomnych psów ze schroniska. W grudniu 1991 wraz z Jerzym Owsiakiem zaczęła prowadzić program "Róbta, co chceta, czyli rockandrollowa jazda bez trzymanki", który został zdjęty z anteny po 128 odcinkach. Ponadto prowadziła teleturniej "Krzyżówka szczęścia", program rozrywkowy "Szkoła kłamców" i talk-show "Świat kobiet". Jednocześnie była także konferansjerką: zaczynała od prowadzenia imprez firmowych, następnie współprowadziła m.in. finały Wielkiej Orkiestry Świątecznej Pomocy oraz m.in. gale i koncerty telewizyjne, plenerowe pikniki i widowiska sylwestrowe organizowane przez TVP2. Od 1992 z ramienia TVP współtworzyła akcję "I Ty możesz zostać św. Mikołajem" na rzecz pomocy dzieciom z domów dziecka a w latach 1995–2007 prowadziła Festiwal Kultury Kresowej, którego była współtwórczynią. We wrześniu 2002 została jedną z prowadzących poranny magazyn "Pytanie na śniadanie". Od 2004 działa w Fundacji „Dziecięca Fantazja”, której jest ambasadorką. Jest też honorową ambasadorką Fundacji „Przyjaciółka”.
W 2006 zaczęła pracować w Fundacji Polsat, wkrótce przeszła z TVP do Telewizji Polsat, gdzie początkowo była członkiem sztabu poszukującego formatów telewizyjnych dla telewizji, a po trzech latach pracy została szefową zespołu nowych projektów. Była także producentem kreatywnym i scenarzystką "Światowych rekordów Guinnessa", polskiej wersji programu "Lo show dei record". Następnie została prezenterką telewizji Polsat, dla której poprowadziła drugą edycję teleturnieju "Eureko, ja to wiem!" oraz współprowadziła programy "Dzień kangura" i "On i ona". Była także konferansjerką podczas Sopot TOPtrendy Festiwal (2006–2013), którego była także rzecznikiem prasowym, oraz noworocznych koncertów "Sylwestrowa moc przebojów" (2008–2012). 
Równolegle z pracą w Polsacie, w marcu 2011 założyła portal internetowy OnaOnaOna.com, za który otrzymała Różę Gali w kategorii „debiut roku”. W latach 2011–2013 prowadziła wywiady w audycji "Ona rozmawia" w Radiu PiN. Od grudnia 2011 do maja 2013 była gospodynią programu "Jaka ona jest" w Polsat Café. W czerwcu 2012 w ramach projektu "Łódź Miastem Kobiet" odbył się festiwal "Teraz one", którego jest pomysłodawczynią. Pod koniec roku, pozostając prezenterką Polsatu, przeprowadziła wywiad z ojcem, Wojciechem Młynarskim, w ramach programu TVP2 "Rozmowy poszczególne". W maju 2013 objęła stanowisko redaktorki naczelnej „Skarbu”, miesięcznika dystrybuowanego w sieci drogerii Rossmann. Ponadto poprowadziła finałowy panel festiwalu Karuzela Cooltury i została prowadzącą program TVP1 "Świat się kręci", a także otrzymała Różę Gali w kategorii „media”. W 2014 otrzymała Wiktora za wygraną w kategorii „osobowość telewizyjna”. W czerwcu 2015 poprowadziła koncert „Ktoś mnie pokochał! Urodzinowe Debiuty ze Skaldami” podczas 52. Krajowego Festiwalu Piosenki Polskiej w Opolu.
W lutym 2016 została uhonorowana nagrodą im. św. Kamila za swoją działalność społeczną. W czerwcu tego samego roku odeszła z programu "Świat się kręci", wa e wrześniu rozpoczęła współpracę z grupą Discovery Networks, obejmując stanowisko dyrektorki rozwoju kanału TLC Polska. W październiku przekazała prawa do swojej witryny OnaOnaOna.com firmie Ringier Axel Springer Polska i zakończyła współpracę z redakcją „Skarb”. Wiosną 2017 zadebiutowała na antenie TLC z autorskim programem "Zmiana pełną parą", poza tym wystąpiła w kampanii reklamowej marki odzieżowej Cacofonia Milano, a w maju premierę miała książka "Moja wizja", będąca wywiadem–rzeką z Młynarską przeprowadzonym przez Agnieszkę Litorowicz-Siegert. Po przejęciu Grupy TVN przez Discovery prowadziła programy w stacjach należących do grupy TVN Discovery Polska: "Eks-tra Zmiana" w TVN Style (2018–2019), a także "Bez tabu" (2019) i "Włącz zdrowie" (2020) w Discovery Life oraz "Kobiety bez tabu" w TVN Style (2020). W 2019 była nominowana do Gwiazdy Plejady dla osobowości roku. Od marca 2020 prowadzi internetowy format "#agatasiekreci" na swoich profilach w serwisach Instagram i YouTube. Jesienią 2021 powróciła w charakterze prezenterki programu "Bez tabu", tym razem emitowanego w TVN Style.
Życie prywatne.
W lutym 1984 poślubiła historyka Leszka Kieniewicza, z którym ma dwóch synów, Stanisława (ur. 1985) i Tadeusza (ur. 1989). Rozwiedli się po 10 latach małżeństwa. Drugie małżeństwo z Jerzym Porębskim przetrwało rok. W latach 2006–2008 była związana z dziennikarzem i prezenterem pogody Jarosławem Kretem. 22 marca 2014 wyszła za przedsiębiorcę Przemysława Schmidta. Wychowała dwie dziewczynki z domu dziecka, Sylwię i Alicję. Ma trzy wnuczki.
Cierpi na chorobę Leśniowskiego-Crohna.

</doc>
<doc id="312312" url="https://pl.wikipedia.org/wiki?curid=312312" title="Monmouth Junction (New Jersey)">
Monmouth Junction (New Jersey)

Monmouth Junction – jednostka osadnicza w hrabstwie Middlesex w stanie New Jersey w USA. Monmouth Junction należy do konglomeracji South Brunswick Township. Według danych z 2010 roku Monmouth Junction zamieszkiwało niespełna 3 tys. osób.

</doc>
<doc id="312313" url="https://pl.wikipedia.org/wiki?curid=312313" title="Monmouth Junction">
Monmouth Junction



</doc>
<doc id="312315" url="https://pl.wikipedia.org/wiki?curid=312315" title="Novo Mesto">
Novo Mesto

Novo Mesto (niem. "Neustadtl") – miasto w południowo-wschodniej Słowenii, siedziba gminy miejskiej Novo Mesto. Leży w zakolu rzeki Krka, w pobliżu granicy z Chorwacją, ok. 60 km na płd.-wsch. od Lublany. W 2018 roku liczyło 23 335 mieszkańców.
Historia.
Najwcześniejsze ślady osadnictwa pochodzą z okresu późnej epoki brązu – około 1000 p.n.e. Później znajdowane były ślady osadnictwa Ilirów i Celtów oraz do IV wieku n.e. Rzymian. W średniowieczu było ważnym miejscem targowy dzięki położeniu w sąsiedztwie klasztoru cystersów w Stičnej. W 1365 Rudolf IV, książę Austrii z dynastii Habsburgów nadał status miasta i nazwał Rudolphswert. Szczyt rozwoju Novo Mesto osiągnęło w XVI wieku jednakże późniejsze najazdy Turków zmusiły mieszkańców do opuszczenia miasta. Miasto zaczęło się odradzać w XVIII i XIX wieku – w 1890 zostało połączone linia kolejową z Lublaną. W 2017 otworzono prywatną uczelnię: Univerza v Novem mestu.
Przemysł.
Znajduje się tu siedziba koncernu farmaceutycznego Krka. W mieście znajdowała się siedziba fabryki samochodów IMV, obecnie jedna z fabryk koncernu Renault. 

</doc>
<doc id="312318" url="https://pl.wikipedia.org/wiki?curid=312318" title="Inwestor">
Inwestor

Inwestor – osoba fizyczna, prawna lub jednostka organizacyjna nieposiadająca osobowości prawnej, która inwestuje wolne czasowo środki finansowe w przedsięwzięcia mogące przynieść zysk. Jest to podmiot gospodarczy, który w warunkach ryzyka dokonuje inwestycji kapitałowej poprzez stworzenie lub zakup elementów majątku, np. zakup zakładu przemysłowego – pośrednio w celu produkcji dóbr lub realizacji usług do przyszłej konsumpcji oraz bezpośrednio w celu odniesienia w przyszłości zysku z zainwestowanego kapitału. Proces ten umożliwia prowadzenie rozszerzonej reprodukcji społecznej, czyli osiąganie wzrostu gospodarczego.
Inwestor to również podmiot dokonujący zakupu papierów wartościowych, dzieł sztuki czy innych aktywów w celu odniesienia zysku ze wzrostu ich wartości w przyszłości (lub w przypadku papierów udziałowych, także dochodów z dywidend).
Inwestor, dokonując inwestycji, ponosi ryzyko otrzymania zwrotu albo straty z zainwestowanego kapitału, a także ryzyko odniesienia zysku albo straty z zainwestowanego majątku. W związku z ponoszonym ryzykiem inwestor oczekuje premii z dokonanej inwestycji.

</doc>
<doc id="312320" url="https://pl.wikipedia.org/wiki?curid=312320" title="Giubilanti d’amore fraterno">
Giubilanti d’amore fraterno

Giubilanti d’amore fraterno – hymn narodowy San Marino do 1894 roku.

</doc>
<doc id="312321" url="https://pl.wikipedia.org/wiki?curid=312321" title="Monmouth">
Monmouth

Miejsca.
Wielka Brytania:
Miejscowości w USA:
Gminy w USA:
Hrabstwa w USA:
Inne:

</doc>
<doc id="312322" url="https://pl.wikipedia.org/wiki?curid=312322" title="Batalion (ujednoznacznienie)">
Batalion (ujednoznacznienie)



</doc>
<doc id="312326" url="https://pl.wikipedia.org/wiki?curid=312326" title="Przywilej cerekwicko-nieszawski">
Przywilej cerekwicko-nieszawski



</doc>
<doc id="312329" url="https://pl.wikipedia.org/wiki?curid=312329" title="Carlo Don Gesualdo">
Carlo Don Gesualdo



</doc>
<doc id="312331" url="https://pl.wikipedia.org/wiki?curid=312331" title="Charles Gobat">
Charles Gobat



</doc>
<doc id="312335" url="https://pl.wikipedia.org/wiki?curid=312335" title="Karabin M110">
Karabin M110

M110 Semi-Automatic Sniper System (SASS) – samopowtarzalny karabin wyborowy US Army.
Program wyboru nowej broni rozpoczął się w 2004 roku. Nowy karabin wyborowy miał mieć:
XM110 miał być wyposażony w składany, łatwy do zdemontowania dwójnóg, celownik o zmiennym powiększeniu osadzony na uniwersalnej szynie Mil-STD 1913 (szyna Picatinny) i być zasilany z magazynków wymiennych o pojemności 5, 10 i 20 naboi.
28 września 2005 roku ogłoszono, że zwycięzcą konkursu na nową broń jest firma "Knight's Armament Co. (KAC)". XM110 będzie, podobnie jak Mk 11 SWS US Navy, wersją produkowanego w tej firmie karabinu SR-25.
W 23 kwietnia 2007 roku oficjalnie poinformowano o przekazaniu pierwszych karabinów XM110 oddziałom walczącym w Afganistanie.

</doc>
<doc id="312340" url="https://pl.wikipedia.org/wiki?curid=312340" title="Rogalik">
Rogalik

Rogalik (niem. "Rogallicken", od 1938 "Kleinrosenheide") – osada w Polsce położona w województwie warmińsko-mazurskim, w powiecie ełckim, w gminie Stare Juchy.
W latach 1975–1998 miejscowość administracyjnie należała do województwa suwalskiego.

</doc>
<doc id="312341" url="https://pl.wikipedia.org/wiki?curid=312341" title="Ilość informacji">
Ilość informacji

Ilość informacji – wielkość ujmująca (przedstawiająca) ilościowo właściwość zmniejszania (usuwania) nieokreśloności (niepewności), czyli informację, termin używany w matematycznej teorii informacji.
Ilościowym aspektem informacji zajmuje się statystyczno-syntaktyczna teoria informacji Hartleya i Shannona. Miary ilości informacji są w niej oparte na prawdopodobieństwie zajścia zdarzenia. Jako miarę ilości informacji przyjmuje się wielkość niepewności, która została usunięta w wyniku zajścia zdarzenia (otrzymania komunikatu). Zdarzenia (komunikaty) mniej prawdopodobne dają więcej informacji. To podejście pomija znaczenie (semantykę), jakie niesie komunikat, a skupia się jedynie na jego składni (syntaktyce).
Miary ilości informacji.
1. Ilość informacji otrzymanej przy zajściu zdarzenia formula_1 (entropia tego zdarzenia, entropia indywidualna, samoinformacja komunikatu) to (Hartley 1928):
gdzie:
W teorii informacji najczęściej stosuje się logarytm o podstawie formula_8 wówczas jednostką informacji jest bit (szanon). Przy formula_7 = "e" jednostką jest nat (nit), natomiast przy formula_7 = 10 – dit (hartley).
2. Przeciętna ilość informacji przypadająca na zajście zdarzenia z pewnego zbioru formula_11 zdarzeń (entropia bezwarunkowa tego zbioru, entropia zmiennej losowej, entropia przeciętna, przeciętna samoinformacja komunikatu) to średnia arytmetyczna ważona ilości informacji otrzymywanej przy zajściu poszczególnych zdarzeń, gdzie wagami są prawdopodobieństwa tych zdarzeń (Shannon 1948):
gdzie:
3. Ilość informacji o zdarzeniach ze zbioru X (wartościach zmiennej losowej X), np. komunikatach nadanych (stanach źródła informacji), zawarta w zdarzeniach ze zbioru Y (wartościach zmiennej losowej Y), np. komunikatach odebranych (stanach odbiorcy), tzw. informacja wzajemna, albo po prostu ilość informacji o X zawarta w Y, równa jest różnicy pomiędzy entropią bezwarunkową zbioru X (entropią źródła) a entropią zbioru X, jaka pozostaje po odebraniu komunikatu ze zbioru Y (entropią warunkową X pod warunkiem Y):
gdzie:
Innymi słowy, formula_21 dotyczy informacji dostarczonej przez zmienną formula_22 o zmiennej formula_23
Gdy odebrany komunikat zmniejsza nieokreśloność X do zera formula_24 ilość przekazanej informacji jest równa entropii źródła formula_25 Także formula_26 (zawartość informacji w źródle, w zmiennej losowej, samoinformacja), gdyż formula_27

</doc>
<doc id="312348" url="https://pl.wikipedia.org/wiki?curid=312348" title="Kazimierz Jancarz">
Kazimierz Jancarz

Kazimierz Jancarz (ur. 9 grudnia 1947 w Suchej Beskidzkiej, zm. 25 marca 1993 w Luborzycy) – polski ksiądz katolicki, działacz opozycji w PRL.
Młodość.
Szkołę podstawową ukończył w Suchej Beskidzkiej. W latach 1961–1966 uczęszczał do Technikum Kolejowego w Krakowie. W 1972 r. ukończył Wyższe Seminarium Duchowne w Krakowie. W jego ślady poszło dwóch jego braci. Ks. Marian Jancarz został proboszczem katedry katolickiej w Sztokholmie, a ks. Janusz Jancarz jest proboszczem parafii na Florydzie.
Ksiądz Kazimierz Jancarz był wikariuszem kolejno w: Pisarzowicach, Andrychowie, Oświęcimiu i Niepołomicach, zaś od 1978 roku w parafii św. Maksymiliana Marii Kolbego w Mistrzejowicach. Zaraz po przybyciu założył Konfraternię Akademicką, która skupiała studentów i pracowników naukowych krakowskich uczelni. Decyzją władz kościelnych, miała ona osobowość prawną i statut regulujący cele bractwa. 
Po ogłoszeniu stanu wojennego.
Po ogłoszeniu stanu wojennego ks. Jancarz został duszpasterzem robotników. W 1982 r., solidaryzując się z głodującymi internowanymi w Załężu, w mistrzejowickiej parafii dziewięciu mężczyzn rozpoczęło głodówkę. W głodówce oraz nabożeństwach brało udział coraz więcej osób. Widząc rosnącą aktywność robotników, ks. Kazimierz założył Duszpasterstwo Ludzi Pracy. Jego celem było organizowanie pomocy represjonowanym i poszkodowanym. Po zwolnieniu większości internowanych z Załęża, kontynuowano wspólne modlitwy i spotkania.
Czwartkowe msze za Ojczyznę.
W taki sposób narodziły się czwartkowe msze święte za Ojczyznę odprawiane przez księdza Kazimierza Jancarza. Gromadziły one tysiące ludzi z Nowej Huty, Krakowa, a nawet całej Polski. W nabożeństwach uczestniczyli m.in. ks. bp. Ignacy Tokarczuk – ordynariusz przemyski, ks. Jerzy Popiełuszko, ks. Edward Frankowski ze Stalowej Woli, ks. Henryk Jankowski z Gdańska i ks. Tadeusz Isakowicz-Zaleski. Czwartkowe msze św. oraz Duszpasterstwo Ludzi Pracy miały za zadanie ugruntować wśród robotników etykę pracy, solidarność i patriotyzm. Był nieustannie inwigilowany przez Służbę Bezpieczeństwa, która za pośrednictwem zwerbowanych w jego otoczeniu tajnych współpracowników przeprowadzała gry operacyjne, mające na celu jego skompromitowanie w oczach wiernych.
Duszpasterstwo mistrzejowickie.
Mistrzejowickie duszpasterstwo organizowało wieczory poetyckie, festiwale piosenki religijnej „Sacrosong”, występy zespołów muzycznych i teatralnych (m.in. „Grupa pod Budą, „Teatru Ósmego Dnia”), regularne wystawy malarstwa, grafiki i fotografii. Działała księgarnia wydawnictw niezależnych, a także Niezależna Telewizja Mistrzejowice, która rejestrowała ważne wydarzenia, w tym strajki w Nowej Hucie. W 1983 roku powstały trzy nowe konfraternie (Robotnicza – skupiająca robotników i pomagająca finansowo bezrobotnym; Samarytańska – prowadzono w niej aptekę darów, czyli bezpłatnie wydawano leki oraz odżywki mieszkańcom całego Krakowa i wielu ośrodkom Solidarności w Polsce; Nauczycielska – prowadzono korepetycje dla dzieci z krakowskich szkół). Te działania wspierali m.in.: ówczesny proboszcz parafii św. Maksymiliana Marii Kolbego, ks. prałat Mikołaj Kuczkowski, Lech Wałęsa, Stefan Bratkowski, Andrzej Wajda, Tadeusz Mazowiecki, Jacek Fedorowicz, Zbigniew Romaszewski, Karol Modzelewski, Adam Macedoński.
Dom Rekolekcyjny i Uniwersytet Robotniczy.
Na początku lat 80. wspólnie z kilkoma księżmi zaczął budowę domu rekolekcyjnego w Groniu na Piekarzówce (dom istnieje do dzisiaj i służy młodzieży oazowej na dni skupienia i rekolekcje).
W roku 1983 ks. Jancarz, wspólnie z m.in. Janem Franczykiem, powołał Chrześcijański Uniwersytet Robotniczy im. ks. kardynała Stefana Wyszyńskiego, funkcjonujący do 1987 roku.
Wikariat Solidarności z Potrzebującymi.
Po pacyfikacji Huty im. Lenina (noc z 4 na 5 maja 1988 r.), w której wiele osób zostało rannych, zwolnionych z pracy lub uwięzionych, ks. Kazimierz powołał Wikariat Solidarności z Potrzebującymi. Udzielał on pomocy materialnej poszkodowanym i bezrobotnym, organizował transporty żywności i odzieży dla najuboższych i prowadził ewidencję osób, które ucierpiały podczas strajku. Ukoronowaniem działalności ks. Kazimierza Jancarza i Duszpasterstwa była zorganizowana w parafii św. Maksymiliana Międzynarodowa Konferencja Praw Człowieka.
Po 1989.
W 1989 r. ks. Jancarz został proboszczem w podkrakowskiej Luborzycy. Założył tam m.in. Parafialne Gimnazjum Gospodarcze, zorganizował drukarnię, rozpoczął wydawanie pisma „Krzyż Luborzycki” oraz emisję własnego programu radiowego. Wybudował warsztat stolarski i samochodowy, dzięki czemu powstały nowe miejsca pracy dla bezrobotnych. W górach zbudował ośrodek wakacyjny dla dzieci z rodzin bezrobotnych.
Jest autorem "Parafialnego śpiewnika liturgicznego", wydanego w Luborzycy w 1993 r.
Ks. Kazimierz Jancarz zmarł nagle, 25 marca 1993 roku, w wieku 46 lat. Został pochowany w Makowie Podhalańskim. W jego pogrzebie uczestniczyli członkowie parlamentu, prezydent Lech Wałęsa, wojewoda Tadeusz Piekarz, pracownicy zakładów pracy i tysiące przyjaciół. Mszę św. koncelebrował ks. kard. Franciszek Macharski. Na zakończenie uroczystości tłum ludzi odśpiewał "Ojczyzno ma...", śpiewane zawsze na zakończenie czwartkowych mszy św. za Ojczyznę.
Odznaczony pośmiertnie Krzyżem Komandorskim z Gwiazdą Orderu Odrodzenia Polski (2008).

</doc>
<doc id="312349" url="https://pl.wikipedia.org/wiki?curid=312349" title="Kaszubski Park Krajobrazowy">
Kaszubski Park Krajobrazowy

Kaszubski Park Krajobrazowy (kaszb. "Kaszëbsczi Park Krajòbrazny") – park krajobrazowy położony na Kaszubach w województwie pomorskim. Park ten utworzono w 1983 r. dla ochrony typowego krajobrazu pojezierzy młodoglacjalnych centralnej części Pojezierza Kaszubskiego. Powierzchnia Parku wynosi 33 202 ha. Powierzchnia otuliny to 32 494 ha, otacza ona niemal cały Park.
Park położony jest na obszarze ośmiu gmin: Kartuzy, Chmielno, Stężyca, Sierakowice, Somonino (wszystkie w powiecie kartuskim) oraz Linia (powiat wejherowski), Kościerzyna i Nowa Karczma (powiat kościerski).
Ukształtowanie powierzchni.
Na terenie parku dominuje urozmaicona polodowcowa rzeźba terenu, która stanowi obraz procesów geomorfologicznych zachodzących w plejstocenie. Moreny czołowe tworzą ciągi wzgórz i pagórków układające się zgodnie z fazami cofania się lądolodu (np. Wzgórza Szymbarskie o średnich wysokościach powyżej 260 m n.p.m.). Teren parku jest pokryty układem rynien polodowcowych ułożonych na północny wschód, które w najgłębszych częściach wypełnione są jeziorami.
Na południe od Wzgórz Szymbarskich położona jest rozległa równina sandrowa zbudowana z piasków i żwirów naniesionych tu przez wody roztopowe lądolodu. Oprócz tego występują tu liczne zagłębienia terenu, których większość powstała po ustąpieniu lądolodu na skutek wytapiania się martwego lodu, często wypełniane jeziorami zwanymi wytopiskowymi, a niektóre zajęte przez torfowiska. 
Gleby.
Skałami macierzystymi są żwiry, piaski i gliny. Na terenach morenowych przeważają piaski gliniaste i gliny. Na terenie parku obecne są też gleby brunatne wyługowane i gleby pseudobielicowe. Na sandrach występują piaski luźne i słabogliniaste oraz gleby bielicowe i rdzawe. Ok. 10% powierzchni Parku zajmują gleby torfowe i mułowo-torfowe.
Klimat.
Klimat Parku charakteryzuje się dużą zmiennością stanów pogodowych. Średnia temperatura lipca wynosi 16 °C, a stycznia −3,5 °C. Na terenie Parku występuje duża liczba dni pochmurnych i mglistych oraz częste i obfite opady atmosferyczne (średnia ok. 660 mm rocznie). Lato trwa 76 dni, zima natomiast 105 dni. Pokrywa śnieżna utrzymuje się przez 90 dni. Okres wegetacji jest stosunkowo krótki i wynosi 200-210 dni.
Wody powierzchniowe.
Obszar położony jest w strefie wododziałowej oddzielającej dorzecze Łeby i Łupawy od dorzecza Raduni, Wierzycy i Wdy.
Główne cieki: Radunia i Łeba.
Rzeki charakteryzują się nierównym spadkiem, krętym i bystrym biegiem oraz licznymi przełomami. Płyną głęboko wciętymi dolinami poprzez liczne jeziora. Występują również liczne obszary bezodpływowe zajęte przez mokradła, często zatorfione i z oczkami wodnymi.
Park obfituje w jeziora. Znajdują się tutaj 34 jeziora o powierzchniach &gt;10 ha (łącznie zajmują powierzchnię 3196 ha, tj. ok. 10% powierzchni Parku). Największym jeziorem w Parku jest Raduńskie Dolne (737,2 ha). Najgłębszym Raduńskie Górne (43 m). Oba jeziora są sztucznie rozdzielone groblą z przepustem, przez którą prowadzi droga.
Szata roślinna.
Na liście roślin prawnie chronionych, zagrożonych wyginięciem i rzadkich na obszarze, wyszczególniono 190 taksonów, spośród których 43 to gatunki objęte ochroną całkowitą. Przeważająca część roślinności torfowiskowej i szuwarowo-bagiennej oraz wodnej to zbiorowiska naturalne lub nieznacznie zmienione.
Obszary morenowe porastają lasy bukowe lub lasy z dominacją buka w drzewostanie. Na wielu obszarach leśnych Parku w miejsce dawnych lasów liściastych wprowadzone zostały bory sosnowe oraz świerki – gatunek obcy geograficznie w tym rejonie. 
Regionalny i lokalny klimat Pojezierza Kaszubskiego wpływa na występowanie specyficznej flory, wyróżniającej się udziałem gatunków górskich i podgórskich. Na dużych torfowiskach rozwinął się bór bagienny i brzezina bagienna.
Do najcenniejszych zespołów roślinności leśnej należą, zbiorowiska buczyny storczykowej i źródliskowe łęgi: podgórski jesionowy oraz jesionowo-olszowy. Dotychczas stwierdzono na obszarze Parku 111 zespołów i zbiorowisk roślinnych. Bywa tu wyka kaszubska.
Świat zwierzęcy.
Najlepiej zbadaną fauną Parku są ptaki. Dotychczas odnotowano 135 gatunków ptaków, w tym 77 gniazdujących. Jednym z najcenniejszych elementów awifauny Kaszubskiego Parku Krajobrazowego są tracze (szlachar i nurogęś) oraz sowa włochatka. Na torfowiskach i jeziorach dystroficznych gniazdują: cyraneczka, żuraw i samotnik, a na strugach – pliszka górska, zimorodek, zimuje tu także pluszcz.
Płazów stwierdzono w Parku 10 gatunków, a gadów 5 gatunków, w tym coraz rzadszą żmiję zygzakowatą.
Doliczyć się można 17 gatunków ryb rodzimych i 4 gatunków introdukowanych.
Ssaki Parku są również poznane niedostatecznie: przybliżony spis obejmuje 43 gatunki, w tym 10 gatunków nietoperzy. 
Rak szlachetny wyginął w KPK prawdopodobnie w latach 60. XX w., a głuszec ok. 1980 r.
Formy ochrony.
W Kaszubskim Parku Krajobrazowym znajdują się 42 zatwierdzone pomniki przyrody: 
Rezerwaty przyrody istniejące na terenie Parku są obiektami chroniącymi szatę roślinną leśną i torfowiskową. Część wyróżniona jest ze względów krajobrazowych. Dotychczas zatwierdzono 12 rezerwatów. Są to obszary o powierzchniach od ok. 9 ha do 170 ha:
Wyodrębniono też 8 zespołów przyrodniczo-krajobrazowych o łącznej powierzchni 13 054 ha (39,3% powierzchni Parku). Obejmują głównie rynny jeziorne oraz dolinę rzeki Łeby. Zostały ustanowione ze względu na unikalność lub harmonijność krajobrazu przyrodniczo-kulturowego. Są to: Rynna Potęgowska, Rynna Kamienicka, Dolina Łeby w KPK, Rynna Mirachowska, Rynna Raduńska, Obniżenie Chmieleńskie, Rynna Brodnicko-Kartuska, Rynna Dąbrowsko-Ostrzycka.
Około 40% powierzchni Parku obejmują obszary Natura 2000.

</doc>
<doc id="312350" url="https://pl.wikipedia.org/wiki?curid=312350" title="Arkadiusz Lisiecki">
Arkadiusz Lisiecki

Arkadiusz Lisiecki (ur. 12 stycznia 1880 w Poznaniu, zm. 13 maja 1930 w Cieszynie) – polski duchowny rzymskokatolicki, biskup diecezjalny katowicki w latach 1926–1930.
Życiorys.
Urodził się w 1880 jako syn Romana i Barbary z Kolendowiczów. Wykształcenie otrzymał w Paryżu i Rzymie, egzamin maturalny złożył w 1901 w Gimnazjum św. Marii Magdaleny w Poznaniu.
Święcenia kapłańskie przyjął 17 grudnia 1904. Po święceniach objął placówkę jako wikariusz w Ostrowie. Przed 1905 był członkiem Ligi Narodowej. Był czynnym członkiem Towarzystwa Czytelni Ludowych, od 1907 – redaktorem kwartalnika „Czytelnia Ludowa”, od 1910 – pisma Związku Katolickich Towarzystw Robotników Polskich „Robotnik”. W 1910 został członkiem kapituły kolegiackiej św. Marii Magdaleny. Pełnił liczne odpowiedzialne funkcje kościelne i społeczne: redaktor miesięcznika „Stowarzyszenie”, członek redakcji „Przewodnika Katolickiego”. W lipcu 1916 został proboszczem w Bninie pod Poznaniem. W 1918 zaangażował się w życie polityczne, biorąc udział w rozmowach z Józefem Piłsudskim i Ignacym Daszyńskim na temat tworzenia rządu polskiego. Został wybrany na delegata powiatu śremskiego do Polskiego Sejmu Dzielnicowego i na członka Naczelnej Rady Ludowej w Poznaniu. 1 października 1924 podjął obowiązki profesora teologii moralnej i prawa kanonicznego w seminarium duchownym w Gnieźnie.
Po odejściu biskupa Augusta Hlonda na stolicę prymasowską został mianowany przez papieża Piusa XI 24 czerwca 1926 biskupem diecezjalnym diecezji katowickiej. Konsekrację otrzymał z rąk prymasa Augusta Hlonda 24 października 1926, a 30 października objął rządy w diecezji. Za dewizę swej posługi biskupiej przyjął słowa „"Ut unum sint"” ("Aby byli jedno").
27 listopada 1929 „za zasługi na polu pracy narodowej” został odznaczony Krzyżem Komandorskim z Gwiazdą Orderu Odrodzenia Polski.
Zmarł nagle w Cieszynie 13 maja 1930. Pochowany został w kościele Świętych Apostołów Piotra i Pawła w Katowicach. W 1991 trumnę przeniesiono do krypty katowickiej katedry Chrystusa Króla.
Autor pracy monograficznej "Stary kościół parafialny w Ostrowie" (1906), zbioru "Wybór najważniejszych pieśni kościelnych" (1906) oraz rozpraw "Jak pracować dla czytelni ludowych?" (1908) i "Kolportaż pożytecznych pism i książek" (1909). Tłumacz i redaktor od 1923 serii wydawniczej „Pisma Ojców Kościoła”.
Imieniem biskupa Lisieckiego zostały nazwane ulice w Katowicach, Chorzowie i Ostrowie Wielkopolskim. Przy tym w Katowicach chodzi o dwie różne lokalizacje. Pierwotnie nazwę ulicy Lisieckiego nadano w drugiej połowie lat 30. ówczesnej ulicy Polnej, łączącej ulice Tadeusza Kościuszki i Wita Stwosza. W latach 60. ulicę tę przemianowano na dzisiejszą ul. Marcina Szeligiewicza. Po 1991 r. imię biskupa Lisieckiego nadano w Katowicach ponownie, tym razem dawnej ul. Pawła Bluszcza, równoległej do ul. Mikołowskiej.

</doc>
<doc id="312351" url="https://pl.wikipedia.org/wiki?curid=312351" title="Chrześcijański Uniwersytet Robotniczy im. ks. kardynała Stefana Wyszyńskiego">
Chrześcijański Uniwersytet Robotniczy im. ks. kardynała Stefana Wyszyńskiego

Chrześcijański Uniwersytet Robotniczy im. ks. kardynała Stefana Wyszyńskiego został powołany w 1984 przez, między innymi, Kazimierza Jancarza i Jana Franczyka. Funkcjonował w Krakowie do 1988.
Celem przedsięwzięcia było zaktywizowanie i dokształcenie robotników, aby w największych zakładach pracy miasta działało więcej osób zdolnych do animacji społecznej i działalności patriotycznej. Wykłady prowadzili profesorowie Uniwersytetu Jagiellońskiego, Papieskiej Akademii Teologicznej oraz innych uczelni z całej Polski, a także politycy i działacze związkowi. Wykładano podstawy filozofii, katolickiej nauki społecznej, prawa, pedagogiki, historii i kultury oraz zagadnień ekonomiki. Po roku działalności, na życzenie słuchaczy, program zajęć poszerzono o wykłady z zakresu etyki i życia duchowego.

</doc>
<doc id="312355" url="https://pl.wikipedia.org/wiki?curid=312355" title="Międzynarodowa Konferencja Praw Człowieka">
Międzynarodowa Konferencja Praw Człowieka

Międzynarodowa Konferencja Praw Człowieka. Kraków 1988 (ang. International Human Rights Conference. Cracow 1988) – niezależna konferencja poświęcona prawom człowieka, która odbyła się w dniach 25–28 sierpnia 1988 w Mistrzejowicach (Kraków) w kościele św. Maksymiliana Marii Kolbego. Organizatorami Konferencji była Komisja Interwencji i Praworządności NSZZ "Solidarność" oraz Ruch Wolność i Pokój. Z ramienia Komisji Interwencji i Praworządności "S" głównym organizatorem Konferencji był Zbigniew Romaszewski, późniejszy wicemarszałek Senatu RP 7 kadencji. W konferencji wzięło udział ponad 1000 osób, w tym 400 gości zagranicznych (m.in. z USA, Francji, Niemiec, Wielkiej Brytanii, Australii i Szwecji). Honorowy patronat sprawował Lech Wałęsa, a za stronę organizacyjną odpowiadał mistrzejowicki Wikariat Solidarności z Potrzebującymi, założony przez ks. Kazimierza Jancarza. Referat wprowadzający wygłosił Jerzy Turowicz. Uczestnicy Konferencji w specjalnej deklaracji poparli odbywające się w kraju akcje protestacyjne.
Podczas Konferencji pracowano w siedmiu grupach problemowych. Omawiano kwestie prawa międzynarodowego, sytuację mniejszości narodowych w Azji, Europie i Ameryce Środkowej, teorię prawa wewnętrznego, prawa dziecka, ekologię. W wystąpieniach i dyskusjach wzięli udział m.in. Andrzej Ajnenkiel, przedstawiciel Senatu USA Michael E. Hammond, Alicja Grześkowiak, rumuńska działaczka Doina Cornea oraz przedstawiciele pokojowych ugrupowań zajmujących się obroną praw człowieka (m.in. Helsinki Watch).
W następnych latach zorganizowano jeszcze dwie takie konferencje:
Początkowo II Konferencja miała odbyć się w Wilnie. Ze względu na blokadę Wilna przez wojska sowieckie w 1990, na zaproszenie ówczesnego mera Leningradu Anatolija Sobczaka, konferencja została przeniesiona do tego miasta. III Konferencja została zwołana w 50. rocznice podpisania Powszechnej Deklaracji Praw Człowieka ONZ.

</doc>
<doc id="312358" url="https://pl.wikipedia.org/wiki?curid=312358" title="Św. Maksymilian">
Św. Maksymilian



</doc>
<doc id="312359" url="https://pl.wikipedia.org/wiki?curid=312359" title="Gerard Kusz">
Gerard Kusz

Gerard Alfons Kusz (ur. 23 października 1939 w Dziergowicach, zm. 15 marca 2021 w Gliwicach) – polski duchowny rzymskokatolicki, doktor teologii, biskup pomocniczy opolski w latach 1985–1992, biskup pomocniczy gliwicki w latach 1992–2014, od 2014 biskup pomocniczy senior diecezji gliwickiej.
Życiorys.
Urodził się 23 października 1939 w Dziergowicach. W latach 1953–1957 kształcił się w Męskiej Szkole Ogólnokształcącej im. Jana Kasprowicza w Raciborzu, uzyskując świadectwo dojrzałości. W latach 1957–1962 odbył studia filozoficzno-teologiczne w Wyższym Seminarium Duchownym Śląska Opolskiego w Nysie. Święceń prezbiteratu udzielił mu 24 czerwca 1962 w katedrze Podwyższenia Krzyża Świętego w Opolu biskup Franciszek Jop, delegat Prymasa Polski z uprawnieniami biskupa rezydencjalnego w Opolu. W 1974 rozpoczął studia specjalistyczne w zakresie katechetyki i pedagogiki w Instytucie Pastoralnym Katolickiego Uniwersytetu Lubelskiego. W 1976 uzyskał magisterium-licencjat, a w 1978 doktorat z teologii na podstawie dysertacji "Koncepcja katechezy biblijnej według Bruno Drehera". Specjalizację pogłębiał w 1978 w Instytucie Katechetycznym w Monachium.
W latach 1962–1964 pracował jako wikariusz w parafii Chrystusa Króla w Gliwicach, następnie w latach 1964–1973 w parafii katedralnej Podwyższenia Krzyża Świętego w Opolu. W latach 1973–1974 był notariuszem kurii diecezjalnej. W latach 1980–1985 pełnił funkcję diecezjalnego wizytatora nauki religii, a w latach 1980–1990 kościelnego cenzora książek religijnych. Od 1982 do 1985 był sekretarzem rady kapłańskiej i kolegium konsultorów.
W latach 1973–1974 był prefektem i prokuratorem w Wyższym Seminarium Duchownym Śląska Opolskiego w Opolu (kształcącym kleryków ostatniego roku). W 1978 rozpoczął w nim prowadzenie wykładów z kate­chetyki, pedagogiki i teologii pastoralnej. W latach 1983–1985 sprawował urząd jego wicerektora. W latach 1978–1987 prowadził wykłady zlecone z katechetyki na Katolickim Uniwersytecie Lubelskim. Pełnił też funkcje człon­ka Rady Naukowej Diecezjalnego Instytutu Pa­storalnego w Opolu (filia KUL) i prezesa wojewódzkiego oddziału Towarzystwa Przyjaciół KUL w Opolu.
8 lipca 1985 został prekonizowany bisku­pem pomocniczym diecezji opolskiej ze stolicą tytularną Tagarbala. Święcenia biskupie otrzymał 15 sierpnia 1985 w katedrze Podwyższenia Krzyża Świętego w Opolu. Udzielił mu ich kardynał Józef Glemp, prymas Polski, z towarzyszeniem kardynała Henryka Gulbinowicza, arcybiskupa metropolity wrocławskiego, i Alfonsa Nossola, biskupa diecezjalnego opolskiego. Jako zawołanie biskupie przyjął słowa „"Oboedientia et pax"” ("Posłuszeństwo i pokój"). W diecezji został ustanowiony wikariuszem generalnym. Zajmował się sprawami: katechetycznymi, rekolekcyjno-formacyjnymi laikatu, wizytacji diecezjalnych, kultury chrześci­jańskiej, Klubów Inteligencji Katolickiej i Towarzystwa Przyjaciół KUL na terenie diecezji. Pełnił opiekę nad raciborskim rejonem duszpaster­skim. W latach 1987–1992 był członkiem rady kapłańskiej i kolegium konsultorów.
25 marca 1992 został mianowany biskupem pomocniczym nowo ustanowionej diecezji gliwickiej. W diecezji objął funkcje wikariusza generalnego i przewodniczącego Wydziału Nauki i Kultury Chrześcijańskiej. Został też członkiem rady kapłańskiej i kolegium konsultorów. 15 listopada 2014 papież Franciszek przyjął jego rezygnację z obowiązków biskupa pomocniczego gliwickiego.
W ramach Konferencji Episkopatu Polski objął funkcję wiceprzewodniczącego Komisji Wychowa­nia Katolickiego. Wszedł w skład Komisji ds. Katechetycznych i Komisji ds. Duszpasterstwa Rolników.
Zmarł 15 marca 2021 w Gliwicach. 20 marca 2021 po mszach pogrzebowych w katedrze Świętych Apostołów Piotra i Pawła w Gliwicach i kościele św. Anny w Dziergowicach został pochowany w grobowcu przy dziergowickim kościele.

</doc>
<doc id="312361" url="https://pl.wikipedia.org/wiki?curid=312361" title="Jan Wieczorek (duchowny)">
Jan Wieczorek (duchowny)

Jan Walenty Wieczorek (ur. 8 lutego 1935 w Bodzanowicach) – polski duchowny rzymskokatolicki, biskup pomocniczy opolski w latach 1981–1992, biskup diecezjalny gliwicki w latach 1992–2011, od 2011 biskup senior diecezji gliwickiej.
Życiorys.
Urodził się 8 lutego 1935 w Bodzanowicach. W latach 1949–1951 uczył się w gliwickim gimnazjum, następnie w latach 1951–1953 w Niższym Seminarium Duchownym w Gliwicach. Tam w 1953 uzyskał prywatną maturę, natomiast państwowy egzamin dojrzałości złożył eksternistycznie w Lublinie w 1959. W latach 1953–1958 odbył studia filozoficzno-teologiczne w Wyższym Seminarium Duchownym Śląska Opolskiego w Nysie. Święceń prezbiteratu udzielił mu 22 czerwca 1958 w katedrze Podwyższenia Krzyża Świętego w Opolu biskup Franciszek Jop, delegat Prymasa Polski z uprawnieniami biskupa rezydencjalnego w Opolu. W latach 1958–1961 studiował na Wydziale Prawa Kanonicznego Katolickiego Uniwersytetu Lubelskiego. Studia te ukończył z magisterium-licencjatem z prawa kanonicznego.
W latach 1961–1964 udzielał pomocy duszpasterskiej w parafii Matki Bożej Nieustającej Pomocy w Królewskiej Wsi, gdzie proboszczem był biskup pomocniczy opolski Henryk Grzondziel. Następnie w latach 1964–1968 pełnił przy nim funkcję sekretarza osobistego. W 1969 został administratorem parafii Świętej Trójcy w Bogacicy, a od 1970 do 1981 był proboszczem tej parafii. W 1961 został wykładowcą prawa kanonicznego w Wyższym Seminarium Duchownym Śląska Opolskiego w Nysie. W latach 1961–1981 był zatrudniony w Sądzie Biskupim w Opolu na stanowisku obrońcy węzła małżeńskiego.
12 czerwca 1981 został prekonizowany biskupem pomocniczym diecezji opolskiej ze stolicą tytularną Timida Regia. Święcenia biskupie otrzymał 16 sierpnia 1981 na Górze Świętej Anny. Udzielił mu ich biskup diecezjalny opolski Alfons Nossol, któremu towarzyszyli Stefan Bareła, biskup diecezjalny częstochowski, i Józef Kurpas, biskup pomocniczy katowicki. Jako zawołanie biskupie przyjął słowa „"Servire populo"” ("Służyć ludowi"). W 1981 objął urząd wikariusza generalnego diecezji. W kurii biskupiej zajmował się sprawami małżeńskimi, finansowymi, budownictwa sakralnego, wizytacji kanonicznych i bierzmowań w parafiach, a także pielgrzymek i procesji. Był też odpowiedzialny za gliwicki region duszpasterski. Ponadto pełnił funkcje konsultora diecezjalnego i członka diecezjalnej rady duszpasterskiej.
25 marca 1992 został prekonizowany biskupem diecezjalnym nowo utworzonej diecezji gliwickiej. Tego samego dnia kanonicznie objął diecezję. Ingres do katedry Świętych Apostołów Piotra i Pawła w Gliwicach odbył 23 maja 1992. Jako biskup diecezjalny gliwicki utworzył w 1994 wyższe seminarium duchowne z tymczasową siedzibą w Nysie. Ustanowił sanktuaria w Lubecku i w Rudach. Erygował Diecezjalne Domy Rekolekcyjne w Mochowie i Zabrzu-Biskupicach oraz Dom Pomocy Społecznej w Wisznicach. W 1992 powołał diecezjalny oddział Caritas. 29 grudnia 2011 papież Benedykt XVI przyjął jego rezygnację z funkcji biskupa diecezjalnego gliwickiego.
W ramach prac Episkopatu Polski został wiceprzewodniczącym Komisji ds. Budownictwa Kościelnego, a także członkiem Komisji Rewizyjnej i Rady ds. Kultury i Ochrony Dziedzictwa Kulturalnego. W 2009 asystował podczas sakry biskupa diecezjalnego opolskiego Andrzeja Czai.
Wyróżnienia.
W 2011 nadano mu tytuł honorowego obywatela Gliwic.

</doc>
<doc id="312363" url="https://pl.wikipedia.org/wiki?curid=312363" title="Lokator (film 1976)">
Lokator (film 1976)

Lokator (fr. "Le Locataire", ang. "The Tenant") – francusko-amerykański dreszczowiec filmowy z 1976 w reżyserii Romana Polańskiego, według scenariusza napisanego wraz z Gérardem Brachem na podstawie powieści Rolanda Topora zatytułowanej "Chimeryczny lokator".
Opis fabuły.
Akcja filmu rozgrywa się w Paryżu. Głównym bohaterem jest Polak z francuskim obywatelstwem – Trelkovsky, który wprowadza się do nowego mieszkania, którego poprzednia lokatorka popełniła samobójstwo. Przyjaźnie usposobiony Trelkovsky spotyka się z niechęcią nowych współlokatorów. Zawodzi się także na poznanej dziewczynie Stelli. Stopniowo popada w obłęd, identyfikując się z poprzednią lokatorką mieszkania.
Odbiór.
"Lokator" został przeważnie pozytywnie przyjęty przez krytyków. Vincent Canby z pisma „The New York Times” nazwał dzieło „najbardziej udanym i najbardziej konsekwentnym w swym autentyzmie filmem Polańskiego od lat”. Dave Kehr w recenzji dla „Chicago Readera” określił "Lokatora" mianem „okrutnej i boleśnie zabawnej czarnej komedii”, choć zaznaczył, że rezultat pracy Polańskiego oscyluje „gdzieś pomiędzy Franzem Kafką a Williamem Castle”. Recenzja pisma „Variety” głosiła, że w filmie „panuje skuteczna atmosfera i powstaje nastrój osobistej udręki”, ale reżyserowi „nie udaje się osiągnąć równowagi między humorem a suspensem”. Negatywną recenzję filmowi wystawił natomiast Roger Ebert z „Chicago Sun-Times”, twierdząc, iż "Lokator" „jako film Polańskiego jest niewymownie rozczarowujący”.

</doc>
<doc id="312373" url="https://pl.wikipedia.org/wiki?curid=312373" title="Prosowe">
Prosowe

Prosowe – podrodzina ("Panicoideae" Link) i plemię ("Paniceae" R. Br.) roślin należących do rodziny wiechlinowatych. Oba taksony noszą tę samą nazwę polską. Typem nomenklatorycznym jest proso ("Panicum" L.).
Systematyka.
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa jednoliścienne ("Liliopsida" Brongn.), podklasa komelinowe ("Commelinidae" Takht.), nadrząd "Juncanae" Takht., rząd wiechlinowce ("Poales" Small), rodzina wiechlinowate ("Poaceae" (R. Br.) Barnh.), podrodzina prosowe ("Panicoideae" Link), plemię prosowe ("Paniceae" R. Br. in Flinders), podplemię "Panicinae" Fr..

</doc>
<doc id="312374" url="https://pl.wikipedia.org/wiki?curid=312374" title="Wojska (Polska)">
Wojska (Polska)

Wojska (niem. "Woiska") – wieś sołecka w Polsce, położona w województwie śląskim, w powiecie tarnogórskim, w gminie Tworóg.
W latach 1975–1998 miejscowość należała administracyjnie do województwa katowickiego.
Charakterystyka.
O ile większość gminy Tworóg jest porośnięta lasami, o tyle Wojskę można uznać za wioskę rolniczą, ze względu na otaczające ją pola. Przepływa przez nią rzeka Ligancja.
Obecnie w Wojsce znajdują się: szkoła podstawowa, filia biblioteki gminnej, placówka Caritas, sklep spożywczy i masarnia, pawilon handlowy, kawiarnia, ubojnia żywca, tartak oraz Ochotnicza Straż Pożarna z ponad 100-letnia tradycją.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Woysca".
Po dojściu do władzy narodowych socjalistów od 1936 nazwę miejscowości zmieniono na całkowicie niemiecką "Hubertusgrund".
Historia.
Wojska powstała w XIII wieku, wzmiankowano ją w 1283, jest obok Połomi i Świniowic jedną z trzech najstarszych wsi w gminie. Była jedną z wsi wchodzących w skład księstwa Bytomskiego i po jego rozpadzie księstwa Toszeckiego zhołdowanego później przez Czechy. W połowie XV wieku należała do rycerza Boznikala Zworskiego, a następnie do Piotra Kokorsy. Między rokiem 1431 a 1433 okolica została złupiona przez husytów. Na krótko, pomiędzy 1474–1490, należała do Węgier. Po wojnie śląskiej w roku 1742 znalazła się w Królestwie Prus. Obszar był objęty II i III powstaniem śląskim. W czasie plebiscytu większość mieszkańców głosowała za przyłączeniem do Polski, mimo to nie weszła w skład II Rzeczypospolitej. W 1945 r. po deklaracji jałtańskiej o Polsce weszła w skład Polski Ludowej.
Zabytki.
Kościół – kościół Najświętszego Serca Pana Jezusa z 1934 r.

</doc>
<doc id="312376" url="https://pl.wikipedia.org/wiki?curid=312376" title="Mostek disiarczkowy">
Mostek disiarczkowy



</doc>
<doc id="312377" url="https://pl.wikipedia.org/wiki?curid=312377" title="Chwastnice zbożowe">
Chwastnice zbożowe



</doc>
<doc id="312379" url="https://pl.wikipedia.org/wiki?curid=312379" title="Paluszniki">
Paluszniki



</doc>
<doc id="312380" url="https://pl.wikipedia.org/wiki?curid=312380" title="Włośnice">
Włośnice



</doc>
<doc id="312385" url="https://pl.wikipedia.org/wiki?curid=312385" title="Lokator">
Lokator



</doc>
<doc id="312386" url="https://pl.wikipedia.org/wiki?curid=312386" title="Proso właściwe">
Proso właściwe



</doc>
<doc id="312388" url="https://pl.wikipedia.org/wiki?curid=312388" title="Karabin-granatnik XM29 OICW">
Karabin-granatnik XM29 OICW

XM29 Objective Individual Combat Weapon (OICW) – amerykańska prototypowa broń, połączenie karabinka szturmowego i granatnika. Jeden z elementów programu Future Combat Systems. Program rozwoju tej broni zawieszono w lipcu 2005 roku.
Historia.
Latem 1994 roku przedstawiono założenia programu XM26 OICW, którego celem było wyłonienie broni, następcy karabinu M16, karabinka M4 i granatnika M203. Nowa broń miała być połączeniem karabinka szturmowego i granatnika, mieć zasięg skuteczny 1000 m (także wobec celów lekkoopancerzonych) i być wyposażona w układy wspomagające wzrok strzelca. Cena jednostkowa nowej broni miała zawierać się w przedziale 10-20 tys. dolarów (dla porównania karabin M16A2 kosztował pod koniec lat 80. 586$).
Do konkursu przystąpiły dwa zespoły. Colt i AAI przedstawiły prototyp M25A1, Heckler und Koch i Aliant Techsystems broń oznaczoną jako OICW. Obie bronie były połączeniem karabinka szturmowego (Colt M4 lub HK G36) i 20 mm granatnika samopowtarzalnego.
Po serii testów do dalszego etapu prac zakwalifikowano prototyp firm HK i Aliant Techsystems. W marcu 1998 roku w firmie Aliant Techsystems zamówiono 4 demonstratory OICW, 5 tys. granatów 20 mm i 20 tys. naboi 5,56 mm. Próby dostarczonych OICW przeprowadzono w czerwcu i lipcu 2004 w ośrodku ARDEC w Picatinny Arsenal.
Testowana wersja OICW miała masę 8,17 kg (z pełnymi magazynkami 30 nab. 5,56 mm i 6 nab. 20 mm), ale planowano jej obniżenie do 6,85, a nawet 5,57 kg w wersji seryjnej (z 30 nab. magazynkiem 5,56 mm i 8 nab. magazynkiem 20 mm).
Początkowo planowano rozpoczęcie produkcji nowej broni w 2004. Pełne przezbrojenie pierwszej jednostki bojowej US Army miało nastąpić w 2006, ale w marcu 2000 zdecydowano o przedłużeniu fazy badań nowej broni. Aliant Techsystems miała przedstawić 5 w pełni działających prototypów XM29 wyposażonych w dalmierz laserowy, kamerę cyfrową, system identyfikacji i podświetlacz laserowy. Zdecydowano także że nowa broń będzie uzbrojeniem czterech z dziewięciu żołnierzy drużyny.
W 2004 roku zdecydowano podzielić program OICW na trzy programy:
W lipcu 2005 roku zdecydowano o zawieszeniu prac nad XM29. W październiku 2005 roku Picatinny Arsenal oficjalnie poinformował o anulowaniu prac nad XM29. 31 października 2005 roku program karabinu XM8 został definitywnie anulowany. Próby XM25 są kontynuowane.
Opis konstrukcji.
XM29 był bronią kombinowaną, połączeniem karabinka szturmowego i granatnika.
Karabin automatyczny był bronią drugorzędną służącą głównie do samoobrony. Była to wersja karabinka G36K wyposażona w skróconą, 10-calową (254 mm) lufę i gniazdo magazynka zgodne ze standardami NATO.
Nad karabinkiem znajdował się 20 × 23 mm granatnik. Działał on na zasadzie krótkiego odrzutu lufy. Wyposażony był w tytanową lufę o długości 508 mm. Zasilanie z 6-nabojowych magazynków pudełkowych. Granatnik mógł strzelać granatami HE (burząco-odłamkowe), BA (burząco-zapalające) i TP (ćwiczebne).
Wybór rodzaju broni był dokonywany za pomocą przełącznika umieszczonego z boku komory spustowej. Za nim znajdował się przełącznik rodzaju ognia (karabinka).
Broń była wyposażona w elektroniczny celownik, połączenie celownika telewizyjnego i termowizyjnego, dalmierza laserowego, elektronicznego kompasu i komputera balistycznego. Dzięki celownikowi laserowemu automatycznie ustawiana była odległość do celu. W przypadku strzelania granatami istniała możliwość zaprogramowania wybuchu granatu w powietrzu (w określonej odległości), wybuchu w momencie trafienia lub wybuchu po penetracji przeszkody (z opóźnieniem). Komputer balistyczny obliczając tor lotu pocisku uwzględniał dane o zużyciu lufy, jej temperaturze, dane balistyczne pocisku oraz temperaturę powietrza. Istniała możliwość ręcznego ustalenia odległości, po której osiągnięciu ma wybuchnąć granat. Obraz z celownika mógł być przesyłany na wyświetlacz nahełmowy żołnierza, a także transmisji obrazu z celownika na wyświetlacz nahełmowy dowódcy drużyny.

</doc>
<doc id="312389" url="https://pl.wikipedia.org/wiki?curid=312389" title="Żabiru afrykański">
Żabiru afrykański

Żabiru afrykański, bocian siodlasty ("Ephippiorhynchus senegalensis") – gatunek dużego ptaka brodzącego z rodziny bocianów (Ciconiidae), której jest największym przedstawicielem. Zamieszkuje środkową i południową Afrykę, od Czadu, Sudanu, Etiopii i Kenii po RPA, a także w zachodniej Afryce: Gambię, Senegal i Wybrzeże Kości Słoniowej. Nie wyróżnia się podgatunków.
Status.
IUCN uznaje żabiru afrykańskiego za gatunek najmniejszej troski (LC – "Least Concern") nieprzerwanie od 1988 roku. Liczebność populacji, według szacunków, mieści się w przedziale 670 – 17 000 dorosłych osobników. Trend liczebności populacji uznawany jest za spadkowy.

</doc>
<doc id="312390" url="https://pl.wikipedia.org/wiki?curid=312390" title="Ephippiorhynchus senegalensis">
Ephippiorhynchus senegalensis



</doc>
<doc id="312393" url="https://pl.wikipedia.org/wiki?curid=312393" title="Pistolet Jarygina">
Pistolet Jarygina



</doc>
<doc id="312395" url="https://pl.wikipedia.org/wiki?curid=312395" title="Pistolet Makarowa">
Pistolet Makarowa



</doc>
<doc id="312396" url="https://pl.wikipedia.org/wiki?curid=312396" title="Stare Kiejkuty">
Stare Kiejkuty

Stare Kiejkuty (niem. "Alt Keykuth") – wieś w Polsce, w województwie warmińsko-mazurskim, w powiecie szczycieńskim, w gminie Szczytno. W latach 1975–1998 miejscowość administracyjnie należała do województwa olsztyńskiego.
Stare Kiejkuty leżą między jeziorem Wałpusz i Jeziorem Starokiejkuckim, przy drodze krajowej nr 58, około 10 km na północny wschód od Szczytna.
Historia.
W pobliżu wsi znajduje się cmentarzysko z okresu brązu, co świadczy o dość wczesnym osadnictwie w tym miejscu. Wieś założona w 1399 r. na miejscu dawnej osady Prusów. Pierwotnie była osadą bartników (w r. 1450 było tu kilku bartników, m.in. o imieniu "Lusuta"), jeszcze w 1785 r. na 19 chłopów 10 było bartnikami. W 1496 r. sołtysem we wsi był Maciej Molewski.
Jednostka Wojskowa nr 2669.
W Starych Kiejkutach znajduje się adres korespondencyjny Jednostki Wojskowej 2669, którą jesienią 1971 przekształcono w Ośrodek Kształcenia Kadr Wywiadu, podlegający pod Departament I MSW PRL. Ośrodek szkoleniowy powstał na terenie i budynkach szkoły wywiadu niemieckiej SD. JW 2669 tylko z nazwy była częścią Nadwiślańskich Jednostek Wojskowych MSW. 
Niedaleko znajduje się lotnisko w Szymanach (od połowy lat 90. XX w. lotnisko cywilne), które zapewnia łatwy dostęp do jednostki. Na przełomie 2005/2006 o wsi pisały media, gdy na jaw wyszła sprawa tajnych więzień CIA w Europie. Według raportu Rady Europy byli tam przewożeni, przesłuchiwani i torturowani przez CIA więźniowie podejrzewani o terroryzm. CIA miała być świadoma, że były to praktyki nielegalne w świetle przyjętych przez Polskę przepisów międzynarodowych. 
Pod koniec sierpnia 2006 w Ośrodku Szkolenia Agencji Wywiadu kamery TVN-u dokumentowały materiał do serialu pt. „Szpieg” o życiu i pracy gen. Mariana Zacharskiego, oficera wywiadu PRL. Po terenie OSAW w Starych Kiejkutach oprowadzał ówczesny szef Agencji Wywiadu gen. Zbigniew Nowek z komendantem szkoły. Nigdy wcześniej, ani nigdy później żadna ekipa telewizyjna nie została wpuszczona do tajnego Ośrodka Szkolenia Agencji Wywiadu.
W 2011 Telewizja Polska zrealizowała jeden z odcinków cyklu dokumentalnego „Za kulisami PRL-u” pt. „Szkoła Szpiegów – Pierwszy nabór”, w którym przedstawiono historię ośrodka, metody toku szkolenia oraz relacje i wspomnienia absolwentów szkoły, m.in. gen. Gromosława Czempińskiego, płk. Henryka Bosaka i kpt. Piotra Niemczyka.
W 2014 roku nakładem Wydawnictwa „Czerwone i Czarne” została wydana książka autorstwa Piotra Pytlakowskiego pt. „Szkoła Szpiegów. Kim byli absolwenci Starych Kiejkut”. Ta publikacja ukazuje różne etapy i proces szkolenia oficerów wywiadu, zarys historyczny szkoły, od Służby Bezpieczeństwa, przez Urząd Ochrony Państwa, do Agencji Wywiadu, zawiera także wiele opublikowanych rozmów z asami polskiego wywiadu, absolwentami i wykładowcami szkoły.

</doc>
<doc id="312398" url="https://pl.wikipedia.org/wiki?curid=312398" title="Entomolog">
Entomolog

Entomolog – naukowiec zajmujący się badaniami owadów, zoolog specjalizujący się w entomologii. 
W potocznym rozumieniu entomolog to osoba interesująca się owadami, amator-hobbysta (entomolog amator). Jakkolwiek entomolodzy amatorzy nie są zatrudniani na stanowiskach naukowych lub w placówkach badawczych, ich wiedza może być duża, a prowadzone obserwacje mogą być istotne dla profesjonalnych badań naukowych.
Ze względu na liczbę gatunków owadów i ich duże zróżnicowanie, entomolodzy badania prowadzą zazwyczaj w węższych specjalnościach. Dlatego wśród entomologów można wyróżnić: dipterologów, koleopterologów, lepidopterologów, odonatologów, trichopterologów itd.

</doc>
<doc id="312400" url="https://pl.wikipedia.org/wiki?curid=312400" title="Grumman X-29">
Grumman X-29

Grumman X-29 – eksperymentalny samolot amerykański będący platformą testową dla nowych technologii i rozwiązań takich jak sterowanie w systemie canarda czy ujemny skos skrzydeł. Zamierzona niestabilność samolotu wymagała zastosowania nowoczesnego skomputeryzowanego sterowania elektrycznego powierzchniami sterowymi (fly by wire), oraz zastosowania do konstrukcji skrzydeł materiałów kompozytowych bardzo wytrzymałych i jednocześnie lekkich.
Historia rozwoju.
Od czasu zakończenia II wojny światowej i zbadania niemieckiego eksperymentalnego bombowca Junkers Ju 287 wyposażonego w skrzydła o odwrotnym (ujemnym) skosie znano zalety tego rozwiązania. Samolot ze skrzydłem o ujemnym skosie charakteryzował się mniejszymi oporami, lepszą zwrotnością, niższą prędkością przeciągnięcia i doskonalszymi własnościami podczas lotu z niskimi prędkościami, oraz niewrażliwością na wpadanie w korkociąg.
Pierwsze próby zbudowania nowoczesnego samolotu ze skrzydłami o ujemnym skosie (FSW – "Forward Swept Wing") kończyły się niepowodzeniem ze względu na brak odpowiednio lekkich i jednocześnie sztywnych materiałów mogących rozwiązać problem skręcania się skrzydeł po poddaniu ich obciążeniu dynamicznemu takiemu jak podczas lotu, zwłaszcza z dużymi prędkościami.
Po latach badań ogłoszono przetarg na budowę dwóch egzemplarzy eksperymentalnego samolotu typu "FSW", będącego demonstratorem i platformą badawczą dla nowych technologii. Wykonanie maszyn polecono w 1981 roku firmie Grumman Aerospace Corporation. Kierownictwo projektu powierzono Siłom Powietrznym Stanów Zjednoczonych, a finansowanie agencji DARPA (Defense Advanced Research Projects Agency), Siłom Powietrznym Stanów Zjednoczonych i NASA.
W celu obniżenia kosztów projektu do konstrukcji obu maszyn zastosowano części produkowanych ówcześnie samolotów różnych producentów. Przednia część kadłuba wraz z podwoziem przednim została zapożyczona z samolotu F-5 Freedom Fighter, silnik od F/A-18 Hornet, a podwozie główne od F-16 Fighting Falcon. Samolot został zaprojektowany w układzie canarda (układ kaczki), czyli ze statecznikami poziomymi przed skrzydłami. Struktura samolotu i skrzydeł została wykonana z materiałów kompozytowych, a sterowanie odbywało się przy pomocy systemów komputerowych i technologii "fly by wire". Takie połączenie nowatorskich technologii miało na celu zbadanie, jak powyższe rozwiązania będą się zachowywać razem, zanim zostaną zastosowane w przyszłych konstrukcjach lotniczych.
Pierwszy samolot oznaczony jako "X-29A" oblatano 14 grudnia 1984 roku.
Samolot charakteryzował się doskonałymi osiągami i zdolnościami manewrowymi przy bardzo dużych kątach natarcia dochodzących do 67 stopni. Ponadto ze względu na zmniejszenie oporów aerodynamicznych konstrukcji zużywał on relatywnie mało paliwa. Rok później, 13 grudnia 1985 roku "X-29A" stał się pierwszym samolotem z ujemnym skosem skrzydeł, który przekroczył barierę dźwięku.
Nowatorska konstrukcja samolotu czyniła go z natury niestabilnym do tego stopnia, że jego lot musiał być korygowany nawet do 40 razy na sekundę przez skomputeryzowane systemy kontroli lotu. System kontroli lotu składał się z trzech równolegle pracujących komputerów cyfrowych i trzech dodatkowych również pracujących równolegle komputerów analogowych. Zastosowanie tak skomplikowanego systemu komputerowego miało na celu zminimalizowanie prawdopodobieństwa awarii systemów elektronicznych, gdyż przy niezdolności samolotu do lotu bez wspomagania elektroniką awaria komputera równała się katastrofie. Po zakończeniu testów i wykonaniu 422 lotów badawczych pod koniec 1994 roku pierwszy "X-29A" został przekazany do Muzeum Sił Powietrznych Stanów Zjednoczonych w bazie lotniczej Wright-Patterson koło Dayton w stanie Ohio.
Drugi samolot oblatany 23 maja 1989 roku latał jako platforma testowa do końca lat 90. XX wieku. Obecnie jest on eksponatem w "National Air and Space Museum" w Waszyngtonie.

</doc>
<doc id="312402" url="https://pl.wikipedia.org/wiki?curid=312402" title="Jacek Kortus">
Jacek Kortus

Jacek Kortus (ur. 12 lipca 1988 w Poznaniu) – polski pianista, wyróżniony na XV Międzynarodowym Konkursie Pianistycznym im. Fryderyka Chopina.
Naukę gry na fortepianie rozpoczął w wieku czterech lat. Jest absolwentem Ogólnokształcącej Szkoły Muzycznej II stopnia im. Henryka Wieniawskiego w Poznaniu w klasie fortepianu prof. Waldemara Andrzejewskiego oraz studentem Akademii Muzycznej w Poznaniu w klasie prof. Waldemara Andrzejewskiego.
Jest laureatem jedenastu krajowych i międzynarodowych konkursów pianistycznych dla dzieci i młodzieży, m.in. Międzynarodowego Konkursu Pianistycznego im. Fryderyka Chopina w Szafarni (III miejsce w 1999 roku) i Międzynarodowego Konkursu Pianistycznego „Chopin dla najmłodszych” w Antoninie (I miejsca w 2000 i 2005 roku). Jest także laureatem nagrody specjalnej na Międzynarodowym Konkursie dla Młodych Pianistów „Artur Rubinstein in memoriam” w Bydgoszczy (2004).
W Ogólnopolskim Konkursie Chopinowskim dla Kandydatów do XV Międzynarodowego Konkursu Pianistycznego im. Fryderyka Chopina w Warszawie (2005) dotarł do III etapu. We właściwym Międzynarodowym Konkursie Pianistycznym im. Fryderyka Chopina w Warszawie, jako jeden z dwóch Polaków, dostał się do finału i uzyskał wyróżnienie (2005). Jest stypendystą Fundacji Jolanty i Aleksandra Kwaśniewskich oraz Ministra Kultury.

</doc>
<doc id="312404" url="https://pl.wikipedia.org/wiki?curid=312404" title="Apidae">
Apidae



</doc>
<doc id="312405" url="https://pl.wikipedia.org/wiki?curid=312405" title="Wojna światów (słuchowisko)">
Wojna światów (słuchowisko)

Wojna światów () – słuchowisko amerykańskiej stacji CBS, adaptacja powieści H.G. Wellsa pod tym samym tytułem przygotowana przez Orsona Wellesa jako odcinek serii słuchowisk "The Mercury Theatre on the Air". Spektakl został wykonany i wyemitowany na żywo 30 października 1938 roku o. godz. 20:00 czasu wschodniego, z okazji święta Halloween. W atmosferze napięcia społecznego i wzrostu poczucia zagrożenia poprzedzającego II wojnę światową słuchowisko zostało potraktowane przez część radiosłuchaczy jako faktoid – rzeczywisty reportaż o inwazji Marsjan na Ziemię, który wzbudził panikę wśród wielu mieszkańców New Jersey, choć skala tych wydarzeń jest obecnie kwestionowana, ponieważ program miał stosunkowo niewielu słuchaczy.
Opis spektaklu.
Godzinne słuchowisko rozpoczęło się tematem muzycznym serialu "Mercury Theatre on the Air" oraz zapowiedzią, że wieczorny spektakl jest adaptacją powieści "Wojna światów". Orson Welles przeczytał następnie prolog, który był ściśle oparty na początku powieści H.G. Wellsa, zmodyfikowanym nieznacznie w celu przeniesienia akcji do roku 1939. Przez pierwszych dwadzieścia minut spektakl był stylizowany na typową, wieczorną audycję radiową, przerywaną przez serię biuletynów informacyjnych. Pierwszych kilka wiadomości przebiło się podczas reportażu z koncertu, była w nich mowa o dziwnych eksplozjach zaobserwowanych na Marsie, po których nastąpił pozornie niezwiązany z tymi wydarzeniami raport o niezwykłym obiekcie spadającym na farmę w Grover's Mill w stanie New Jersey. Program muzyczny powrócił na krótko, po czym przerwała go „relacja na żywo” z Grover's Mill, gdzie funkcjonariusze policji i tłum gapiów otoczyli dziwny, cylindryczny obiekt, który spadł z nieba. Sytuacja stała się bardziej napięta, gdy Marsjanie wyszli z UFO i zaatakowali ludzi za pomocą promienia ciepła, który spanikowany reporter na miejscu zdarzenia opisywał dopóki, dopóty jego sygnał nagle się nie urwał. Potem nastąpiła szybka seria coraz bardziej niepokojących wydarzeń, związanych z niszczycielską inwazją obcych w całym kraju i daremnymi wysiłkami armii amerykańskiej, aby ją powstrzymać. Pierwsza część programu osiągnęła punkt kulminacyjny wraz z kolejnym „reportażem na żywo” z dachu jednego z wieżowców na Manhattanie, relacjonującym, jak gigantyczne marsjańskie machiny wojenne uwalniają chmury trującego dymu w całym Nowym Jorku. Reporter wspomniał mimochodem, że marsjańskie statki wylądowały w różnych miejscach na całym świecie, opisywał też zdesperowanych nowojorczyków, którzy uciekali i „padali jak muchy”, a dym nieubłaganie zbliżał się do miejsca, z którego nadawał. W końcu reporter zaczął kaszleć i umilknął, a osamotniony prowadzący zapytał: „Czy ktoś jest na antenie? Czy ktoś mnie słyszy?”, lecz nie uzyskał odpowiedzi. Dopiero wtedy w programie nastąpiła pierwsza przerwa, trzydzieści osiem minut po wprowadzeniu Wellesa.
Druga połowa programu przybrała już konwencjonalny format słuchowiska radiowego i opowiadała o ocalałym (granym przez Wellesa), który zmaga się z następstwami inwazji i trwającej marsjańskiej okupacji Ziemi. Druga część trwała około szesnastu minut i, podobnie jak w oryginalnej powieści, zakończyła się odkryciem, że Marsjanie zostali pokonani przez mikroby, a nie przez ludzi. Audycja zakończyła się krótkim ogłoszeniem Wellesa „poza spektaklem”, w którym radośnie porównuje on swój program do „przebierania się w prześcieradło, wyskakiwania zza krzaka i mówienia „Boo!”.
Kontrowersje.
Słuchowisko Wellesa zasłynęło z tego, że podobno oszukało niektórych słuchaczy, którzy uwierzyli, że rzeczywiście miała miejsce inwazja Marsjan z powodu formy opowiadania historii stylizowanej na serwis informacyjny, zastosowanej w pierwszej połowie programu. Iluzja realizmu została wzmocniona tym, że "Mercury Theatre on the Air" był stałym programem nadawanym zawsze bez przerw reklamowych; pierwsza w jego historii przerwa w audycji nastąpiła właśnie w "Wojnie światów", po opisaniu marsjańskich machin wojennych niszczących Nowy Jork. Jedna z teorii głosi, że niektórzy słuchacze radiowi mogli słuchać wcześniej "The Chase and Sanborn Hour" z Edgarem Bergenem i przełączyć się na "The War of the Worlds" podczas muzycznego przerywnika, przez co nie usłyszeli wprowadzenia, wyraźnego wskazującego, że program był dziełem science fiction i adaptacją powieści. Jednak współczesne badania dowodzą, że zdarzyło się to tylko w nielicznych przypadkach.
W kilka dni po wyemitowaniu słuchowiska w mediach pojawiło się powszechne oburzenie. Przyjęcie przez program formy imitowanego serwisu informacyjnego zostało określone przez niektóre gazety i osoby publiczne jako niebezpiecznie zwodnicze, co doprowadziło do nagonki na nadawców i żądań ukarania ich przez Federalną Komisję Łączności. Niemniej jednak odcinek zapewnił Wellesowi sławę jako wybitnemu dramatopisarzowi.

</doc>
<doc id="312406" url="https://pl.wikipedia.org/wiki?curid=312406" title="Dziedziczenie patrylinearne">
Dziedziczenie patrylinearne



</doc>
<doc id="312408" url="https://pl.wikipedia.org/wiki?curid=312408" title="Trzmiele">
Trzmiele



</doc>
<doc id="312410" url="https://pl.wikipedia.org/wiki?curid=312410" title="Dziedziczenie matrylinearne">
Dziedziczenie matrylinearne



</doc>
<doc id="312411" url="https://pl.wikipedia.org/wiki?curid=312411" title="Ukraińska Wyscha Liga">
Ukraińska Wyscha Liga



</doc>
<doc id="312414" url="https://pl.wikipedia.org/wiki?curid=312414" title="Marcus Miller">
Marcus Miller

Marcus Miller, właśc. William Henry Marcus Miller Jr. (ur. 14 czerwca 1959 na Brooklynie) – amerykański muzyk, kompozytor, aranżer i multiinstrumentalista, grający przede wszystkim na gitarze basowej.
W fachowym środowisku jego styl gry uchodzi za melodyjny, zachwycający dodatkowo wirtuozyjną szybkością i precyzją. Uznanie zyskał sobie zarówno jako artysta solowy, jak również jako producent muzyczny. Szczególne popularny jest jako muzyk studyjny, zapraszany do nagrania konkretnych albumów. Można go usłyszeć na ponad 400 albumach, m.in. na płytach: Milesa Davisa, Arethy Franklin, Luthera Vandrossa, Davida Sanborna, Budki Suflera oraz Ala Jarreau.
Życiorys.
Jako nastolatek grał w grupie soulowej Harlem River Drive. W 1977 podejmował próby współpracy z wieloma muzykami, m.in. z Bobbym Humphreyem. Koncertował z perkusistą Lennym White’em. W tym czasie stał się cenionym muzykiem studyjnym, uczestnicząc w nagraniach innych artystów, m.in. Arethy Franklin. W 1980 zauważył go Miles Davis, który przez dwa lata z nim współpracował. Była to dla niego istna szkoła jazzu. Niedługo trzeba było czekać żeby w 1984 r. powstał jego pierwszy krążek solowy który otworzył mu drogę do bycia światowej sławy gitarzystą basowym.
Technika gry.
Jego charakterystyczny styl gry na tym instrumencie przyczynił się do spopularyzowania tzw. slappingu, polegającego na uderzaniu za pomocą kciuka o struny gitary basowej i uzyskiwaniu, poprzez uderzanie o progi tych strun, charakterystycznego, perkusyjnego dźwięku. Ta technika często używana jest w kombinacji z tzw. poppingiem. Miller odkrył, że poprzez perkusyjny styl gry na gitarze basowej – slap zwany też klangiem lepiej przedziera się poprzez transmisję granego bądź odtwarzanego utworu.

</doc>
<doc id="312417" url="https://pl.wikipedia.org/wiki?curid=312417" title="Wacław Plewako">
Wacław Plewako

Wacław Plewako (ur. w 27 maja 1898 w majątku Gojlusze, zm. w kwietniu 1940 w Charkowie) – major saperów Wojska Polskiego.
Życiorys.
Wacław Plewako urodził się 27 maja 1898 roku w majątku Gojlusze, w powiecie kowieńskim, w rodzinie Sobiesława i Tekli z Pełko-Stradomskich, jako najmłodszy z czworga rodzeństwa: Ludwika, Władysław i Kazimierz.Plewakowie h. Pogonia należeli do dziedzicznej szlachty powiatu mińskiego. Majątek Dziakowszczyzna k. Iwieńca był miejscem urodzenia Sobiesława Plewako, natomiast majątek Gojlusze, położony nad rzeką Święta, był posagiem Tekli z Pełko-Stradomskich. Rodzice Wacława wraz z rodzeństwem mieszkali jednak we własnym domu przy placu Troickim nr 6 w Mińsku .
Wacław ukończył rosyjski Korpus Kadetów w Połocku i Nikołajewską Inżynieryjną Szkołę Wojskową w Sankt Petersburgu. Od 14 października 1916 roku do 31 października 1917 roku służył w Armii Imperium Rosyjskiego, zaś od 31 grudnia 1917 roku do 28 czerwca 1918 roku w I Korpusie Polskim pod dowództwem generała Józefa Dowbor-Muśnickiego. Następnie przedostał się do centralnej Polski.
15 listopada 1918 roku został przyjęty do Wojska Polskiego. Wziął udział w walkach z bolszewikami w 1919 i 1920 roku. Po zawarciu rozejmu polsko-bolszewickiego uczestniczył, jako porucznik w zajęciu Wilna przez wojska dowodzone przez generała Lucjana Żeligowskiego. Po przyłączeniu Litwy Środkowej do Polski służył w Sztabie DOK Grodno. Awansowany na stopień kapitana został dowódcą kompanii w 3 pułku Saperów Wileńskich (później przeformowanym w batalion).
7 lutego 1928 roku w Wilnie Wacław Plewako zawarł związek małżeński z Kamillą z Pawluciów (1910–1992), podporucznikiem 27 Wołyńskiej Dywizji Piechoty AK, trzykrotną (do II wojny światowej) mistrzynią Polski w wioślarstwie (skifach). Poznali się na przystani Klubu Sportowego 3 Batalionu Saperów Wileńskich, którego działaczem i wioślarzem był Wacław.
W 1934 roku został powołany na kurs unifikacyjny po ukończeniu, którego awansował na majora i przeniesiony został na wykładowcę do Centrum Wyszkolenia Piechoty w Rembertowie. W grudniu 1938 roku objął funkcję komendanta Szkoły Podchorążych Rezerwy Saperów działającej w ramach Centrum Wyszkolenia Saperów w Modlinie, a w lipcu 1939 roku został wyznaczony na stanowisko dyrektora nauk CWSap.
6 września tego roku, w czasie kampanii wrześniowej, zorganizował ze słuchaczy centrum batalion manewrowy i na jego czele wyruszył na front. Ranny w bitwie pod Kockiem, internowany przez Rosjan, został wywieziony do obozu do Starobielska, skąd ostatni list od niego żona otrzymała na początku kwietnia 1940 roku.
W dniu 5 października 2007 roku Minister Obrony Narodowej mianował go pośmiertnie do stopnia podpułkownika. Awans został ogłoszony w dniu 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="312419" url="https://pl.wikipedia.org/wiki?curid=312419" title="Denethor II">
Denethor II

 
Denethor II – postać ze stworzonej przez J.R.R. Tolkiena mitologii Śródziemia.
Denethor został 26. namiestnikiem rządzącym Gondorem w 2984 TE po śmierci swojego ojca Ectheliona II. Denethor znany był ze swojej dumy, mądrości i odwagi. Sprzeciwiał się przekazaniu korony królestwa Aragornowi, będącemu bezpośrednim potomkiem Elendila. W 2976 roku ożenił się z Finduilas z Dol Amroth, urodziło im się dwóch synów: w 2978 roku Boromir, a w 2983 Faramir. Po śmierci żony Denethor zamknął się w sobie i unikał kontaktów z ludźmi. Gdy wzmocniły się siły Saurona, zaczął korzystać z palantíru, poznał zamiary wroga, ale jego serce opanowały siły ciemności. Po śmierci ukochanego syna Boromira, Denethor oszalał. Przed śmiercią przyjął na służbę Peregrina Tuka. W szaleństwie niemal doprowadził do śmierci rannego Faramira, sam jednak 15 marca 3019 roku zginął, dokonując samospalenia. Mimo niechlubnej śmierci pozostał w pamięci poddanych jako władca silny, odważny i mądry.
Imię Denethor pochodzi z sindarinu. Znaczy w tej mowie "gibki i smukły".
Ekranizacja Petera Jacksona.
W ekranizacji "Władcy Pierścieni" w reżyserii Petera Jacksona, w rolę Denethora wcielił się John Noble.
W filmach Denethor jest znacznie bardziej negatywną postacią niż w książkach. Otwarcie faworyzuje Boromira i lekceważy Faramira (m.in. wprost mówi mu, że lepiej by było, gdyby to on zginął zamiast Boromira). Relacja Denethora z Faramirem została mocno zarysowana w wersji reżyserskiej. Poza tym sam Denethor jest pokazany jako słaby i bierny władca, który bardziej szkodzi niż pomaga Gondorowi. Oprócz tego jest ukazany jako osoba lubiąca sobie dogadzać, podczas gdy w książkach jest on bardzo ascetyczny w swoich zwyczajach.
Znacząco zmieniono również scenę śmierci Denethora. W książce dobrowolnie dokonuje on samospalenia. W filmie Pippin i Gandalf ratują jego oraz Faramira z płomieni, jednak chwilę później namiestnik ponownie zostaje w nie wepchnięty przez Cienistogrzywego, gdyż rzucił się na Pippina. Denethor spostrzega, że Faramir żyje, cieszy się na jego widok, ogarniają go jednak płomienie, spowity przez nie biegnie przez taras Minas Tirith, rzuca się na pola Pelennoru i umiera.

</doc>
<doc id="312423" url="https://pl.wikipedia.org/wiki?curid=312423" title="Miękisz Nowy">
Miękisz Nowy

Miękisz Nowy – wieś w Polsce położona w województwie podkarpackim, w powiecie jarosławskim, w gminie Laszki.
Historia.
Nazwa miejscowości „Miękisz Antigua et Nowa” pojawia się po raz pierwszy w źródłach pisanych w 1511. Można przypuszać, że chodzi tu o sąsiadujące wsie, Miękisz Stary i Miękisz Nowy. Pod koniec XVI w. wzmiankowany jest Miękisz Stary a obok niego Wola Miękiska.
W 1753 r. erygowano w Miękiszu Nowym parafię greckokatolicką. Przypuszczalnie w tym samym czasie zbudowano we wsi cerkiew, po której pozostał tylko cmentarz z zachowanymi nagrobkami.
W latach 1954–1961 wieś należała i była siedzibą władz gromady Miękisz Nowy, po jej zniesieniu w gromadzie Laszki. W latach 1975–1998 miejscowość administracyjnie należała do województwa przemyskiego.
Miejscowa parafia pw. Matki Bożej Śnieżnej i należy do dekanatu Radymno II.

</doc>
<doc id="312424" url="https://pl.wikipedia.org/wiki?curid=312424" title="Rekwizytor">
Rekwizytor

Rekwizytor – osoba odpowiedzialna za właściwy wystrój i odpowiednie rozmieszczenie rekwizytów na scenie teatru lub na planie zdjęciowym filmu. W kinematografii rekwizytor podlega artystycznemu kierownictwu scenografa oraz dekoratora wnętrz. Zawód rekwizytora filmowego dzieli się na dwie specjalności: pierwszy rekwizytor obsługuje cały film i współpracuje z pionem scenograficznym jeszcze przed rozpoczęciem zdjęć, zajmując się m.in. wyceną pozyskania rekwizytów i zawieraniem umów; drugi rekwizytor pracuje tylko na planie zdjęciowym. Czasem do pomocy zatrudnia się również pomocnika rekwizytora. Do zadań rekwizytora należy w głównej mierze: zadbanie o odpowiednią realizację zamysłu reżysera, scenografa i dekoratora wnętrz, przygotowanie rekwizytów do pracy na planie, zadbanie o ich należyty transport, czy też zadbanie o dopełnienie formalności związanych z ich zakupem lub wypożyczeniem.

</doc>
<doc id="312425" url="https://pl.wikipedia.org/wiki?curid=312425" title="Ryszkowa Wola">
Ryszkowa Wola

Ryszkowa Wola – wieś w Polsce położona w województwie podkarpackim, w powiecie jarosławskim, w gminie Wiązownica.
Miejscowość jest siedzibą rzymskokatolickiej parafii Świętych Apostołów Piotra.
Prywatna wieś szlachecka, położona w województwie ruskim, w 1739 roku należała wraz z folwarkiem do klucza Jarosław Lubomirskich. 4 maja 1945 grupa Polaków zabiła 5 osób mieszkających na plebanii, między innymi matkę biskupa Andrija Sapeliaka.
W latach 1975–1998 miejscowość administracyjnie należała do województwa przemyskiego.

</doc>
<doc id="312428" url="https://pl.wikipedia.org/wiki?curid=312428" title="Świebodna">
Świebodna

Świebodna – wieś w Polsce położona w województwie podkarpackim, w powiecie jarosławskim, w gminie Pruchnik.
W latach 1975–1998 miejscowość administracyjnie należała do województwa przemyskiego.

</doc>
<doc id="312429" url="https://pl.wikipedia.org/wiki?curid=312429" title="Kramarzówka (wieś)">
Kramarzówka (wieś)

Kramarzówka – wieś w Polsce położona w województwie podkarpackim, w powiecie jarosławskim, w gminie Pruchnik.
W latach 1954–1961 wieś należała i była siedzibą władz gromady Kramarzówka, po jej zniesieniu w gromadzie Pruchnik. W latach 1975–1998 miejscowość administracyjnie należała do województwa przemyskiego.
Wieś położona jest wśród wzgórz Pogórza Dynowskiego w górnej części doliny Mleczki.
Części wsi.
Najstarszą częścią Kramarzówki jest Prosnów. Założony został w XIV w. na prawie wołoskim zaś sama wieś o nazwie Kramarzówka założona została tuż powyżej Prosnowa w XV w. W XVII w. Prosnów występował już pod nazwą Dolnej Kramarzówki, a z czasem połączył się z górną częścią wsi. Wieś należała do Pruchnickich i zamieszkana była przez ludność ruską i polską.
W górnej części wsi znajduje się zabytkowa murowana cerkiew greckokatolicka z 1790 z oddzielną dzwonnicą z XVII w. Po wysiedleniu Ukraińców w 1947 wykorzystywana była jako kościół. Po drewnianym kościele z 1921 pozostała tylko drewniana dzwonnica (została rozebrana wraz z tym kościołem), a na jego miejscu stanął budowany w latach 1997–2000 nowy kościół pw. Opatrzności Bożej według projektu Romana Orlewskiego.
W 2018 na terenie wsi odkryto złoża gazu, szacowane na około 10-12 mld metrów sześciennych.

</doc>
<doc id="312437" url="https://pl.wikipedia.org/wiki?curid=312437" title="Bit parzystości">
Bit parzystości



</doc>
<doc id="312439" url="https://pl.wikipedia.org/wiki?curid=312439" title="Rodzina homoseksualna">
Rodzina homoseksualna



</doc>
<doc id="312442" url="https://pl.wikipedia.org/wiki?curid=312442" title="Bit nieparzystości">
Bit nieparzystości



</doc>
<doc id="312447" url="https://pl.wikipedia.org/wiki?curid=312447" title="Destylacja pod zmniejszonym ciśnieniem">
Destylacja pod zmniejszonym ciśnieniem

Destylacja pod zmniejszonym ciśnieniem, zwyczajowo: destylacja próżniowa – destylacja prowadzona przy obniżonym ciśnieniu, zaliczana do zachowawczych metod rozdziału substancji. Dzięki zmniejszeniu ciśnienia możliwe jest obniżenie temperatury wrzenia cieczy, co ma istotne znaczenie, gdy któraś z wyodrębnianych substancji jest podatna na rozkład termiczny.
Obniżenie ciśnienia wiąże się jednak ze zmniejszeniem się różnicy temperatur wrzenia składników rozdzielanej mieszaniny, dlatego w ten sposób rozdestylować można związki chemiczne o znacznej różnicy tych temperatur.
Wyróżnia się:
W przypadku destylacji w warunkach wysokiej próżni lotności względne związków chemicznych zależą nie tylko od stosunku prężności par nasyconych składników destylowanej mieszaniny, lecz także od pierwiastka ze stosunku mas molowych rozdzielanych związków chemicznych (pod warunkiem że nie występują między nimi wiązanie wodorowe i zbyt silne oddziaływania międzycząsteczkowe).

</doc>
<doc id="312448" url="https://pl.wikipedia.org/wiki?curid=312448" title="Towarzystwo Thule">
Towarzystwo Thule

Towarzystwo Thule () – tajna organizacja rasistowska i okultystyczna, która powstała w Monachium w końcowej fazie I wojny światowej. Nazwa pochodzi od mitycznej wyspy Thule, która dla starożytnych Greków była najbardziej na północ wysuniętym lądem. Stąd nazwa ta miała duże znaczenie dla wyznawców nordyckich kultów.
Geneza i historia.
Towarzystwo powstało na przełomie 1917 i 1918 roku z volkistowskiej grupy Germanenorden i założone zostało przez Rudolfa von Sebottendorfa w Monachium, któremu już podczas I wojny światowej Związek Wszechniemiecki służył jako znaczące centrum nacjonalistycznej agitacji. Do jego członków zaliczali się urzędnicy, prawnicy, profesorowie uniwersyteccy, policjanci, arystokraci, lekarze, naukowcy oraz bogaci kupcy. Na zewnątrz organizacja ta widniała jako „Grupa badawcza nad starożytnościami germańskimi”, będąc w rzeczywistości zamaskowaną bawarską organizacją Zakonu Niemieckiego, który był zorganizowany na wzór loży masońskiej. Towarzystwo Thule można określić jako konspiracyjne, tajne stowarzyszenie o orientacji rasistowskiej, a w szczególności antysemickiej, przesycone ideologią okultystyczną.
Poprzez werbunek możliwie najbardziej wpływowych członków, towarzystwo to miało uzyskać polityczne wpływy i działać na rzecz rasistowskiej, tudzież antysemickiej propagandy. W okresie największej świetności Towarzystwo Thule liczyło przypuszczalnie tylko kilkuset członków. Sebottendorf twierdził, że w listopadzie 1918 roku organizacja liczyła 1 500 członków w całej Bawarii.
Towarzystwo odegrało istotną rolę podczas krótkich rządów Bawarskiej Republiki Rad w Monachium. Jego członkowie stworzyli paramilitarną, antykomunistyczną bojówkę "Kampfbund", pomagali w rekrutacji do tłumiących rewolucje Freikorpsów, infiltrowali organizacje komunistyczne i przekazywali rządowi informacje na temat ich działalności, a także podrabiali oficjalne dokumenty. Członkowie Towarzystwa wzięli też udział w nieudanym „puczu w Niedziele Palmową”, którego celem było obalenie rządów komunistów w Bawarii.
Aktywność Towarzystwa została wykryta przez komunistyczne władze Bawarii, 26 kwietnia 1919 doszło do szturmu hotelu „Cztery pory roku”, z którego zarządzono organizacją i aresztowania około 20 osób. 30 kwietnia 1919 roku 7 aresztowanych członków Towarzystwa Thule zostało rozstrzelanych na rozkaz Rudolfa Egelhofera, przywódcy bawarskiej „armii czerwonej”. Zbrodnia doprowadziła do przyspieszenia decyzji o odbiciu miasta przez siły rządowe i stała się ważnym mitem dla niemieckiej skrajnej prawicy w okresie międzywojennym. O mord obwiniano Żydów, twierdząc, że była to zemsta za antysemityzm. Pomijano przy tym milczeniem fakt, że jedna z zamordowanych osób była Żydem, a Rudolf Egelhofer, który podjął decyzje o rozstrzelaniu więźniów, Żydem nie był.
Ideologia.
Rasistowska ideologia Towarzystwa Thule była silnie inspirowana ariozofią Guido von Lista (członka Zakonu Niemieckiego). Na tej podstawie również Alfred Rosenberg (członek Towarzystwa Thule i późniejszy ideolog partyjny NSDAP) napisał książkę "Mythus des Zwanzigsten Jahrhunderts" ("Mit dwudziestego stulecia"). Godłem "Thule-Gesellschaft" była swastyka otoczona koroną promieni, leżąca za nagim mieczem przeplecionym gałązkami dębu. Niektórzy antysemici byli przekonani, że potężny wpływ Żydów w niemieckim życiu publicznym można było zrozumieć tylko jako skutek rozległej i tajnej konspiracji żydowskiej. Zakładano, że taką konspirację mogła najlepiej zwalczać podobna organizacja antysemicka.
Rola towarzystwa we wczesnej fazie rozwoju nazizmu.
W styczniu 1919 roku członek Towarzystwa Karl Harrer wspólnie z Antonem Drexlerem założył Niemiecką Partię Robotników (DAP) (partia ta później została przekształcona w NSDAP). Poprzez DAP Thule próbowało propagować swoją ideologię w niemieckiej klasie robotniczej. We wrześniu 1919 Adolf Hitler wziął po raz pierwszy udział w zebraniu małej wówczas DAP i w listopadzie tegoż roku został jej członkiem.
Ideologia Towarzystwa była zbliżona do późniejszej ideologii NSDAP. Niektórzy członkowie Thule odgrywali istotne role w strukturach NSDAP. Członkami Thule byli: Alfred Rosenberg, Julius Streicher, Hans Frank (późniejszy gubernator generalny okupowanej Polski), Rudolf Hess (późniejszy zastępca Hitlera) i Gottfried Feder. Spośród 220 wymienionych z nazwiska członków Thule, 20 pojawia się na wczesnej liście członków NSDAP.
W 1918 roku Sebottendorff zakupił czasopismo "Münchener Beobachter", które od tego momentu propagowało ideologie Towarzystwa. 31 maja 1919 roku na łamach pisma opublikowano 12 punktowy program o charakterze nacjonalistycznym, antysemickim i antykapitalistycznym. Program był zbliżony do późniejszego programu NSDAP. Czasopismo nie sympatyzowało jednak wyłącznie z DAP, było raczej trybuną dla całego, rozdrobnionego nurtu volkistowskeigo. W 1920 roku gazeta została zakupiona przez NSDAP i przemianowana na "Völkischer Beobachter".
Spekulacje.
Towarzystwo Thule zainspirowało wiele teorii takich jak np. Jana van Helsinga. Twierdzono przeważnie, że wewnątrz Towarzystwa istniało silnie okultystyczne czy nawet satanistyczne nastawienie. Są też przypuszczenia, według których istniał wewnętrzny zakon w strukturach Towarzystwa – Zakon Thule. Istnieją też przekazy co do przynależności samego Hitlera do Towarzystwa Thule. Wydaje się to jednak mało przekonujące, ponieważ Hitler wypowiadał się wielokrotnie bardzo lekceważąco o wybujałych teoriach Alfreda Rosenberga.
Można bez kłopotów wykazać połączenia niemieckiego spirytyzmu, który pośrednio wyszedł od Towarzystwa Thule, z okultyzmem francuskim (poprzez Alexandra Saint-Yves d’Alveydre). Poza tym, są jasne przesłanki co do tego, że Heinrich Himmler organizował spotkania z francuskim okultystą Gastonem de Mengel.
Jan van Helsing przypuszczał, że w Towarzystwie Thule poza oficjalną częścią istniało wewnętrzne Towarzystwo Vril.
Koniec.
Po upadku Bawarskiej Republiki Rad Towarzystwo straciło na znaczeniu. Przywódca organizacji Sebottendorff wyjechał z Monachium, najpierw do Fryburga, następnie do miejscowości Bad Sachsa, a w końcu opuścił Niemcy i zamieszkał w Turcji. Definitywny koniec Towarzystwa, jak i koniec samego Zakonu Niemieckiego przyszedł dopiero później, wraz z rozporządzeniem z 1937 roku, w którym wszystkie loże i organizacje lożopodobne zostały uznane za zakazane.

</doc>
<doc id="312453" url="https://pl.wikipedia.org/wiki?curid=312453" title="Chleb świętojański">
Chleb świętojański



</doc>
<doc id="312454" url="https://pl.wikipedia.org/wiki?curid=312454" title="Drzewo karobowe">
Drzewo karobowe



</doc>
<doc id="312460" url="https://pl.wikipedia.org/wiki?curid=312460" title="Kąt liniowy">
Kąt liniowy



</doc>
<doc id="312462" url="https://pl.wikipedia.org/wiki?curid=312462" title="Nitro">
Nitro



</doc>
<doc id="312463" url="https://pl.wikipedia.org/wiki?curid=312463" title="Wolontariat Europejski">
Wolontariat Europejski

Wolontariat Europejski (ang. "European Voluntary Service, EVS") – część programu "Europejski Korpus Solidarności" umożliwiająca wysyłanie młodych ludzi jako wolontariuszy do pomocy przy różnych projektach zagranicznych (ekologicznych, socjalnych, kulturalnych) oraz goszczenie wolontariuszy z innych krajów europejskich w już istniejących organizacjach i instytucjach non-profit.
Wolontariat Europejski istnieje od 1996 roku. W latach 2014–2018 był częścią programu Erasmus+. 5 października 2018 roku Komisja Europejska uruchomiła nowy program "Europejski Korpus Solidarności", którego częścią stał się Wolontariat Europejski.
Opis programu.
W ramach EVS młodzież w wieku od 18 do 30 lat ma możliwość wyjazdu na okres od dwóch do 12 miesięcy do pomocy przy realizacji projektów na rzecz społeczności lokalnej (nieodpłatnie). W ciągu roku na EVS wyjeżdża z Polski ok. 500 osób.
Tematyka projektów EVS.
EVS oferuje programy w zakresie:

</doc>
<doc id="312466" url="https://pl.wikipedia.org/wiki?curid=312466" title="Cedrat">
Cedrat



</doc>
<doc id="312467" url="https://pl.wikipedia.org/wiki?curid=312467" title="Labiryntodonty">
Labiryntodonty

Labiryntodonty, płazy tarczogłowe, meandrowce (Labyrinthodontia) – podgromada wymarłych płazów, żyjących od późnego dewonu do końca wczesnej kredy. Pierwsze labiryntodonty znane są z franu. Płazy te były szczególnie liczne w karbonie i triasie. Na początku jury grupa ta mocno podupadła na skutek konkurencji ze strony krokodylomorfów i od tej pory istniała tylko w dość izolowanej Australii. Dobrze zbudowane, masywne, o długości ciała do 5,0 m i masie do 0,5 tony. Prowadziły ziemnowodny tryb życia, niektóre rodzaje były zwierzętami słodkowodnymi. Nie istniały gatunki w pełni morskie, choć niektóre mogły żyć w deltach. Wszystkie labiryntodonty były drapieżnikami. Były to pierwsze, jeszcze bardzo prymitywne płazy, wywodzące się od ryb trzonopłetwych; posiadały wiele cech rybich. Wywodzą się od nich współczesne płazy i gady (patrz: sejmuria).
Jednym z najbogatszych w okazy stanowisk triasowych labiryntodontów w Europie jest Krasiejów. W Polsce znaleziono też jeden niekompletny okaz triasowy w Tatrach w rejonie Doliny Chochołowskiej.
Labiryntodonty obejmują 3 rzędy płazów:

</doc>
<doc id="312468" url="https://pl.wikipedia.org/wiki?curid=312468" title="EVS">
EVS



</doc>
<doc id="312469" url="https://pl.wikipedia.org/wiki?curid=312469" title="European Voluntary Service">
European Voluntary Service



</doc>
<doc id="312472" url="https://pl.wikipedia.org/wiki?curid=312472" title="Prokop Wielki">
Prokop Wielki

Prokop Wielki (także Prokop Goły, cz. "Prokop Veliký", ur. ok. 1380 – zm. 30 maja 1434, pod Lipanami) – kaznodzieja husycki, polityk, po śmierci Jana Žižki wódz wojsk husyckich. 
Prokop przed rewolucją był księdzem, mówiono, że pochodzi z Pragi, z rodu staromiejskich patrycjuszy. Do husytów przystał zaraz po pierwszej defenestracji praskiej, ale przed rokiem 1425 był zaledwie jednym z wielu taboryckich kaznodziejów.
Życiorys.
Pochodził z rodziny mieszczańskiej. Po śmierci ojca został adoptowany przez swego stryja, Jana de Aquis lub Jana z Cách - jednego z najbogatszych czeskich patrycjuszy i właściciela zamku Jenštejn, gdzie Prokop spędził dzieciństwo. Stryj zapewnił mu wykształcenie i umożliwił zagraniczne podróże: m.in. do Hiszpanii, Francji, Włoch oraz Jerozolimy. Ukończył studia uniwersyteckie i przyjął święcenia kapłańskie.
Po wybuchu rewolucji husyckiej (tzw. I defenestracja) wyjechał z Janem Žižką do Pilzna, a następnie do Taboru. Początkowo związany z nurtem radykalnym (frakcja pikardów), od 1420 roku prezentował poglądy bardziej umiarkowane.
Od 1426 był uważany za najważniejszego polityka taborytów i przywódcę duchowego ruchu. Współpracując z odłamem taborytów zwanym sierotkami oraz z praskimi utrakwistami, udało się objąć kontrolą husytów całe terytorium Czech. Sukcesy dyplomatyczne oraz udane wyprawy wojenne na terytorium Węgier, Austrii, Niemiec, Łużyc i Śląska zmusiły katolickie kraje Europy Zachodniej do dyskusji o programie husytów.
Od stycznia do kwietnia 1433 stał na czele delegacji husyckiej na sobór bazylejski. Na krótko odwołany z funkcji dowódcy wojsk husyckich, powrócił na stanowisko w 1434. Poległ w bratobójczej bitwie pod Lipanami, walcząc po stronie taborytów przeciwko zjednoczonym siłom liberalnych utrakwistów i katolików.
Dobry strateg, choć – jak sam twierdził – jako duchowny nigdy nie zabił człowieka własnymi rękami. Nie nosił broni, nie brał bezpośredniego udziału w walce, zajmował się jedynie dowodzeniem. Przydomek "Goły" pochodził od faktu, że w przeciwieństwie do innych kaznodziejów husyckich Prokop golił brodę.

</doc>
<doc id="312473" url="https://pl.wikipedia.org/wiki?curid=312473" title="Młodzież w działaniu">
Młodzież w działaniu

Młodzież w działaniu (ang. Youth in Action; do 2006 r. Program „Młodzież”) – program Komisji Europejskiej skierowany do młodzieży w wieku 13–30 lat oraz pracowników młodzieżowych, wspierający uczestnictwo w kształceniu pozaszkolnym, czyli edukacji nieformalnej.
Ostatni program pod nazwą „Młodzież w działaniu” był przewidziany na lata 2007–2013. Wcześniejszy program Młodzież zakończył się 31 grudnia 2006 roku.
Na lata 2014–2020 program Młodzież w działaniu jest częścią znacznie szerszego programu Erasmus+.
Program w Polsce koordynowała Fundacja Rozwoju Systemu Edukacji – Narodowa Agencja Programu Młodzież z siedzibą w Warszawie, przy ul. Mokotowskiej 43. W celu promocji programu przeprowadzała ona m.in. darmowe szkolenia pracowników młodzieżowych z zakresu zarządzania projektem wymiany i występowania o granty.
Akcje.
Program składał się z pięciu części zwanych Akcjami:

</doc>
<doc id="312476" url="https://pl.wikipedia.org/wiki?curid=312476" title="Inger Nilsson">
Inger Nilsson

Inger Nilsson (ur. 4 maja 1959 w Kisa) – szwedzka aktorka, odtwórczyni roli Pippi Långstrump w serii niemiecko-szwedzkich filmów dziecięcych pod tym samym tytułem.

</doc>
<doc id="312477" url="https://pl.wikipedia.org/wiki?curid=312477" title="Edukacja nieformalna">
Edukacja nieformalna

Edukacja nieformalna („nauka poprzez praktykę”) – trwający przez całe życie proces kształtowania się postaw, wartości, umiejętności i wiedzy na podstawie różnych doświadczeń oraz wpływu edukacyjnego otoczenia (rodziny, znajomych, środowiska pracy, zabaw, rynku) oraz oddziaływania mass mediów.
Wzrost znaczenia edukacji nieformalnej wynika bezpośrednio z rozwoju cywilizacyjnego i technologicznego świata. Ponieważ dzięki komputerom i nowoczesnym środkom komunikacji świat bardzo szybko się zmienia, konieczne jest uzupełnianie wiedzy na temat dokonujących się wokół nas zjawisk. Poprzez różnego rodzaju formy edukacji nieformalnej najszybciej jesteśmy w stanie tę brakującą wiedzę uzupełnić.
Zaletą edukacji nieformalnej jest to, że zazwyczaj nie narzuca sztywnych ram procesu uczenia się (choć też jest to możliwe, w sytuacji wkomponowania w działanie kursów i szkoleń). Bardzo często edukacja nieformalna łączy się z zabawą lub rozrywką, co najlepiej widoczne jest w programach Edutainment. W ten sposób edukacja jest nie tylko pożyteczna, ale i przyjemniejsza dla uczącego się.
Edukacja nieformalna w Unii Europejskiej.
W Unii Europejskiej realizowane są obecnie dwa wielkie programy, które dotyczą edukacji nieformalnej: Program „Młodzież w działaniu” oraz Program „Uczenie się przez całe życie”, które kształtują tzw. europejską przestrzeń edukacyjną.
Celem tego pierwszego jest wspieranie działań podejmowanych przez młodych ludzi w czasie wolnym od nauki, czyli dokładnie edukacji nieformalnej. Program adresowany jest do ludzi w wieku 13–30 lat oraz pracowników organizacji młodzieżowych.
Z kolei celem drugiego programu jest wspieranie realizacji różnorodnych działań edukacyjnych, rozszerzanie współpracy europejskiej i wymiany w dziedzinie edukacji. Program zawiera kilka komponentów i obejmuje różne grupy osób uczących się przez całe życie – od przedszkoli po uniwersytety trzeciego wieku.
Termin edukacja nieformalna będzie pojawiać się coraz częściej. Polska Strategia Dla Młodzieży przyjęta przez Radę Ministrów w dniu 19 sierpnia 2003 r. podkreśla wagę edukacji nieformalnej w wyrównywaniu szans. Komisja Europejska i Rada Europy pracują nad rozwiązaniami mającymi zwiększyć uznawalność doświadczeń zdobytych w trakcie edukacji nieformalnej. Również Ministerstwo Edukacji Narodowej przeznacza znaczące środki finansowe na wspieranie edukacji nieformalnej w czasie pozalekcyjnym.

</doc>
<doc id="312486" url="https://pl.wikipedia.org/wiki?curid=312486" title="Liczby Carmichaela">
Liczby Carmichaela

Liczby Carmichaela to w teorii liczb takie złożone liczby naturalne, dla których teza małego twierdzenia Fermata jest prawdziwa.
Dokładniej, liczba naturalna formula_1 jest liczbą Carmichaela wtedy i tylko wtedy, gdy:
Każda liczba Carmichaela formula_1 spełnia też ogólniejszy warunek: dla każdego naturalnego formula_7 liczba formula_8 jest podzielna przez formula_5
Jako pierwszy liczby te zdefiniował (inaczej, ale w sposób równoważny) i badał ich własności A. Korselt w roku 1899, nie podał on jednak żadnego przykładu takiej liczby.
Nazwa tych liczb pochodzi od nazwiska Roberta Daniela Carmichaela (właściwie Carmichaëla), który zdefiniował je niezależnie w 1910 roku, dokładniej zbadał ich własności oraz podał kilka przykładów takich liczb.
Związki z małym twierdzeniem Fermata.
Małe twierdzenie Fermata charakteryzuje liczby pierwsze, natomiast nie wyklucza istnienia liczb złożonych, dla których wskazana w jego tezie kongruencja jest również spełniona. Liczby złożone, które spełniają tę kongruencję dla pewnej podstawy formula_2 są nazywane liczbami pseudopierwszymi (przy podstawie formula_2). "Liczby Carmichaela są zatem liczbami pseudopierwszymi przy każdej podstawie".
Wynika stąd, że każda liczba Carmichaela jest liczbą pseudopierwszą, ale nie na odwrót. Z uwagi na ten fakt, liczby Carmichaela są czasem (w starszej literaturze) nazywane liczbami bezwzględnie pseudopierwszymi. Nie należy ich mylić z innymi podzbiorami zbioru liczb pseudopierwszych: liczbami silnie pseudopierwszymi lub liczbami pseudopierwszymi Eulera.
Istnienie liczb Carmichaela wskazuje, że odwrócenie małego twierdzenia Fermata jest nieprawdziwe, dlatego test pierwszości, czyli test do badania, czy dana liczba formula_1 jest pierwsza, oparty na tym twierdzeniu, zwany testem Fermata, nie może być deterministycznym testem pierwszości. Na zasadzie małego twierdzenia Fermata można oprzeć jedynie test probabilistyczny, który będzie działał tym skuteczniej, im rzadziej w zbiorze liczb naturalnych pojawiają się liczby pseudopierwsze i liczby Carmichaela.
Właściwości.
Można dowieść, że liczby Carmichaela mają, między innymi, następujące własności:
Rozmieszczenie.
Udowodniono (w 1992 roku), że liczb Carmichaela jest nieskończenie wiele. Dokładniej, jeżeli przez formula_13 oznaczymy ilość liczb Carmichaela mniejszych od danej liczby formula_14 to w pracy uzyskano dla dostatecznie dużych liczb oszacowanie: formula_15 Znane jest też oszacowanie funkcji formula_13 od góry, podane przez Paula Erdősa:
dla dostatecznie dużych formula_17 ma miejsce nierówność formula_18 gdzie formula_19 jest pewną stałą.
Liczb Carmichaela mniejszych niż milion jest jedynie 43, a mniejszych niż bilion (1012) – jedynie 8238. Jednak wiele pytań dotyczących liczb Carmichaela pozostaje otwartych. Nie wiadomo na przykład do dziś (pierwsza połowa roku 2007):
Jak można je otrzymywać?
Oto algorytm podany przez J.Chernicka dla liczb Carmichaela o trzech czynnikach pierwszych:
podstawiając kolejne liczby naturalne za formula_22 wyznacza się formula_23 Jeżeli dla pewnego formula_22 wszystkie czynniki w nawiasach są liczbami pierwszymi, to formula_25 jest liczbą Carmichaela. Istnieją uogólnienia tego algorytmu na większą liczbę czynników pierwszych.
Przykłady.
Najmniejszą liczbą Carmichaela jest formula_26 Następne kilka z nich to:

</doc>
<doc id="312496" url="https://pl.wikipedia.org/wiki?curid=312496" title="Øystein Slettemark">
Øystein Slettemark

Øystein Slettemark – biathlonista grenlandzki, zawodnik także reprezentujący Danię w biegach narciarskich. Urodzony 20 sierpnia 1967 w Rio de Janeiro.
Jego rodzice są Norwegami. Żonę Uiloq poślubił w 1994 w Oslo. W 2001 na świat przyszła ich córka – Ukaleq. Jest współzałożycielem Grenlandzkiej Federacji Biathlonowej. Na stałe mieszka w Nuuk. Bez większych sukcesów na arenie międzynarodowej. Nie zdobywał punktów biathlonowego Pucharu Świata. Trzykrotnie uczestniczył w Mistrzostwach Świata w biathlonie, zajmując odległe lokaty (najlepsza z nich to 81. miejsce w sprincie w Chanty-Mansyjsku w 2003). W Igrzyskach Olimpijskich, startuje w barwach Danii gdyż Grenlandia nie jest członkiem MKOl-u. Najwyższą lokatę – 49. – uzyskał w zawodach Pucharu Świata w sezonie 2003/2004 w Fort Kent w USA, jednak nie wystartowała wówczas ówczesna czołówka Pucharu Świata.
Małżeństwo Slettemark w trakcie przygotowań do zawodów sportowych korzysta pomocy ekipy holenderskiej, trenuje z nimi, współpracuje ze smarowaczem i trenerem.
W 2002 Øystein Slettemark wygrał morderczy, trzydniowy maraton narciarski Arctic Circle Race, podczas którego zawodnicy pokonują blisko 160 kilometrów po bezdrożach Grenlandii.
Øystein Slettemark jest również pracownikiem Grenlandzkiego Ministerstwa Środowiska do spraw ochrony dzikich gatunków zwierząt.

</doc>
<doc id="312501" url="https://pl.wikipedia.org/wiki?curid=312501" title="Uchideshi">
Uchideshi

 – uczeń mieszkający i uczący się w domu swojego mistrza. 
Japońskie słowo "uchideshi" oznacza ucznia, czeladnika w tradycyjnym systemie kształcenia w rzemiośle, sztukach pięknych i sztukach walki. 
Źródłosłów: "uchi" – wewnątrz, "deshi" – uczeń, praktykant, terminator.

</doc>
<doc id="312502" url="https://pl.wikipedia.org/wiki?curid=312502" title="Problem delijski">
Problem delijski



</doc>
<doc id="312506" url="https://pl.wikipedia.org/wiki?curid=312506" title="Radio Afera">
Radio Afera

Radio Afera – całodobowa, studencka rozgłośnia Politechniki Poznańskiej, nadająca na falach ultrakrótkich od 1990 roku (od 1995 roku na częstotliwości 98,6 FM) na terenie Poznania. Pierwsza niepubliczna rozgłośnia w stolicy Wielkopolski. Audycje radia tworzą wolontariusze - głównie studenci. Rozgłośnia studencka to także kuźnia talentów dziennikarskich i szkoła radiowego rzemiosła - wielu współpracowników Radia Afera pracuje obecnie w profesjonalnych mediach ogólnopolskich i międzynarodowych.
Grupę docelową rozgłośni stanowią głównie młodzi ludzie w wieku 15-29 lat. Profil muzyczny Radia Afera to przede wszystkim rock i muzyka alternatywna - liner rozgłośni brzmi: "Rockowo i alternatywnie". 
W ramówce Radia Afera znajdują się programy muzyczne, komiksowe, kulturalne i filmowe.
Zgodnie z koncesją Radio Afera może nadawać maksymalnie 3 minuty reklam w godzinie.
Historia.
Radio Afera nadaje od 1990 r. Wcześniej był to studencki radiowęzeł, uruchomiony 15 marca 1971 roku. Spory o genezę nazwy stacji trwają do dziś. Według jednej z wersji, miano „Afera” wzięło się od położenia kabla do transmisji bez zgody ówczesnych władz Politechniki Poznańskiej. Inna wersja mówi o zaginięciu głośników montowanych w pokojach domów studenckich. 
„Afera” była pierwszą niepubliczną stacją nadającą w Poznaniu. Początkowo program nadawano przez kilka godzin - rano i wieczorem. Koncesję radio uzyskało 21 lutego 1995 roku, a rok później zaczęło nadawać od godz. 6 do północy. Od grudnia 2002 roku nadaje przez całą dobę. Od tego roku Radia Afera można również słuchać przez internet. Od 2014 roku dostępna jest aplikacja na smartfony z systemem Android, od 2015 na Windows Phone. 
Do historii rozgłośni przeszedł całodzienny program nadawany z dostawczego Żuka z plandeką, zaparkowanego przed akademikiem. Z powodu wakacyjnej dezynsekcji pomieszczeń akademików Politechniki Poznańskiej i wydany przez władze uczelni zakaz wstępu do budynku, nadawanie ze studia Radia Afera nie było możliwe.
Od 2004 roku Afera należy do Grupy Polskie Rozgłośnie Akademickie.
Na czas pandemii trwania pandemii covid-19 radio musiało przenieść działalność do studiów domowych. W tym czasie wszystkie wywiady z gośćmi były prowadzone zdalnie. Z tego powodu latem 2020 roku nie było audycji Wartownia, które tradycyjnie jest nadawana nad Wartą z Poznańskich Kontenerów.
Audycje na antenie.
Audycje obecne w ramówce w 2020 roku. 
Piguły.
Piguły to krótkie 5-10 minutowe audycje, które są emitowane w Radiu Afera od poniedziałku do piątku o godzinie 9.30, podczas audycji Aferanek.
Kierownictwo Radia Afera.
Skład na październik 2020:
Urodziny radia.
Co roku, na przełomie października i listopada organizowane są urodziny Radia Afera. Z reguły trwają cały tydzień, podczas którego organizowane są przeróżne imprezy, od przedstawień teatralnych, poprzez seanse filmowe, aż po wielkie koncerty.

</doc>
<doc id="312507" url="https://pl.wikipedia.org/wiki?curid=312507" title="South Plainfield (New Jersey)">
South Plainfield (New Jersey)

South Plainfield – miejscowość w hrabstwie Middlesex w stanie New Jersey w USA.

</doc>
<doc id="312511" url="https://pl.wikipedia.org/wiki?curid=312511" title="South Plainfield">
South Plainfield



</doc>
<doc id="312515" url="https://pl.wikipedia.org/wiki?curid=312515" title="Naveen Andrews">
Naveen Andrews

Naveen William Sidney Andrews (ur. 17 stycznia 1969 w Londynie) − brytyjski aktor filmowy i telewizyjny pochodzenia indyjskiego. Laureat Nagrody Gildii Aktorów Ekranowych za rolę Sayida Jarraha w serialu ABC "Zagubieni" ("Lost"), emitowanym również w Polsce przez AXN i TVP1.
Życiorys.
Wczesne lata.
Przyszedł na świat w Londynie w rodzinie metodystów jako syn imigrantów ze stanu Kerala w Indiach. Jego matka, Nirmala Andrews, była psychologiem, a ojciec, Stanley Andrews, pracował jako biznesmen. Wychowywał się w Wandsworth, na przedmieściu południowego Londynu nad rzeką Tamiza. Uczęszczał do niepublicznej szkoły Emanuel School w Battersea, gdzie w wieku szesnastu lat zamieszkał ze swoją nauczycielką matematyki Geraldine Feakinsi, z którą był związany w latach 1985–1991 i miał syna Jaisala (ur. 1992). Jego ojciec oskarżył go o zachowywanie się jak żigolak, przechodził problemy w relacjach ze swoimi klasowymi kolegami, którzy szydzili z niego na każdym kroku. Kilka lat później porzucił swoją partnerkę i pogrążył się w nałogach. Mając dwadzieścia lat, był uzależniony od narkotyków, w tym heroiny i alkoholu. Przeprowadził się do Stanów Zjednoczonych, gdzie poznał Steve’a Jonesa z zespołu Sex Pistols i wygrał walkę z nałogami.
Kariera.
W 1990 studiował w londyńskiej Guildhall School of Music and Drama razem z Ewanem McGregorem i Davidem Thewlisem. W wolnym czasie grał na gitarze i śpiewał. Jego ekranowym debiutem była komedia Hanifa Kureishi "Londyn mnie zabija" ("London Kills Me", 1991) u boku Brada Dourifa i Fiony Shaw. Wykorzystał swój talent muzyczny w brytyjskiej komedii "Wild West" (1992), w której grał postać pakistańskiego piosenkarza country Zafa, a za rolę był nominowany do londyńskiej nagrody Evening Standard Drama Awards dla najbardziej obiecującego debiutanta.
W 1993 wystąpił jako Karim Amir w miniserialu BBC Two "The Buddha of Suburbia". Osiągnął międzynarodowe uznanie za rolę Kipa, w którym zakochuje się Hana (Juliette Binoche) w melodramacie wojennym Anthony’ego Minghelli "Angielski pacjent" ("The English Patient", 1996), za którą był nominowany do Nagrody Gildii Aktorów Ekranowych. W kostiumowym filmie indyjskim Miry Nair "Kama Sutra – A Tale Of Love" (1996) zagrał postać króla Raja Singha. Stał się rozpoznawalny z roli Sayida Jarraha, irackiego żołnierza, w serialu telewizyjnym ABC "Zagubieni" ("Lost", 2004-2010), za którą zdobył nominację do Emmy i Złotego Globu dla najlepszego aktora drugoplanowego w serialu, miniserialu lub filmie telewizyjnym (2006).
Życie prywatne.
W latach 1998–2009 był związany ze starszą od niego o 21 lat aktorką Barbarą Hershey. W 2005 para na krótko zerwała i w tym czasie Naveenowi urodził się syn Naveen Joshua, którego matką jest czesko-francuska aktorka Elena Eustache. Jakiś czas później Andrews i Hershey pogodzili się, ale w maju 2010 ogłosili, że byli w separacji już od sześciu miesięcy. Naveen brał udział w sporze o syna i otrzymał wyłączne prawo opieki nad dzieckiem.

</doc>
<doc id="312517" url="https://pl.wikipedia.org/wiki?curid=312517" title="Bolszewo">
Bolszewo

Bolszewo (dodatkowa nazwa w j. kaszub. Bólszewò; niem. "Bohlschau") – wieś kaszubska w Polsce położona w województwie pomorskim, w powiecie wejherowskim, w gminie Wejherowo. Leży nad rzeką Bolszewką. Bolszewo usytuowane jest w pradolinie Redy i Łeby.
W latach 1975–1998 miejscowość administracyjnie należała do województwa gdańskiego.
Opis wsi.
Przez Bolszewo biegnie linia kolejowa Gdańsk-Szczecin (linia kolejowa nr 202), ale nie ma tu dworca kolejowego. Najbliższym przystankiem osobowym jest Gościcino Wejherowskie.
Miejscowość jest siedzibą parafii rzymskokatolickiej (Parafia Wniebowzięcia Najświętszej Maryi Panny w Bolszewie), należącej do dekanatu Wejherowo w archidiecezji gdańskiej.
W 1905 roku wieś zamieszkiwało 687 osób, w tym 58,2% Niemców i 40,3% Kaszubów. 51,8% ludności wyznawało katolicyzm, 48,2% protestantyzm. W latach 1909-1911 powstała w Bolszewie elektrownia wodna o mocy 40 kW.
Komunikacja.
Bolszewo jest bardzo dobrze skomunikowane z sąsiadującym miastem dzięki MZK Wejherowo. Mieszkańcy mogą korzystać z wielu połączeń:
Oprócz MZK kursują tu także autobusy PKS Gdynia.
PKP Polskie Linie Kolejowe planuje w najbliższych latach budowę peronu w Bolszewie, na istniejącej linii kolejowej 202

</doc>
<doc id="312518" url="https://pl.wikipedia.org/wiki?curid=312518" title="Albin Dunajewski">
Albin Dunajewski

Albin Dunajewski herbu Sas (ur. 1 marca 1817 w Stanisławowie, zm. 18 czerwca 1894 w Krakowie) – polski duchowny rzymskokatolicki, biskup diecezjalny krakowski w latach 1879–1894, kardynał prezbiter od 1890.
Życiorys.
Urodził się w rodzinie o tradycjach szlacheckich jako syn Szymona i Antoniny z Błażowskich. Był starszym bratem Juliana, późniejszego profesora ekonomii i rektora Uniwersytetu Jagiellońskiego oraz ministra skarbu Austrii. Był krewnym Zofii Macharskiej, matki kardynała Franciszka Macharskiego.
Po uzyskaniu świadectwa dojrzałości w C.K. gimnazjum w Nowym Sączu i czteroletnich, przerwanych studiach w seminarium duchownym ukończył studia na Wydziale Prawa Uniwersytetu Franciszkańskiego we Lwowie. Za działalność w organizacjach niepodległościowych sąd austriacki skazał go na karę śmierci, którą zamieniono na 8 lat tzw. twierdzy (1844/1845). Uzyskawszy amnestię w 1848, podjął pracę w sądownictwie.
Po śmierci narzeczonej wstąpił do Arcybiskupiego Seminarium Duchownego w Krakowie, gdzie w 1861 otrzymał święcenia kapłańskie. W 1862 powołano go na stanowisko rektora Seminarium Archidiecezjalnego w Warszawie. Na przełomie lat 1864/1865 sprawował funkcję wikariusza parafii Wszystkich Świętych w Rudawie. Do Krakowa wrócił w 1865 i sprawował tam różne funkcje duszpasterskie i kurialne. W 1877 otrzymał godność prałata papieskiego.
W 1879 został prekonizowany biskupem diecezjalnym diecezji krakowskiej. Sakrę biskupią przyjął 8 czerwca 1879 w Krakowie z rąk nuncjusza w Austrii Lodovica Jacobiniego. 8 września 1883 koronował obraz Matki Bożej Piaskowej w kościele karmelitów w Krakowie (pierwsza koronacja obrazu w diecezji krakowskiej), a następnie w 1887 ukoronował obraz Matki Bożej Kalwaryjskiej. Od cesarza Franciszka Józefa I uzyskał w 1889 dla siebie i następców tytuł książęcy. W 1890 został kreowany przez papieża Leona XIII kardynałem, prezbiterem Ss. Vitale, Valeria, Gervasio e Protasio.
Został pochowany w katedrze na Wawelu, pod konfesją św. Stanisława.
Pamiętnikarka Maria Kietlińska wspominała Albina Dunajewskiego jeszcze przed wstąpieniem do stanu duchownego: „Albin Dunajewski, sekretarz hr. Adama Potockiego, częstym i zawsze mile widzianym był gościem w domu moich rodziców. Był to człowiek wielce sympatyczny, rozumny, łagodnego usposobienia, przy tym wesoły, jakiś dziwnie jasny i szczery; pięknej był postawy, blondyn z ładną, pełną brodą, o cerze świeżej a delikatnej”. Autorka przytacza również dramatyczne okoliczności podjęcia ostatecznej decyzji o karierze duchownej (jedna narzeczona zmarła śmiercią samobójczą, druga na tyfus) oraz kilka anegdot z życia Dunajewskiego już jako biskupa (m.in. unikanie korzystania z karety).
W listopadzie 1900 w katedrze wawelskiej w południowym ramieniu ambitu umieszczono pomnik. Jego podstawę tworzy obramienie z czerwonego marmuru obejmujące płytę z brązu z napisem. Nad nią umieszczono popiersie kardynała z białego marmuru autorstwa Mieczysława Leona Zawiejskiego podarowane przez dyrektora Kasy Oszczędności Ślęka.
Jego imię nosi jedna z ulic w podkrakowskiej Rudawie.

</doc>
<doc id="312520" url="https://pl.wikipedia.org/wiki?curid=312520" title="South River (New Jersey)">
South River (New Jersey)

South River – miejscowość w hrabstwie Middlesex w stanie New Jersey w USA.

</doc>
<doc id="312522" url="https://pl.wikipedia.org/wiki?curid=312522" title="Emilie de Ravin">
Emilie de Ravin

Emilie de Ravin (ur. 27 grudnia 1981 w Mount Eliza) – australijska aktorka filmowa i telewizyjna, która wystąpiła m.in. w serialach "", "Zagubieni" i "Dawno, dawno temu".
Życiorys.
Od dziewiątego roku życia studiowała balet, w wieku piętnastu lat przyjęto ją do prestiżowej Australijskiej Szkoły Baletu, ale po kilku latach nauki zrezygnowała, by spróbować swych sił jako aktorka. Miesiąc po przeprowadzce do Los Angeles zdobyła rolę jako Tess Harding w popularnym serialu młodzieżowym "". Występowała w serialu telewizyjnym "Lost", emitowanym również i w Polsce przez AXN oraz TVP1 pod tytułem "Zagubieni". Kreowała postać Claire Littleton. Emilie nie pojawiła się w piątym sezonie serialu. Przerwę w kręceniu wykorzystała bardzo produktywnie, pojawiając się w wielu filmach kinowych i telewizyjnych. Najważniejszym z jej osiągnięć z tego okresu (2008-2009) zdaje się być niewielka rola w "Public Enemies", gdzie wystąpiła u boku Johnny’ego Deppa i Christiana Bale’a, oraz główna rola kobieca w dramacie "Twój na zawsze", gdzie pojawia się obok takich sław jak Robert Pattinson, Pierce Brosnan, Chris Cooper czy Lena Olin.
Emilie de Ravin wyszła za mąż za Josha Janowicza dnia 28 czerwca 2006 roku. W 2014 roku byli w trakcie rozwodu.

</doc>
<doc id="312523" url="https://pl.wikipedia.org/wiki?curid=312523" title="Skazany na bluesa">
Skazany na bluesa

Skazany na bluesa – polski biograficzny film fabularny, muzyczny z 2005 roku w reżyserii Jana Kidawy-Błońskiego.
Film przedstawia historię życia wokalisty zespołu Dżem – Ryszarda Riedla. Tytułową postać zagrał Tomasz Kot, a żonę Riedla zagrała Jolanta Fraszyńska. Oprócz tego w filmie występuje obecny wokalista zespołu Dżem – Maciej Balcar. Na ekranie można zobaczyć także Annę Dymną w roli matki „Goli”.
Opis fabuły.
Akcja filmu zaczyna się w 1976 r. w Tychach, w jednym ze śląskich blokowisk. 20-letni Rysiek, choć inteligentny i bystry, nie pracuje, edukację zakończył na z trudem zaliczonej podstawówce, żyje z dnia na dzień na garnuszku rodziców, w ciągłym konflikcie z ojcem ORMO-wcem, zafascynowany zachodnią muzyką i kulturą hipisów, pełen marzeń o indiańskim życiu na preriach. Te marzenia tkwią w nim od czasów dzieciństwa spędzonego w ponurych familokach, kiedy to razem ze swoim najlepszym przyjacielem "Indianerem" bawili się w czerwonoskórych. Rysiek poznaje Małgosię, zwaną Golą, dziewczynę z tego samego osiedla, której podoba się wysoki chłopak stawiający pierwsze kroki w miejscowym zespole muzycznym. Rodzi się między nimi namiętne uczucie. Gola, jeszcze jako uczennica, zachodzi w ciążę. 
Wyrzucona ze szkoły, niebawem wychodzi za mąż za Ryśka. Ojciec Ryśka, do końca przeciwny temu związkowi, nasyła na niego Wojskową Służbę Wewnętrzną, która jednak staje po stronie chłopaka, Małgosi i jej matki, później wymienia zamki w drzwiach w mieszkaniu, gdzie młodzi mają mieszkać, ale Rysiek stawia na swoim. W dniu ślubu Indianer po raz pierwszy daje mu strzykawkę z działką "kompotu". Narkotyczny odlot będzie odtąd stale kusił Ryśka.
Nadchodzi rok 1990. Dżem jest jedną z najbardziej znanych grup w kraju, daje wiele koncertów, ma tysiące fanów. Ale za kulisami toczy się dramat lidera zespołu. Rysiek coraz bardziej pogrąża się w nałogu, często trudno mu dotrwać nawet do końca koncertu, żyje w świecie narkotycznych wizji. Podziwiany idol stacza się coraz niżej, żebrząc o narkotyki. Troska o dom spada wyłącznie na barki Gosi, która trwa u boku męża coraz bardziej zmęczona i zrozpaczona. Lecz ani ona, ani koledzy z zespołu, którym przechodzi koło nosa intratny kontrakt, nie są już w stanie zapobiec tragedii.
Obsada.
Źródło: Filmpolski.pl.

</doc>
<doc id="312526" url="https://pl.wikipedia.org/wiki?curid=312526" title="Hetman Katowice">
Hetman Katowice

Klub Szachowy „HETMAN” Katowice – klub szachowy z Katowic, dziewięciokrotny Drużynowy Mistrz Polski w szachach (2007, 2008, 2010, 2013, 2015, 2016, 2017, 2018, 2019), sześciokrotny Drużynowy Wicemistrz Polski w szachach (2009, 2011, 2012, 2014, 2020, 2021).
Historia.
Klub został powołany w 1975 jako jedna z sekcji Domu Kultury w Szopienicach (dzielnica Katowic). Założycielami klubu byli: Klimczok Krystian, Ciesielski Henryk, Kaczmarczyk Alojzy, Ottenburger Piotr. Od początku lat 90. XX wieku HetMaN Szopienice awansował kolejno do klasy A i Ligi Śląskiej, w 1995 roku (po zdobyciu tytułu Drużynowego Mistrza Śląska) awansował do II ligi państwowej. Zarząd Polskiego Związku Szachowego w 2003 roku dopuścił klub do rozgrywek I ligi Drużynowych Mistrzostw Polski.
W 2013 roku klub zmienił nazwę z Klub Szachowy "HetMaN Szopienice" w Katowicach na Klub Szachowy "HETMAN" w Katowicach. W 2015 roku klub został odznaczony złotą Odznaką honorową Za Zasługi dla Województwa Śląskiego.
Status Organizacji Pożytku Publicznego.
Klub HetMaN Szopienice uzyskał postanowieniem sądu z 10 czerwca 2009 status Organizacji Pożytku Publicznego (KRS 0000059442).

</doc>
<doc id="312533" url="https://pl.wikipedia.org/wiki?curid=312533" title="Hirokazu Kobayashi">
Hirokazu Kobayashi

 - bezpośredni uczeń "ō-sensei'a" Morihei'a Ueshiby. Na życzenie mistrza propagator aikido poza Japonią, od 1969 r. w Europie. Założyciel Europejskiej Unii Aikido.
Uchideshi (uczniowie).
W 1946 r. spotkał mistrza Morihei'a Ueshibę i zafascynowany jego pokazami pozostał, aż do jego śmierci, jednym z najbliższych uczniów (wraz z innymi powojennymi uczniami Ueshiby takimi jak Kōichi Tōhei, Morihiro Saitō, Seigo Yamaguchi i Shōji Nishio.
W 1964 r. otrzymał 7 "dan", a w 1968 r. 8 "dan" aikido.
Przed śmiercią mistrz Ueshiba podobno wyraził życzenie, aby Hirokazu Kobayashi propagował aikido poza Japonią i spróbował wspomagać swego najwybitniejszego ucznia Kōichiego Tōhei w niedopuszczeniu do rozłamu w aikido. Misja nie powiodła się. Tōhei nie zdołał się porozumieć z synem Ueshiby, Kisshōmaru i założył własną organizację Ki Asscociation. Kobayashi prowadził dalej swą działalność w Osace w "Buiku-kai Osaka", gdzie rozpoczął treningi w 1954 r.
Kobayashi poza Japonią.
W 1969 r. przyjechał do Europy i prowadził staże we: Włoszech, Francji, Niemczech, Belgii, Holandii i Szwajcarii. Najwybitniejszymi uczniami mistrza Kobayashi okazali się późniejsi mistrzowie: Giampietro Savegnago z Włoch, Andre Cognard oraz Etienne Leman z Francji.
Kobayashi prowadził treningi i pokazy na całym świecie, także na: Hawajach, w obu Amerykach, Australii i Afryce.
Kobayashi w Polsce.
Tradycje i przekaz stylu Kobayashiego są kontynuowane i nauczane w następujących organizacjach:

</doc>
<doc id="312541" url="https://pl.wikipedia.org/wiki?curid=312541" title="Ciągnik kołowy">
Ciągnik kołowy

Ciągnik kołowy (potocznie: "Ciągnik uniwersalny") – pojazd kołowy przystosowany do ciągnięcia pojazdów bądź urządzeń nieposiadających własnego napędu.
Ciągniki kołowe dzielą się na jedno- i dwuosiowe.
Najbardziej rozpowszechnionym klasycznym rozwiązaniem konstrukcyjnym jest ciągnik dwuosiowy z napędzaną tylną osią, oznaczony symbolem 4K2. Symbol ten tłumaczy się: 4K – ciągnik 4-kołowy, 2 – napędzane dwa koła.
Stosowane są też ciągniki 4-kołowe z napędem na wszystkie koła. W takim przypadku rozróżnia się dwie grupy:
Firmy zagraniczne używają odpowiednio oznaczeń 2WD (ang. 2-wheel drive) i 4WD.

</doc>
<doc id="312543" url="https://pl.wikipedia.org/wiki?curid=312543" title="South River">
South River

Rzeki:
Miejscowości:

</doc>
<doc id="312547" url="https://pl.wikipedia.org/wiki?curid=312547" title="John Spenkelink">
John Spenkelink

John Arthur Spenkelink (ur. 29 marca 1949 w Le Mars, Iowa, zm. 25 maja 1979 w Raiford, Floryda) był drugą osobą straconą w USA po wznowieniu wykonywania wyroków śmierci w roku 1977, pierwszą straconą w stanie Floryda po tymże przywróceniu i pierwszą od 1966 straconą na krześle elektrycznym w USA. W przeciwieństwie do straconego w roku 1977 w Utah Gary'ego Gilmore'a nie został stracony na własne życzenie.
Po odsiedzeniu wyroku za drobne przestępstwa w rodzinnej Kalifornii, Spenkelink podróżował wraz ze swoim kolegą z więzienia, Josephem Szymankiewiczem. Ten składał mu niedwuznaczne propozycje a nawet zmusił do zagrania w "rosyjską ruletkę". Spenkelink zabił swego towarzysza. Został skazany na śmierć w roku 1973.
Gubernator Reubin Askew podpisał nakaz jego egzekucji w roku 1976. Na trzy dni przed pierwszym terminem wykonania wyroku egzekucja została wstrzymana. 22 maja 1979 nowy gubernator, Bob Graham, podpisał nowy wyrok.
W tym czasie sędzia Sądu Najwyższego USA Thurgood Marshall wezwał do wstrzymania egzekucji, jednakże rząd Florydy odmówił. Spenkelink został stracony dnia 25 maja.
Jego ostatnie słowa brzmiały: "Capital punishment: those without the capital get the punishment".
Krótko po jego egzekucji oficer policji z Jacksonville wyprodukował 20 tysięcy koszulek w wizerunkiem krzesła elektrycznego i napisem: "1 down, 133 to go".
Zaraz po jego egzekucji pojawiły się pogłoski, jakoby, przy wyprowadzaniu z celi, Spenkelink miał walczyć i został pobity przez strażników tak, że złamał kark, i został posadzony na krześle już będąc martwym. Niektórzy świadkowie twierdzili, że przy sadzaniu tak właśnie wyglądał. Aby rozwiać te plotki ciało ekshumowano, w wyniku sekcji zwłok stwierdzono, iż zgon nastąpił w wyniku porażenia prądem.

</doc>
<doc id="312550" url="https://pl.wikipedia.org/wiki?curid=312550" title="Kotewka orzech wodny">
Kotewka orzech wodny

Kotewka orzech wodny ("Trapa natans" L.) – gatunek rośliny jednorocznej należący do rodziny krwawnicowatych ("Lythraceae"). Rośnie w zbiornikach o spokojnej, stojącej lub wolno płynącej wodzie. Rodzimy w Starym Świecie, szeroko rozpowszechniony jest tylko w Azji. W Europie, w tym także w Polsce, należy do gatunków rzadko spotykanych. Został zawleczony do Ameryki Północnej. Nazwa pochodzi od kształtu owoców, zaopatrzonych w twarde wyrostki przypominające kotwice. Orzechy tego gatunku są jadalne, poza tym kotewka jest sadzona jako roślina ozdobna oraz wykorzystywana jako roślina lecznicza.
Rozmieszczenie geograficzne.
Występuje w stanie dzikim w Europie, Azji i Afryce. Gatunek został zawleczony i zadomowił się w Ameryce Północnej, odnotowywany został także w Australii.
Biologia.
Właściwości fizyko-chemiczne.
Skład chemiczny roślin jest mocno zróżnicowany w zależności od stanowiska, wieku i organu. Procentowa zawartość popiołu w suchej masie części nadwodnej pędów wynosi od ok. 10 do 17%, a pędów podwodnych od ok. 10 do ponad 25%. W popiele tym ponad 27% stanowi krzemionka SiO2, ponad 23% tlenek żelaza(III) Fe2O3, do kilkunastu procent jest tlenku wapnia CaO.
Nasiona kotewki mają istotnie różny skład według różnych źródeł. Zawierać mają od 81% do 90% suchej masy, a w niej: około 16% do 52% skrobi, od ok. 2% poprzez 16% do niemal 20% białka, 1,3% do 3% popiołu, od ok. 1% do 3% włókna surowego, ponad 3% glukozy i 0,7% olejów. W składzie aminokwasowym białek dominują: kwas glutaminowy (17%), arginina (12%), kwas asparaginowy (9%) i leucyna (6%). Od 3 do 5% udziału mają: treonina, seryna, prolina, glicyna, alanina, walina, izoleucyna, tyrozyna, fenoloftaleina i lizyna.
Rozwój.
Kotewka jest rośliną jednoroczną, choć w strefie klimatu tropikalnego może rozrastać się i rozmnażać wegetatywnie bez okresu obumierania pędów, tj. może rozwijać się jak bylina.
Rytmika rozwoju kotewki jest mocno zależna od czynników ekologicznych (zwłaszcza temperatur, zmian warunków wodnych, w tym zwłaszcza wylewów rzek, presji ryb roślinożernych). W zależności od warunków gatunek może opóźnić kolejne fazy rozwoju o kilka tygodni. Kiełkowanie zaczyna się, gdy temperatura wody przekroczy wiosną 8–10 °C. W czasie kiełkowania z orzecha wydostaje się tylko jeden liścień, podczas gdy drugi tkwi w skorupie orzecha jako organ zapasowy. W Europie Środkowej kiełkowanie nasion następuje w okresie między końcem kwietnia a pierwszą połową czerwca. Od tego czasu aż po październik powstają najpierw podzielone piórkowato liście podwodne, a potem liście pływające. Główne rozety liściowe rozwijają się w drugiej połowie czerwca do początków lipca, rozety boczne powstają przez cały okres wegetacyjny. Kwitnienie trwać może od początków lipca do października, ze szczytem w sierpniu (czasem bywa skrócone do tego miesiąca). Podczas kwitnienia kwiaty rozwijają się nad powierzchnią wody zwłaszcza nad ranem i o zmierzchu. Zapylane są przez owady, choć może też dochodzić do samozapylenia jeszcze przed otwarciem kwiatu. Po zapyleniu szypułka odgina się w dół, pozwalając na rozwijanie się owocu pod powierzchnią wody. Owoce dojrzewają w ciągu od ok. 40 do ok. 50 dni po rozpoczęciu kwitnienia – od połowy sierpnia do połowy października, ze szczytem na przełomie sierpnia i września. W miarę wydłużania pędu i rozwijania się kolejnych liści owoce zanurzają się głębiej. Od początku września lub w drugiej połowie tego miesiąca zaczyna się obumieranie roślin i rozpad rozet. Owoce spędzają zimę na dnie zbiornika. Zachowują żywotność przez 5 do 12 lat (według niektórych źródeł nawet do 50 lat), o ile nie zostaną w międzyczasie przesuszone, kiełkują jednak zazwyczaj po pierwszym i drugim roku. Spośród kiełkujących nasion tylko z co trzeciego rozwijający się pęd przeżywa – sięga powierzchni i tworzy rozetę.
Wielkość roślin zależy od ich zagęszczenia – w przypadku niewielkiego zwiększa się liczba wytwarzanych rozet bocznych. Proporcja rozet głównych do bocznych ma wpływ na wydajność owocowania – im więcej rozet głównych, tym jest ono bardziej obfite. W warunkach optymalnych na 1 m² powstawać może 200–300 owoców, co daje plon około 60 q/ha. Ze względu na zdolność roślin do silnego rozgałęziania się kotewka tworzy na stanowiskach zwykle gęsty dywan pływających rozet niezależnie od liczby kiełkujących nasion w zbiorniku.
Ekologia.
Siedlisko.
Orzech wodny zajmuje stojące lub wolno płynące wody, eutroficzne, w lecie silnie nagrzane (m.in. starorzecza i stawy rybne). Kotewkę spotyka się przeważnie na podłożu mulistym lub gliniasto-ilastym, zakorzenioną na głębokości 1–2 m, choć była stwierdzana także na głębokości 5 m. Najlepiej rośnie w miejscach o całorocznym, ale niewielkim przepływie wody. Preferuje pH wody w granicach 6,0–7,0, ale kiełkuje i rozwija się w przedziale pH od 4,2 do 8,3. Nie toleruje zasolenia – nie rośnie w wodach, w których stężenie chlorku sodu przekracza 0,1%. Preferuje wody dobrze natlenione i opisywana jest jako roślina wrażliwa na zanieczyszczenia i niedostatek tlenu w wodzie. Z drugiej jednak strony potwierdzono, że zanieczyszczenia mogą poprawiać warunki jej bytowania poprzez podniesienie pH, a zwiększenie stężenia związków azotu jest skorelowane ze wzrostem biomasy, w tym owoców. Warunki beztlenowe także nie szkodzą kiełkowaniu tego gatunku – korzeń pierwotny rośnie ku górze i pęd zaczyna się rozwijać dopiero w warstwach wody, w których tlen jest dostępny. W optymalnych warunkach kotewka osiąga zagęszczenie ok. 50 roślin na 1 m², co skutkuje pokryciem powierzchni wody wynoszącym ponad 90%. Gatunek jest ciepłolubny. Sprzyja mu wysokie stężenie wapnia oraz obecność w zlewni borów sosnowych. Rośliny dobrze adaptują się do zmian poziomu wody. Przy jej podniesieniu się – liście zamierają, łodyga się wydłuża i rozwija się nowa rozeta liściowa. Przy obniżaniu wody i w miejscach bardzo płytkich w ogonkach liściowych nie powstają szerokie przestwory powietrzne, blaszka liściowa zmniejsza się i liście rosną pionowo wzniesione. Bez większej szkody kotewki znoszą też okresowe wynurzenie.
Wpływ na kondycję populacji mają czynniki zakłócające rytm rozwojowy roślin, co skutkuje spadkiem wydajności owocowania. Najistotniejszy wpływ ma niska temperatura w okresie od czerwca do sierpnia. Poza tym na liczebność i rozwój roślin wpływają takie czynniki jak: starzenie się i przegęszczenie populacji, zmiany chemizmu wód i osadów, szybkość i intensywność przepływu wód, gospodarka rybacka w stawach (koszenie roślinności, rytmika zalewania wodą, obsada ryb, nawożenie).
Zasoby populacji zmniejszają się (co opisywane jest jako jej „starzenie się”) w zbiornikach eutroficznych pozostających przez ponad kilka lat bez wymiany wód, w których następuje zgromadzenie grubej warstwy osadów organicznych. Wymycie tych osadów sprzyja szybkiemu odnowieniu się populacji. W ciągu kilku lat z pojedynczych roślin na stanowiskach mogą rozwinąć się rozległe płaty tego gatunku.
Kotewka cechuje się znaczną dynamiką występowania – w kolejnych latach pojawia się z różną intensywnością i w różnych miejscach zbiornika. Bywa, że rośliny pojawiają się na stanowisku po kilku latach nieobecności (część nasion przez kilka lat pozostaje nieskiełkowana w banku nasion). Znaczny wpływ na występowanie roślin, nierzadko na zanik małych populacji, mają powodzie.
Obfita produkcja biomasy tego gatunku przyczynia się do redukcji zasobów tlenu, zwłaszcza w płytkich zbiornikach. Spadki zawartości tlenu rozpuszczonego w wodzie poniżej wartości niebezpiecznej (5 mg/L) notowano w 51% prób, spadki drastyczne (poniżej 2,5 mg/L) stwierdzano w 30% prób. W przypadku silnego rozwoju roślina zmniejsza dostęp światła do wnętrza zbiornika o 95%.
Masowo występując, kotewka przyczynia się do szybszego zarastania zbiorników.
Oddziaływania międzygatunkowe.
W przypadku silnego wzrostu kotewki jej gęsta pokrywa rozet liściowych może składać się nawet z trzech warstw liści. Masowo występująca kotewka ogranicza lub eliminuje inne gatunki roślin wodnych zanurzonych i pływających. W zbiornikach, gdzie kotewka jest ekspansywna, stwierdzono ustępowanie roślin z rodzajów nurzaniec, rdestnica i wywłócznik. Przyczyną jest znaczące ograniczenie dostępu światła do wnętrza zbiornika. Z tego samego powodu na kotewce gorzej rozwija się peryfiton niżeli na roślinach podwodnych. Jednak na kotewce stwierdzono większe zróżnicowanie gatunkowe epifitycznych glonów, co tłumaczy się różnorodnością mikrosiedlisk związanych z różną budową poszczególnych jej organów. Z gatunkiem tym związanych jest także więcej wodnych bezkręgowców. Powodowane spadki zawartości tlenu w zbiornikach z bujnie rosnącą kotewką powodować mogą padanie ryb i migrację drobnych ryb ze strefy przybrzeżnej na głębsze wody, gdzie łatwiej padają ofiarą drapieżników. Zarastanie rozległej powierzchni zbiorników przez rozety kotewki sprzyja z kolei drobnym roślinom pleustonowym z rodzajów rzęsa, spirodela i wolfia, niektórym gatunkom drobnych ryb i zbiorowiskom bezkręgowców związanych z roślinami wodnymi. Bez wyraźnej szkody rozwijają się także rośliny wyrastające ponad powierzchnię wody (np. z rodzaju pałka i pontederia). Z kożucha pływających liści korzystają podczas żerowania niektóre gatunki ptaków, a owocami kotewki żywią się niektóre gryzonie.
Na kotewce żerują liczne bezkręgowce, przy czym istotny wpływ na rośliny ma rozpowszechniony w Azji chrząszcz szarynka "Galerucella birmanica". Intensywnie żerując, pozbawia rośliny wszystkich liści, przez co może topić całe płaty kotewki. Szarynka grzybieniówka ("Galerucella nymphaeae") występująca w Europie, mimo że żeruje także na liściach kotewki, aż takich strat nie powoduje. Liśćmi kotewki żywią się także chrząszcze z rodzaju "Nanophyes" i "Bagous", larwy motyli z rodzaju "Nymphula" i "Spodoptera", pluskwiaki równoskrzydłe "Rhopalosiphum nymphaeae" i "Macrosteles purpurata", larwy muchówek z rodzaju "Chironomus". Na roślinach żeruje także błotniarka uszata. Kotewki porażane są przez gronowca szarego wywołującego szarą pleśń oraz grzyby z rodzaju "Cercospora" i gatunku "Sclerotium rolfsii".
Fitosocjologia.
Ze względu na szerokie rozprzestrzenienie gatunku w świecie – rośnie w bardzo różnorodnych zbiorowiskach roślinnych. W klasyfikacji zbiorowisk roślinnych Europy Środkowej jest to gatunek charakterystyczny dla zespołu roślinności "Trapetum natantis" oraz traktowany jest jako charakterystyczny dla związku zespołów "Nymphaeion". We współtworzonych zbiorowiskach roślinnych jest często gatunkiem dominującym. Do gatunków współwystępujących należą najczęściej: rogatek sztywny, grążel żółty, rdestnica pływająca oraz rośliny pleustonowe: rzęsa drobna i trójrowkowa, spirodela wielokorzeniowa i salwinia pływająca. Zbiorowiska z kotewką nierzadko tworzą kompleksy z roślinnością szuwarową.
Systematyka i zmienność.
Z powodu wielkiej zmienności gatunku wyróżniano dawniej nawet ponad 20 różnych gatunków kotewek ("Trapa"), głównie na podstawie różnic w budowie morfologicznej orzechów. Współcześnie większość źródeł i baz taksonomicznych wyróżnia tylko dwa szeroko ujmowane i bardzo zmienne gatunki – "T. natans" i "T. bicornis", rzadziej nieco więcej. Opisanych jest bardzo wiele odmian, których ITIS wyróżnia tylko dwie – " T. natans" var. "natans" oraz var. "bispinosa".
Poza różnicami w budowie owoców stwierdzono także inne cechy kotewek pochodzących z różnych obszarów. I tak rośliny europejskie mają zakwitać wcześniej i dawać stosunkowo mały plon. Chińskie i indyjskie rośliny dają plon duży z powodu wyraźnie większych owoców, ale już kotewki z innych obszarów Azji mają małe owoce, za to tworzą bardziej gęste rozety.
Spośród drobnych gatunków występujących w Europie Środkowej i tworzących kompleks "Trapa natans" wyróżniano:
Wszystkie drobne taksony w obrębie "Trapa natans" "sensu lato" tworzą wiele form pośrednich, w tym opisywanych jako mieszańce. Wyróżniane są także liczne podgatunki, odmiany i formy.
Nazewnictwo.
Dawniej polska nazwa rodzajowa miała formę "plurale tantum" (brzmiała jak liczba mnoga, mimo znaczenia liczby pojedynczej) – „kotewki orzech wodny”. Takiej formy użył Jan Krzysztof Kluk w 1811 i Józef Rostafiński w 1900. Nazwa „kotewki” użyta została też w herbarzu Marcina Siennika z 1568 r. W różnych publikacjach od wieku XVI używane były też nazwy: „kotwiczki”, „kotewki wodne”, „orzech kolący”, „orzech wodny” lub „orzechy wodne”. W XX wieku utrwalona została nazwa w liczbie pojedynczej i w brzmieniu „kotewka orzech wodny”.
Naukowa nazwa rodzajowa "Trapa" pochodzi prawdopodobnie od średniowiecznej, łacińskiej nazwy "calcitrapa" dla czteroramiennych kotwiczek używanych do powstrzymywania wrogiej jazdy. Nazwa gatunkowa "natans" oznacza „pływający po powierzchni wody” (łac. "nato" = pływam).
W starszych źródłach stosowano dla tego gatunku nazwę naukową "Tribulus aquaticus" i w połowie XIX wieku próbowano ustalić nazwę w formie "Tribuloides aquaticus", jednak opublikowana została ona w wadliwy sposób (nom. illeg.). Ważną nazwą naukową została ta ustalona przez Karola Linneusza w 1753 w Species Plantarum – "Trapa natans". W miarę odkrywania wielkiej zmienności tego gatunku różni autorzy opisywali kolejne gatunki, których nazwy współcześnie traktowane są zwykle jako synonimy "T. natans":
Pochodzenie.
Gatunek jest reliktem trzeciorzędowym, przy czym przedstawiciele rodzaju "Trapa" starsi niż z miocenu są wyraźnie odrębni od form współczesnych. Obecność kotewek jest szeroko dokumentowana w osadach od miocenu do współczesności na różnych szerokościach półkuli północnej. W Europie Środkowej, w tym na ziemiach polskich, gatunek stwierdzony został w materiale z interglacjału mazowieckiego oraz eemskiego. Występujące wówczas w Europie kotewki cechowały się znacznym zróżnicowaniem kształtu orzechów (tylko w materiale z okolic Grodna opisano 7 gatunków kotewki). Zasięg gatunku w przeszłości sięgał dalej na północ, np. w okresie od 8500 do 2500 BP rósł on w Finlandii, a przed 12 tys. laty występował w Wielkiej Brytanii. Niejasne jest, czy za szerokie rozpowszechnienie gatunku w Europie w przeszłości odpowiadają tylko cieplejsze okresy klimatyczne, czy też jego rozprzestrzenianie przez ludzi. Gatunek utracił wysunięte na północ stanowiska i przesunął wyraźnie granice zasięgu na południe w ciągu XIX i XX wieku.
Zagrożenia i ochrona gatunku.
Gatunek w Europie należy do roślin rzadko spotykanych i na ogół ustępujących, w Azji jest bardzo rozpowszechniony (przy czym w wielu miejscach głównie za sprawą upraw), a na innych kontynentach bywa inwazyjny. W skali całego świata nie jest zagrożony i w Czerwonej Księdze IUCN ma status gatunku najmniejszej troski [LC].
W skali kontynentu europejskiego uważany jest za gatunek wymagający ochrony i dlatego wymieniony został w załączniku I (gatunki roślin ściśle chronionych) do konwencji berneńskiej. Kategoria zagrożenia i status gatunku w skali krajowej i regionalnej w Europie jest różnie określany. Na Litwie i w Szwecji uznany już został za wymarły. W Polsce gatunek objęty jest ścisłą ochroną prawną i umieszczony jest na Czerwonej liście roślin i grzybów Polski (2006) jako wymierający [E]. W wydaniu z 2016 roku otrzymał kategorię VU (narażony).
W Polskiej Czerwonej Księdze Roślin (2001) ma status gatunku krytycznie zagrożonego [CR]; w wydaniu z 2014 roku otrzymał kategorię EN (zagrożony). Jako gatunek zagrożony kotewka wymieniona jest także na czerwonych listach lub księgach w Turcji, Niemczech, Czechach, Słowacji, Ukrainie, Białorusi i Bułgarii. We Francji kotewka jest chroniona na poziomie regionalnym i lokalnym w Alzacji, Dolnej Normandii, Limousin i Ardenach.
W Polsce w okresie od 1870 do 1980 roku kotewka utraciła 82% znanych stanowisk. W ostatnim dwudziestoleciu XX wieku straciła dalszych 60 stanowisk i w ostatniej dekadzie XX wieku potwierdzono jej obecność tylko na 39 stanowiskach.
Przyczyny zanikania kotewki w Europie są niejasne. Mimo że identyfikuje się różne zagrożenia, to równocześnie zwraca się uwagę na to, że w Azji degradacja i zanik siedlisk tego gatunku przebiegają w nie mniejszym stopniu, a mimo to gatunek pozostaje rozpowszechniony. Najczęściej winą za utratę stanowisk kotewki obarcza się regulacje rzek, wypłycanie i zarastanie starorzeczy, zabiegi pielęgnacyjne gospodarki rybackiej (usuwanie roślin i spuszczanie wody ze stawów), skażenie chemiczne wód. Skażenia wód np. herbicydami, siarczanami lub chlorkami powodują zanik kotewki w zbiorniku. Przyczyną ustąpienia kotewki z wielu stanowisk było też wprowadzenie do wód roślinożernego amura białego.
Do warunków umożliwiających utrzymanie kotewki na jej stanowiskach należą:
Podczas realizacji zabiegów ochronnych mających na celu wzmocnienie populacji zagrożonych stwierdzono, że sadzone kotewki zwykle lepiej rosną w nowych zbiornikach, niżeli w miejscach dawnego lub współczesnego występowania. W celu zachowania zasobów gatunku został on z powodzeniem introdukowany lub reintrodukowany na wiele nowych stanowisk wtórnych lub zastępczych, uprawiany jest m.in. w wielu ogrodach botanicznych.
Zastosowanie.
Roślina jadalna.
Orzechy kotewki opisywane są jako bardzo smaczne i cechujące się dużą wartością odżywczą. Poza dużą zawartością skrobi i białka o ich walorach odżywczych stanowi także zawartość węglowodanów, witamin oraz takich makro- i mikroelementów jak: wapń, fosfor, żelazo, miedź, mangan, magnez, sód i potas. W stanie surowym są soczyste i kruche, pozostają chrupiące także po gotowaniu lub pieczeniu. Dawniej zjadano je na surowo lub gotowane. Poza tym po wysuszeniu i zmieleniu wyrabiano z nich mąkę. Pieczone spożywano jak kasztany, a gotowane z pieprzem i solą. Niektóre źródła opisują owoce jako potencjalnie toksyczne w stanie surowym i zalecają przed spożyciem ich gotowanie przez godzinę. Inni podają, że na surowo owoce są ciężkostrawne, powodować mogą zaparcia i wzdęcia.
Owoce wykorzystywane są jako pożywienie zarówno dla ludzi, jak i jako pasza dla zwierząt. Także pędy kotewki mogą służyć jako pasza – wartość odżywcza roślin podobna jest do dobrej jakości siana.
Orzechy stanowiły istotne źródło pożywienia ludzi już od dawnych czasów. Najstarsze szczątki owoców, wraz z kamiennymi tłuczkami, znaleziono koło Morza Martwego na stanowisku archeologicznym datowanym na paleolit dolny (780 tys. lat temu). Orzechy znajdowano także w Europie Północnej na stanowiskach mezolitycznych oraz na licznych stanowiskach w Europie i Azji z okresu neolitycznego. Roślina była prawdopodobnie uprawiana ok. 5-6 tysięcy lat temu na Dalekim Wschodzie. Mąka z nasion kotewki w Azji południowo-wschodniej stanowi zamiennik mąki z maranty. Chleb wyrabiali z niej Trakowie. W Europie Środkowej owoce pieczone spożywane były przez ludność wiejską. Do XVIII w. gatunek był uprawiany w Europie jako jadalny, a nadal uprawiany jest w Chinach i Indiach. Szerzej rozpowszechniona jest uprawa "T. bicornis" var. "bispinosa" (synonim: "T. natans" var. "bispinosa") spotykanego od Sri Lanki, przez Indie, Chiny po Japonię, rzadziej w Nigerii.
Roślina ozdobna.
Gatunek jest uprawiany jako ozdobny w oczkach wodnych ze względu na oryginalny pokrój i liście utrzymujące się do późnej jesieni. Zalecany jest do uprawy w dowolnej wielkości zbiornikach z preferencją płytkich i bogatych w materię organiczną. W ofercie handlowej często dostępny jest tylko w postaci pływających rozet (z odciętą łodygą).
Roślina lecznicza.
Kotewka nie pojawia się w środkowoeuropejskich źródłach dot. ziołolecznictwa współczesnego i dawnego. Odgrywa natomiast różnorodną rolę w ajurwedzie – systemie tradycyjnej medycyny indyjskiej. Roślina wykorzystywana jest w południowej Azji jako środek moczopędny, pobudzający apetyt i wzmacniający, działający ściągająco, chłodzący, przeciwbiegunkowy i afrodyzjak. Leczono nią lumbago, bóle gardła, zapalenie oskrzeli i inne stany zapalne. Sokiem z łodyg leczy się choroby oczu. Eksperymentalnie potwierdzono działanie przeciwbólowe ekstraktu z korzeni "T. natans" var. "bispinosa", a także przeciwzapalne, przeciwcukrzycowe i antyseptyczne działanie ekstraktu z owocni.
W Chinach owoce kotewki używa się do zbijania wysokiej temperatury, a na Półwyspie Indochińskim dodatkowo stosuje się je także przy bólach głowy.
Ekstrakt z owoców wykazuje także wyraźne działanie przeciwutleniające. Z owoców wyodrębniono peptyd działający przeciwgrzybiczo na "Candida tropicalis".
Ekstrakty uzyskiwane z różnych części rośliny mają także zapobiegać przerzutom nowotworowym i wzrastaniu nowotworów złośliwych.
Inne zastosowania.
W średniowieczu owoce kotewki z ostrymi rogami służyły do sporządzania pułapek zastawianych na drogach. Na stanowiskach archeologicznych na Łotwie znaleziono liczne, niewielkie szpatułki sporządzone z twardych łupin orzecha kotewki. Orzechy wykorzystywane były także w różnych rytuałach – z twardych łupin wyrabiano, zwykle po stępieniu rogów, różańce, naszyjniki i inne ozdoby.
Zwalczanie.
W przypadku nadmiernego wzrostu w obszarach, gdzie kotewka jest gatunkiem inwazyjnym, powoduje ona znaczne szkody ekologiczne i gospodarcze. Przyczynia się do znacznego ograniczenia różnorodności gatunkowej w kolonizowanych zbiornikach oraz znacząco utrudnia ich wykorzystanie rekreacyjne (uniemożliwia pływanie i kąpiele), rybackie lub komunikacyjne (trudno przepłynąć przez kobierce kotewki w małych łodziach). W Ameryce Północnej w latach 50. i 60. XX wieku konsekwentnie zwalczano ten gatunek, jednak po zredukowaniu jego zasobów wstrzymano działania. W kolejnych dekadach kotewka odbudowała swój zasięg i w latach 90. był już większy niż w połowie XX wieku. Ponownie rozpoczęto walkę z kotewką, która tylko w stanie Vermont w roku 2000 kosztowała pół miliona dolarów. Gatunek zwalczany jest w zbiornikach ręcznie, mechanicznie i chemicznie. Jako kluczowe wskazuje się zwalczanie roślin przed lipcem, tj. przed zawiązaniem kolejnych owoców.
Zagrożenia dla zdrowia ludzi.
W południowo-wschodniej Azji na owocach kotewki osadzają się cerkarie przywry z gatunku "Fasciolopsis buski", po czym rozwijają się w metacerkarie. Dostają się do przewodu pokarmowego wraz ze spożytymi orzechami, gdzie przeobrażają się w postacie dorosłe, wywołując fasciolopsozę. Kotewka jest jednym z najpoważniejszych źródeł zarażenia tym pasożytem, obok rukwi wodnej i ponikła słodkiego.
Niektóre publikacje opisują owoce jako potencjalnie toksyczne w stanie surowym. Owoce pozyskiwane z roślin rosnących w wodach zanieczyszczonych metalami ciężkimi zawierają niebezpieczne dla zdrowia stężenia tych metali, koncentrowanych w nasionach.
Ostre rogi orzechów kotewki leżących na dnie zbiornika w przypadku nadepnięcia powodować mogą bolesne rany.

</doc>
<doc id="312560" url="https://pl.wikipedia.org/wiki?curid=312560" title="Amazonas">
Amazonas

Amazonas (wym. []) – jest jednym ze stanów Brazylii, położonym w Regionie Północnym kraju. Od północy graniczy z Kolumbią i Wenezuelą, od zachodu z Peru, a od południa i wschodu z brazylijskimi stanami Acre, Rondônia, Mato Grosso, Pará i Roraima. Stolicą stanu jest Manaus. Inne ważne miasta to: Parintins, Coari, Manacapuru, Itacoatiara i Tefé.
W 2010 stan liczył 3 483 985 mieszkańców; dla porównania, w 1970 było ich 714,8 tys. Największy stan Brazylii. Powierzchnię pokrywają lasy deszczowe; odwadniania jest przez liczne rzeki, głównie Amazonkę, Purus, Madeirę, Rio Negro. Na znacznych obszarach występują coroczne powodzie. Główne produkty stanu to drewno, guarana, oleje warzywne i włókna naturalne. Uprawiany jest maniok, juta, bananowce i bataty. Surowe produkty są zużywane przez brazylijski przemysł; eksportowany jest kauczuk, drewno, juta, oleje warzywne, orzechy, żywica, ryby akwariowe i skóry.
Od 1962 w stolicy – Manaus – funkcjonuje Federal University of Amazonas; ponadto w Manaus ma siedzibę National Research Institute for Amazonia.
Największe miasta w stanie Amazonas.
Największe miasta w stanu Amazonas według liczebności mieszkańców (stan na 2013 rok):

</doc>
<doc id="312564" url="https://pl.wikipedia.org/wiki?curid=312564" title="Dominic Monaghan">
Dominic Monaghan

Dominic Bernard Patrick Luke Monaghan (ur. 8 grudnia 1976 w Berlinie) – brytyjski aktor. Występował między innymi w roli Merry’ego w trylogii "Władca Pierścieni". Zagrał również w słynnym serialu telewizyjnym "Zagubieni".
Życiorys.
Wczesne lata.
Urodził się w Berlinie, w zachodnich Niemczech. Jego matka Maureen była brytyjską pielęgniarką, a ojciec Austin Monaghan to brytyjski nauczyciel nauk przyrodniczych. Jego starszy brat Matthew Monaghan został głównym kompozytorem i współprowadzącym wokalistą niezależnego zespołu Radiosepia. Jego rodzina przeprowadzała się co cztery lata i mieszkała w Berlinie, Düsseldorfie, Stuttgarcie i Münster. Jako dziecko trenował karate. Gdy miał około 11 lat, jego rodzina przeniosła się do Heaton Moor w Stockport w Anglii. Uczęszczał do rzymskokatolickiego liceum St Anne's Roman Catholic High School i Aquinas College, gdzie studiował literaturę angielską, dramat i geografię.
Kariera.
Występował na scenie Manchester Youth Theatre w przedstawieniach: "Oliver Twist", "Opowieść wigilijna" i "Bugsy Malone". Wkrótce pojawił się na szklanym ekranie jako Geoffrey w serialu BBC One "Hetty Wainthropp Investigates" (1996-1998), jako rosyjski marynarz Sasha w dreszczowcu telewizyjnym BBC/HBO "Złowroga głębia" ("Hostile Waters", 1997) u boku Rutgera Hauera, Martina Sheena i Maxa von Sydowa oraz jako Etienne Pierre Rollinger w miniserialu ITV "Monsignor Renard" (2000). Napisał też scenariusz do filmu krótkometrażowego, reżyserowanego przez Seana Astina "Krótko rzecz ujmując" ("The Long and Short of It", 2003).
Przełomem stała się rola hobbita Merry’ego w sadze o Władcy Pierścieni. W serialu ABC "Zagubieni" ("Lost", 2004-2007) wcielił się w postać angielskiego ex-gwiazdora rocka i narkomana Charliego Pace'a. Był narratorem filmu dokumentalnego Discovery Channel "Devil's Bible" (2008).
15 lipca 2009 trafił do obsady serialu ABC Studios "" jako Simon. Seria miała swoją premierę 24 września 2009. Przerwano jednak dalszą realizację po pierwszym sezonie.
Pojawił się też w jednym z odcinków serialu NBC "Chuck" (2009) jako Tyler Martin, filmie akcji "" (2009) jako Chris Bradley „Bolt”, a także w teledysku Eminema i Rihanny do piosenki „Love The Way You Lie” (2010) z Megan Fox. W filmie sensacyjnym "Psy wojny" ("Soldiers of Fortune", 2012) z Seanem Beanem i Christianem Slaterem zagrał postać uzależnionego od brutalnych gier wideo Tommy'ego Sina.
Życie prywatne.
Spotykał się z aktorką porno Daną DeArmond. W latach 2005-2009 związany był z Evangeline Lilly.

</doc>
<doc id="312566" url="https://pl.wikipedia.org/wiki?curid=312566" title="Karabin XM8">
Karabin XM8

XM8 – amerykański modułowy karabin automatyczny. Karabin XM8 został stworzony na podstawie karabinu HK G36.
Historia.
W 1994 roku rozpoczęto w USA program Objective Individual Combat Weapon (OICW) którego celem było wprowadzenie do uzbrojenia nowego rodzaju broni, połączenia karabinu automatycznego i granatnika powtarzalnego. Początkowo planowano, że nowa broń oznaczona jako XM29 zastąpi karabiny M16, karabinki M4 i granatniki M203. Z czasem postanowiono, że tylko czterech żołnierzy drużyny będzie uzbrojonych w XM29. Pozostali mieli być uzbrojeni w konwencjonalne karabiny automatyczne i maszynowe.
W związku z decyzją o pozostawieniu na uzbrojeniu żołnierzy piechoty klasycznych karabinów podjęto decyzję o opracowaniu nowego karabinu automatycznego o konstrukcji analogicznej do karabinka stanowiącego część XM29. W październiku 2003 roku do ośrodka badawczego w Aberdeen dostarczono 30 karabinów XM8 w czterech wersjach: subkarabinka (Compact Carbine), karabinka (Carbine), karabinu (Automatic Rifle) i karabinu precyzyjnego (Sharpshooter Rifle). W połowie grudnia 2003 roku US Army otrzymała następne 170 karabinów XM8 w różnych odmianach.
XM8 podobnie jak karabinek zastosowany w XM29 jest modyfikacją niemieckiego karabinu HK G36. Podstawowe zmiany w stosunku do G36 to nowy kształt polimerowego łoża i składanej kolby i zastosowanie zatrzasku zamkowego zwalnianego zewnętrzną dźwignią (zamek G36 zwalnia się odciągając go lekko przy pomocy rękojeści przeładowania). Modyfikacji poddano także większość pozostałych mechanizmów wewnętrznych w rezultacie czego mechanizmy G36 i XM8 nie są wymienne.
Po zakończeniu prób (także w warunkach bojowych w Iraku), w połowie 2004 roku na wniosek US Army Kongres przyznał w roku budżetowym 2006 32,5 mln dolarów na zakup 10 400 karabinów XM8 w wersjach subkarabinka (CQC), karabinka (SC) oraz karabinu precyzyjnego/ręcznego karabinu maszynowego (DMAR). Miały one być uzbrojeniem żołnierzy dwóch brygad piechoty. Wywołało to sprzeciw organizacji "Defence Small Arms Advisory Council" zrzeszającej kilka firm produkujących broń strzelecką. Zwróciła ona uwagę, że firmy Heckler und Koch i Aliant Techsystems wygrały konkurs na stworzenie XM29, a XM8 ma z tym programem niewiele wspólnego i dlatego powinien powstać w wyniku odrębnego konkursu.
W listopadzie 2004 roku ogłoszono konkurs mający wyłonić nowy modułowy karabin US Army. Konkurs wywołał kolejny sprzeciw DSAAC, ponieważ zapisane w nim wymagania wobec nowej broni idealnie pokrywały się z wcześniejszymi wymaganiami wobec XM8. W efekcie konkurs został anulowany, a Kongres wstrzymał finansowanie programu XM8. 31 października 2005 roku program karabinu XM8 został definitywnie anulowany. Łączne koszty programu wyniosły 29 mln USD.
Wcześniej 4 marca 2005 roku rozpoczęto proces wyboru nowej rodziny broni strzeleckiej składającej się z subkarabinka, karabinka, karabinu i ręcznego karabinu maszynowego (zasilanego taśmowo). Wśród uczestników tego konkursu znajduje się firma Aliant Techsystems która proponuje dostosowane do wymagań nowego konkursu wersje XM8.
Opis.
XM8 był indywidualną bronią samoczynno-samopowtarzalną. Zasada działania oparta na wykorzystaniu energii gazów prochowych odprowadzanych przez boczny otwór w lufie. Zamek ryglowany przez obrót. Broń wyposażono w zaczep suwadła. Mechanizm spustowy kurkowy, umożliwia strzelanie ogniem pojedynczym i seriami. Skrzydełko przełącznika rodzaju ognia (pełniące także funkcję bezpiecznika) po obu stronach komory zamkowej. Zasilanie z łukowych magazynków 30-nabojowych (niewymiennych z magazynkami M16) lub 100 nabojowych, dwubębnowych Beta. Lufa samonośna zakończona podstawą bagnetu. Na wierzchu komory zamkowej uchwyt do przenoszenia. W tylnej części chwytu umieszczono celownik kolimatorowy optyczny z elektronicznie generowanym znakiem celowniczym. Awaryjnie można korzystać z prostych mechanicznych przyrządów celowniczych. Kolba teleskopowa z tworzywa sztucznego składana na prawą stronę karabinu. Pod karabin można było podwiesić granatnik XM320 lub strzelbę XM26 LSS.
Użycie.
Choć XM-8 nie został przyjęty przez Armię Stanów Zjednoczonych, broń ta użytkowana jest przez Malezyjskie Siły Zbrojne, a dokładniej przez komandosów jednostki specjalnej PASKAL.

</doc>
<doc id="312567" url="https://pl.wikipedia.org/wiki?curid=312567" title="Punkt kratowy">
Punkt kratowy

Punkt kratowy – punkt, którego współrzędne w układzie kartezjańskim są liczbami całkowitymi.
Przykłady punktów kratowych na płaszczyźnie: formula_1 formula_2 formula_3

</doc>
<doc id="312569" url="https://pl.wikipedia.org/wiki?curid=312569" title="Adolf Fényes">
Adolf Fényes

Adolf Fényes (ur. 29 kwietnia 1867 w Kecskemecie, zm. 15 marca 1945 w Budapeszcie) – węgierski malarz.
Po ukończeniu sławnego Fasori Gimnázium studiował malarstwo u Bertalana Székelya w Budapeszcie, Maxa Thedy w Weimarze i na Académie Julian w Paryżu u Williama-Adolphe Bouguereau, a po powrocie do Budapesztu u Gyuli Benczúra. Od 1894 wystawiał obrazy w budapeszteńskiej galerii sztuki. Malował małomiasteczkowe pejzaże, przede wszystkim miasteczka Szolnok.

</doc>
<doc id="312570" url="https://pl.wikipedia.org/wiki?curid=312570" title="PlanetQuest">
PlanetQuest

PlanetQuest – projekt w fazie zamkniętych testów α; ma na celu poszukiwanie planet pozasłonecznych na podstawie obserwacji z obserwatoriów optycznych.

</doc>
<doc id="312573" url="https://pl.wikipedia.org/wiki?curid=312573" title="Księga Micheasza">
Księga Micheasza

Księga Micheasza – (hebr. מיכה "Micha") jedna z ksiąg biblijnych, znajdująca się wśród ksiąg prorockich Starego Testamentu. W kanonie hebrajskim znajdowała się w Księdze Dwunastu proroków mniejszych.
Treść.
Treść Księgi Micheasza dzieli się na trzy części. Część pierwsza obejmuje rozdziały 1–3, na które składają się mowy przeciwko Samarii i Jerozolimie, wskazówki przywódcom Judei, krytyka kapłanów i fałszywych proroków, obarczanie ich winą za nieszczęścia, które nawiedziły kraj, oraz groźba kary ze strony Jahwe. Druga część to rozdziały 4–5, zawierające mowy na temat przyszłych czasów oraz zapowiedź wyzwolenia ludu. Pojawiają się tu elementy eschatologiczne (dzień Jahwe) oraz treści przypominające nauczanie Izajasza o królestwie Jahwe, Mesjaszu, proroctwa o zniszczeniu pogańskich kultów i ocaleniu narodu. Trzecia część, stanowiąca rozdziały 6–7, składa się z czterech niezależnych od siebie fragmentów. Treść zawiera skargi, groźby i żale, a jednocześnie ukazuje obraz sprawiedliwego sądu Jahwe oraz wezwanie do miłości i pokory. Całość zakończona jest hymnem nadziei i obietnicą zbawienia.
Autorstwo.
Autorem księgi jest prorok Micheasz z Moreszet (Mi 1, 1). Lata działalności Micheasza przypadły na panowanie królów Jotama, Achaza i Ezechiasza w okresie 747–697 p.n.e. Orientacyjny czas działalności Micheasza potwierdzony jest przez Księgę Jeremiasza (Jer 26, 18), wzmiankującą o tym, że Micheasz prorokował za panowania Ezechiasza i był współczesny Izajaszowi, na co też wskazuje podobieństwo jego nauczania do nauk Izajasza.
Brak wzmianek biograficznych o Micheaszu. Z jego krytyki majętnej warstwy rządzącej można wnioskować, że należał do biedniejszej warstwy rolników lub hodowców bydła. Swoje nauki głosił prawdopodobnie w Jerozolimie, gdyż potępiał stołeczny przepych i rozwiązłość.
Mowy pierwszej części księgi, pełne rozgoryczenia, wskazują na osobiste przeżycia proroka. Nawiązanie do Samarii pozwala sądzić, że ta część powstała jeszcze przed 722 rokiem p.n.e., a lament nad Judeą i Jerozolimą – że prorok przeżył najazd Asyrii na kraj w 701 roku p.n.e. Fragment Mi 2, 12–13, traktujący o zgromadzeniu rozproszonych w niewoli, prawdopodobnie jest późniejszym dodatkiem do części pierwszej księgi, z czym się zgadza większość biblistów.
Autorstwo Micheasza części drugiej jest wątpliwe. Rozpoczynająca część druga mowa (Mi 4, 1–4) jest powtórzeniem Księgi Izajasza (Iz 2, 2–3), z dodatkiem jednego wersu. Treść pozostałych fragmentów zawiera aluzje do późniejszych czasów niewoli, więc albo jest uzupełnieniem oryginalnej treści, albo została spisana znacznie później, co jest bardziej prawdopodobne, gdyż stanowi integralną całość.
Istnieją argumenty za autorstwem Micheasza trzeciej części księgi, choć nie są one zbyt mocne. Jako przykład może posłużyć fragment, potępiający w dobitnej formie ofiarę z dzieci (Mi 6, 6–8). Praktyka ta była rozpowszechniona szczególnie za panowania Manassesa w latach 697–641 p.n.e., w większym stopniu niż za Achaza (734–728 p.n.e.). Dlatego nie wyklucza się, że Micheasz mógł działać też za Manassesa, mimo że król ten nie został wspomniany w Mi 1, 1, jednak sposób karcenia w porównaniu z pierwszą częścią jest o wiele łagodniejszy. Forma tekstu końcowego księgi (Mi 7, 2–20) wskazuje, że powstała ona w czasach niewoli babilońskiej lub okresie późniejszym, więc jego autorem nie był Micheasz.

</doc>
<doc id="312574" url="https://pl.wikipedia.org/wiki?curid=312574" title="Adolf Fenyes">
Adolf Fenyes



</doc>
<doc id="312595" url="https://pl.wikipedia.org/wiki?curid=312595" title="Espírito Santo">
Espírito Santo

Espírito Santo (wym. []) – jeden ze stanów Brazylii, położony w Regionie Południowo-Wschodnim. Od północy graniczy ze stanem Bahia, od zachodu Minas Gerais, na wschodzie leży Ocean Atlantycki, a od południa stan Rio de Janeiro.
W 2010 stan zamieszkiwały 3 514 952 osoby; dla porównania, w 1970 było ich 1597,4 tys. Większość powierzchni stanu jest wyżynno-górzysta; na granicy ze stanem Minas Gerais leży najwyższy szczyt Wyżyny Brazylijskiej – Pico de Bandeira. Na zachodzie występują nadbrzeżne niziny. Główne rzeki stanu to Rio Doce, São Mateus i Itapemirim, płynące na wschód. Najintensywniejsze opady występują od października do marca.
Poza obszarem piaszczystych wybrzeży i nadbrzeżnych bagien gleba jest żyzna. Uprawia się głównie trzcinę cukrową, kawę, kakao, ryż i kukurydzę. Występuje hodowla bydła; krowy mięsne hodowane są głównie na północy stanu, zaś krowy mleczne na południu.
Największe miasta w stanie Espírito Santo.
Największe miasta w stanu Espírito Santo według liczebności mieszkańców (stan na 2013 rok):

</doc>
<doc id="312597" url="https://pl.wikipedia.org/wiki?curid=312597" title="Roe v. Wade">
Roe v. Wade

Roe v. Wade ("Roe versus Wade", czyli "Roe przeciwko Wade") – sprawa rozpatrzona na początku lat 70. przez Sąd Najwyższy Stanów Zjednoczonych. W wyniku tej sprawy aborcja została uznana w USA za legalną przez cały okres ciąży, dając jednak stanom możliwość wprowadzenia regulacji ograniczających możliwość aborcji w drugim i trzecim trymestrze.
Sąd uznał, że każda kobieta ma prawo do wykonania aborcji i wynika to z praw do prywatności i wolności, gwarantowanych przez 14. poprawkę do konstytucji. Jednocześnie Sąd uznał, że stany mają prawo ograniczać prawo kobiet do aborcji w 2 i 3 trymestrze ciąży. W trzecim trymestrze stan może zakazać aborcji, ale musi dopuszczać aborcję w wyjątkowej sytuacji, gdy ciąża zagraża życiu lub zdrowiu matki. Oznaczało to konieczność zmiany przepisów w 46 z 50 stanów.
Decyzja SN spowodowała ożywienie debaty na temat aborcji oraz aktywizację zarówno zwolenników decyzji Sądu (ruch Pro-choice), jak i jej przeciwników (ruch Pro-life).
24 czerwca 2022 r. Sąd Najwyższy w sprawie Dobbs v. Jackson Women’s Health Organization uchylił wyrok w sprawie Roe v. Wade (5 głosów było za, przeciwko były 3 głosy, a 1 sędzia zgłosił zdanie odrębne). W rezultacie decyzje o dopuszczalności aborcji pozostawia samym stanom.
Historia przypadku.
W czerwcu 1969 r. 21-letnia Norma McCorvey stwierdziła, że jest w ciąży z trzecim dzieckiem (pierwsze wychowywała jej matka, drugie zdecydowała się oddać do adopcji). W Dallas w Teksasie znajomi poradzili jej, żeby w celu uzyskania prawa do legalnej aborcji skłamała, iż została zgwałcona (przy błędnym założeniu, że prawo w Teksasie dopuszcza aborcję w przypadku gwałtu i kazirodztwa). Jednak w Teksasie aborcja była dozwolona tylko w celu ratowania życia matki, więc nie uzyskała zgody, tym bardziej że gwałt nie był zgłoszony na policję ani przez nią udokumentowany. Próbowała wykonać nielegalną aborcję, ale stwierdziła, że miejsce nielegalnych zabiegów zostało zamknięte przez policję. W końcu została skierowana do prawników Lindy Coffee i Sarah Weddington. Przed zakończeniem procesu urodziła dziecko, które zostało oddane do adopcji.
Przebieg procesu.
Sąd Okręgowy.
W marcu 1970 w stanie Teksas ciężarna Norma McCorvey (występująca pod pseudonimem „Jane Roe”) zgłosiła pozew o stwierdzenie, że przepisy stanu dotyczące aborcji są niezgodne z konstytucją. Prawo stanu karało każdy zabieg przerywania ciąży oraz pomoc przy zabiegu, jeśli celem zabiegu nie było uratowanie życia matki. McCorvey pozwała prokuratora okręgowego z Dallas – Henry’ego Wade’a. Reprezentowały ją przed sądem adwokatki: Linda Coffee i Sarah Weddington. Do pozwu Roe dołączył lekarz James Hubert Hallford, który wykonywał w przeszłości zabiegi aborcji, miał postawione zarzuty z tego powodu i był zwolennikiem legalności tych zabiegów. Do pozwu dołączyło także małżeństwo Johna i Mary Doe. Mary Doe wskazywała, że ciąża może zagrażać dalszym pogorszeniem się jej stanu zdrowia.
Sąd okręgowy odrzucił pozew Roe, stwierdził przy tym, że Roe nie przystoi składanie pozwu ze względu na jej czyny a przedstawione uzasadnienie jest niejasne. Roe odwołała się do Sądu Najwyższego USA, podkreślając, że wbrew swojej woli została zmuszona przez stan Teksas do urodzenia dziecka.
Sąd Najwyższy.
22 stycznia 1973 Sąd Najwyższy wydał wyrok (7 głosów było za, przeciwko były 2 głosy), obalający antyaborcyjne prawa stanu Teksas (co dotyczy też wszystkich stanów). W uzasadnieniu wyroku podano m.in., że argumenty przeciwko legalności aborcji bazują w większości na prawie stanu do ochrony życia ludzkiego. SN uznał, że stan ma prawo chronić nawet „potencjalne” życie ludzkie (we wczesnych stadiach rozwoju). Jednak SN, opierając się na Czternastej poprawce do konstytucji USA, a także na precedensach w sprawach Lochner v. New York, Griswold v. Connecticut i Eisenstadt v. Baird podkreślił, że wymienione prawo stanu nie może naruszać konstytucyjnego prawa każdej kobiety do podejmowania decyzji o urodzeniu lub nieurodzeniu dziecka (które należy do sfery czysto prywatnej).
Ostateczna decyzja SN brzmiała: "Naszym wnioskiem jest, że prawo do prywatności osobistej obejmuje także prawo do podjęcia decyzji o aborcji, lecz prawo to nie jest bezwarunkowe i musi być rozpatrywane z uwzględnieniem istotnego interesu stanu". SN sprecyzował te ograniczenia: całkowita wolność wykonania aborcji w pierwszych 3 miesiącach ciąży, możliwość regulowania (ale nie zakazania) tego prawa w następnych 3 miesiącach i dodatkowa możliwość zakazania aborcji w ostatnich 3 miesiącach ciąży.
Ustosunkowując się do argumentu, że płód ludzki posiada również konstytucyjne prawo do ochrony życia SN orzekł, że czternasta poprawka do konstytucji USA z 1868 nie obejmuje nienarodzonych, ponieważ prawna kryminalizacja aborcji jest od niej późniejsza. Sędzia Harry Blackmun zauważył, że gdyby uznano, iż dziecko poczęte jest osobą, wtedy aborcja zostałaby zdelegalizowana.
Konsekwencje wyroku.
Jedną z konsekwencji wyroku był wzrost liczby aborcji wykonywanych w USA. Według szacunków przed wyrokiem, w 1967 roku, wykonywano w USA około 800 tys. aborcji, głównie nielegalnych. Po wyroku liczba legalnych aborcji wzrosła do 1,6 mln w 1980. Inną konsekwencją jest wcześniejszy moment wykonania aborcji. Przed decyzją sądu 1/4 kobiet przeprowadzała aborcje po 13 tygodniu ciąży. Po decyzji tylko 1 kobieta na 10 przeprowadzała aborcję po 13 tygodniu, większość wykonywała zabieg przed 8 tygodniem. Legalność zabiegu sprawiła także, że spadła liczba zgonów kobiet na skutek powikłań po aborcji.
Zmiana stanowiska Normy McCorvey.
W związku z długim trwaniem procesu „Jane Roe” nie zdążyła skorzystać z prawa, które dzięki jej casusowi wywalczono, i urodziła dziecko. Wiele lat później wycofała swoje poparcie dla aborcji. Stwierdziła, że kłamała, iż jej ciąża była wynikiem gwałtu, i stała się działaczką antyaborcyjnych grup pro life.
Założyła organizację „Roe No More” (nigdy więcej Roe). Próbowała przed sądem lokalnym i Sądem Najwyższym cofnąć decyzje, które zapadły w 1973 roku. Ostatecznie w 2005 roku Sąd Najwyższy odrzucił jej prośbę o rewizję orzeczenia sprzed kilku dekad.
Niemniej jednak, w filmie dokumentalnym „AKA Jane Roe” nakręconym na krótko przed jej śmiercią w 2017 roku stwierdziła, że nigdy nie zmieniła swojego zdania na temat aborcji, a publiczne wyznanie o zmianie stanowiska wynikało z pobudek czysto materialnych. Według jej relacji, grupy antyaborcyjne pokroju Operation Rescue zapłaciły jej za zmianę stanowiska.
Ograniczenia.
Już w 1970 zakazano finansowania aborcji ze środków federalnych.
Poszczególne stany wprowadziły szereg przepisów ograniczających dostęp do aborcji, m.in. konieczność zgody rodziców w przypadku niepełnoletnich, zgodę współmałżonka, zakaz wykonywania aborcji w klinikach (tylko w szpitalach), zakaz aborcji w ostatnim trymestrze ciąży, obowiązkowe okresy „do namysłu” przed aborcją, nakaz zapoznania się z określoną literaturą antyaborcyjną itp. Obecnie istnieje zakaz aborcji w szpitalach wojskowych USA poza terytorium tego kraju, zakaz finansowania międzynarodowych organizacji, promujących kontrolę urodzeń. Z drugiej strony Sąd Najwyższy wielokrotnie unieważniał prawa stanowe, ograniczające dostęp do aborcji. W latach 90. odrzucone były nawet prawa stanowe zakazujące aborcji w ostatnich 3 miesiącach ciąży.
Uchylenie.
Do unieważnienia wyroku doszło 24 czerwca 2022, w wyniku trafienia do Sądu Najwyższego sprawy Dobbs v. Jackson Women’s Health Organization, dotyczącej prawa uchwalonego w stanie Missisipi w 2018 roku, zabraniającego usuwania ciąży po 15. tygodniu (wyjątkiem od zakazu stanowi zagrożenie dla zdrowia i niedorozwój dziecka).
W końcowej opinii większość sędziowska, w stosunku 5 do 3, stwierdziła, że zarówno decyzja w sprawie Roe vs. Wade, jak i wyrok dotyczący sprawy Planned Parenthood vs. Casey, potwierdzający wcześniejszą decyzję, były błędne i muszą zostać unieważnione.
Efektem uchylenia wyroku jest przywrócenie kwestii legalności aborcji na poziom parlamentów stanowych.

</doc>
<doc id="312598" url="https://pl.wikipedia.org/wiki?curid=312598" title="Jorge Garcia (aktor)">
Jorge Garcia (aktor)

Jorge Garcia (ur. 28 kwietnia 1973 w Omaha, stan Nebraska w USA) – amerykański aktor filmowy i telewizyjny, komik. Występował w roli Hugo „Hurleya” Reyesa w amerykańskim serialu telewizyjnym "Zagubieni". Znany też z serialu "Hawaii Five-0" jako Jerry Ortega.
Linki zewnętrzne.
 

</doc>
<doc id="312601" url="https://pl.wikipedia.org/wiki?curid=312601" title="Gustaw Eiffel">
Gustaw Eiffel



</doc>
<doc id="312603" url="https://pl.wikipedia.org/wiki?curid=312603" title="Siodło">
Siodło

Siodło – część rzędu końskiego stanowiąca siedzenie przeznaczone dla jeźdźca. Rusztowanie siodła to tzw. stelaż lub terlica, wykonane z drewna, metalu lub tworzywa sztucznego. Jego pokrycie to część wykonana z wyściółki (najczęściej z plastikowej pianki, dawniej ze słomy lub filcu) i obciągnięta skórą lub sztucznym materiałem. Chroni ona kręgosłup konia przed urazami oraz umożliwia mu swobodę poruszania. Kształt i wyprofilowanie siodła wpływa na dosiad i sylwetkę jeźdźca. Siodła są wytwarzane w różnych rozmiarach oraz ciężarach, tak aby pasowały do różnych rodzajów koni i jeźdźców.
Historia.
Początkowo jeżdżono konno na oklep. Było to jednak męczące dla jeźdźca, dlatego stopniowo zaczęły pojawiać się przedmioty, mające ułatwić jazdę. Dość popularna była cienka podściółka, czyli swego rodzaju koc, przymocowany do grzbietu konia rzemieniem. Ok. 700 p.n.e. w Syrii jeżdżono konno z przywiązaną do grzbietu zwierzęcia poduszką. Stopniowo zaczęły się pojawiać skórzane konstrukcje z drewnianym stelażem — terlicą. Prawdziwe siodła, zbliżone do tych, które znamy dzisiaj, zaczęły pojawiać się w nomadzkich plemionach w ostatnich kilkuset latach przed naszą erą. Rzymianie zaczęli używać siodeł dopiero w IV w. p.n.e.
W Europie siodło rozwinęło się w średniowieczu. W XIII wieku jego istnienie było wręcz konieczne przez wzgląd na ciężkozbrojnych rycerzy, którzy bez niego nie utrzymaliby się na koniu. W XVIII rozwinęły się dwa główne typy siodeł: westernowe i angielskie.
Historia siodła westernowego.
W 700 roku Mauretanie najechali Hiszpanię, przywożąc do nich specyficzny sprzęt jeździecki oraz sposób jazdy. Ich siodła miały wysokie łęki, długie strzemiona i głębokie siedziska - były specjalnie zaprojektowane do walki. Hiszpanie zaadaptowali ich siodła. Następnie, po odkryciu Nowego Świata, zabrali je ze sobą. Istniały wtedy dwa główne typy siodeł: bojowe hiszpańskie oraz mauretańskie kawaleryjskie. Spomiędzy 1520 a 1821 nie zachowały się żadne siodła, dlatego ewolucja tego wynalazku nie jest dokładnie znana. Wiadomo jednak, że początkowo siodła westernowe nie miały typowego dla siebie rogu: bydło wiązano do końskiego ogona, albo kółka mocującego popręg. Niestety, podczas łapania zwierząt na lasso wiele osób traciło palce, co przyczyniło się do powstania rogu. Przełomowe okazało się mocowanie wierzchnich warstw skóry do siodła, dzięki czemu można było naprawiać je w trakcie podróży. 
Około 1890 roku zmieniła się technologia i sposób pracy na rancho, co doprowadziło do obniżenia przedniego łęku i pogłębienia siedziska. 
Rodzaje siodeł.
Istnieje wiele rodzajów siodeł przystosowanych do różnych potrzeb. Najczęściej używa się siodła ogólnoużytkowego (wszechstronnego). 
Pozostałe rodzaje to:
W hipoterapii i onoterapii stosuje się siodło u uproszczonej budowie, zwane "gapą", które umożliwia wykonywanie zabiegów rehabilitacyjnych. Kobiety biorące udział w zawodach czasami, zgodnie z tradycją XIX wieku, używają damskich siodeł.
Siodłanie konia.
Prawidłowe założenie siodła ma ogromne znaczenie, ponieważ błędy mogą skutkować zsunięciem się jeźdźca z końskiego grzbietu podczas jazdy. Umieszczenie siodła we właściwiej pozycji i odpowiednie jego zabezpieczenie ma również ogromne znaczenie z punktu widzenia bezpieczeństwa i wygody samego konia. Niepoprawnie nałożone siodło może wyrządzić koniowi krzywdę, a to z kolei może go skłonić do stawania dęba czy wierzgania.
Podczas siodłania koń powinien mieć na głowie kantar i być przywiązany. Należy najpierw osiodłać konia, a dopiero potem założyć mu ogłowie. Na końcu zdejmuje się kantar.
Siodło typu western.
Najpierw należy położyć czaprak na końskim grzbiecie, kilka centymetrów przed kłębem konia, u nasady szyi. Następnie należy zsunąć czaprak kilka centymetrów do tyłu, aby jego przedni skraj nadal przykrywał kłęb. Nie należy przesuwać czapraka w drugą stronę. Zamocowany po prawej stronie popręg siodła należy przed nałożeniem na konia zahaczyć o rożek, podobnie jak strzemiona. Następnie należy nałożyć siodło na koński grzbiet. Powinno znajdować się w przestrzeni poniżej kłębu. Aby upewnić się, czy siodło leży właściwie, należy sprawdzić, czy popręg po zamocowaniu znajdzie się tuż za stawami łokciowymi konia. Następnie należy spuścić strzemiona i uwolnić popręg. Stojąc po lewej stronie konia należy sięgnąć pod jego brzuch, chwycić popręg, a następnie przeprowadzić pasek przez odpowiedni pierścień. Pas należy przeciągać przez zapięcia, aż uwolni się około 30 centymetrów rzemienia. Następnie należy sprawdzić, czy popręg jest zaciśnięty odpowiednio mocno, tak, by siodło nie zsunęło się w trakcie jazdy.
Siodło typu klasycznego.
Należy położyć czaprak na końskim grzbiecie, kilka centymetrów przed kłębem konia, u nasady szyi. Następnie należy zsunąć czaprak kilka centymetrów do tyłu, aby wygładzić pod nim sierść i zapobiec otarciom. Jego przedni skraj nadal powinien zakrywać przynajmniej połowę kłębu. Nie należy przesuwać czapraka w drugą stronę, "pod włos". Siodło powinno podnosić się sięgając lewą ręką pod przednią część siodła, a jego tylną część należy oprzeć na prawym ramieniu. Strzemiona powinny być podciągnięte na puśliskach lub przerzucone przez siedzisko na drugą stronę siodła, żeby nie obiły boków konia w trakcie siodłania. Siodło należy delikatnie położyć na grzbiecie konia tak, aby przednia część terlicy znalazła się zaraz za łopatką. Czaprak powinien wystawać na kilka centymetrów z przodu i z tyłu. Należy skontrolować siodło, sprawdzając, czy popręg będzie zapięty tuż za stawami łokciowymi. Następnie trzeba przeprowadzić popręg na prawą stronę konia i zapiąć go na dwóch zewnętrznych przystułach. Klamry należy zapiąć w połowie długości przystuł. Następnie po lewej stronie konia należy stopniowo zapinać popręg. Powinien być zapięty względnie luźno i dociągany stopniowo w trakcie pierwszych minut jazdy.

</doc>
<doc id="312604" url="https://pl.wikipedia.org/wiki?curid=312604" title="Espirito Santo">
Espirito Santo



</doc>
<doc id="312607" url="https://pl.wikipedia.org/wiki?curid=312607" title="Cyprian Godebski (pisarz)">
Cyprian Godebski (pisarz)

Cyprian Godebski herbu Godziemba (ur. 1765 na Polesiu Wołyńskim, zm. 19 kwietnia 1809 w Raszynie) – pułkownik Wojska Polskiego, poeta i prozaik, redaktor tygodnika „Zabawy Przyjemne i Pożyteczne”, członek Towarzystwa Przyjaciół Nauk w Warszawie, wolnomularz; ojciec Franciszka Ksawerego, dziad rzeźbiarza Cypriana. Godebski zapoczątkował nurt literatury pozostającej w ścisłym związku z walką wyzwoleńczą, stworzył ideał żołnierza-poety.
Życiorys.
Urodził się na Polesiu Wołyńskim, uczył się w szkole pijarów w Dąbrowicy a po ukończeniu szkoły pracował w Łucku w sądownictwie. W czasie pobytu w wojsku na Wołyniu wstępuje do tajnych organizacji wojskowych przygotowujących rewolucję. Nie brał czynnego udziału w Powstaniu Kościuszkowskim, pracował jedynie w komitecie organizacyjnym prowadzącym wysyłkę legionów. Na skutek przechwycenia jego korespondencji przez władze rosyjskie został aresztowany, udało mu się jednak zbiec. Następnie przedostał się do Włoch, gdzie u boku gen. Franciszka Ksawerego Rymkiewicza prowadził wśród żołnierzy II Legii pracę oświatową i redagował pismo legionowe "Dekada Legionowa" (nazywana też "Dekadą"). W czasie walk pod Weroną został ciężko ranny. W Lyonie zaciągnął się do Legii Nadwiślańskiej.
Po pokoju lunewilskim – rozczarowany do Legionów – podał się do dymisji i zajął się pracą literacką. Jako poeta debiutował w "Nowym Pamiętniku Warszawskim" w roku 1802. Reaktywował w 1804 roku (wraz z Franciszkiem Ksawerym Kosseckim) czasopismo "Zabawy Przyjemne i Pożyteczne". Był członkiem loży wolnomularskiej Świątynia Izis w XVIII wieku.30 września 1805 został przyjęty do loży masońskiej Świątynia Mądrości.
Wkrótce znowu jednak znalazł się w szeregach i w 1807 roku z wojskami francuskimi powrócił do Polski. Dowodził 4 Pułkiem Piechoty Legii Kaliskiej, skoszarowanym w Kaliszu i podporządkowanym dowódcy 2 Dywizji gen. Józefowi Zajączkowi. Później został mianowany komendantem twierdzy modlińskiej. Ponadto Godebski tłumaczył francuskie regulaminy wojskowe na potrzeby Armii Księstwa Warszawskiego
Po wkroczeniu do Księstwa Warszawskiego armii austriackiej wziął udział w walkach i zginął dowodząc w bitwie pod Raszynem. Został pochowany na cmentarzu Powązkowskim (kwatera 10-3-30). Jego śmierć przedstawił January Suchodolski na obrazie pt. "Śmierć Cypriana Godebskiego pod Raszynem".
Wdowa, Justyna Godebska, otrzymała od rządu Księstwa roczną rentę 4000 złotych. Hrabina Stanisławowa Potocka przesłała jej list: "Mości Pani Godebska, gdy mąż Wielmożnej Pani poległ w obronie ojczyzny każdego Polaka i Polki, powinnością jest czuwać nad losem osieroconej po obrońcy kraju familii" Do listu Potocka dołączyła 18 000 złotych.
Twórczość.
Ważniejsze utwory.
Ponadto prace jego ogłaszano w czasopismach: "Czas" (1872, nr 115), "Nowy Pamiętnik Warszawski", "Pamiętnik Warszawski" (tu ostatni wiersz Godebskiego: "Do Arysta", 1809, nr 10), "Warszawianin" (1822), "Zabawy Przyjemne i Pożyteczne" (1803-1806, tu także sprawozdania z literatury obcej).
Kilka wierszy z czasopism przedrukował (m.in.): L. S. Korotyński w: "Poeci legioniści. Wybór ich poezji", Warszawa 1907, "Tania Biblioteka", nr 26; J. W. Gomulicki, "Nowe Książki" 1958, nr 22-23 i P. Hertz w: "Zbiór poetów polskich XIX w.", księga 1, Warszawa 1959.
Upamiętnienie.
31 marca 1927 minister spraw wojskowych nadał imię pułkownika Cypriana Godebskiego Szpitalowi Wojskowemu w Modlinie.
W roku 1959 imię pułkownika Cypriana Godebskiego zostało nadane szkole podstawowej w Raszynie.
Imię Cypriana Godebskiego noszą ulice w Kaliszu, w Warszawie, we Wrocławiu (osiedle Sępolno) i w Gdyni (Oksywie).

</doc>
<doc id="312622" url="https://pl.wikipedia.org/wiki?curid=312622" title="Leon Jaworski">
Leon Jaworski

Leonidas „Leon” Jaworski (ur. 19 września 1905 w Waco, w Teksasie, zm. 9 grudnia 1982 w Wimberley, w Teksasie) – amerykański prawnik ze stanu Teksas, pochodzenia polskiego.
Życiorys.
Urodził się w teksańskim Waco. Był synem imigrantów z Polski (ojciec – Józef) i Austrii (matka – Marie z d. Mira). Miał brata – Hannibala.
Studiował prawo. Ukończył Baylor Law School, a następnie George Washington University Law School. W 1925 jako dwudziestolatek został najmłodszą osobą w historii przyjętą do teksańskiej palestry. Był współzałożycielem kancelarii Fulbright &amp; Jaworski, która stała się jedną z największych firm prawniczych w Stanach Zjednoczonych. Był prezesem Izby Handlowej w Houston w 1960 roku i zasiadał w wielu radach korporacyjnych i obywatelskich.
W 1971 roku Jaworski otrzymał nagrodę Złotej Płyty Amerykańskiej Akademii Osiągnięć. 1 listopada 1973 został mianowany następcą zdymisjonowanego w masakrze sobotniej nocy prokuratora specjalnego ds. afery Watergate. Prowadzone przez niego dochodzenie zaowocowało m.in. wydaniem taśm z nagranymi rozmowami prezydenta Richarda Nixona i w rezultacie podjęciem próby postawienia go w stan oskarżenia. Nixon wolał jednak nie czekać na formalne oskarżenie i podał się do dymisji 9 sierpnia 1974.
Był przyjacielem prezydenta Lyndona B. Johnsona, ale nie zawsze popierał demokratów. Wspierał kampanie prezydenckie Nixona, Ronalda Reagana i George’a H.W. Busha (jako kandydata w wewnątrzpartyjnej kampanii republikanów w 1980).
Małżeństwo.
W 1931 roku poślubił Jeannette Adam, z którą miał troje dzieci.

</doc>
<doc id="312623" url="https://pl.wikipedia.org/wiki?curid=312623" title="Rio de Janeiro (stan)">
Rio de Janeiro (stan)

Rio de Janeiro (wym. ) – jeden z 26 stanów Brazylii, położony na południowym wschodzie kraju. Od północy graniczy ze stanem Espírito Santo i Minas Gerais, na wschodzie leży Ocean Atlantycki, a od południa stan São Paulo.
Największe miasta w stanie Rio de Janeiro.
Największe miasta w stanu Rio de Janeiro według liczebności mieszkańców (stan na 2013 rok):

</doc>
<doc id="312624" url="https://pl.wikipedia.org/wiki?curid=312624" title="Antoni Brodowski">
Antoni Brodowski

Antoni Brodowski herbu Łada (ur. przed 26 grudnia 1784 w Warszawie, zm. 31 marca 1832 tamże) – polski malarz, jeden z głównych przedstawicieli klasycyzmu w malarstwie polskim.
Życiorys.
W latach 1805–1808 przebywał w Paryżu jako guwerner dzieci Tadeusza Mostowskiego. W 1809 przybył do Paryża ponownie jako stypendysta rządowy. Jego nauczycielami byli: Felix Ivo Leicher, Kappler, Pink i Jacques Jean Baptiste Augustin. Studia malarskie odbył w Paryżu u Jaques'a Louis Davida i François Gérarda. W 1815 powrócił do Warszawy i pracował jako urzędnik. Po zdobyciu w 1819 złotego medalu za "Gniew Saula na Dawida" uzyskał stanowisko profesora rysunków i malarstwa na Wydziale Sztuk Pięknych Uniwersytetu Warszawskiego. W 1822 został członkiem Towarzystwa Przyjaciół Nauk. Jego uczniami byli: Rafał Hadziewicz i Jakub Tatarkiewicz.
Portretował między innymi: Juliana Ursyna Niemcewicza, arcybiskupa Szczepana Hołowczyca (1828), Stanisława Kostkę Potockiego, księcia Józefa Poniatowskiego, Wojciecha Bogusławskiego, Ludwika Osińskiego, kasztelana Mostowskiego oraz Jana Pawła Woronicza. Namalował także portret brata Karola oraz autoportret.
Tworzył również kompozycje na tematy mitologiczne i biblijne, m.in. "Gniew Saula na Dawida", "Edyp i Antygona", "Parys w czapce frygijskiej" oraz historyczne: "Nadanie dyplomu ustanowienia Uniwersytetu Warszawskiego przez Aleksandra I w 1816".
Jest autorem książki "Co stanowi szkołę malarską" (1824).
Miał 2 synów: Józefa i Tadeusza, którzy także byli malarzami. Był stryjecznym dziadkiem pisarza Feliksa Brodowskiego.
W 1825 został kawalerem Orderu Świętego Stanisława III klasy. Pochowany na cmentarzu Powązkowskim w Warszawie (kwatera 13-5-23).

</doc>
<doc id="312641" url="https://pl.wikipedia.org/wiki?curid=312641" title="Sztabka złota">
Sztabka złota

Sztabka złota – regularna bryła złota kształtu zbliżonego do prostopadłościanu. Mogą składać się z czystego złota (o zawartości zanieczyszczeń 1:1000 lub nawet 1:10 000) lub ze stopu z innym metalem.
Standardowe sztabki "Good Delivery".
Najczęściej spotykane są sztabki o wadze 400 uncji jubilerskich trojańskich (400 × 31,1 gramów = 12,44 kg). Podstawowa jednostka rozliczeniowa w międzybankowym (i międzynarodowym) obrocie złotem. Tę samą jednostkę stosuje się również na giełdach.
Sztabki złota o masie 400 uncji spełniają tzw. standard Good Delivery. Jest to standard ustalony przez organizację London Bullion Market Association, który wymaga m.in. aby sztabki miały masę pomiędzy 350 a 420 uncji i próbę co najmniej 995. W takiej właśnie postaci fizyczne złoto wymieniane jest pomiędzy bankami i dużymi instytucjami handlującymi metalami szlachetnymi.
Inne sztabki.
Spotykane są także sztabki o innej masie, np. 1 kg. W ostatnich latach w krajach, gdzie wprowadzono metryczny system miar spotyka się sztabki o masie podanej w gramach, np. 1 g, 5 g, 50 g, 250 g.
W krajach arabskich, Indiach i Singapurze popularne są sztabki o masie wyrażanej w tradycyjnej jednostce 1 "tola", ustandaryzowanej jako 5/8 uncji trojańskiej.
W krajach arabskich spotykane są także sztabki o masie 1 dinar, równej standardowo 1/7 uncji trojańskiej.
Sztabki okrągłe.
Istnieją również okrągłe wyroby ze złota przypominające monetę, jednak niespełniające prawnej definicji monety i z tego względu nazywane "sztabkami okrągłymi" (ang. round bar). Nie jest to sztaba w sensie hutnicznym. Są one potocznie nazywane monetami i handluje się nimi na równi z monetami bulionowymi. Sztabki takie mają na ogół wagę będącą podwielokrotnością uncji trojańskiej (jak monety bulionowe), np. 1oz, 1/2oz, 1/4oz, 1/10oz.
Rekordowa sztaba.
Największa sztaba złota na świecie ma masę 250 kg i próbę 999,9. Została wytopiona w 2005 roku w Japonii przez Mitsubishi Materials Corporation. Sztaba ma 19,5 cm szerokości, 40,5 cm długości i 16 cm wysokości. Znajduje się w Muzeum Złota w Toi (obecnie Izu).

</doc>
<doc id="312647" url="https://pl.wikipedia.org/wiki?curid=312647" title="Pług">
Pług

Pług – narzędzie uprawowe do wykonywania orki.
Najstarszy rysunek pługa (sprzed 5500 lat) znaleziono w starożytnym mieście Ur (obecnie Irak).
Pług składa się z jednego lub kilku korpusów płużnych. Każdy korpus płużny posiada lemiesz, który odcina pas roli (skibę) od calizny, odkładnicę odwracającą i wrzucającą odciętą skibę w bruzdę wykonaną przez poprzedni korpus płużny.
W zależności od przeznaczenia głębokość orki może wahać się od około 5 cm (podorywka) do około 30 cm (orka przedzimowa). Zależnie od rodzaju orki wyróżnia się pługi podorywkowe i do orki głębokiej.
Pierwsze stosowane pługi jednoskibowe były ciągnięte przez zwierzęta pociągowe – woły lub konie. Pług taki mógł być z przodu prowadzony na dwukołowym wózku zwanym koleśnicą lub z nią zintegrowany pług koleśny. Pług pozbawiony koleśnicy nazywano bezkoleśnym. Pługi wieloskibowe konne były zawsze zintegrowane z koleśnicami.
Pług może być uważany za rozwinięcie radła i sochy.
W heraldyce.
Element pługa w heraldyce:

</doc>
<doc id="312649" url="https://pl.wikipedia.org/wiki?curid=312649" title="Kozub (osada)">
Kozub (osada)

Kozub – osada w Polsce położona w województwie łódzkim, w powiecie wieruszowskim, w gminie Lututów.
W latach 1975–1998 miejscowość administracyjnie należała do województwa sieradzkiego.

</doc>
<doc id="312656" url="https://pl.wikipedia.org/wiki?curid=312656" title="Aleksandr Winokurow">
Aleksandr Winokurow

Aleksandr Nikołajewicz Winokurow (ros. Александр Николаевич Винокуров, ur. 16 września 1973 w Pietropawłowsku) – kazachski kolarz, mistrz i wicemistrz olimpijski, zawodnik profesjonalnej grupy Pro Team Astana.
Wśród jego sukcesów można wymienić dwukrotne zwycięstwo w wyścigu Paryż-Nicea (2002 i 2003), zwycięstwo w Deutschland Tour (2001), w Tour de Suisse (2002), w wyścigu Pucharu Świata Amstel Gold Race (2003) i liczne pojedyncze zwycięstwa etapowe (m.in. w Tour de Pologne 1998). Wicemistrz olimpijski w wyścigu szosowym z Sydney (2000), za Janem Ullrichem (Niemcy) i mistrz olimpijski z Londynu (2012).
W Tour de France wygrał dotąd cztery etapy, w 2003 był trzeci w klasyfikacji generalnej, a w 2005 – piąty. Jesienią 2004 zdobył brązowy medal mistrzostw świata w jeździe indywidualnej na czas, a wiosną 2005 wygrał prestiżowy (dawniej figurujący w kalendarzu Pucharu Świata) wyścig Liège-Bastogne-Liège. W 2006 zwyciężył w Vuelta a España (jeden z trzech Wielkich Tourów).
24 lipca 2007, dzień po zwycięstwie w 15. etapie Tour de France Winokurow miał „pozytywny” wynik testów antydopingowych. Zarzucono mu przetoczenie krwi przed czasówką (13. etap), którą wygrał. Taki sam wynik dały badania krwi Kazacha po 15. etapie. Ekipa natomiast wycofała się z dalszej jazdy w wyścigu. Miało to związek z aferą dopingową Operación Puerto.
Pierwotnie został zdyskwalifikowany przez rodzimą federację kolarską na rok, po czym w grudniu 2007 ogłosił zakończenie kariery. We wrześniu 2008 zapowiedział swój powrót na trasy kolarskie, jednak UCI złożyła apelację do Sportowego Sądu Arbitrażowego (CAS), nie zgadzając się na nałożoną pierwotnie karę zaledwie jednorocznej dyskwalifikacji kolarza. Standardowo zawodnik przyłapany na dopingu powinien zostać zdyskwalifikowany na dwa lata. Taką samą apelację UCI złożyła już w 2007, ale została ona wycofana, gdy Winokurow ogłosił koniec kariery. CAS przychylił się apelacji, wskutek czego okres dyskwalifikacji oficjalnie wygasł 24 lipca 2009.
Winokurow powrócił do ścigania w sierpniu 2009 w barwach swojej poprzedniej grupy Astana. Miesiąc później został włączony do składu na Vueltę. W 2010 odniósł swój największy sukces po powrocie, wygrywając po raz kolejny słynny belgijski klasyk Liège-Bastogne-Liège. W 2011 wycofał się na trasie 9. etapu Wielkiej Pętli po kraksie, w wyniku której doznał złamania kości udowej. Po wypadku Kazach zapowiedział zakończenie kariery sportowej, jednak w sezonie 2012 wrócił do ścigania.
Na Letnich Igrzyskach Olimpijskich w Londynie zdobył złoty medal w wyścigu ze startu wspólnego.

</doc>
<doc id="312657" url="https://pl.wikipedia.org/wiki?curid=312657" title="H kreślone">
H kreślone



</doc>
<doc id="312659" url="https://pl.wikipedia.org/wiki?curid=312659" title="Gustave Alexandre Eiffel">
Gustave Alexandre Eiffel



</doc>
<doc id="312664" url="https://pl.wikipedia.org/wiki?curid=312664" title="Jacques Germain Soufflot">
Jacques Germain Soufflot

Jacques Germain Soufflot (ur. 22 lipca 1713 w Losar de la Vera, zm. 29 sierpnia 1780 w Paryżu) – francuski architekt klasycystyczny. Był jednym z pierwszych architektów, którzy w XVIII wieku podjęli badania nad architekturą starożytną. Wyjeżdżał m.in. do Włoch, gdzie brał czynny udział w pracach archeologicznych.
Twórca kościoła Św. Genowefy w Paryżu - Panteonu - mauzoleum wybitnych Francuzów).

</doc>
<doc id="312673" url="https://pl.wikipedia.org/wiki?curid=312673" title="Gyula Benczúr">
Gyula Benczúr

Gyula Benczúr (węg.: Benczúr Gyula ur. 28 stycznia 1844 w Nyíregyházie, zm. 16 lipca 1920 w Dolány) – węgierski artysta malarz
Studiował malarstwo u Hertmanna Anschütza i Carla Pilotyego. Pierwszy duży sukces odniósł w 1867 obrazem „Żegnaj László Hunyady”. W 1870 wygrał narodowy konkurs na obraz historyczny dziełem „Chrzest Vajka”. Asystował Pilotyemu przy tworzeniu fresków w monachijskim ratuszu. Jest ilustratorem książek Schillera. Król bawarski Ludwik II zlecił mu rokokowe malowidła. Zaproponowano mu kierownictwo Akademii Sztuki w Pradze i Weimarze, jednak odmówił i przyjął profesurę na Akademii Sztuki w Monachium w 1876.
W 1883 wrócił na Węgry by objąć profesurę w założonej specjalnie dla niego Szkole mistrzów malarstwa, malował w tym okresie portrety królewskie i arystokracji, jak również obrazy historyczne, np. „Odbicie zamku w Budzie” z 1896. Jest też autorem obrazu przy ołtarzu, jak również mozaik w Katedrze św. Stefana w Budapeszcie i panneaux w holu Hunyadyego w Zamku Królewskim w Budzie.
W sierpniu 1887 został odznaczony ustanowioną wówczas Odznaką Honorową za Dzieła Sztuki i Umiejętności.

</doc>
<doc id="312677" url="https://pl.wikipedia.org/wiki?curid=312677" title="Damage, Inc. Tour">
Damage, Inc. Tour

Damage, Inc. Tour – czwarta trasa koncertowa zespołu Metallica, w jej trakcie 
odbyły się 142 koncerty. W 1986 roku trasa obejmowała 74 koncerty w Stanach Zjednoczonych i 15 w Europie. W 1987 roku trasa obejmowała 26 koncertów w Europie.
Po koncercie w Sztokholmie Cliff Burton zginął na oblodzonej drodze w czasie podróży do Kopenhagi. Sześć tygodni po jego śmierci zastąpił go Jason Newsted z zespołu Flotsam and Jetsam.
Muzycy w 1987.
źródło: www.overkill.pl - (oficjalna strona polskiego fan klubu zespołu Metallica)

</doc>
<doc id="312679" url="https://pl.wikipedia.org/wiki?curid=312679" title="Gyula Benczur">
Gyula Benczur



</doc>
<doc id="312680" url="https://pl.wikipedia.org/wiki?curid=312680" title="Justyn Romuald Pol">
Justyn Romuald Pol

Justyn Romuald Pol (ur. 1802, zm. 1831) – filareta, student prawa, jeden z organizatorów powstania na Litwie; zginął w czasie tego powstania.

</doc>
<doc id="312683" url="https://pl.wikipedia.org/wiki?curid=312683" title="Ariozofia">
Ariozofia

Ariozofia – rasistowska i okultystyczna doktryna stworzona wewnątrz ruchu volkistowskiego w Niemczech przez Guido von Lista i przedstawiona przez Jörga Lanza von Liebenfelsa. Opowiada się za dominacją rasy aryjskiej i głosi jej panowanie nad światem.
Od 1976 działa odwołujący się do ariozofii Armanen-Orden (AO).

</doc>
<doc id="312684" url="https://pl.wikipedia.org/wiki?curid=312684" title="Justyn Pol">
Justyn Pol



</doc>
<doc id="312687" url="https://pl.wikipedia.org/wiki?curid=312687" title="Herculanum">
Herculanum



</doc>
<doc id="312688" url="https://pl.wikipedia.org/wiki?curid=312688" title="Rozpraszanie comptona">
Rozpraszanie comptona



</doc>
<doc id="312690" url="https://pl.wikipedia.org/wiki?curid=312690" title="Rozpraszanie komptonowskie">
Rozpraszanie komptonowskie



</doc>
<doc id="312694" url="https://pl.wikipedia.org/wiki?curid=312694" title="Rozproszenie komptonowskie">
Rozproszenie komptonowskie



</doc>
<doc id="312700" url="https://pl.wikipedia.org/wiki?curid=312700" title="Rozproszenie Comptona">
Rozproszenie Comptona



</doc>
<doc id="312705" url="https://pl.wikipedia.org/wiki?curid=312705" title="Lanškroun">
Lanškroun

Lanškroun (niem. "Landskron") – miasto w Czechach, w kraju pardubickim. Według danych z 31 grudnia 2003 powierzchnia miasta wynosiła 2065 ha, a liczba jego mieszkańców – 9847 osób.
Lanškroun leży u podnóża Gór Orlickich. Zostało założone w średniowieczu. Posiada czworokątny rynek, pośrodku którego stoi renesansowy ratusz z lat 1581–1582. W mieści znajduje się drewniana karczma, kościół św. Wacława, barokowy kościół św. Anny, empirowy kościół św. Marii Magdaleny, kolumna maryjna z 1684, barokowe figury Trójcy Świętej, św. Jana Nepomucena i św. Jana Sarkandra, św. Donata, ecce homo, fontanna z delfinami, dom Piano i in. W nowo zrekonstruowanej części pałacu miejskiego znajduje się muzeum historii miasta.
W mieście urodził się rekordzista świata w dziesięcioboju i złoty medalista Olimpiady w Atenach Roman Šebrle. Inne znane postacie, to:
Demografia.
"Źródło: Czeski Urząd Statystyczny"

</doc>
<doc id="312708" url="https://pl.wikipedia.org/wiki?curid=312708" title="Lanžhot">
Lanžhot

Lanžhot − miasto na Morawach, w Czechach, w kraju południowomorawskim. Według danych z 31 grudnia 2003 powierzchnia miasta wynosiła 5 486 ha, a liczba jego mieszkańców 3 713 osób.
Demografia.
"Źródło: Czeski Urząd Statystyczny"

</doc>
<doc id="312714" url="https://pl.wikipedia.org/wiki?curid=312714" title="Lázně Bělohrad">
Lázně Bělohrad

Lázně Bělohrad (niem. "Bad Belohrad") − miasto w Czechach, w kraju hradeckim. Według danych z 31 grudnia 2003 powierzchnia miasta wynosiła 2 839 ha, a liczba jego mieszkańców 3 744 osób.
Demografia.
"Źródło: Czeski Urząd Statystyczny"

</doc>
<doc id="312715" url="https://pl.wikipedia.org/wiki?curid=312715" title="Zawadka">
Zawadka



</doc>
<doc id="312718" url="https://pl.wikipedia.org/wiki?curid=312718" title="Saddam Hussein">
Saddam Hussein



</doc>
<doc id="312719" url="https://pl.wikipedia.org/wiki?curid=312719" title="Saddam Hussain">
Saddam Hussain



</doc>
<doc id="312720" url="https://pl.wikipedia.org/wiki?curid=312720" title="Saddam Husein">
Saddam Husein



</doc>
<doc id="312721" url="https://pl.wikipedia.org/wiki?curid=312721" title="Saddam Husain">
Saddam Husain



</doc>
<doc id="312722" url="https://pl.wikipedia.org/wiki?curid=312722" title="Sadam Hussein">
Sadam Hussein



</doc>
<doc id="312723" url="https://pl.wikipedia.org/wiki?curid=312723" title="Sadam Hussain">
Sadam Hussain



</doc>
<doc id="312724" url="https://pl.wikipedia.org/wiki?curid=312724" title="Sadam Husein">
Sadam Husein



</doc>
<doc id="312725" url="https://pl.wikipedia.org/wiki?curid=312725" title="Sadam Husajn">
Sadam Husajn



</doc>
<doc id="312726" url="https://pl.wikipedia.org/wiki?curid=312726" title="Sadam Husain">
Sadam Husain



</doc>
<doc id="312727" url="https://pl.wikipedia.org/wiki?curid=312727" title="Sadam Husejn">
Sadam Husejn



</doc>
<doc id="312728" url="https://pl.wikipedia.org/wiki?curid=312728" title="Saddam Husejn">
Saddam Husejn



</doc>
<doc id="312729" url="https://pl.wikipedia.org/wiki?curid=312729" title="Saddam Hussajn">
Saddam Hussajn



</doc>
<doc id="312730" url="https://pl.wikipedia.org/wiki?curid=312730" title="Saddam Hussejn">
Saddam Hussejn



</doc>
<doc id="312731" url="https://pl.wikipedia.org/wiki?curid=312731" title="Sadam Hussajn">
Sadam Hussajn



</doc>
<doc id="312732" url="https://pl.wikipedia.org/wiki?curid=312732" title="Lázně Bohdaneč">
Lázně Bohdaneč

Lázně Bohdaneč − miasto w Czechach, w kraju pardubickim. Według danych z 31 grudnia 2003 powierzchnia miasta wynosiła 2 179 ha, a liczba jego mieszkańców 3 274 osób.
Demografia.
"Źródło: Czeski Urząd Statystyczny"

</doc>
<doc id="312734" url="https://pl.wikipedia.org/wiki?curid=312734" title="Wyścig Dookoła Flandrii">
Wyścig Dookoła Flandrii



</doc>
<doc id="312736" url="https://pl.wikipedia.org/wiki?curid=312736" title=".jp">
.jp

.jp – domena internetowa przypisana dla stron internetowych z Japonii.

</doc>
<doc id="312738" url="https://pl.wikipedia.org/wiki?curid=312738" title="Lázně Kynžvart">
Lázně Kynžvart

Lázně Kynžvart (niem. "Bad Königswart") − miasto w Czechach, w kraju karlowarskim. Według danych z 31 grudnia 2007 powierzchnia miasta wynosiła 3258 ha, a liczba jego mieszkańców 1 592 osób.
Demografia.
"Źródło: Czeski Urząd Statystyczny"

</doc>
<doc id="312739" url="https://pl.wikipedia.org/wiki?curid=312739" title="Lodovico Jacobini">
Lodovico Jacobini

Lodovico Jacobini (ur. 6 stycznia 1832 w Genzano di Roma, zm. 28 lutego 1887 w Rzymie) – włoski duchowny katolicki, dyplomata watykański, sekretarz stanu, kardynał.
Życiorys.
Uczęszczał do seminarium w Albano. Święcenia kapłańskie przyjął 23 września 1854 w Rzymie. Kontynuował następnie studia na Uniwersytecie "La Sapienza" w Rzymie, gdzie obronił doktoraty z teologii (w lipcu 1857) i obojga praw (w czerwcu 1858). Po studiach podjął pracę w Kurii Rzymskiej. Otrzymał tytuł papieskiego prałata domowego, pełnił funkcje m.in. sekretarza Kongregacji Rozkrzewiania Wiary ds. rytów wschodnich oraz sekretarza komisji przygotowawczej "Syllabusa". Nosił tytuły kanonika bazyliki laterańskiej, referendarza w Trybunale Sygnatury Apostolskiej, protonotariusza apostolskiego (infułata). Był również sekretarzem komisji przygotowawczej Soboru Watykańskiego I, a następnie podsekretarzem Soboru (1869-1870).
W marcu 1874 papież Pius IX mianował go arcybiskupem tytularnym Tessalonik i nuncjuszem w Austrii; sakry biskupiej Jacobiniemu udzielił 24 marca 1874 kardynał Constantino Patrizi. Kolejny papież Leon XIII wyniósł go we wrześniu 1879 do godności kardynalskiej, nadając tytuł prezbitera S. Mariae de Victoria. W grudniu 1880 (po rezygnacji Lorenzo Niny) kardynał Jacobini został powołany na stanowisko sekretarza stanu oraz administratora dóbr Stolicy Świętej. Funkcje te pełnił formalnie do końca życia, ale przez ostatnie dwa lata musiał być wyręczany w obowiązkach ze względu na ciężką chorobę. Został pochowany na cmentarzu Campo Verano w Rzymie.
8 września 1877 roku kard. Jacobini (ówcześnie jako arcybiskup i nuncjusz apostolski w Wiedniu), ukoronował cudowny obraz Matki Miłosierdzia w bazylice w Starej Wsi.
Jednym z biskupów, którym udzielił sakry biskupiej, był polski duchowny Albin Dunajewski, biskup krakowski i przyszły kardynał.

</doc>
<doc id="312740" url="https://pl.wikipedia.org/wiki?curid=312740" title="Rio Grande do Norte">
Rio Grande do Norte

Rio Grande do Norte (wym. []) – jeden z 26 stanów Brazylii, położony w Regionie Północno-Wschodnim, na najdalej wysuniętym na wschód krańcu Ameryki Południowej. Od zachodu graniczy ze stanem Ceará, na północy i wschodzie leży Ocean Atlantycki, a od południa stan Paraíba.
Nazwa stanu (dosł. „wielka rzeka północy”) pochodzi od rzeki Potenji, która była początkowo znana pod nazwą Rio Grande.
Największe miasta w stanie Rio Grande do Norte.
Największe miasta w stanu Rio Grande do Norte według liczebności mieszkańców (stan na 2013 rok):

</doc>
<doc id="312743" url="https://pl.wikipedia.org/wiki?curid=312743" title="Orzechy wodne">
Orzechy wodne



</doc>
<doc id="312748" url="https://pl.wikipedia.org/wiki?curid=312748" title="Husejn">
Husejn



</doc>
<doc id="312749" url="https://pl.wikipedia.org/wiki?curid=312749" title="Letohrad">
Letohrad

Letohrad (do roku 1950 "Kyšperk" niem. "Geiersberg") – miasto w Czechach, w kraju pardubickim. Według danych z 31 grudnia 2003 powierzchnia miasta wynosiła 2355 ha, a liczba jego mieszkańców 6195 osób. Miasto leży u podnóża Gór Orlickich, nad Cichą Orlicą.
Wsie: "Červená", "Kunčice" oraz "Orlice" leżą w granicach administracyjnych miasta.
Historia.
Kyšperk.
Pierwsze wzmianki w źródłach pisanych pochodzą z 1308 roku, dotyczą one zamku "Geiersberg". W 1513 roku Kyšperk był wymieniany po raz pierwszy jako miasto. W drugiej połowie XVII wieku właściciel miasta Hynek Jetřich Vitanovský z Vlčkovic przyczynił się znacząco do jego rozwoju: zarządził odbudowę zamku, ufundował barokowy kościół św. Wacława, wybudował szpital miejski. Wielki pożar z 1824 roku strawił 76 domów. W 1874 roku przez Kyšperk poprowadzona została linia kolejowa, co zapoczątkowało rozwój przemysłu tekstylnego i drzewnego.
Wieś Červená.
Przed rokiem 1950 nosiła nazwę "Rotnek". Jest oddzielona od pozostałej części miasta urwiskiem zwanym Hrubý kámen.
Wieś Kunčice.
Pierwsze wzmianki w dokumentach pochodzą z 1292 roku. W 1685 roku został wybudowany ceglany kościół, odbudowany w 1761 roku. Od połowy XIX wieku do 1922 roku istniała tutaj manufaktura produkująca zapałki. Wieś przyłączono do Letohradu w 1950 roku.
Orlice.
Miejsce po raz pierwszy wymieniano w dokumencie z 1361 roku (istniała tutaj mała forteca) pod oryginalną, łacińską nazwą "Pratum". Przed 1406 rokiem pojawiła się nazwa Orlice. Wieś ma stary kościół, który spalono podczas wojen husyckich, a po raz ostatni odbudowano w 1711 roku. Pod koniec XIX wieku powstało tutaj wiele fabryk tekstyliów.
Letohrad dzisiaj.
Po II wojnie światowej podstawowym źródłem zatrudnienia mieszkańców stały się przemysł elektrotechniczny, produkcja materiałów budowlanych oraz rolnictwo. W okresie socjalizmu wzniesiono budynki mieszkalne z wielkiej płyty. Po aksamitnej rewolucji w 1989 roku odnowiono historyczne centrum miasta.
Demografia.
"Źródło: Czeski Urząd Statystyczny"

</doc>
<doc id="312751" url="https://pl.wikipedia.org/wiki?curid=312751" title="Letovice">
Letovice

Letovice (niem. "Lettowitz") − miasto w Czechach, na Morawach, w kraju południowomorawskim. Według danych z 31 grudnia 2003 powierzchnia miasta wynosiła 5 102 ha, a liczba jego mieszkańców 6 799 osób.
Położenie.
Letovice leżą na Morawach, nad rzeką Svitavą.
Demografia.
"Źródło: Czeski Urząd Statystyczny"

</doc>
<doc id="312753" url="https://pl.wikipedia.org/wiki?curid=312753" title="Libáň">
Libáň

Libáň − miasto w Czechach, w kraju hradeckim. Według danych z 31 grudnia 2003 powierzchnia miasta wynosiła 1 968 ha, a liczba jego mieszkańców 1 648 osób.
Demografia.
"Źródło: Czeski Urząd Statystyczny"

</doc>
<doc id="312756" url="https://pl.wikipedia.org/wiki?curid=312756" title="Santa Catarina">
Santa Catarina

Santa Catarina (wym. , pol. "Święta Katarzyna") – jeden z 26 stanów Brazylii, położony w południowej części kraju. Od zachodu graniczy z Argentyną, na wschodzie jest Ocean Atlantycki, od północy stan Paraná, od południa stan Rio Grande do Sul. Największym miastem jest Joinville (515 tys. mieszkańców), stolicę Florianópolis zamieszkuje 421 tys., Blumenau 309 tys. 35% ludności jest pochodzenia niemieckiego, 30% włoskiego, 20-25% portugalskiego, 5% polskiego. Na terenie stanu w 1839 roku istniało państwo Republika Juliana.
Największe miasta w stanie Santa Catarina.
Największe miasta w stanu Santa Catarina według liczebności mieszkańców (stan na 2013 rok):

</doc>
<doc id="312759" url="https://pl.wikipedia.org/wiki?curid=312759" title="Domenico Sanguigni">
Domenico Sanguigni

Domenico Sanguigni (ur. 27 czerwca 1809 w Terracina, zm. 20 listopada 1882 w Rzymie), włoski duchowny katolicki, dyplomata watykański, kardynał.
Życiorys.
Obronił doktorat obojga praw. Po przyjęciu święceń kapłańskich pracował w dyplomacji watykańskiej, m.in. jako audytor w nuncjaturach w Królestwie Neapolu i Portugalii; był również internuncjuszem w Brazylii. W czerwcu 1874 Pius IX mianował go arcybiskupem tytularnym Tarso i nuncjuszem w Portugalii; sakry biskupiej udzielił mu 23 sierpnia 1874 w Rzymie kardynał Alessandro Franchi.
We wrześniu 1879 Leon XIII wyniósł go do godności kardynalskiej, nadając tytuł prezbitera Santa Pudenziana. Sanguigni zmarł trzy lata później i został pochowany na rzymskim cmentarzu Campo Verano.

</doc>
<doc id="312760" url="https://pl.wikipedia.org/wiki?curid=312760" title="Konstantin von Neurath">
Konstantin von Neurath

Konstantin Hermann Karl von Neurath (ur. 2 lutego 1873 w Vaihingen an der Enz, zm. 14 sierpnia 1956 tamże) – niemiecki dyplomata, minister spraw zagranicznych Niemiec w latach 1932-1938 i protektor Czech i Moraw w latach 1939–1941 (tytularnie do 1943), baron.
Młodość.
Neurath urodził się w Vaihingen an der Enz, w Królestwie Wirtembergii, jako najstarszy syn barona Konstantina Sebastiana von Neuratha, szambelana i zaufanego współpracownika króla Wilhelma II Wirtemberskiego. Dziadek Constantin Franz von Neurath, był ministrem spraw zagranicznych, sprawiedliwości i przewodniczącym Tajnej Rady Królestwa Wirtembergii.
Studiował prawo w Tybindze i w Berlinie. Po ukończeniu edukacji w 1892 zatrudnił się w lokalnej kancelarii adwokackiej w swoim rodzinnym mieście. W 1901 przystąpił do służby cywilnej i pracował w Ministerstwie Spraw Zagranicznych w Berlinie. W 1903 został skierowany do ambasady w Londynie w charakterze wicekonsula i począwszy od 1909 pełnił funkcję wysłannika (Legationsrat) w ambasadzie. W 1914 został przeniesiony do ambasady w Konstantynopolu.
30 maja 1901 poślubił w Stuttgarcie Marię Augustę Moser von Filseck. Małżeństwo Neurathów miało dwoje dzieci: syna Konstantina oraz córkę Winfried.
Podczas I wojny światowej von Neurath był oficerem w pułku piechoty do początków 1916, gdy odniósł poważne rany. W grudniu 1914 został odznaczony Krzyżem Żelaznym. Powrócił wtedy do służby dyplomatycznej w Imperium Osmańskim, którą opuścił w końcu 1916. W latach 1917-1918, aż do rewolucji w Niemczech i końca wojny był p.o. premiera rządu Wirtembergii.
Życie polityczne.
W 1919 Neurath powrócił do kariery w dyplomacji. Został oddelegowany do ambasady w Kopenhadze jako minister ds. Danii. W latach 1921-30 był ambasadorem w Rzymie, nie zrobił jednak na nim wrażenia włoski faszyzm. Paul von Hindenburg rozważał przydzielenie mu urzędu w świeżo sformowanym rządzie w 1929. W 1930 został szefem ambasady niemieckiej w Londynie. W czerwcu 1932 Neurath został ściągnięty do Niemiec i uczyniony ministrem spraw zagranicznych w rządzie Franza von Papena. Utrzymał to stanowisko za kadencji Kurta von Schleichera a następnie Adolfa Hitlera. W początkowym okresie rządów Hitlera Neurath z respektem odnosił się do jego polityki zagranicznej nastawionej na ekspansję Niemiec.
Von Neurath był zaangażowany w wycofanie się Niemiec z Ligi Narodów w 1933, w negocjacje dotyczące anglo-niemieckiego porozumienia dot. floty wojennej (1935) i remilitaryzację Nadrenii. Neurath wstąpił do NSDAP w 1937, a we wrześniu tego samego roku otrzymał stopień Obergruppenführera w SS.
4 lutego 1938 został wydalony z Ministerstwa Spraw Zagranicznych. Uważał, że rola jego urzędu była zmarginalizowana i nie przystawała do agresywnych planów wojennych Hitlera, które w szczegółach zostały skumulowane w Memorandum Hossbacha z 5 listopada 1937. Neuratha zastąpił na urzędzie Joachim von Ribbentrop, jednak sam Neurath pozostał w rządzie jako minister bez teki.
18 marca 1939 Neurath otrzymał stanowisko protektora Rzeszy ("Reichsprotektor") Czech i Moraw. Służył jako osobisty przedstawiciel Hitlera w Protektoracie. Wprowadził niemieckie prawo kontrolujące prasę oraz zakazał działalności partii politycznych i związków zawodowych. Wprowadził także ostre rygory wobec studentów protestujących w październiku i listopadzie 1939. Niezależnie od tego, jak bardzo drakońskie były ustawy wprowadzone przez Neuratha, Hitler uważał, że jego rządy w Protektoracie były zbyt łagodne. Dlatego we wrześniu 1941 odciążył go z części obowiązków, powierzając je Reinhardowi Heydrichowi. Neurath próbował zrezygnować w 1941, ale jego wniosek nie został zaakceptowany aż do 25 sierpnia 1943 (urząd protektora objął były minister spraw wewnętrznych Rzeszy Wilhelm Frick).
Proces i więzienie.
Proces Neuratha odbył się w Norymberdze w 1946 roku. Alianci oskarżyli go o spiskowanie w celu popełnienia zbrodni przeciwko pokojowi, planowanie i inicjowanie agresji wojennej, zbrodnie wojenne oraz zbrodnie przeciwko ludzkości. Został uznany za winnego wszystkich czterech zarzutów i skazany na piętnaście lat więzienia. Do 1954 roku był zamknięty w więzieniu jako przestępca wojenny, później zwolniono go ze względu na zły stan zdrowia (cierpiał na ataki serca).

</doc>
<doc id="312763" url="https://pl.wikipedia.org/wiki?curid=312763" title="Lipník nad Bečvou">
Lipník nad Bečvou

Lipník nad Bečvou (niem. "Leipnik an der Betschwa") − miasto w Czechach, na Morawach, w kraju ołomunieckim. Według danych z 31 grudnia 2003 powierzchnia miasta wynosiła 3 058 ha, a liczba jego mieszkańców 8 416 osób. W mieście znajduje się stacja kolejowa Lipník nad Bečvou. W pobliżu miasta, w miejscowości Týn nad Bečvou, znajdują się ruiny zamku Helfštýn.
Demografia.
"Źródło: Czeski Urząd Statystyczny"

</doc>
<doc id="312764" url="https://pl.wikipedia.org/wiki?curid=312764" title="Lišov">
Lišov

Lišov (niem. "Lischau") − miasto w Czechach, w kraju południowoczeskim. Według danych z 31 grudnia 2007 powierzchnia miasta wynosiła 9 355 ha, a liczba jego mieszkańców 4 089 osób.
Demografia.
"Źródło: Czeski Urząd Statystyczny"

</doc>
<doc id="312768" url="https://pl.wikipedia.org/wiki?curid=312768" title="Paraíba">
Paraíba

Paraíba (wym. []) – jeden z 26 stanów Brazylii (oraz Dystrykt Federalny), położony w Regionie Północno-Wschodnim, na najdalej wysuniętym na wschód krańcu Ameryki Południowej. Od zachodu graniczy ze stanem Ceará, od północy ze stanem Rio Grande do Norte, na wschodzie jest Ocean Atlantycki, a od południa stan Pernambuco.
Największe miasta w stanie Paraíba.
Największe miasta w stanu Paraíba według liczebności mieszkańców (stan na 2013 rok):

</doc>
<doc id="312769" url="https://pl.wikipedia.org/wiki?curid=312769" title="Paraiba">
Paraiba



</doc>
<doc id="312771" url="https://pl.wikipedia.org/wiki?curid=312771" title="Litomyšl">
Litomyšl

Litomyšl, forma spolszczona Litomyśl () – miasto w Czechach, w kraju pardubickim. Według danych z 31 grudnia 2003 liczba jego mieszkańców wynosiła 10 146 osób.
Historia.
Historia Litomyšli sięga roku 981, kiedy na drodze łączącej Czechy z Morawami wybudowano zamek graniczny. W roku 1098 przy zamku ulokowano klasztor benedyktynów, fundacji księcia Brzetysława II, przejęty później przez premonstratensów sprowadzonych w 1145 roku przez ołomunieckiego biskupa Jindřicha Zdíka i króla Władysława II (klasztor premonstratensów obecnie nie istnieje, a na jego miejscu stoi renesansowy pałac). W roku 1259 miejscowość otrzymuje prawa miejskie, a w 1344 powstaje tutaj biskupstwo. Lata świetności miasta przypadają na wiek XVI. W wiekach późniejszych, na skutek pożarów i powodzi, miasto podupada. W Litomyšli pracował jako nauczyciel pisarz Alois Jirásek, który osadził w tym mieście akcję między innymi powieści "Filosofská historie".
Osiedla (części miasta) oraz dane demograficzne.
Litomyšl-miasto, Kornice, Lány, Nedošín, Nová Ves u Litomyšle, Pazucha, Pohodlí, Suchá, Zahájí, Záhradí

</doc>
<doc id="312773" url="https://pl.wikipedia.org/wiki?curid=312773" title="Władysław Łoziński">
Władysław Łoziński

Władysław Łoziński z Łoziny herbu Lubicz, ps. „Wojtek ze Smolnicy”, „Władysław Lubicz” (ur. 29 maja 1843 w Oparach, zm. 20 maja 1913 we Lwowie) – polski powieściopisarz, historyk i encyklopedysta, badacz przeszłości kultury polskiej, sekretarz Ossolineum, Prezes Rady Wykonawczej Macierzy Polskiej, kolekcjoner dzieł sztuki, członek Towarzystwa Historycznego we Lwowie. Członek Izby Panów austriackiej Rady Państwa.
Życiorys.
Był synem Waleriana (poczmistrza) i Julii z Lewickich. Władysław Łoziński był bratem pisarza, zmarłego młodo w wyniku ran odniesionych w pojedynku – Walerego, prawnika Bronisława a także kuzynem historyka Karola Szajnochy i geologa Władysława Szajnochy. Miał dwie siostry, był żonaty z Jadwigą, z domu Starorypińska, po pierwszym mężu Liskowa (1844–1918).
Studiował na Wydziale Filozofii Uniwersytetu Lwowskiego. Był redaktorem wielu lwowskich i galicyjskich gazet i czasopism literackich ("Dziennik Literacki", "Przegląd Powszechny", "Gwiazdka Cieszyńska"), przede wszystkim jednak "Gazety Lwowskiej" (po Adolfie Rudyńskim redaktor naczelny w latach 1873–1883), którą zreformował i rozbudował. Był pierwszym sekretarzem naukowym Fundacji im. Ossolińskich, wiceprezesem Towarzystwa Historycznego, prezesem Towarzystwa Przyjaciół Sztuk Pięknych, członkiem Akademii Umiejętności (od 1891) i Towarzystwa Ludoznawczego we Lwowie. Był posłem do Rady Państwa, następnie członkiem Izby Panów Rady. Pełnił mandat posła V kadencji Sejmu Krajowego Galicji, wybrany z IV kurii okręgu Turka-Borynia. 
Został wyróżniony tytułem doktora honoris causa Uniwersytetu Lwowskiego. W 1885 otrzymał honorowe obywatelstwo miasta Turka. W 1906 roku otrzymał honorowe obywatelstwo miasta Lwowa oraz Medal miasta Lwowa. 
Został pochowany na Cmentarzu Łyczakowskim we Lwowie.
Jego prace z zakresu historii miały duży wpływ na polskie środowisko naukowe. Do korzystania z dzieł Władysława Łozińskiego w pracy nad "Encyklopedią staropolską" (1937–1939) przyznał się np. Aleksander Brückner.
Kolekcja.
W 1914 r. miasto umieściło Lwowską Galerię Obrazów (przemianowaną w 1998 r. na Lwowską Galerię Sztuki) w pałacu przy Ossolińskich 3, zakupionym wcześniej od Łozińskiego. Po wysiedleniu Polaków ze Lwowa po II wojnie światowej i utracie przez Polskę południowo-wschodnich ziem wraz ze Lwowem na rzecz Ukraińskiej SRR zarówno cenna kolekcja Łozińskiego, jak i inne eksponaty z muzeów Lwowa, w tym z Lwowskiej Galerii Obrazów, pozostały we Lwowie. 
Ekranizacje.
W latach 80. XX wieku reżyser i scenarzysta Paweł Komorowski zekranizował powieść Władysława Łozińskiego "Oko proroka":

</doc>
<doc id="312774" url="https://pl.wikipedia.org/wiki?curid=312774" title="Syn Godzilli">
Syn Godzilli

 – japoński film typu kaijū z 1967 roku w reżyserii Juna Fukudy. Ósmy film z serii o Godzilli.
Fabuła.
Na odludnej wyspie Sollgel mieszczącej się na Pacyfiku, zespół naukowców pod przewodnictwem profesora Kusumiego próbuje dokonać eksperymentu zmieniającego pogodę. Akcję sponsoruje ONZ licząc, że sukces eksperymentu przyczyni się do upraw jedzenia na niesprzyjającym klimacie i tym samym rozwiąże problem głodu na świecie.
Pewnego dnia na wyspę trafia spadochroniarz. Intruz przedstawia się jako dziennikarz śledczy Gorō Maki, który planował zrobić reportaż na temat eksperymentu. Naukowcy są wzburzeni, jako że eksperyment jest ściśle tajny, ale pozwalają Makiemu zostać na wyspie pod warunkiem, że pomoże gotować, sprzątać i działać jako fotograf zespołu. Nocą stację badawczą nawiedzają 2-metrowe modliszki grasujące się w dżungli. W miarę upływu dni Gorō dostrzega piękną dzikuskę pływającą w jeziorku, kiedy próbuje ją sfotografować, ta szybko zanurza się pod wodą i znika. Naukowcy nie wierzą w jego rewelacje.
Następnego dnia testuje się urządzenie do kontroli pogody celem obniżenia temperatury. Jednak dzieje się na odwrót i powoduje eksplozję balona z radioaktywną kapsułą. Temperatura wzrasta do 70 stopni i zaczyna się burza. Powoduje to, że jeden z naukowców, Furukawa nie mogąc znieść pobytu na wyspie doświadcza załamania nerwowego. Gdy pogoda uspokaja się prof. Kusumi i Gorō idą na rozpoznanie terenu, widzą gigantyczne modliszki nazwane przez Gorō Kamacuras. Są to 2-metrowe modliszki, które urosły z powodu promieniowania i upału.
Wkrótce Kamacuras wydobywają gigantyczne jajo, z którego wykluwa się gadziątko. Wkrótce na wyspę przybywa Godzilla, który zdaje się być rodzicem gadziątka i zabija dwa Kamacuras, pozwalają uciec ostatniemu. Tajemnicza dzikuska zaprzyjaźnia się z synem Godzilli. W końcu Gorō wpada na jej trop i znajduje ja w jaskini. Dziewczyna nazywa się Saeko Matsumiya, która była córką zmarłego 7 lat temu Tadashiego Matsumiyi, archeologa który ukrywał się na wyspie Solgell po porażce Japonii podczas II wojny światowej. Saeko zaznajamia się z naukowcami, którzy przeprowadzają do jej jaskini po tym jak obóz badawczy uległ zniszczeniu podczas pochodu Godzilli.
Rezydentów jaskini ogarnia gorączka, którą wyleczyć może ciepła woda z dolinie Kumongi nazwanej od żyjącego tam gigantycznego pająka. Udający się tam Gorō i Saeko obserwują Godzillę ze swym potomkiem. Potwór jest dość surowym, a nawet wyrodnym rodzicem. Następnego dnia Saeko w poszukiwaniu ziół natrafia się na Kamacuras. Ucieka przed owadem, dopóki do akcji nie włącza się mały Godzilla. Jednak ten przypadkowo wybudza Kumongę. Saeko i Gorō uciekają przed Kumongą do jaskini, gdzie radiooperator Fujisaki kontaktuje się z ONZ, by przysłało podwodną łódź ratunkową. Wszyscy czując, że mogą nie przeżyć do tego czasu, postanawiają ponowić eksperyment w celu zamrożenia potworów.
Kumonga próbuje pożreć wszystkich przebywających w jaskini. Syn Godzilli próbuje pomóc Saeko, lecz wpada w sieć Kumongi. Pająk po zabiciu jadem Kamacuras chce zrobić to samo z malcem. Godzilla zbudzony wołaniem o pomoc potomka rusza mu na ratunek. Eksperyment naukowy okazuje się sukcesem i spada śnieg. Widząc walkę Godzilli z Kumongą, naukowcy, Gorō i Saeko widzą okazję do ucieczki na pontonie. Godzilla i jego syn zabijają Kumongę. Godzilla chce opuścić wyspę, jednak widzi, że jego dziecko przewraca się w śniegu decyduje się, by razem zapaść w stan hibernacji. Rezydenci wyspy Solgell zaś zostają ocaleni przez ONZ-owską łódź podwodną.
Produkcja.
Scenariusz.
Film powstał w odpowiedzi na rosnącą konkurencję ze strony innych japońskich wytwórni tworzących filmy kaijū. Tomoyuki Tanaka wpadł na pomysł, by Godzilla miał dziecko i zlecił scenarzystce Kazue Kibie wokół tego napisać skrypt.
Prototypem "Syna Godzilla" był projekt . Akcja miała się dziać na Wyspach Japońskich, a Godzilla i jego niewiele mniejszy potomek, niebieskoskóry Godzilla Junior wspólnie mieli siać zniszczenie. W przeciwieństwie do późniejszych łagodnych wersji syna Godzilii, Godzilla Junior miał stanowić zagrożenie jak jego ojciec. Urządzenie do kontroli pogody, pojawiające się w gotowym filmie, miało za zadanie zatrzymać Godzillę.
W dalszej fazie scenariuszowej, zdecydowano by syn Godzilli był łagodniejszy i nabrał kształtów ludzkiego dziecka. Grupą docelową miały być młode pary, które w tamtym czasie były znaczącą grupą odbiorców w japońskich kinach, a wedle Tanaki dziewczynom spodobałby się uroczy dziecięcy potwór.
Casting.
Fukuda zdecydował się zatrudnić Tadao Takashimę, na przekór jego karierze aktora komediowego, w roli poważnego profesora Kusumiego. 37-letni Takashima został ucharakteryzowany na znacznie starszego niż w rzeczywistości. W roli Saeko zagrała początkująca aktorka Bibari Maeda, dla której była to czwarta rola filmowa. W rolach drugoplanowych wystąpili etatowi aktorzy filmów kaijū, m.in. Akihiko Hirata, Yoshio Tsuchiya, Kenji Sahara.
Jest to pierwszy film, w którym Godzillę grał ktoś inny niż Haruo Nakajima. Kostium został stworzony jako większy w stosunku poprzednich filmów, jako że Godzilla miał być wyższy od swego syna i był niepraktyczny dla Nakajimy i ograniczył się do zagrania dwóch scen wodnych. W rolę Godzilli wcielił się wyższy od niego japoński baseballista Seiji Ōnaka:
Rolę syna Godzilli otrzymał karłowaty zapaśnik i kaskader „Little Man” Machan ze względu na akrobatyczne umiejętności, niezbędne przy pracy w kostiumie z grubej powłoki.
Realizacja.
Przy "Synu Godzilli" uczestniczyła ta sama ekipa tworząca "Ebirah – potwór z głębin", jako że dotychczasowa ekipa tworząca filmy z Godzillą (Ishirō Honda, Eiji Tsuburaya i Akira Ifukube) została zatrudniona do pracy przy bardziej priorytetowej "Ucieczce King Konga". I tak jak "Ebirah – potwór z głębin" film miał obniżony budżet i z tego powodu umiejscowiony na wyspie.
Zdjęcia kręcono na Terytorium Guamu.
Efekty specjalne.
Był to pierwszy film, w którym Sadamasa Arikawa został oficjalnie wymieniony jako reżyser efektów specjalnych, chociaż otrzymał nadzór od Tsuburayi, kiedy ten był dostępny.
Kostium Godzilli miał nadać bardziej mu „ojcowski” wygląd. Twarz jego syna była oparta na tej Chibity z mangi "Osomatsu-kun". Za projekt Kumongi odpowiedzialny był Yasuyuki Inoue. Kostiumy Godzilli i jego syna oraz marionetkę Kumongi wykonali Teizō Toshimitsu i Yasuei Yagi, a marionetki Kamacuras wykonał Nobuyuki Yasumaru. Dodatkowo wykonano 60-centymetrowy model przedstawiający nowonarodzonego syna Godzilli.
Marionetki Kamacurasów zostały zbudowane z twardej gąbki i materiału typowego dla mat do kąpieli. W sumie wykonano dziewięć rekwizytów Kamacurasów: trzy duże, trzy średnie i trzy małe, w celu zapewnienia bardziej zróżnicowanej perspektywy potworów w różnych ujęciach. Dwa średnie i małe rekwizyty Kamacuras zostały faktycznie spalone podczas kręcenia, aby zobrazować dwa Kamacurasy spalane przez atomowy oddech Godzilli. W oczach rekwizytów Kamacurasów zainstalowano elektroniczne światła, które pozwoliły im świecić podczas nocnych scen. Pełnowymiarowe modele nóg Kamacurasów i Kumongi zostały skonstruowany na potrzeby scen potworów atakujących ludzkie postacie.
Oryginalna marionetka Kumongi mierzyła ok. 5 metrów. Prawie 20 osób było potrzebnych do obsługi strun fortepianowych sterujących marionetkami z belki nad planem filmowym, gdzie byli wystawieni na intensywne ciepło lamp studyjnych, które podobno powodowało, że ich pot spływał na plan jak deszcz. Wymagało to zaangażowania praktycznie całej ekipy filmowej w prace związane z kablami, z wyjątkiem reżyserów i aktorów. Aby nakręcić kulminacyjną bitwę potworów w filmie, potrzeba było dwóch dni, a reżyser efektów specjalnych Arikawa zauważył, że twórcy filmu bardzo zmagali się z okablowaniem dla Kumonga i napotkali wiele trudności. Jednak Arikawa był pod wrażeniem końcowego efektu na filmie i był zadowolony z dobrej oceny marionetek stawonogów wśród widowni. Podobnie jak jedwab larwy Mothry, sieć Kumongi została stworzona przy użyciu gumy rozpuszczonej w rozcieńczalniku i rozpylonej przez mechanizm w ustach rekwizytu.
Do scen wodnych wykorzystano kostium Godzilli z "Inwazji potworów" i "Ebiraha – potwora z głębin". Grający w nich Nakajima był zanurzony w basenie, wisząc na uchwycie szynowego wózka fotograficznego, który był przymocowany przy pomocy drutu do ciężarówki z napędem na cztery koła. Jego prędkość i przyczepność zapewniały potężne fale, gdy Nakajima był ciągnięty. Ponieważ nie słyszał sygnału, lina zawiązana wokół jego nogi była ciągnięta, aby ostrzec go, gdy kamera zacznie kręcić. Było to trudne ryzykowne, gdyż ustnik służący do oddychania miał tendencję do wyślizgiwania się i mogło zakończyć się potencjalną śmiercią aktora. W połowie produkcji Seiji Ōnaka połamał sobie palce u rąk, więc Eiji Tsuburaya zatrudnił Hiroshiego Sekitę, który, także wyższy od Nakajimy, zagrał Godzillę w większości scen.
Machan miał trudności z poruszaniem się w kostiumie ze względu na kształt ciała. To spowodowało, że aktor chodził chwiejnym krokiem i nie był w stanie samodzielnie wstać, gdy przewracał się w kostiumie. Sadamasa Arikawa był jednak zadowolony z tego efektu, uważając że występ Machana doskonale uosabia małe dziecko. Początkowo Arikawa chciał, aby atomowy oddech syna Godzilli zakrzywiał się pionowo w powietrzu jak shuriken, ale Eiji Tsuburaya poradził mu, aby zamiast tego potwór wypuszczał pierścienie dymu. Animacja efektów syna Godzilli strzelającego inspirowanym shurikenem promieniem ciepła w Kamacurasa została ukończona, ale ostatecznie nie była używana.
Na tym etapie produkcji syn Godzilli nie został jeszcze nazwany, a także w samym filmie jego imię nie pojawiło się ani razu. W trakcie kampanii reklamowej urządziło konkurs na nadanie imienia potwora. Z 8211 aplikacji najczęściej pojawiało się "Minira" (ang. "Minya" lub "Minilla") i to imię zostało nadane synowi Godzilli podczas oficjalnej ceremonii nadania imienia na planie filmu.
Ekipa od efektów specjalnych miała problemy z ostatnią sekwencją. Arikawa wspominał, że na początku użyto styropianu jako śniegu, ale przyklejał się do kostiumów potworów i źle to wyglądało. Wobec zaczęto eksperymentować z innymi materiałami: „Wosk parafinowy można roztopić w wysokiej temperaturze, a rozgrzany bardzo szybko zniknie. Jak założysz go na gumowy kostium, najpierw będzie biały, a potem spłynie jak woda. (...) W każdym razie spróbowaliśmy go raz, ale ponieważ nie było wystarczającego budżetu, a materiały były drogie, użyliśmy go tylko na górne partie potworów”. Sekwencja ta była także ostatnią nakręconą przez Arikawę w obawie o utratę czasu przez czyszczenie kostiumów. Oryginalne zakończenie, gdzie Godzilla zostawia Minyę na zamrożonej wyspie Sollgel i przed udaniem się na brzeg zawraca, zostało wycięte w montażu, by uczynić Godzillę bardziej sympatycznym oraz przyspieszyć tempo.
Muzyka.
Tak jak w poprzednim filmie z Godzillą kompozytorem był Masaru Satō: „Moim celem było sprawienie, by Godzilla i jego syn byli jak ludzie i okazywali sobie wzajemne uczucie. Próbowałem wymyślić coś nieoczekiwanego dla publiczności. Godzilla nie może grać aktorsko, prawda? Dlatego musiałem wyrazić jego uczucia poprzez muzykę. To było trochę przesadzone, ale trzeba było wyrazić ich uczucia… Zawsze traktowałem Godzillę i syna jak przyjaciół.”
Postprodukcja.
Tōhō zleciło na rynek międzynarodowy anglojęzyczną wersję "Syna Godzilli" wykonaną przez studio Frontier Enterprises z Tokio. W anglojęzycznej wersji językowej przeznaczonej na rynek międzynarodowy Saeko, Kamacuras i Kumonga nazywają się Riko, Gimantis i Spiega. Zmiana imienia Saeko najprawdopodobniej wynikała z tego, że Saeko brzmi podobnie do "psycho" (ang. "psychol").
Odbiór filmu.
Premiera.
Premiera kinowa odbyła się 16 grudnia 1967 roku w podwójnym pokazie "Kimi ni Shiawase o-senchimentaru bōi". Film wznowiono w 1973 roku w ramach bloku filmowego dla dzieci "Toho Champion Festival".
Był to drugi film z Godzillą, który nie otrzymał kinowej premiery w Stanach Zjednoczonych i został wydany bezpośrednio w telewizji w 1969 roku. Dystrybutorem był Waltera Reade Organization oraz na niektórych rynkach American International Pictures. Film w tej wersji został skrócony do 84 minut, usunąwszy prolog, i otrzymał dubbing w reżyserii Petera Fernandeza, pomimo istnienia anglojęzycznej wersji zleconej przez Tōhō na rynek międzynarodowy.
Polska premiera odbyła się w czerwcu 1974 roku.
Wyniki finansowe.
Film zarobił 260 mln jenów przy sprzedanych 2,48 mln biletach. Film wznowiono w japońskich kinach w 1973 roku w ramach bloku filmowego dla dzieci "Toho Champion Festival", dodatkowo sprzedając 610 tys. biletów. Film okazał się porażką finansową. Był wówczas najmniej zarabiającym filmem z udziałem Godzilli i kolejnym, któremu nie udało mu się dostać premiery kinowej w Stanach Zjednoczonych.
Odbiór krytyczny.
"Syn Godzilli" wzbudził kontrowersje, ponieważ Godzilla – zdaniem niektórych – nazbyt się uczłowieczył. Nawet Ishirō Honda, twórca Godzilli i reżyser poprzednich filmów, stwierdził, że trudno byłoby mu ten film wyreżyserować. Także Henry G. Saperstein, amerykański dystrybutor filmów Tōhō i koproducent niektórych z nich, uważał pomysł potomka Godzilla za chybiony i nie pasujący do postaci. Różnie też został odebrany Minya. Jedni uważali go za maskotkę, a inni za jeden z najmniej udanych wytworów wytwórni Tōhō. Wśród niektórych fanów jest uznawany za jeden z najgorszych potworów z filmów z Godzillą. Film ten był uznany za początek obniżającej się jakości serii o Godzilli, co przyczyniło się do zszargania jej reputacji. Film rozpoczął też spekulacje nt. jakiej płci faktycznie może być Godzilla.
Wedle wspomnień polskiej pisarki Aleksandry Ziółkowskiej-Boehm, film się spodobał polskiemu dziennikarzowi Melchiorowi Wańkowiczowi: „Dziewiątego sierpnia, w dzień urodzin Tomusia, wybraliśmy się wszyscy na "Syna Godzilli". Bałam się, że [Melchior] będzie poirytowany tego typu filmem. I znów spotkała mnie niespodzianka, obserwowałam, z jakim zainteresowaniem ogląda obraz. Powiedział potem, że tego gatunku nigdy nie widział, ale że zachwyciła go technika wykonania”.
Kostium Godzilli z tego filmu jest uznany za jeden z najgorszych, jeśli nie najgorszy w historii. O ile kostiumy jego i Minyi były krytykowane, tak wykonanie Kumongi i Kamacurasów było oceniane dobrze.
Dziedzictwo.
"Syn Godzilli" był odpowiedzialny za stworzenie konceptu potomka Godzilli, który stał się kolejnym motywem w serii. W związku z tym Godzilla jest niekiedy żartobliwie przytaczany jako przykład wyrodnego rodzica.
Prawdopodobnie na Minyi był wzorowany Godzooky z animowanej wersji "Godzilli" z lat 1978–1979, produkcji Hanna-Barbera, ukazany jako siostrzeniec Godzilli. Producent animacji, Joseph Barbera stworzył go w wyniku nacisków NBC złagodzenie treści: „Wymyśliłem więc postać Godzooky’ego, który był jak jego [Godzilli] syn. Program miał rodzaj relacji ojciec-syn, co robiliśmy wcześniej w programach takich jak "Augie Piesek i pies Tata" i "Jonny Quest".” Serial też prawdopodobnie inspirował się Kamacuras i Kumongą przy tworzeniu odcinka pt. "Valley of the Giants", gdzie występowały gigantyczne stawonogi, które tak jak w "Synu Godzilli" osiągały gigantyczny rozmiar poprzez radioaktywną pogodę, zaś głównym antagonistą była gigantyczna czarna wdowa.
Potomek Godzilli pojawił się ponownie w drugiej serii filmowej z Godzillą zwanej Heisei, w postaci Godzilli Juniora, który został cieplej przyjęty przez fandom.
W następnej amerykańskiej wersji Godzilli z 1998 roku pojawia się potomstwo Godzilli spłodzone aseksualnie. Miały wystąpić w niezrealizowanej kontynuacji filmu z 1998 roku, w której stado „nastoletnich Godzill” wychowywane są przez następnego Godzillę w australijskim buszu. W powstałym w zastępstwie serialu animowanym "Godzilla" ocalałe młode z ostatniego filmu dorosło i stało się głównym bohaterem. W odcinka pt. "Web Site" pojawiły się zmutowane pająki, dla których Kumonga był jedną z inspiracji.
Minya, Kumonga i Kamacuras pojawili się w filmie "" z 2004 roku świętującym 50-lecie Godzilli.
W 2020 roku został odkryty w Iranie nowy gatunek pająka z rodziny rozsnuwaczowatych nazwany "Scytodes kumonga" od Kumongi z powodu podobieństwa ataku jedwabistą cieczą zastygającą w kontakcie z ofiarą.

</doc>
<doc id="312775" url="https://pl.wikipedia.org/wiki?curid=312775" title="Lekcja kontrolna">
Lekcja kontrolna

Lekcja kontrolna – jeden z typów lekcji, który posiada swój cel dydaktyczny, którym jest kontrola stopnia przyswojenia przez uczniów danej partii materiału. Odbywa się ona w formie pisemnych kartkówek, sprawdzianów, lub zaliczeń ustnych i jest podstawą klasyfikacji oceny wiedzy ucznia. Przebiega zazwyczaj dwuetapowo:
Lekcję kontrolną stosuje się na wszystkich szczeblach nauczania we wszystkich typach szkół.

</doc>
<doc id="312776" url="https://pl.wikipedia.org/wiki?curid=312776" title="Wacław Nałkowski">
Wacław Nałkowski

Wacław Piotr Nałkowski, ps. „Przewłocki”, „Nerwowy” (ur. 19 listopada 1851 w Nowodworze (dawny powiat garwoliński), zm. 29 stycznia 1911 w Warszawie) – polski geograf, pedagog, publicysta i działacz społeczny. Twórca teorii nieokreśloności terytorium Polski. Ojciec Zofii Nałkowskiej i Hanny Nałkowskiej.
Życiorys.
Był jedynym dzieckiem Michała Dionizego Jana Nałkowskiego i Celiny z Rudnickich. Dzieciństwo spędził na Lubelszczyźnie w folwarkach, które dzierżawili jego rodzice. W 1871 roku Nałkowscy przeprowadzili się do Lublina, gdzie ojciec Wacława otrzymał posadę urzędnika, a jego syn rozpoczął naukę w lubelskim gimnazjum. Gdy był w drugiej klasie, zmuszony ciężką sytuacją materialną rodziny, udzielał korepetycji młodszym kolegom, zarabiając w ten sposób więcej niż ojciec. Pomimo to rodzina żyła w nędzy, co przyczyniło się do tego, że młody Wacław często podupadał na zdrowiu. Mimo to każdą klasę gimnazjum kończył z nagrodą. Już wtedy wykazywał zainteresowanie geografią i matematyką. 18 czerwca 1871 ukończył gimnazjum ze złotym medalem.
Nauka.
W 1871 rozpoczął studia na Wydziale Filozoficznym Uniwersytetu Jagiellońskiego. Tydzień po jego wyjeździe na studia zmarła nagle jego matka, a dwa miesiące po niej ojciec. Z powodu braku funduszy na podróż, Nałkowski nie był obecny na pogrzebach rodziców. Pogrążony w rozpaczy ratował się, rzucając się w wir pracy, jednak warunki, w jakich egzystował, graniczyły z nędzą (często głodował i marzł w nieogrzewanym pokoju), co ponownie przyczyniło się do osłabienia jego zdrowia. Przerwał studia w Krakowie i po rocznym studiowaniu w Instytucie Inżynierii Komunikacji w Petersburgu wrócił by podjąć je na nowo.
W 1875 roku opracował podręcznik geografii fizycznej, który jednak nie został wydany z powodu bankructwa wydawnictwa.
W 1880 przeniósł się do Warszawy, a w 1882 otrzymał dokumenty uprawniające go do prywatnego nauczania geografii w zaborze rosyjskim. Od tego czasu aż do śmierci zarabiał jako nauczyciel geografii.
W 1885 uzyskał roczne stypendium Kasy im. Mianowskiego, co pozwoliło mu rozpocząć pisanie pracy doktorskiej na Uniwersytecie w Lipsku. Z powodu kłopotów finansowych Nałkowski nie ukończył tych studiów. Po powrocie do Warszawy kontynuował nauczanie geografii na pensjach żeńskich, na kursach i kompletach, a także na tajnym Uniwersytecie Latającym a od 1905 w Towarzystwie Kursów Naukowych.
W 1903 roku Nałkowski odbył swą jedyną zagraniczną podróż naukową do Austrii, Szwajcarii, Francji i Włoch w celu zaznajomienia się z lodowcami, wulkanami i zjawiskami krasowymi. Z powodu trudnej sytuacji finansowej nie mógł pozwolić sobie na podróżowanie.
Jako entuzjasta geografii, Nałkowski podkreślał konieczność powstania Polskiego Towarzystwa Geograficznego.
Pisarz, publicysta.
Lata 80. XIX wieku to dla Nałkowskiego również czas pisania wielu prac z zakresu geografii. Szereg pozycji napisanych przez niego było rzetelnym wkładem do literatury tematu i często przez dziesięciolecia służyły jako podręczniki ("Gieografja Fizyczna"). Z kolei w latach 90. XIX wieku pod wspólną redakcją Wacława Nałkowskiego i Andrzeja Świętochowskiego powstał największy do dziś polski atlas ("Wielki atlas geograficzny").
Wacław Nałkowski pisał także artykuły, recenzje i polemiki drukowane między innymi w „Głosie”, „Ateneum”, „Przeglądzie Pedagogicznym”, „Prawdzie”, „Niwie”. Podejmował tematykę współczesnych sporów ideologicznych takich jak prawa kobiet, darwinizm, klerykalizm, postęp-wstecznictwo, proletariat i reakcja społeczna.
Na łamach „Kurjera Warszawskiego” i „Głosu” odbywała się jego polemika z Sienkiewiczem, bowiem Nałkowski odnosił się krytycznie do ideologii przedstawionej w "Rodzinie Połanieckich".
Nałkowski opracował łącznie ponad 450 pozycji naukowych i publicystycznych.
Był członkiem Zarządu utworzonego w 1906 roku w Królestwie Kongresowym Towarzystwa Kultury Polskiej.
Życie prywatne i śmierć.
W 1881 roku poślubił Annę Šafránek, z którą miał trzy córki: Celinę (zmarła w niemowlęctwie), Zofię i Hannę. Nałkowscy mieszkali w Warszawie, natomiast w 1895 roku kupili na raty kawałek nieurodzajnej ziemi w Wołominie, na której postawili drewniany dom. Służył on jako ich letnia siedziba. Obecnie znajduje się tam muzeum poświęcone Wacławowi i Zofii Nałkowskim.
Wacław Nałkowski zmarł nagle na udar mózgu w 1911 roku. Jego pogrzeb stał się manifestacją całej postępowej Warszawy.
Spoczywa na cmentarzu Powązkowskim w Warszawie (kw. 219-II-1). Autorką rzeźby "Bojownik" (1926) na pomniku Nałkowskiego jest jego córka, Hanna Nałkowska. Rzeźba nawiązuje do poematu Nałkowskiego pod tytułem "Bojownik". Pomnik ten odsłonięto w 15. rocznicę śmierci geografa, staraniem Polskiego Towarzystwa Geograficznego.
Upamiętnienie.
Córka Zofia Nałkowska poświęciła mu zbiór wspomnień "Mój ojciec".
W Lublinie (w dzielnicy Wrotków) upamiętniono jego nazwisko w nazwie spółdzielni mieszkaniowej (Spółdzielnia Mieszkaniowa im. Wacława i Zofii i Nałkowskich), w nazwie osiedla mieszkaniowego (Osiedle Nałkowskich) oraz jednej z ulic (ul. Nałkowskich).
W Wołominie – pod adresem ul. Wacława Nałkowskiego 17 – znajduje się Muzeum im. Zofii i Wacława Nałkowskich.
W Wołominie – pod adresem ul. M. Sasina 33 – znajduje się I Liceum Ogólnokształcące im. Wacława Nałkowskiego
W Nowodworze, w miejscu, gdzie znajdował się rodzinny dom Nałkowskich, znajduje się pamiątkowy pomnik. Zespół szkół ogólnokształcących w Nowodworze nosi imię Wacława Nałkowskiego.

</doc>
<doc id="312778" url="https://pl.wikipedia.org/wiki?curid=312778" title="Litovel">
Litovel

Litovel (niem. "Littau") – miasto w Czechach, w kraju ołomunieckim. Według danych na koniec 2016 powierzchnia miasta wynosiła 4 639 ha, a liczba jego mieszkańców 9901 osób. W miejscowości znajduje się browar.
Położone jest nad rzeką Morawą, pośrodku Obszaru Chronionego Krajobrazu Litovelské Pomoraví, który swą nazwę zawdzięcza temu miastu.
Pierwsza wzmianka o kraju pochodzi z roku 1297. Zniszczone podczas wojny trzydziestoletniej. 
Demografia.
"Źródło: Czeski Urząd Statystyczny"

</doc>
<doc id="312780" url="https://pl.wikipedia.org/wiki?curid=312780" title="Antoni Sygietyński">
Antoni Sygietyński

Antoni Sygietyński, ps. „Gosławiec” (ur. 5 marca 1850, zm. 14 czerwca 1923) – ceniony w swoim czasie krytyk literacki, muzyczny i teatralny, naturalistyczny powieściopisarz, zwolennik realizmu w malarstwie i naturalizmu w prozie, pianista, pedagog.
Życiorys.
Jego najstarszy brat Karol zginął w powstaniu styczniowym, a majątek rodzinny uległ konfiskacie. Dorastał w Warszawie. Przyjaźnił się z Aleksandrem Gierymskim. W 1869 roku podjął naukę w klasie fortepianu w warszawskim Instytucie Muzycznym. Studiował też w słynnym konserwatorium w Lipsku, w Wiedniu oraz estetykę i historię sztuki w Paryżu. W czasie pobytu w stolicy Francji nawiązał współpracę z kilkoma warszawskimi gazetami.
Do kraju powrócił w 1881 roku z poślubioną córką argentyńskiego farmera. Prowadził zajęcia z fortepianu w Instytucie Muzycznym oraz wykłady z estetyki. Współpracował z licznymi pismami. W latach 1888-1893 był działaczem Ligi Polskiej. Podejmował też działalność polityczną, związał się ze Związkiem Demokratycznym, redagował jego czasopismo. W 1907 roku został na krótko osadzony w Cytadeli Warszawskiej. Był członkiem Polskiej Partii Postępowej oraz Stronnictwa Narodowo-Postępowego. Pod koniec życia pełnił funkcję naczelnika wydziału prasowo-widowiskowego w Komisariacie Rządu. Spoczywa na cmentarzu Powązkowskim w Warszawie (kw. D-5-12).
Antoni był dwukrotnie żonaty. Z pierwszą żoną miał troje dzieci, a wśród nich Aleksandra (1885–1936), architekta.
Ze związku z drugą żoną Heleną z Golińskich (1871–1958), z którą miał również troje dzieci:
Twórczość.
Autor omówienia programu Ligi Polskiej - "Co robić" (Paryż 1891).
Wydał drukiem: zbiór artykułów "Współczesna powieść we Francji", monografię "Maksymilian Gierymski" (1906), powieści: "Na skałach Calvados" (1884) i "Wysadzony z siodła" (1891) oraz zbiory opowiadań: "Drobiazgi" (1900) i "Święty ogień" (1918). Zaginęła natomiast w rękopisie jego ostatnia powieść – "Pan Jezus w Przegorzałach".
Linki zewnętrzne.
Dzieła Antoniego Sygietyńskiego w serwisie Polona

</doc>
<doc id="312781" url="https://pl.wikipedia.org/wiki?curid=312781" title="Loket">
Loket

Loket (niem. "Elbogen") – miasto w zachodnich Czechach, w kraju karlowarskim, w powiecie Sokolov, malowniczo położone w zakolu rzeki Ohrzy. Według danych z 31 grudnia 2007 powierzchnia miasta wynosiła 2674 ha, a liczba jego mieszkańców 3174 osób.
Nazwa.
„Loket” znaczy po polsku „łokieć”. Nazwa pochodzi od kształtu meandru rzeki Ohrzy, w którym zostało posadowione.
Położenie.
Loket znajduje się w zachodnich Czechach, w kraju karlowarskim, w powiecie Sokolov, ok. 15 km od Karlowych Warów, na zboczach Slavkovskiego Lesu, w zakolu Ohrzy.
Demografia.
"Źródło: Czeski Urząd Statystyczny"
Historia.
Zamek Loket został wzniesiony prawdopodobnie już pod koniec XII w., jako pograniczna strażnica. Zyskał na znaczeniu po 1230 r., gdy przeniesiono tu siedzibę władz kraju siedleckiego. Miasto powstało ok. roku 1240. W 1319 r. z rozkazu króla Jana Luksemburskiego przez dwa miesiące uwięziony był w zamku jego syn Wacław – późniejszy cesarz Karol IV. Od 1337 r. miasto zyskuje status miasta królewskiego. W XV w. należało do najlepiej ufortyfikowanych miast w całej środkowej Europie. W czasie wojen husyckich pozostało wierne cesarzowi Zygmuntowi Luksemburskiemu. Upadek miasta rozpoczął się w czasie wojny trzydziestoletniej. W roku 1725 miasto strawił wielki pożar. W XIX w. miasto rozsławiła fabryka porcelany założona przez braci Haidinger w roku 1815.
Kultura.
W mieście odbywa się festiwal operowy w amfiteatrze pod zamkiem.
Sport.
Odbywają się tutaj zawody motocrossowe o Grand Prix Czech.

</doc>
<doc id="312782" url="https://pl.wikipedia.org/wiki?curid=312782" title="Jerzy Kronhold">
Jerzy Kronhold

Jerzy Antoni Kronhold (ur. 24 stycznia 1946 w Cieszynie, zm. 13 listopada 2022 w Żorach) – polski poeta, dyplomata i działacz kultury; dwukrotnie konsul generalny w Ostrawie (1991–1995, 2007–2011) oraz dyrektor Instytutu Polskiego w Bratysławie (2000–2006).
Życiorys.
Studiował polonistykę na Uniwersytecie Jagiellońskim w Krakowie, absolwent Państwowej Wyższej Szkoły Teatralnej im. A. Zelwerowicza w Warszawie na wydziale reżyserii dramatu (1984). Debiutował w roku 1965 w almanachu Łódzkiej Wiosny Poetów. Należał do krakowskiej grupy poetyckiej „Teraz”.
Organizator zjazdów poetyckich w Cieszynie w latach 1970–1972, w których uczestniczyła czołówka poetów Nowej Fali (był jej współtwórcą).
Na krótko związany z Teatrem Śląskim im. Stanisława Wyspiańskiego w Katowicach jako reżyser, a później kierownik literacki. W latach osiemdziesiątych prowadził w Cieszynie antykwariat im. Juliana Przybosia.
Aktywista i przejściowo rzecznik Solidarności Polsko-Czesko-Słowackiej. Pomysłodawca (wspólnie z Jakubem Mátlem) Festiwalu Teatralnego „Na Granicy” w Cieszynie i Czeskim Cieszynie, którym kierował przez dwa sezony. Organizator głośnych protestów przeciwko budowie koksowni w Stonawie (w 1989 r.).
Dwukrotnie konsul generalny RP w Ostrawie (w latach 1991–1996 i 2007–2011), a także dyrektor Instytutu Polskiego w Bratysławie (2000–2006). Był członkiem Stowarzyszenia Pisarzy Polskich do sierpnia 2020 roku.
Wśród oddanych do użytku 19 października 2018 roku na krakowskich Plantach literackich ławeczek opatrzonych imiennymi tabliczkami twórców związanych z Krakowem znalazła się również ławka Jerzego Kronholda.
Pochowany na Cmentarzu Komunalnym w Cieszynie (sektor VI, rząd 1, numer 10).
Poezja.
Jest autorem następujących tomów poetyckich:

</doc>
<doc id="312783" url="https://pl.wikipedia.org/wiki?curid=312783" title="Piauí">
Piauí

Piauí (wym. []) – jeden z 26 stanów Brazylii, położony w Regionie Północno-Wschodnim. Od zachodu graniczy ze stanem Maranhão i Tocantins, od wschodu ze stanem Ceará i Pernambuco, na północy jest Ocean Atlantycki, a od południa stan Bahia.
Stolicą stanu jest Teresina, do 1852 roku rolę tę pełniło miasto Oeiras.
Największe miasta w stanie Piauí.
Największe miasta w stanu Piauí według liczebności mieszkańców (stan na 2013 rok):

</doc>
<doc id="312784" url="https://pl.wikipedia.org/wiki?curid=312784" title="Lomnice nad Lužnicí">
Lomnice nad Lužnicí

Lomnice nad Lužnicí − miasto w Czechach, w kraju południowoczeskim. Według danych z 31 grudnia 2003 powierzchnia miasta wynosiła 1 890 ha, a liczba jego mieszkańców 1 660 osób.
Demografia.
"Źródło: Czeski Urząd Statystyczny"

</doc>
<doc id="312785" url="https://pl.wikipedia.org/wiki?curid=312785" title="Piaui">
Piaui



</doc>
<doc id="312788" url="https://pl.wikipedia.org/wiki?curid=312788" title="Lomnice nad Popelkou">
Lomnice nad Popelkou

Lomnice nad Popelkou (niem. "Lomnitz an der Popelka") − miasto w Czechach, w kraju libereckim. Według danych z 31 grudnia 2003 powierzchnia miasta wynosiła 2 557 ha, a liczba jego mieszkańców 5 957 osób.
Demografia.
"Źródło: Czeski Urząd Statystyczny"

</doc>
<doc id="312789" url="https://pl.wikipedia.org/wiki?curid=312789" title="Metoda Callana">
Metoda Callana

Metoda Callana – metoda nauki języka obcego, wprowadzona przez Robina Callana w 1960. W dużej mierze bazuje na metodzie audio-lingwalnej, która była używana w armii w celu szybkiego nauczenia żołnierzy języka mówionego. Metoda jest obecnie stosowana w wielu szkołach.
Założenia.
Nauka opiera się na konwersacji. Uczniowie są wyrywkowo pytani o różne rzeczy związane ze słownictwem wprowadzanym na danej lekcji i przy braku czasu na głębsze zastanowienie się – mają udzielać odpowiedzi. Założeniem jest używanie wyłącznie języka nauczanego bez podpowiedzi w języku ojczystym uczniów. Duży nacisk kładzie się na powtórzenia materiału, bowiem w tej metodzie uczniowie nie mogą zapisywać nowych słówek i robić notatek. Nauczyciel ma za zadanie natychmiastowe poprawianie błędów w wypowiedziach uczniów. Autorzy metody Callana twierdzą, iż nauka języka za pomocą tych technik przypomina sposób, w jaki języka uczy się dziecko – słuchając i automatycznie powtarzając, a gramatyki ucząc się niejako „przy okazji”, poprzez obserwację wzorców. Jednak rodzaj stosowanych pytań, konieczność odpowiedzi całym zdaniem i pamięciowe uczenie się reguł i terminów gramatycznych wykluczają takie podobieństwo. Wielokrotne powtarzanie danego zdania i nacisk na poprawność wskazują, iż metoda jest oparta na podejściu behawiorystycznym, który zakłada naukę poprzez wytwarzanie nawyków.
Metoda w praktyce.
Materiał jest podzielony na etapy (ang. "stages"). Każdy kolejny etap bazuje na poprzednim. Słówka na każdym etapie pochodzą z różnych dziedzin.
Pytania zadawane przez lektora mają ścisły związek z przyswajanymi pozycjami leksykalnymi.
Wady metody Callana.
Metoda ta ma również wielu krytyków. Do najczęściej zarzucanych wad zalicza się:

</doc>
<doc id="312791" url="https://pl.wikipedia.org/wiki?curid=312791" title="Loštice">
Loštice

Loštice (niem. "Loschitz") − miasto w Czechach, w kraju ołomunieckim. Według danych z 31 grudnia 2003 powierzchnia miasta wynosiła 1 200 ha, a liczba jego mieszkańców 3 098 osób.
W Lošticach wytwarza się jeden z najbardziej rozpoznawalnych gatunków czeskiego sera - twarożki ołomunieckie.
Demografia.
"Źródło: Czeski Urząd Statystyczny"

</doc>
<doc id="312792" url="https://pl.wikipedia.org/wiki?curid=312792" title="Wilhelm Pieck">
Wilhelm Pieck

Friedrich Wilhelm Reinhold Pieck (ur. 3 stycznia 1876 w Gubinie, zm. 7 września 1960 w Berlinie) – wschodnioniemiecki polityk i działacz społeczny, członek niemieckiego ruchu robotniczego, komunista.
Życiorys.
W latach 1890–1894 był uczniem stolarskim. W 1895 wstąpił do Socjaldemokratycznej Partii Niemiec (SPD). W 1906 wybrano go na sekretarza SPD w Bremie i członka rady miejskiej Bremy. W 1910 objął stanowisko sekretarza centralnego komitetu szkoleniowego SPD i szkoły partyjnej w Berlinie. Po wybuchu I wojny światowej odwołano go z funkcji sekretarza i innych stanowisk w SPD z powodu pacyfistycznych poglądów. Jako członek grupy „Internationale” w Berlinie w 1915 został skazany za nielegalną działalność antywojenną. W 1916 był współzałożycielem Związku Spartakusa. W 1917 został aresztowany i wysłany na front zachodni, skąd uciekł i wrócił do Berlina. W 1918 przebywał w Holandii, gdzie wydawał antywojenne czasopismo „Der Kampf”.
Po powrocie do Niemiec w grudniu 1918 był jednym z założycieli Komunistycznej Partii Niemiec (KPD) i został wybrany na członka jej Komitetu Centralnego. 15 stycznia 1919 aresztowano go wraz z Karlem Liebknechtem i Różą Luksemburg; zdołał zbiec. W 1921 był posłem do Landtagu Prus z ramienia KPD. W 1925 został kierownikiem biura organizacyjnego Komitetu Centralnego KPD, a w 1926 kierownikiem Okręgu KPD Berlin-Brandenburg. W 1928 wybrano go na posła do Reichstagu. W 1932 był rektorem Międzynarodowej Szkoły Leninowskiej w Moskwie.
Po aresztowaniu w 1933 Ernsta Thälmanna uciekł z Niemiec, a w 1935 został przywódcą emigracyjnej KP Niemiec oraz sekretarzem Komitetu Wykonawczego Międzynarodówki Komunistycznej (Kominternu) (IKKI), początkowo przebywał w Paryżu, a następnie w Moskwie. Uniknął represji w okresie „wielkiej czystki”. W 1943 był współzałożycielem Komitetu Narodowego „Wolne Niemcy” (Nationalkomitee Freies Deutschland – NKFD) w ZSRR, do którego należał m.in. feldmarszałek Friedrich Paulus.
W 1945 wrócił wraz z Armią Czerwoną do Niemiec. W 1946 wraz z Otto Grotewohlem był współzałożycielem Socjalistycznej Partii Jedności Niemiec. W 1948 wybrano go na przewodniczącego prezydium Rady Ludowej Niemieckiej Republiki Demokratycznej. Następnie, w 1949, został wybrany prezydentem Niemieckiej Republiki Demokratycznej (NRD), powtórnie wybrano go w 1953 i 1957, funkcję tę pełnił do śmierci. Z racji sprawowanych funkcji mieszkał na partyjno-rządowym osiedlu kierownictwa NRD wokół Majakowskiring w Berlinie-Pankow. Pochowany na Cmentarzu Centralnym Friedrichsfelde w Berlinie.
Na jego cześć w latach 1961–1990 nazwa rodzinnego miasta była zmieniona na "Wilhelm-Pieck-Stadt Guben". W 1976 Uniwersytet w Rostocku przemianowano na „Wilhelm-Pieck-Universität”. Na cześć Wilhelma Piecka został (jeszcze za jego życia) nazwany statek – był to jedyny w historii NRD żaglowiec pełnomorski, który zamierzano podarować na jego urodziny, lecz podarunku nie przyjął, uznając, iż jest on zbyt drogi. Brygantyna „Wilhelm Pieck” zwodowana w 1951 została przekazana pod zarząd „Stowarzyszenia Sport i Technika” (wschodnioniemiecki odpowiednik polskiej „Ligi Obrony Kraju”). Po zjednoczeniu Niemiec statek zmienił nazwę na „Greif” i port macierzysty na Greifswald. Przebudowany i zmodernizowany, pozostaje w służbie do dziś. Jego imieniem nazwano także m.in. VIII liceum w Katowicach.

</doc>
<doc id="312794" url="https://pl.wikipedia.org/wiki?curid=312794" title="Luby">
Luby

Luby (niem. "Schönbach bei Eger") – miasto w Czechach, w kraju karlowarskim. Według danych z 31 grudnia 2007 powierzchnia miasta wynosiła 3071 ha, a liczba jego mieszkańców 2460 osób.
Historia.
Średniowiecze.
Początki osadnictwa na terenie miasta datuje się na lata 1100–1140.
Margrabia Dypold II przyczynił się do rozwoju regionu fundując m.in. klasztor cystersów w niemieckim Waldsassen. Ludność rozbudowującej się miejscowości zdecydowała się na wzniesienie własnego kościoła. Budowę rozpoczęto prawdopodobnie w 1188. Świątyni nadano wezwanie św. Andrzeja. W 1322, po trzech latach negocjacji, król Jan Luksemburski nadał Lubom prawa miejskie.
Nowożytność.
W połowie XV wieku miasto przekazano Matyášowi Šlikowi jako majątek. Rodzina Šlików była znana głównie ze swej wrogości do innych miast oraz ich ludności, co w połączeniu z brakiem zainteresowania sytuacją przez panujących w Czechach Jagiellonów przerodziło się w bunty, procesy sądowe oraz próbami obalenia Šebestiána Šlika w 1505. W 1547 król Ferdynand I Habsburg skonfiskował miasto rodzinie Šlików, a w 1552 podarował je Henrykowi IV von Plauen, który panował w nim przez następne 30 lat. W 1597 Rudolf II, chcąc zebrać pieniądze na wojnę z Turkami, sprzedał majątek Henrykowi z Písnic, który w latach 1604–1608 wzniósł zamek na wzgórzu znajdującym się na zachód od Lubów. Całość otoczona była parkiem i połączona aleją z centrum miasta. Julius Jindřich Josef z Písnic, ostatni z rodu, wybudował w miejscowości przytułek dla ubogich, a rok później wzniósł kaplicę Najświętszej Marii Panny. Julius posiadał miasto do 1739, kiedy to sprzedawszy je Johannowi von Selb przeprowadził się do Chebu i wstąpił do zakonu franciszkanów.
W listopadzie 1739 spłonęła centralna część miasta. Od 1786 majątek wielokrotnie zmieniał właścicieli, kiedy w 1840 Franz Ritter von Rousseau sprzedał go swojemu szwagrowi, Josefowi Carlowi Starckowi.
Miasto ponownie spłonęło w 1865, zniszczeniom uległo 29 budynków, w tym plebania kościoła św. Andrzeja. W 1882 do użytku oddano nowo ukończony ratusz. Dzięki znacznej rozbudowie miasta liczące 3639 mieszkańców w 1890 roku Luby były drugim co do wielkości miastem w regionie Chebu. Rozwój miasta zawdzięczano głównie rewolucji przemysłowej, dzięki której w 1899 ukończono budowę elektrowni i linii kolejowej, która połączyła miasto z podchebskimi Tršnicami. 15 września 1911 uroczyście otwarto szkołę muzyczną – dwukondygnacyjny budynek z salą koncertową.
Współczesność.
W 1919 roku planowano obchody 600-lecia negocjacji związanych z nadaniem praw miejskich, lecz przez warunki panujące po zakończeniu I wojny światowej te odbyły się dopiero w 1921. W 1927 na cześć anonimowych producentów skrzypiec wzniesiono pomnik tegoż instrumentu. W 1938 rząd czeski przekazał tereny miasta III Rzeszy, a na tereny Lubów wkroczyły niemieckie wojska. Zatrzymano większość sektorów gospodarki, a większość robotników z miasta pracowała w fabryce samolotów wojennych w Chebie. Podczas II wojny światowej dwa budynki zostały zbombardowane. Na mocy porozumień konferencji poczdamskiej wszystkich mieszkańców narodowości niemieckiej wysiedlono z miasta. W większości ci przenieśli się do bawarskiego Bubenreuth, które do dziś jest ośrodkiem produkcji instrumentów smyczkowych. Na ich miejsce sprowadzono czechosłowackich żołnierzy. Z racji opuszczenia dużej ilości domów te zostały wyburzone. Na ich miejscu powstały głównie parki, skwery oraz bloki mieszkalne. Po ponownym przypływie ludności, na potrzeby mieszkańców działalność rozpoczęły 2 żłobki, 3 przedszkola oraz modernistyczny dom kultury.
W 1989, po upadku władzy komunistycznej, państwowe sklepy zostały sprywatyzowane, część mieszkańców wyjechała za granicę lub założyła własne firmy. 1 stycznia 1995 uruchomiono przejście graniczne między Lubami a niemiecką wsią Wernitzgrün, która obecnie jest częścią miasta Markneukirchen.
Demografia.
Źródła:

</doc>
<doc id="312795" url="https://pl.wikipedia.org/wiki?curid=312795" title="Most Józefa Piłsudskiego w Krakowie">
Most Józefa Piłsudskiego w Krakowie

Most im. Marszałka Józefa Piłsudskiego (tzw. "Drugi Most", początkowo także "Czwarty Most". Potocznie zwany "Żółwiem" lub "Żółwim mostem") – most w Krakowie na Wiśle łączący Kazimierz (ul. Krakowska) z Podgórzem (ul. Legionów Piłsudskiego).
Jest to najstarszy w Krakowie kompletny most drogowy nad Wisłą, który stoi do dzisiaj. Choć most Powstańców Śląskich (zwany dawniej "mostem Krakusa") powstał 20 lat wcześniej, to do dzisiaj z jego pierwotnej konstrukcji pozostały jedynie filary.
Historia mostu.
Plany.
Chociaż o konieczności budowy nowego mostu, usprawniającego połączenie pomiędzy starym Krakowem i Podgórzem, dyskutowano jeszcze przed I wojną światową, decyzję o jego budowie podjęto dopiero w sierpniu 1925 r. Znajdujący się obok most Podgórski został w tym samym roku zamknięty z powodu złego stanu technicznego. Władze Krakowa nalegały by nowego mostu nie umieszczać w miejscu istniejącego, motywując to niekorzystnym dojazdem do niego przez plac Wolnica i ulicę Mostową (wymagającym dwóch skrętów pod kątem prostym), podczas gdy zaproponowana przez nich ulica Krakowska znajduje się na naturalnym przedłużeniu traktu ulicy Grodzkiej i ulicy Stradomskiej.
Budowa.
Prace wg projektu zespołu inżynierów pod kierunkiem prof. Andrzeja Pszenickiego rozpoczęły się we wrześniu 1926 r. i trwały 7 lat. Do stycznia 1932 r. powstający most nazywany był "Czwartym Mostem", kiedy to Rada Miejska uchwaliła dla niego patrona – "Marszałka Józefa Piłsudskiego". Konstrukcja stalowa została wykonana w Fabryce Maszyn L. Zieleniewskiego. Jezdnia została wyłożona brukiem z kostki bazaltowej, a chodniki pokryte asfaltem firmy Limbit-Polmin ze Lwowa (oryginalny fragment nawierzchni znajduje się w zbiorach Muzeum Inżynierii i Techniki w Krakowie). Przez most przeprowadzono także torowisko tramwajowe, jednak pierwszy tramwaj przejechał po nim dopiero po wojnie. Odkąd most został otwarty 19 stycznia 1933, za korzystanie z niego pobierano opłaty celem zrekompensowania kosztów budowy (5 groszy od pieszego, 10 groszy za furmankę i 20 groszy za przejazd samochodem). Do momentu otwarcia mostu wybudowane zostały jedynie boczne rampy dojazdowe po obu stronach (prostopadłe do osi mostu). Budowa dojazdów na przedłużeniu mostu miała miejsce w latach 1934–1935 i wiązała się z koniecznością wyburzenia podgórskiej hali targowej oraz kilku kamienic przy ulicy Krakowskiej.
Po II wojnie światowej.
Most (podobnie jak inne mosty Krakowa) został wysadzony przez wycofujące się wojska niemieckie w styczniu 1945 r., w wyniku czego jego południowe przęsło (po stronie Podgórza) znalazło się w wodzie. Został on tymczasowo zastąpiony drewnianą kładką, a jego ponowne otwarcie po odbudowie miało miejsce w październiku 1948 r. Nadano mu wówczas oficjalną nazwę "most Tadeusza Kościuszki". Mimo to, stosowano też jego dawną nazwę – "Czwarty Most", oraz popularną po odbudowie – "Drugi Most". W świadomości krakowian natomiast zawsze funkcjonował jako "most Józefa Piłsudskiego" i taką właśnie nazwę przywrócono mu oficjalnie w 1990 r.
W 2020 r. most przeszedł gruntowną renowację, obejmującą m.in. wymianę zniszczonych i skorodowanych nitów, a także montaż iluminacji (ok. 662 opraw iluminacyjnych i 4 oprawy oświetlenia jezdni). Konstrukcja nośna mostu w kolorze niebieskim iluminowana jest na biało, a kamienne filary i podpory na żółto (z możliwością zmiany barwy). 
Most jest jednym z obiektów na trasie Krakowskiego Szlaku Techniki utworzonego 6 kwietnia 2006.
Most jest wpisany do gminnej ewidencji zabytków.
Dane techniczne.
Most ma 147,5 metra długości i 18,50 metra szerokości. Waży około 1200 ton. Podparty jest na 2 filarach. Ma konstrukcję stalową kratownicową, nitowaną. Przęsło środkowe ma schemat statyczny łuku dwu-przegubowego. Na moście w każdym kierunku prowadzi po jednym pasie ruchu samochodowego. Pasy te są rozdzielone torowiskiem tramwajowym, a po bokach znajdują się chodniki dla pieszych.

</doc>
<doc id="312798" url="https://pl.wikipedia.org/wiki?curid=312798" title="Sergipe">
Sergipe

Sergipe (wym. []) – jest jednym z 26 stanów Brazylii, (+ Dystrykt Federalny) położonym w Regionie Północno-Wschodnim, na najdalej wysuniętym na wschód krańcu Ameryki Południowej. Od zachodu i południa graniczy ze stanem Bahia, od północy ze stanem Alagoas, a na wschodzie jest Ocean Atlantycki.
Największe miasta w stanie Sergipe.
Największe miasta w stanu Sergipe według liczebności mieszkańców (stan na 2013 rok):

</doc>
<doc id="312799" url="https://pl.wikipedia.org/wiki?curid=312799" title="Przydomek">
Przydomek



</doc>
<doc id="312801" url="https://pl.wikipedia.org/wiki?curid=312801" title="Zarządzanie aktywami">
Zarządzanie aktywami

Zarządzanie aktywami (ang. "asset management") należy do usług finansowych skierowanych głównie do klientów instytucjonalnych oraz segmentu najzamożniejszych klientów indywidualnych. W ramach usługi bank, dom maklerski lub inna instytucja finansowa zarządza majątkiem klienta zgodnie z uzgodnioną strategią inwestycyjną oraz jego skłonnością do ryzyka.
W ramach usługi instytucja finansowa inwestuje środki klienta w instrumenty rynku kapitałowego lub inne instrumenty finansowe. Celem zarządzania aktywami jest osiągnięcie wysokiej stopy zwrotu z kapitału przy uwzględnieniu oczekiwanego przez klienta poziomu ryzyka, horyzontu czasowego oraz innych preferencji. 

</doc>
<doc id="312803" url="https://pl.wikipedia.org/wiki?curid=312803" title="RIF">
RIF

Regionalna Instytucja Finansująca, RIF – 16 instytucji działających na terenie każdego województwa. Ich głównym zadaniem jest kontraktowanie oraz wdrażanie funduszy strukturalnych (i kończących się już przedakcesyjnych) na terenie danych województw.
Do głównych zadań RIF należą:

</doc>
<doc id="312805" url="https://pl.wikipedia.org/wiki?curid=312805" title="Posada Rybotycka">
Posada Rybotycka

Posada Rybotycka – wieś w Polsce położona w województwie podkarpackim, w powiecie przemyskim, w gminie Fredropol. Wieś jest położona w dolinie Wiaru, w Parku Krajobrazowym Pogórza Przemyskiego.
Administracyjnie wieś jest częścią sołectwa Rybotycze.
Historia.
W czasach przynależności tych okolic do Rusi, prawdopodobnie w połowie XIV w. powstał w Posadzie Rybotyckiej prawosławny klasztor pw. św. Onufrego, a przy klasztorze założono osadę, wzmiankowaną w dokumentach z 1367 jako "Honoffry". Nazwa „Posada” pojawia się po raz pierwszy w 1494. Wieś wchodziła w skład klucza rybotyckiego. W 1921 liczyła 98 domów i 602 mieszkańców, z tego 75 deklarowało narodowość polską. W 1945 ludność wysiedlono na Ukrainę. Obecnie w Posadzie Rybotyckiej pozostało kilkanaście zabudowań.
W połowie XIX wieku właścicielami posiadłości tabularnej w Posadzie Rybotyckiej byli Tyszkowscy. Pod koniec XIX wieku właścicielem tabularnym dóbr we wsi był Paweł Tyszkowski.
W latach 1975–1998 miejscowość położona była w województwie przemyskim.
Cerkiew.
Na zachodnim skraju, na pagórku stoi murowana cerkiew obronna pw. św. Onufrego, najstarsza zachowana cerkiew w Polsce (do 1692 prawosławna, później greckokatolicka).
Cerkiew składa się z trzech połączonych wież, z czterospadowymi dachami.
W 1968 została wpisana do rejestru zabytków nieruchomych (nr rej.: A-210 z 10.04.1968).

</doc>
<doc id="312806" url="https://pl.wikipedia.org/wiki?curid=312806" title="Stańczyk">
Stańczyk

Stańczyk (właściwie Stanisław, zwany też "Stasiu Gąska" od staropol. "gąska", błazen; ur. ok. 1480, zm. między 1556 a 1562) – błazen nadworny Jana Olbrachta, Aleksandra Jagiellończyka, Zygmunta Starego i Zygmunta Augusta, znany z ostrego dowcipu.
Życiorys i legenda.
Szczegóły jego życiorysu pozostają nieznane, a daty urodzenia i śmierci niepewne. Pochodził z podkrakowskich Proszowic. Niektóre źródła sugerują, że był szlachcicem.
Słynął z ciętego dowcipu, nie oszczędzał władców w ocenie decyzji politycznych. Król Zygmunt Stary tolerował jego żartobliwe uwagi, które były odbierane przez dworzan jako trafne aluzje polityczne. Historyk Marcin Bielski w wydanej w 1579 roku "Kronice polskiej" (księga V) przedstawia pod rokiem 1533 dwie związane ze Stańczykiem anegdoty. W jednej z nich celnie wypomniał on królowi Zygmuntowi Staremu dopuszczenie do utraty Smoleńska, ważnej twierdzy na wschodzie państwa polsko-litewskiego. W beletryzowanej biografii błazna Kraszewski opisuję tę anegdotę:
Często bardzo po ulicach Krakowa widziano go w dziwnym stroju szachowanym, z czapką uszatą i pałką w ręku. Chłopcy uliczni biegli za nim krzycząc, skubali go i wyśmiewali. Raz nawet całkiem go z opończy obdarli. Za powrotem do zamku, król śmiał się z niego, że się dał obedrzéć ulicznikom.
 – Ciebie, krolu, – odpowiedział – gorzéj drą; wydarto ci Smoleńsk, a milczysz.
Pod tym samym rokiem 1533 Bielski w swojej "Kronice," podaje inną anegdotę. Zygmunt Stary otrzymał z Litwy przywiezionego w skrzyni niedźwiedzia, którego wypuszczono w Puszczy Niepołomickiej i urządzono na niego huczne polowanie. Niedźwiedź zaatakował obóz i wielu dworzan rzuciło się do ucieczki, a królowa Bona, która była wówczas w ciąży, poroniła syna Olbrachta, co przyczyniło się do wymarcia dynastii Jagiellonów po śmierci Zygmunta Augusta.
Gdy król wyśmiewał Stańczyka, że w Niepołomicach uciekał przed niedźwiedziem jak błazen, a nie jak rycerz, ten mu odrzekł:
Większy to błazen, co mając niedźwiedzia w skrzyni puszcza go na swoją szkodę.
Jak podaje Bielski, odpowiedzi Stańczyka potraktowano wówczas jako aluzję. Zapisał on: „Owa z błazny szkoda panom żartować, bo prawdę radzi żartem rzeką. Jako to Stańczyk był błazen osobliwy”. W dawniejszych opracowaniach, zwłaszcza z okresu PRL, słowa o niedźwiedziu odnoszono do hołdu pruskiego z 1525 roku. Jednak kontekst kroniki Bielskiego wskazuje, że w obu anegdotach chodziło raczej o pozwolenie księciu moskiewskiemu (tradycyjny symbol niedźwiedzia) na utrzymanie Smoleńska, pomimo przewagi militarnej i wielkiego zwycięstwa pod Orszą.
Dzięki podobnym uwagom Stańczyk uważany był za wielkiego patriotę, człowieka wykształconego i zorientowanego na arenie politycznej. Z czasem słowom Stańczyka wypowiedzianym w Niepołomicach przypisywano wręcz prorocze znaczenie. Miał on rzekomo obwiniać króla o wypuszczenie niedźwiedzia na szkodę własnej dynastii i przyczynienie się tym do upadku Rzeczypospolitej.
Był postacią często cytowaną przez literatów renesansowych (Łukasz Górnicki, Jan Kochanowski, Marcin Kromer, Mikołaj Rej i innych) – możliwe jest także (i trudne do jednoznacznej oceny), że pisarze ci przypisywali swoje słowa temu błaznowi. Pierwszym znanym utworem literackim, w którym pojawiła się postać Stańczyka, jest satyra "Dialog przeciw różnorodności i zmienności polskich strojów" (powstanie 1541/1542, wydanie 1563) autorstwa Klemensa Janickiego.
W XIX wieku postać jagiellońskiego błazna-filozofa spopularyzowali min. Julian Ursyn Niemcewicz ("Jan z Tęczyna", 1825) oraz Józef Ignacy Kraszewski ("Stańczyk: biografia", 1839 i "Stańczykowa kronika," 1841).
W niektórych dziełach literackich ("Król zamczyska" Seweryna Goszczyńskiego, "Wesele" Stanisława Wyspiańskiego), poetyckich ("Stańczyk" Jacka Kaczmarskiego) i malarskich (Jan Matejko, Leon Wyczółkowski) Stańczyk ukazany jest alegorycznie, jako człowiek głęboko zatroskany o swój kraj.
W serialu telewizyjnym "Królowa Bona" w postać Stańczyka wcielił się Piotr Fronczewski.

</doc>
<doc id="312807" url="https://pl.wikipedia.org/wiki?curid=312807" title="Kara śmierci w Singapurze">
Kara śmierci w Singapurze

Kara śmierci w Singapurze jest legalną formą kary. Singapur słynie z jednego z najsurowszych praw na świecie. Według statystyk prowadzonych przez ONZ w tym kraju wykonywano w latach 1994–1999 najwięcej wyroków śmierci w przeliczeniu na liczbę mieszkańców ("per capita"), a ściślej rzecz ujmując 13,57 egzekucji na milion mieszkańców. Druga w kolejności była Arabia Saudyjska. Singapur bywa z tego powodu krytykowany przez organizacje międzynarodowe, takie jak Amnesty International. W 2013 roku zmieniono prawo, zamieniające karę śmierci na dożywocie za zabójstwa i posiadanie narkotyków mniejszej wagi. Kara śmierci w Singapurze jest bardzo akceptowana przez mieszkańców.
Przestępstwa zagrożone NWK.
Ustawy o narkotykach.
Posiadanie bądź sprzedaż:
Egzekucje.
W 2013 roku nie przeprowadzono żadnej egzekucji. W 2014 roku przeprowadzano dwa wyroki śmierci, zaś 3 osoby skazano na karę śmierci. Same egzekucje są wykonywane w piątki.
Cudzoziemcy.
Prawo Singapuru zezwala na wykonanie wyroku na obcokrajowcu. Takie przypadki wzbudzają wiele kontrowersji i napięć na linii Singapur-dany kraj. W 2005 roku skazano na śmierć pochodzącego z Malezji Shanmugam Murugesu za złamanie prawa antynarkotykowego. Ostatni taki przypadek miał miejsce, kiedy powieszono (za handel narkotykami) Australijczyka Van Tuong Nguyen 2 grudnia 2005 roku. W 2009 roku skazano na śmierć Malajczyka Young Vui Konga (aresztowanego w 2007), którego skazano za posiadanie ok. 47 gramów heroiny. W 2013 roku wyrok zamieniono na dożywotnie więzienie i 15 uderzeń kijem. Przypadek Malezyjczyka był pierwszy w historii singapurskiego prawa.

</doc>
<doc id="312810" url="https://pl.wikipedia.org/wiki?curid=312810" title="Laurentien Brinkhorst">
Laurentien Brinkhorst

Laurencja, księżna Niderlandów, urodzona jako Petra Laurentien Brinkhorst (ur. 25 maja 1966 w Lejdzie) – żona księcia Konstantyna, najmłodszego brata króla Holandii Wilhelma-Aleksandra. Oficjalny tytuł "Jej Królewska Wysokość księżna Niderlandów, księżna Oranje-Nassau, baronowa van Amsberg."
Petra Laurentien Brinkhorst urodziła się jako jedno z dwojga dzieci Laurensa Jana Brinkhorsta (byłego ministra gospodarki Holandii) i Jantien Brinkhorst-Heringa.
Laurencja uczęszczała do szkoły podstawowej w Groningen. Po przeprowadzce do Hagi uczęszczała kolejno do Christelijk Gymnasium Sorghvliet i Eerste Vrijzinnige Christelijk Lyceum. Po kolejnej przeprowadzce w zawiązku z pracą ojca, Laurentien ukończyła Lycée français w Tokio. Ukończyła historię na Uniwersytecie w Groningen, nauki polityczne w Queen Mary College w Londynie, dziennikarstwo na University of California w Berkeley.
Pracowała jako dziennikarka w Haagsche Courant, CNN w Waszyngtonie i CALradio w Berkeley, CNN Headline News w Atlancie, Belmont European Policy Centre i u Philipa Morrisa
16 grudnia 2000 ogłoszono zaręczyny Laurencji z księciem Konstantynem. Ślub cywilny odbył się 17 maja 2001 a kościelny 19 maja w Hadze.
Poza pełnieniem oficjalnych funkcji reprezentacyjnych, podobnie jak mąż pracuje zawodowo. Po ślubie przeniosła się do Londynu, gdzie pracowała w BSMG Worldwide jako konsultantka, a także w Corporate Communications Practice. Od lipca 2004 pracuje dla World Wide Fund for Nature – ma biura w Brukseli i Holandii. Wiele czasu poświęca walce z analfabetyzmem w Holandii.
Potomstwo.
Księżna wraz z rodziną mieszka obecnie w Brukseli.

</doc>
<doc id="312813" url="https://pl.wikipedia.org/wiki?curid=312813" title="Jean le Roud d'Alambert">
Jean le Roud d'Alambert



</doc>
<doc id="312814" url="https://pl.wikipedia.org/wiki?curid=312814" title="Pro Cycling Manager">
Pro Cycling Manager

Pro Cycling Manager – seria komputerowych gier sportowych autorstwa studia Cyanide Studios. W grach z serii "Pro Cycling Manager" gracz wciela się w menedżera jeden z kilkudziesięciu profesjonalnych drużyn kolarskich, prowadząc je w wyścigach kolarskich na całym świecie. Rozgrywka jest obrazowana przy użyciu grafiki trójwymiarowej. "Pro Cycling Manager" zawiera także tryb gry wieloosobowej, który umożliwia graczom potyczki na trasach pojedynczych etapów, całych wyścigów, bądź też długich karier. Co roku są także rozgrywane wirtualne Mistrzostwa Świata.

</doc>
<doc id="312820" url="https://pl.wikipedia.org/wiki?curid=312820" title="Svidník">
Svidník

Svidník (węg. "Felsővízköz", do 1899 "Felső-Szvidnyik", rus. "Свідник", niem. "Oberswidnik", pol. hist. "(Wyżny) Świdnik") – miasto powiatowe we wschodniej Słowacji, w kraju preszowskim, w historycznym regionie Szarysz (Šariš).
Położenie.
Svidník leży na wysokości 230 m n.p.m., w północnej części Pogórza Ondawskiego, u ujścia rzeczki Ladomírka do rzeki Ondawa. W 2011 roku liczba mieszkańców miasta wynosiła 11 721 osób, powierzchnia – 20,20 km².
Przez Svidník przebiega droga krajowa nr 21 (międzynarodowa E371) z przejścia granicznego Vyšný Komárnik – Barwinek do Preszowa. Miasto ma obwodnicę w standardzie jednojezdniowej drogi ekspresowej, która wyprowadziła ruch tranzytowy z centrum miasta. Z drogą nr 73 łączy się w mieście droga krajowa nr 77, biegnąca z Bardejowa. W mieście znajduje się cywilne lotnisko z krajowym portem lotniczym, czynnym od 1990. W mieście rozwinął się przemysł spożywczy oraz odzieżowy.
Historia.
Dzisiejszy Svidník powstał dopiero w 1944 z połączenia wsi Vyšný Svidník i Nižný Svidník, od stuleci leżących na transkarpackim szlaku handlowym przez Przełęcz Dukielską. Starszy ze Svidníków powstał prawdopodobnie około 1340, w czasach kolonizacji wołoskiej, jako osiedle rusińskie. Pierwsza pisemna wzmianka o wsi Svidník pochodzi z 1355, a na początku XV wieku wspomina się już o dwóch wsiach "Zvydnegh".
W 1370 włości świdnickie przypadły Piotrowi Cudarowi, który przyłączył je do majątku Makovica. Po Cudarach ziemiami tymi władały rody Erdődy i Szirmai. Pod koniec XV wieku Svidník został zniszczony przez wojska polskie w czasie wojen polsko-węgierskich. W II połowie XVIII wieku Svidník stał się siedzibą powiatu w komitacie Saros. Na początku XIX wieku przez miasto kilkakrotnie przechodziły rosyjskie wojska interweniujące w Zachodniej Europie. XIX wiek był okresem upadku gospodarczego miasta i okolic, który zaowocował intensywną emigracją w inne regiony Słowacji i za granicę. Pod koniec wieku okolice nawiedziła w dodatku epidemia cholery. W 1910 Svidník zamieszkiwało 685 osób, w tym 407 Rusinów, 113 Niemców i 107 Węgrów. Svidník został poważnie zniszczony w obu wojnach światowych. W 1948 połączone wioski miały 1037 mieszkańców. Po wojnie Svidník przeżył okres gwałtownego rozwoju – budowy osiedli mieszkaniowych i zakładów przemysłowych – mimo tego nadal był silny ruch migracyjny w inne regiony Słowacji.
Svidník jest ośrodkiem kultury rusińskiej. W okresie międzywojennym Rusini stanowili 61% mieszkańców Vyšnego Svidníka i 85% mieszkańców Nižnego Svidníka. Obecnie, według oficjalnych danych, odsetek ludności rusińskiej w mieście i okolicach wynosi 12%. W mieście działa państwowe muzeum kultury rusińsko-ukraińskiej ze skansenem miejscowego budownictwa ludowego, od 1956 odbywają się doroczne festiwale kultury rusińsko-ukraińskiej. 
Poza wspomnianym muzeum rusińskim w mieście znajduje się także muzeum wojenne, upamiętniające zmagania I i II wojny światowej na terenach wschodniej Słowacji, w szczególności operację dukielską, oraz Galéria Dezidera Millyho – zbiór ikon ze wschodniosłowackich cerkwi. Atrakcjami Svidníka są cerkwie – prawosławna i greckokatolicka – o ciekawej, nowoczesnej architekturze. We wsiach wokół miasta (Bodružal, Hunkovce, Dobroslava, Korejovce, Krajné Čierno, Ladomirová, Miroľa, Nižný Komárnik, Potoky, Príkra i Šemetkovce) znajduje się jedenaście zabytkowych drewnianych cerkwi. Miasto jest bazą turystyczną dla wycieczek w okoliczne góry ("Čierna hora" i "Ostrý vrch").

</doc>
<doc id="312824" url="https://pl.wikipedia.org/wiki?curid=312824" title="Walenty Gadowski">
Walenty Gadowski

Walenty Gadowski (ur. 8 grudnia 1861 w Nowym Wiśniczu, zm. 14 maja 1956 w Bochni) – polski duchowny katolicki, pedagogik, redaktor czasopism, działacz narodowy i taternik.
Życiorys.
Był synem organisty. Święcenia kapłańskie przyjął w 1884 roku i zaczął pracować jako wikariusz i szkolny katecheta. Był również wykładowcą katechetyki, metodyki i pedagogiki w seminarium nauczycielskim i duchownym w Tarnowie. Organizował ruch katechetyczny oraz duszpasterstwo młodzieży. W latach 1926-1930 był katechetą szkolnym w Bochni.
Po raz pierwszy do Zakopanego przyjechał w 1881 roku, ze względu na chorobę płuc polecono mu wyjazd w góry. Wtedy pokochał góry i taternictwo. W kolejnych latach (od 1890 roku) przyjeżdżał do Zakopanego co roku. Przez czterdzieści następnych lat był organizatorem licznych wycieczek w Tatry, zarówno turystycznych jak i taterniczych. Prowadził zbiórki na wyjazdy młodzieży tarnowskiej w Tatry i Pieniny. W latach 1903-1906 wytrasował szlak zwany Orlą Percią (czynny dziś na odcinku od przełęczy Zawrat do przełęczy Krzyżne) – powszechnie uważany za najtrudniejszy szlak w całych Tatrach. Część znaków powstała osobiście namalowana przez niego. W roku 1926 z jego inicjatywy wytyczono „Pienińską Orlą Perć”, czyli Sokolą Perć (szlak niebieski od Sokolicy do Trzech Koron) oraz nieistniejącą już Skalną Perć. Był honorowym członkiem Towarzystwa Tatrzańskiego. Jako pierwszy wszedł na Małą Buczynową Turnię, Wielką Buczynową Turnię oraz Kozie Czuby, a także na Przełęcz Nowickiego. Dokonał też nowych przejść w Basztach, na Krywaniu i Lodowym Szczycie.
Ksiądz Gadowski jest autorem kilku książek i artykułów z zakresu pedagogiki, m.in. "Wychowanie młodzieży i herbarcjanizm" oraz "Z historii pedagogiki". Popularność przyniósł mu "Katechizm elementarny". Ponadto redagował "Dwutygodnik Katechetyczny i Duszpasterski", publikował również na łamach "Biesiady Literackiej", "Pamiętnika Towarzystwa Tatrzańskiego", "Głosu Narodu" oraz "Ilustrowanego Kuriera Codziennego". Wydał również książeczkę "Wspomnienia z Tatr" (1934) i "Przewodnik po Pieninach" (1928). 
Ks. Walenty Gadowski zmarł 14 maja 1956 roku w Bochni i tam też został pochowany. W 1986 roku miasto upamiętniło go tablicą ufundowaną przez PTTK na domu, w którym mieszkał. Jednakże bardziej znana jest tablica, którą wmurowano w ścianę budynku stacji kolejki linowej na Kasprowym Wierchu.

</doc>
<doc id="312825" url="https://pl.wikipedia.org/wiki?curid=312825" title="Svidnik">
Svidnik



</doc>
<doc id="312837" url="https://pl.wikipedia.org/wiki?curid=312837" title="Spotswood (New Jersey)">
Spotswood (New Jersey)

Spotswood – miejscowość w hrabstwie Middlesex w stanie New Jersey w USA. Miasto zarządzane na podstawie aktu prawnego Faulkner Act. Kod pocztowy (ZIP code) to: 08884.

</doc>
<doc id="312839" url="https://pl.wikipedia.org/wiki?curid=312839" title="Czarny film">
Czarny film



</doc>
<doc id="312841" url="https://pl.wikipedia.org/wiki?curid=312841" title="Mabel Wisse Smit">
Mabel Wisse Smit

Mabel Wisse Smit (ur. 11 sierpnia 1968) – wdowa po księciu Janie Friso, młodszym bracie króla Holandii – Wilhelma Aleksandra. Oficjalny – grzecznościowy tytuł "Jej Królewska Wysokość Mabel, księżna Oranje-Nassau, Pani van Amsberg".
Mabel Martine urodziła się jako najstarsza córka Henka Losa i Flos Kooman. Jej ojciec zmarł kiedy Mabel miała dziesięć lat. Matka drugi raz wyszła za mąż za Petera Wisse Smita. W 1984 Mabel przyjęła nazwisko ojczyma. Mabel ma dwie młodsze siostry.
Nauki pobierała Gemeentelijk Gymnasium w Hilversum. Studiowała ekonomię i nauki polityczne na Universiteit van Amsterdam.
Pracowała w United Nations Secretariat w Nowym Jorku, dla Shella w Malezji, Ministerstwa Spraw Zagranicznych w Hadze i ABNAMRO Bank w Barcelonie. W 1994 została dyrektorem European Action Council for Peace in the Balkans – pozarządowej organizacji na rzecz pokoju, demokracji i stabilizacji na Bałkanach. Współzałożyła fundację War Child Netherlands. Była dyrektorem w Open Society Institute w Brukseli.
Księżna Oranje-Nassau.
30 czerwca 2003 ogłoszono zaręczyny Johana Friso z Mabel Wisse Smit. Książę nie uzyskał zgody parlamentu na to małżeństwo. Premier Jan Peter Balkenende wytłumaczył, że chodziło tu o przeszłość książęcej narzeczonej. Mabel przyznała w 2003 r., że we wcześniejszym oświadczeniu nie podała wszystkich informacji na temat swojej przeszłości. Chodziło tu o jej znajomość z Klaasem Bruinsmą (1953–1991) zwanym "Ojcem Chrzestnym" holenderskiego handlu narkotykami. To „złamanie zaufania” było przyczyną, dla której parlament nie wyraził zgody na to małżeństwo. Mimo to do ślubu doszło 24 kwietnia 2004. Tym samym książę i jego potomkowie stracili prawo dziedziczenia holenderskiego tronu, jednak po ślubie Mabel przysługują nadal tytuły jej męża.
Na podstawie Ustawy o Członkostwie w Rodzinie Królewskiej z 2002 książę Johan-Friso utracił tytuł księcia Niderlandów, jak i tytuł członka Rodziny Królewskiej. Od czasu ślubu księciu przysługuje tytuł księcia Oranje-Nassau i dziedziczny tytuł hrabiego Oranje-Nassau. Dzieci narodzone z tego związku będą nosiły tytuł "hrabiego/hrabianki Oranje-Nassau, barona/baronówny van Amsberg" i nazwisko "Van Oranje-Nassau van Amsberg". Tak jest w przypadku pierwszej córki pary.
Johan Friso i Mabel mają dwie córki:
Mabel wraz z rodziną mieszka w Londynie.

</doc>
<doc id="312842" url="https://pl.wikipedia.org/wiki?curid=312842" title="Sadam">
Sadam



</doc>
<doc id="312843" url="https://pl.wikipedia.org/wiki?curid=312843" title="Saddam">
Saddam

Saddam (arab. صدام, "Ṣaddām") – imię męskie pochodzenia arabskiego. Wywodzi się z rdzenia , oznaczającego "przeciwstawiać się".
Imię "Szaddam" pojawia się także w serii książek science-fiction Diuna, napisanej przed dojściem Saddama Husajna do władzy w Iraku. Imię Szaddam nosi Cesarz, rządzący galaktyką. 
Znane osoby o tym imieniu:

</doc>
<doc id="312846" url="https://pl.wikipedia.org/wiki?curid=312846" title="Krzysztof Kolberger">
Krzysztof Kolberger

Krzysztof Marek Kolberger (ur. 13 sierpnia 1950 w Gdańsku, zm. 7 stycznia 2011 w Warszawie) – polski aktor i reżyser.
Odznaczony Srebrnym Krzyżem Zasługi (1977), Odznaką „Zasłużony Działacz Kultury” (1997), Krzyżem Kawalerskim Orderu Odrodzenia Polski (2005), Krzyżem Oficerskim Orderu Odrodzenia Polski (2007), Medalem „Zasłużony Kulturze Gloria Artis” (2008) i pośmiertnie Krzyżem Komandorskim Orderu Odrodzenia Polski (2011). W 2009 uhonorowany Nagrodą Totus w kategorii „osiągnięcia w dziedzinie kultury chrześcijańskiej” – za „konsekwentną służbę pięknu, utrzymaną w duchu papieskiego Listu do artystów, szczególnie zaś za umiejętność wydobywania sensu ze strof pisanych osobistym cierpieniem”.
Za „wielkie radiowe kreacje w utworach klasyki polskiej i światowej” otrzymał Złoty Mikrofon (2005), a za całość dokonań artystycznych w Polskim Radio – Wielki Splendor (2009). Laureat nagrody Mistrz Mowy Polskiej (2006).
Życiorys.
Wczesne lata.
Urodził się w Gdańsku. Nazwisko ojca, Antoniego Kolbergera, i jego zostało zmienione w roku 1953; pierwotnie zapisywane było jako Kohlberger. Jego matka, Wanda Kolberger (z domu Ostałowska), z zawodu nauczycielka, pracowała w Domu Prasy prowadząc klub dziennikarza, a ojciec pochodził ze Lwowa i był inżynierem telekomunikacji w Warszawie. Dzieciństwo i młodość spędził wraz z siostrą Barbarą w części willi w Gdańsku-Wrzeszczu przy ul. Karłowicza. – "Terenem naszych zabaw był placyk porośnięty drzewami, wspaniałe topole. Tam odbywały się różne wymyślane przygody. Czasem bawiliśmy się również w jakieś teatrzyki" – opowiadał na radiowej antenie Kolberger. Grał w siatkówkę i początkowo myślał o karierze sportowca. Plany pokrzyżowały mu jednak kontuzje. Rozmyślał też o seminarium duchownym. Uczęszczał na zbiórki harcerskie i udzielał się w kółku charytatywnym przy kościele. Jako nastolatek brał udział w szkolnych akademiach. Zdobywał nagrody na konkursach recytatorskich i tanecznych. W 1968 ukończył IX Liceum Ogólnokształcące w Gdańsku, gdzie stworzył kabaret „Syfon”. Zaraz po maturze pojechał na egzaminy do warszawskiej PWST, przekonany, że dostanie się bez trudu. Jego nazwisko nie znalazło się na liście przyjętych, a komisja uznała, że ma martwy wzrok i zeza, zanim przyniósł zaświadczenie od lekarza o okularach i wpisano go na listę. Był „na roku” m.in. z Ewą Dałkowską, Markiem Kondratem, Jadwigą Jankowską-Cieślak i Jerzym Radziwiłowiczem. Kształtował się pod okiem Ignacego Gogolewskiego i Adama Hanuszkiewicza. W 1971 podczas studiów wystąpił w roli reżysera w sztuce "W małym dworku" Stanisława Ignacego Witkiewicza w reżyserii Jana Skotnickiego. W 1972 zagrał Pana Młodego i Władzia w spektaklu dyplomowym "Akty" według Stanisława Wyspiańskiego i Sławomira Mrożka w reż. Jerzego Jarockiego.
Kariera sceniczna.
Zaraz po ukończeniu studiów dostał etat u swojego wykładowcy Ignacego Gogolewskiego w Teatrze Śląskim w Katowicach, gdzie w 1972 zadebiutował rolą Kubusia w "Hyde Parku" Adama Kreczmara w reż. Zbigniewa Bogdańskiego. W 1973 przeniósł się na stałe do Warszawy i otrzymał angaż w Teatrze Narodowym w Warszawie kierowanym wówczas przez Adama Hanuszkiewicza. Kolberger grał w spektaklach inscenizowanych przez Hanuszkiewicza i mierzył się przede wszystkim z polską klasyką. To wtedy przylgnął do niego wizerunek bohatera romantycznego, potem potwierdzony również w filmie. 
„"Zobaczyłem w nim bardzo ciekawe zostawienie dobrej urody młodego mężczyzny i wrażliwości dziecięcej, prawie dziewczęcej. Delikatność a jednocześnie dobre warunki głosowe. Natychmiast skojarzył mi się z rolą Kordiana"” – opowiadał Adam Hanuszkiewicz.
W Teatrze Narodowym pracował w latach 1973-1982. Rola Wacława / Poety w "Wacława dziejach" wg poematu Stefana Garczyńskiego (1973) była jego pierwszą znaczącą rolą. Wśród wielu późniejszych kreacji zapamiętany został przede wszystkim jako Jasiek w "Weselu" (1974), Aleksiej Nikołajewicz Bielajew w "Miesiącu na wsi" Iwana Turgieniewa (1974), Sawa w "Śnie srebrnym Salomei" Juliusza Słowackiego (1977), Alfred w "Mężu i żonie" Aleksandra Fredry (1977), Konrad w "Dziadach" (1978) i Iwan w "Braciach Karamazow" (1979). Od tamtej pory bardzo często grywał w repertuarze romantycznym. 
Występował w teatrach stołecznych: Współczesnym (1982–1987), gdzie zagrał m.in. Lorenza de Medici w "Lorenzacciu" Alfreda de Musset (1986), Dramatycznym (1987–1988), Ateneum (1988-2000), Komedia (1994–1995, 2002), Scena Prezentacje (1996) oraz Studio im. Stanisława Witkiewicza, gdzie zagrał Kocha w "Zachodnim wybrzeżu" Bernarda-Marie Koltèsa w reż. Krzysztofa Warlikowskiego (1998) i Trigorina w "Mewie" Antoniego Czechowa w reż. Zbigniewa Brzozy (2003). Po latach przerwy powrócił na swoją macierzystą warszawską scenę – do Teatru Narodowego, gdzie w latach 1999–2011 zagrał m.in. Lucyfera w "Wybrałem dziś zaduszne święto" wg "Samuela Zborowskiego" Słowackiego w reż. Janusza Wiśniewskiego (1999) i Stańczyka w "Weselu" Wyspiańskiego w inscenizacji Jerzego Grzegorzewskiego (2000). Jego ostatnią rolą teatralną był brat Franciszek w komedii Shakespeare’a "Wiele hałasu o nic" w reż. Macieja Prusa (2008).
Jako reżyser wystawił "Żołnierza królowej Madagaskaru" (Opera Szczecińska, 1993), "Nędzę uszczęśliwioną" (Teatr Wielki w Warszawie, 1994 i Teatr Wielki w Poznaniu, 1997), "Cud mniemany, czyli Krakowiacy i Górale" (Opera Wrocławska, 1994 i później Teatr Wielki w Poznaniu, 1999), "Królewnę Śnieżkę i siedmiu krasnoludków" (Teatr Komedia w Warszawie, 1994 i Opera Szczecińska, 1999), "Kocham O’Keeffe" (Teatr Bajka w Warszawie, 2005), "Henryka VI na łowach" (Teatr Wielki im. Stanisława Moniuszki w Poznaniu, 2007), "Konopielkę" (Wrocławski Teatr Lalek, 2008) oraz "Wiersze Jana Brzechwy i Juliana Tuwima" (Wrocławski Teatr Lalek, 2008).
Kariera ekranowa.
Brał udział w realizacjach Teatru Telewizji, w tym w "Lucy Crown" Irwina Shawa w reż. Andrzeja Łapickiego (1972), w tytułowej roli w "Don Carlosie" Fryderyka Schillera w reż. Macieja Zenona Bordowicza (1973), w roli Romea w "Romeo i Julii" Shakespeare’a w reż. Jerzego Gruzy (1974) i Maćka Chełmickiego w adaptacji "Popiołu i diamentu" Jerzego Andrzejewskiego w inscenizacji Zygmunta Hübnera (1974).
Zagrał w ponad siedemdziesięciu filmach oraz serialach telewizyjnych. Zadebiutował na ekranie w głównej roli Józka w dramacie telewizyjnym Ewy Kruk "Koniec babiego lata" (1974). Przełomem w karierze filmowej była rola Zbigniewa, syna Wojewody (Mieczysław Voit) z pierwszego małżeństwa w ekranizacji dramatu "Mazepa" Słowackiego, dokonanej przez Gustawa Holoubka (1975) oraz kreacja hrabiego Dezyderego Chłapowskiego w "Najdłuższej wojnie nowoczesnej Europy" (1979-1981) Jerzego Sztwiertni. Niemalże z dnia na dzień stał się twarzą pokolenia młodych Polaków epoki Edwarda Gierka. W lipcu 1975 trafił na okładkę tygodnika „Film”. Za rolę pana młodego w "Kontrakcie" (1980) Krzysztofa Zanussiego otrzymał nagrodę za najlepszą rolę męską na festiwalu koszalińskim „Młodzi i Film” (1981).
„"Był człowiekiem bardzo prawym i uporządkowanym wewnętrznie. Posiadał głęboką duchowość i taką swoją – intymną, bo on tego publicznie nie demonstrował – filozofię życia, pełną harmonii, z dala od spraw tego świata"” – wspominał aktora Kazimierz Kutz.
Wiele interesujących kreacji stworzył w filmach: dziennikarza w "Hotelu klasy lux" (1979) Ryszarda Bera, Anonimusa w "Epitafium dla Barbary Radziwiłłówny" (1982) Janusza Majewskiego, psychologa w "Jeśli się odnajdziemy" (1982) Romana Załuskiego, żołnierza Września, śląskiego konspiratora w "Na straży swej stać będę" (1983) Kazimierza Kutza, nauczyciela udającego się za granicę z poufną misją podziemnych władz „Solidarności” w "Ostatnim promie" (1989) Waldemara Krzystka, wychowawcę poprawczaka w "Zakładzie" (1990) Teresy Kotlarczyk, partyjnego sekretarza w "Kuchni polskiej" (1991) i "1968. Szczęśliwego Nowego Roku" (1992) Jacka Bromskiego czy Adama Mickiewicza w "Panu Tadeuszu" (1999) Andrzeja Wajdy. Grał także w filmach Leszka Wosiewicza: blokowego w "Kornblumenblau" (1988) i ojca w "Kronikach domowych" (1997).
Zdobył uznanie wśród telewidzów w rolach: Karola Chłapowskiego, męża tytułowej gwiazdy w "Modrzejewskiej" (1989) Jana Łomnickiego, Reinholda Heidensteina, sekretarza Jana Zamoyskiego w "Kanclerzu" (1989) Ryszarda Bera, szefa UOPu w "Ekstradycji" (1995–1998) czy szefa mafii w "Sforze" (2002) i "Fałszerzach – powrocie Sfory" (2006) Wojciecha Wójcika.
Dubbing, radio i telewizja.
Wielokrotnie nagrywał role dubbingowe, pełnił funkcję lektora w filmach dokumentalnych, oświatowych i animowanych. W serialu telewizyjnym Wojciecha Solarza "Wielka miłość Balzaka" (1973) dubbingował rolę poety Lesińskiego w salonie Hańskich w Wiedniu (Marek Bargiełowski). Użyczył głos Rudy’emu Jordache (Peter Strauss) w polskiej wersji językowej serialu "Pogoda dla bogaczy" (1976).
Na dorobek radiowy Kolbergera składają się role w słuchowiskach i audycjach poetyckich Teatru Polskiego Radia. Od 1976 występował w różnych audycjach poetyckich. Był też ich reżyserem. Zapisał się w pamięci słuchaczy Programu 1 Polskiego Radia recytując wiersze w ramach cyklu "Strofy dla ciebie" w "Lecie z Radiem". Za swoją działalność radiową został nagrodzony przez Polskie Radio Złotym Mikrofonem oraz Wielkim Splendorem (2009).
Wyreżyserował album muzyczny dla dzieci pt. "Bajki Natalki" (wyd. 1988) – płytę, która jako pierwsza w historii polskiej fonografii zdobyła status platynowej. Nagrał też "Najpiękniejsze baśnie: Królewna Śnieżka" (wyd. Pani Domu, 2002) i "Karierę Nikodema Dyzmy Tadeusza Dołęgi-Mostowicza" (Gazeta Wyborcza, 2007).
W 2000 roku na antenie TVP1 prowadził teleturniej "Juliusz Słowacki".
W jego ocenie jednym z najważniejszych zadań aktorskich w jego karierze było powierzenie mu przez Telewizję TVN przeczytania testamentu papieża Jana Pawła II w czasie żałoby po jego śmierci w kwietniu 2005. Wystąpił także jako narrator i solista u boku Krystyny Tkacz, Beaty Rybotyckiej i Krzysztofa Gosztyły w "Mszy Polskiej" H.F. Tabęckiego, do słów ks. Twardowskiego.
Działalność społeczna.
W stanie wojennym wspierał Prymasowski Komitet Pomocy Osobom Pozbawionym Wolności i ich Rodzinom. Był honorowym przewodniczącym Stowarzyszenia Chorych na Raka Nerki oraz członkiem Honorowego Komitetu Rozwoju Centrum Onkologii Ziemi Lubelskiej im. św. Jana z Dukli.
Życie prywatne.
Był mężem aktorki Anny Romantowskiej i ojcem Julii Kolberger. Na początku lat 80. jego małżeństwo rozpadło się, niemniej do końca życia utrzymywał bliskie relacje z byłą żoną.
Kolberger był gejem. Informację o tym, że ojciec tworzył wieloletni związek z innym mężczyzną, potwierdziła jego córka w wywiadzie dla magazynu „Replika”.
Krzysztof Kolberger przez wiele lat zmagał się z rakiem nerki. Aktora dwukrotnie operowano, co – jak sam twierdził – w istotny sposób zmieniło jego podejście do życia i do wykonywanego zawodu, w tym wpłynęło na podjęcie się przez niego – prócz grania na scenie – także reżyserowania. Mówi o tym opublikowana przez Edycję Świętego Pawła w 2007 roku książka-wywiad pt. „Przypadek nie-przypadek. Rozmowa między wierszami księdza Jana Twardowskiego”. Po latach walki z nowotworem, zmarł 7 stycznia 2011 roku. Bezpośrednią przyczyną śmierci była niewydolność krążenia.
Uroczystości pogrzebowe odbyły się 13 stycznia 2011 roku, w kościele św. Karola Boromeusza na warszawskich Powązkach, następnie tamże na cmentarzu Powązkowskim Krzysztof Kolberger został pochowany (kwatera 23 wprost-1-20). Podczas ceremonii na cmentarzu, przy grobie Krzysztofa Kolbergera odtworzono nagranie Leonarda Cohena – „Dance Me to the End of Love”.
Upamiętnienie.
26 czerwca 2012 w gdańskiej dzielnicy Strzyża otwarto skwer jego imienia, nieopodal domu, w którym mieszkał.
21 stycznia 2015 został patronem IX Liceum Ogólnokształcącego w Gdańsku, którego był absolwentem.
Był bohaterem filmu dokumentalnego Tomasza Drozdowicza i Marii Nockowskiej "Kolba, na szczęście!" (2010), a także książki Aleksandry Iwanowskiej "Przypadek nie-przypadek. Krzysztof Kolberger" (2007) i Marzanny Graff-Oszczepalińskiej "Odnaleźć dobro / Siła codzienności" (2008), w której opowiadał w formie pamiętnika o swoim osobistym spotkaniu z prawdziwym dobrem tkwiącym w człowieku.

</doc>
<doc id="312847" url="https://pl.wikipedia.org/wiki?curid=312847" title="Hendrik Petrus Berlage">
Hendrik Petrus Berlage

Hendrik Petrus Berlage (ur. 21 lutego 1856 w Amsterdamie, zm. 12 sierpnia 1934 w 's-Gravenhage) – holenderski architekt historyzmu i wczesnego modernizmu.
Życiorys.
Hendrik Petrus Berlage urodził się 21 lutego 1856 roku w Amsterdamie jako syn Nicolaasa Willema Berlage i Anny Cathariny Bosscha.
Po ukończeniu Hogereburgerschool, w 1874 roku rozpoczął naukę malarstwa w Rijksakademie voor Beeldende Kunsten.
W 1875 roku przerwał studia i wyjechał do Zurychu, by kształcić się na kierunku inżynieryjnym na tamtejszej politechnice. W 1878 roku uzyskał dyplom architekta. Podczas pobytu w Zurychu nauki pobierał m.in. u historyka sztuki Gottfrieda Kinkla (1815–1882) i architekta Juliusa Stadlera (1828–1904), który nauczał w duchu Gottfrieda Sempera (1803–1879). Teorie Sempera, w szczególności jego praca "Der Stil in den technischen und tektonischen Künsten oder Praktische Ästhetik" miały duży wpływ na przyszłego architekta. W latach 1879–1881 Berlage odbył podróże studialne przez Niemcy i Włochy.
W 1881 roku został zatrudniony w pracowni holenderskiego architekta Theodorusa Sandersa (1847–1927) w Amsterdamie. W latach 1884–1889 był partnerem w firmie architektonicznej Sandersa. Początkowo tworzył w popularnym w 2. połowie XIX wieku stylu neorenesansowym – m.in. wraz z Sandersem opracował na konkurs projekt nowego gmachu giełdy (niezrealizowany), projekt domu handlowego Focke &amp; Meltzer w Amsterdamie (1885) i kawiarni „De Hoop” (zburzona).
Berlage wątpił w sens historyzmu, który jego zdaniem nie pasował do ówczesnej cywilizacji. W 1889 roku zerwał z Sandersem i rozpoczął samodzielną działalność. Duży wpływ na dalszą twórczość Berlage mieli Eugène Viollet-le-Duc (1814–1879) i Pierre Cuypers (1827–1921), zwolennicy „architektury racjonalnej”, skupiającej się na budowie, a nie dekoracjach.
W 1893 roku w swoim wykładzie „Architektura i impresjonizm” argumentował, że nowoczesne społeczeństwo wymaga uproszczonej architektury, że architekt powinien zaprzestać „walki z dawnymi formami” i skoncentrować się na szerszym obrazie. Berlage zaczął rozwijać własny styl, tworząc dekorację z ceglanej struktury muru. Zaprojektował biurowce dla firm ubezpieczeniowych "De Algemeene" przy Damrak (1892–1894, spalony w 1963) i "De Nederlanden van 1845" przy Muntplein w Amsterdamie (1894–1895) oraz "Kerkplein" w Hadze (1895). W 1893 roku Berlage zaczął również eksperymentować z elementami dekoracyjnymi w stylu secesji.
W 1896 roku za sprawą jednego z radnych Amsterdamu Berlage został doradcą ds. budowy nowego gmachu giełdy i sporządził projekt budynku, który został zrealizowany w latach 1898–1903. Berlage zaproponował gmach z cegły, bez elementów historycznych i dekoracji nieistotnych z punktu widzenia konstrukcji. Charakterystyczne dla tego projektu są zaokrąglone łuki romańskie oraz użycie stali konstrukcyjnej i tradycyjnej cegły. Budynek nie spotkał się z aprobatą opinii publicznej, zarzucano mu m.in. ponury, „koszarowy” styl, natomiast zyskał uznanie architektów i historyków sztuki.
W kolejnych latach Berlage otrzymał wiele zleceń, m.in. zaprojektował gmach "Algemeene Nederlandsche Diamantbewerkersbond" w Amsterdamie (1898–1900), biura dla "De Nederlanden van 1845" w Rotterdamie (1910), Nijmegen (1911), Batawii (1913), Hadze (1925) i Utrechcie (1930).
W 1911 roku Berlage odbył podróż do Stanów Zjednoczonych, gdzie spotkał się z pracami Louisa Henry’ego Sullivana (1856–1924) i Franka Lloyda Wrighta (1867–1959), które wywarły wpływ na jego późniejsze dzieła. W 1913 roku przeniósł się do Hagi i pracował dla przedsiębiorcy Antona Kröllera i jego żony Helene Müller, projektując dla nich m.in. posiadłość „De Schipborg” w Zuidlaren (1914). W 1919 roku ich współpraca zakończyła się wskutek nieporozumienia w związku z projektem muzeum Gemeentemuseum Den Haag – projekt Berlage został mimo to zrealizowany w latach 1931–1935.
Berlage zajmował się również projektowaniem budynków mieszkalnych i osiedli, opracował m.in. plan rozbudowy Amsterdamu (1915), który został w dużej mierze zrealizowany, oraz plany dla innych miast Hagi, Purmerend, Rotterdamu i Utrechtu. Projektował również meble i tapety.
Zmarł 12 sierpnia 1934 roku w 's-Gravenhage.
Twórczość.
Berlage początkowo projektował w stylu historycznym, by stopniowo odejść w stronę racjonalizmu, oszczędnych form geometrycznych. Stosował zasadę, że budowla i użyte materiały (beton, cegła) muszą tworzyć spójną całość. Jego prace przyczyniły się do rozwoju tzw. szkoły amsterdamskiej i rozkwitu holenderskiej architektury XX wieku.

</doc>
<doc id="312849" url="https://pl.wikipedia.org/wiki?curid=312849" title="Perypatetyzm">
Perypatetyzm



</doc>
<doc id="312850" url="https://pl.wikipedia.org/wiki?curid=312850" title="Filozofia perypatetyczna">
Filozofia perypatetyczna



</doc>
<doc id="312853" url="https://pl.wikipedia.org/wiki?curid=312853" title="European Union">
European Union



</doc>
<doc id="312859" url="https://pl.wikipedia.org/wiki?curid=312859" title="Leonberger">
Leonberger

Leonberger – rasa psa zaliczana do grupy molosów w typie górskim, wyhodowana w XIX wieku w Niemczech.
Rys historyczny.
Leonberger należy do molosów typu górskiego. Nazwa rasy związana jest z niemieckim miastem Leonberg (Lwia Góra). Istnieją dwie teorie wyjaśniające powstanie tej rasy. Pierwsza głosi, iż leonbergery mogą być bezpośrednimi potomkami dogów tybetańskich (mastif tybetański), które występowały na terenie Alp już w średniowieczu, co miałyby potwierdzać dokumenty, które mówią, że niemiecka rodzina Metternichów w pierwszej połowie XVII wieku posiadała psy podobne do leonbergerów.
W Niemczech jednak prym wiedzie druga teoria mówiąca, że Heinrich Essig, chcąc rozsławić Lwią Górę na świecie, planował wyhodować psa podobnego wyglądem do lwa, którego wizerunek widnieje w herbie na ratuszu Leonbergu. W latach 30. XIX wieku Essig skrzyżował czarno-białą nowofundlandkę z długowłosym bernardynem. Wiele lat prowadzić miał hodowlę w oparciu o te dwie rasy, następnie dodał krwi pirenejskiego psa górskiego i być może kuvasza. W rezultacie otrzymał protoplastów dzisiejszych leonbergerów.
Większość populacji zginęła jednak podczas długotrwałych wojen, zwłaszcza w czasie II wojny światowej. W 2. połowie XX wieku rasę odbudowano w Niemczech, Wielkiej Brytanii oraz w Ameryce Północnej.
Wygląd.
Budowa.
Jest to bardzo duży pies o mocarnym grzbiecie, z głęboką, owalną klatką piersiową oraz mocnymi, muskularnymi kończynami.
Szata.
Charakterystyka włosia: od średnio miękkiego do stosunkowo twardego, dość długi, przylegający, nigdy nie rozdzielający się, prosty, dopuszczalny lekko falowany. Wszędzie mimo gęstego podszerstka widoczna rzeźba tułowia. Na szyi i klatce piersiowej, szczególnie u psów, tworzy grzywę. Silnie owłosione przednie kończyny, na tylnych tworzą się charakterystyczne portki.
Umaszczenie.
Umaszczenie: lwi żółty, rudy, rudobrązowy, dopuszczalne także piaskowe odcienie (płowożółty, kremowy) i wszelkie kombinacje pomiędzy wymienionymi kolorami; zawsze wymagana czarna maska, dopuszczalne czarne końcówki włosów, czarny nie może jednak tworzyć podstawowej maści. Rozjaśnienia podstawowego koloru na spodniej stronie ogona, na grzywie, na przednich i tylnych kończynach nie mogą być na tyle silne, aby zakłócać harmonię podstawowej barwy. Mała biała plama lub wąska biała linia na piersiach, jak również białe włosy na palcach są tolerowane.
Zachowanie i charakter.
Pies ten charakteryzuje się odwagą, inteligencją, towarzyskością, spokojem, jednak bywa leniwy lub ociężały. Dla najbliższych członków rodziny wybitny towarzysz zabaw na świeżym powietrzu. Źle znosi samotność. Jest psem o wysokim stopniu posłuszeństwa, bez skłonności do agresji. Ze względu na wielkość psa ważna jest socjalizacja szczeniąt ze zwierzętami i ludźmi, oraz przynajmniej podstawowe szkolenie.
Użytkowość.
Pierwotnie pies do obrony, pilnowania dobytku, pies pasterski i do towarzystwa. Dziś jest jednak ceniony głównie jako przyjaciel rodziny i dobry stróż. Znakomicie sprawdza się w pracy węchowej, z powodzeniem pełni funkcję psa ratowniczego i lawinowego.
Oczekiwana długość życia wynosi około 11 lat.
Zdrowie i pielęgnacja.
U leonbergerów bardzo ważne jest prawidłowe żywienie. Młode psy powinny dostawać karmę dla psów olbrzymich, zawierającą substancje wspomagające rozwój stawów (glukozaminę oraz chondroitynę). Dorosłe psy są mniej wymagające, jednak posiłek trzeba rozdzielić co najmniej na dwie porcje i zapewnić spokój po jedzeniu.
Jak większość ras olbrzymich leonberger może być obciążony dysplazją stawów biodrowych oraz skłonnościami do rozszerzenia i skrętu żołądka. Zdarza się także osteochondroza i młodzieńcze zapalenie kości. Może pojawiać się niedoczynność tarczycy, spotykane są wady ustawienia powiek.
Do pielęgnacji należy używać szczotki z metalowymi drucikami, metalowego rzadkiego i gęstego grzebienia, nożyczek. Co dwa tygodnie trzeba wyczesywać martwy włos. Kąpać psa należy w szamponie dla psów miękkowłosych, korzystne jest nakładanie balsamu. Po kąpieli należy wyciąć włos pomiędzy opuszkami łap oraz przyciąć włosy wystające poza palce, skracać najdłuższe włosy pod uszami.
Leonberger ze względu na swoją wielkość powinien mieć miski na stojaku z regulowaną wysokością.
Popularność.
W Polsce jest to rzadko spotykana rasa. W 2022 r. powstał Polski Klub Leonbergera przy ZKwP.
Klasyfikacja FCI.
W klasyfikacji FCI rasa ta została zaliczona do grupy II – Pinczery, sznaucery, molosy i szwajcarskie psy do bydła, sekcja 2.2 – Molosy typu górskiego. Nie podlega próbom pracy.

</doc>
<doc id="312861" url="https://pl.wikipedia.org/wiki?curid=312861" title="Manuel Chryzoloras">
Manuel Chryzoloras

Manuel Chryzoloras albo Emmanuel Chrysoloras (ur. ok. 1350 w Konstantynopolu, uroczyście pochowany 15 kwietnia 1415 w Konstancji) – bizantyński filolog osiadły we Włoszech, wydatnie przyczynił się do rozwoju znajomości greki i greckiej literatury na Zachodzie, stając się tym samym jednym z prekursorów renesansu.
Życie i działalność polityczna.
Urodzony w Konstantynopolu około 1350 roku w rodzinie spokrewnionej z Paleologami, był uczniem Demetriusza Kydonesa. W 1390 roku odbył podróż do Italii i Anglii, jako członek poselstwa wysłanego przez cesarza Manuela II Paleologa. Po raz kolejny odbył podróż do Włoch jesienią 1394 roku dla uzyskania pomocy książąt chrześcijańskich przeciw oblegającemu Konstanynopol sułtanowi Bajazetowi I (1389-1402). W Wenecji poznał florentyńczyka Roberta Rossiego, którego przyjaciel Jacopo Angeli da Scarperia udał się za Chryzolorasem do Konstantynopola i w 1395 roku studiował pod jego kierunkiem grekę.
W 1396 Coluccio Salutati wraz z Niccolem de Niccoli i innymi uczonymi florenckimi zaprosili Chryzolorasa, jako nauczyciela gramatyki i literatury greckiej do Florencji. Chrysoloras przybył do Florencji zimą 1397. Jeden z jego najwybitniejszych uczniów, humanista Leonardo Bruni zauważył potem, że do czasu przybycia Chryzolorasa przez 700 lat nikt w Italii poważnie nie studiował greki. Chryzoloras pozostał we Florencji przez kilka lat, od 1397 do 1400, ucząc podstaw języka greckiego. Skupił wokół siebie grono humanistów, którzy stali się pierwszymi hellenistami włoskimi – oprócz Bruniego, Pallasa Strozzi, F. Barbaro, P. P. Vergerio St.
10 marca 1400 roku złamał zawartą na okres pięciu lat umowę i opuścił Florencję najprawdopodobniej pospieszył na spotkanie z przybywającym do Włoch cesarzem Manuelem II. Kolejne lata, podczas których cesarz udał się do Francji i Anglii, spędził w Mediolanie i innych miastach północnych Włoch. Wiosną 1403 roku powrócił wraz z cesarzem do Konstantynopola. W grudniu 1404 powrócił, jako wysłannik cesarza Manuela II do Wenecji. W 1405 roku był znowu w Konstantynopolu, w 1406 roku ponownie w Wenecji i Padwie. W 1407 roku przedsięwziął długą podróż dyplomatyczną do Francji i Anglii
Studiował w tym czasie pisma świętej Katarzyny ze Sieny, przetłumaczył również na grekę mszał dominikański. W 1406 roku otrzymał pozwolenie sprawowania liturgii w języku greckim według rytu dominikańskiego. W latach 1403-1408 użyczył gościny w swoim domu w Konstantynopolu Guarino Guariniego, którego podczas pobytów w Bizancjum uczył greki i literatury greckiej.
W 1408 roku był posłem papieża do cesarza Manuela. W 1410 roku przebywał na dworze antypapieża Jana XXIII. Powrócił potem do Konstantynopola, ale w kwietniu 1411 był już ponownie u boku Jana XXIII w Rzymie. W 1413 przybył do Niemiec wraz z kardynałami wybranymi przez papieża Jana XXIII w poselstwie do Zygmunta Luksemburskigo – przedmiotem misji był wybór miejsca dla planowanego soboru, który ostatecznie odbył się w Konstancji. Zmarł w drodze na ów sobór, na którym miał być reprezentantem Kościoła greckiego 15 kwietnia 1415 roku. Po jego śmierci powstało wiele utworów upamiętniających jego osobę, które Guarino Guarini zebrał pod wspólnym tytułem "Chrysolorina". Jego grobowiec zdobi epigramat autorstwa przyjaciela, Poggia Braccioliniego.
Twórczość.
Chryzoloras przełożył na język łaciński "Odyseję" Homera i "(Państwo)" Platona. Opracował podstawy gramatyki greckiej, stanowiące pierwszą prostą grecką gramatykę będącą w obiegu w Europie Zachodniej, "Erotemata sive quaestiones" ["Pytania"], wydrukowane w Wenecji w 1484, a następnie wielokrotnie przedrukowane (korzystał z nich jeszcze Erazm z Rotterdamu). Za życia Chryzolorasa zostały też wydrukowane "Epistolae III de comparatione veteris et novae Romae" ("Trzy listy porównujące Rzym dawny i Rzym nowy"). W obronie zachodniej doktryny o pochodzeniu Ducha Świętego napisał traktat "Rozdziały" ("Kephalaja"). Pozostawił też po sobie listy do braci, do Bruniego, Guarniego, Traversariego i Pallasa Strozziego. Wiele spośród jego traktatów filozoficznych o moralności, etyce i innych kwestiach wydrukowano w XVIII wieku ze względu na ich wartość antykwaryczną.

</doc>
<doc id="312862" url="https://pl.wikipedia.org/wiki?curid=312862" title="MDA (internet)">
MDA (internet)



</doc>
<doc id="312863" url="https://pl.wikipedia.org/wiki?curid=312863" title="Chrysoloras">
Chrysoloras



</doc>
<doc id="312864" url="https://pl.wikipedia.org/wiki?curid=312864" title="Franciszek Dziasek">
Franciszek Dziasek

Franciszek Dziasek (ur. 5 listopada 1909 w Zaborowie koło Śremu – zm. 8 października 1971 w Poznaniu) – polski duchowny katolicki, pisarz, członek Poznańskiego Towarzystwa Przyjaciół Nauk.
Życiorys.
W 1930 roku ukończył Gimnazjum w Śremie. Studia teologiczne odbył w Gnieźnie (1930-1932), a w Seminarium Duchownym w Poznaniu, w 1936 roku przyjął święcenia kapłańskie. Doktoratem zakończył studia na Papieskim Uniwersytecie Gregoriańskim w Rzymie (1938).
Po wybuchu II wojny światowej został osadzony w Forcie VII, skąd następnie został przewieziony do niemieckiego obozu koncentracyjnego w Buchenwaldzie, a potem do Dachau.
Po 1945 roku pracował w Poznaniu jako prefekt VI Liceum Ogólnokształcącego w Poznaniu, wykładowca i wicedyrektor seminarium (1950-1964), a w 1968 przewodniczył komisjom Synodu Archidiecezji Poznańskiej.
Jego prace naukowe z zakresu soteriologii, mariologii, charytologii, eklezjologii mają znaczący wkład w poszerzenie polskiej terminologii teologicznej. Był członkiem PTPN.
Wydał m.in. „Pamiętnik Czasu Pogardy” (1970), „Jezus Chrystus Boski Posłaniec. Traktat chrystologiczny”.
Został pochowany na cmentarzu Miłostowo w Poznaniu (pole 4, kwatera kanoników kapituły metropolitalnej).

</doc>
<doc id="312866" url="https://pl.wikipedia.org/wiki?curid=312866" title="Duży Münsterländer">
Duży Münsterländer

Duży münsterländer – rasa psów należąca do grupy wyżłów w sekcji wyżłów kontynentalnych. Zaklasyfikowana jest do podsekcji psów w typie spaniela. Typ wyżłowaty. Podlega próbom pracy.
Budowa.
Duży Münsterländer jest psem średniej wielkości. Jego wzrost waha się od 58 – 65, zależnie od płci. Zazwyczaj waży około 30 kg.
Wygląd.
Szata i umaszczenie.
Duży Münsterländer jest psem o umaszczeniu czarno-białym, gdzie czarny przeważa, występują drobne czarne łaty, czarny płaszcz i biała końcówka ogona. Może wystąpić również umaszczenie red-merle. Sierść jest lekko falista, zwarta i ma średnią długość. Mogą występować portki.
Zachowanie i charakter.
Psy tej rasy szybko się uczą i prowadzone konsekwentnie, łatwo poddają się szkoleniu. Są zapalonymi myśliwymi o wielkiej chęci aportowania. Nadają się zarówno na psy rodzinne jak i pracujące. Są bardzo żywe, dlatego należy zapewniać im dużo ruchu. Do tego są odważne i wierne.
Popularność.
Jest to rasa bardzo rzadko spotykana w Polsce.

</doc>
<doc id="312868" url="https://pl.wikipedia.org/wiki?curid=312868" title="Psychedelik">
Psychedelik



</doc>
<doc id="312869" url="https://pl.wikipedia.org/wiki?curid=312869" title="Psychodelik">
Psychodelik



</doc>
<doc id="312870" url="https://pl.wikipedia.org/wiki?curid=312870" title="Halucynogen">
Halucynogen



</doc>
<doc id="312872" url="https://pl.wikipedia.org/wiki?curid=312872" title="Substancja halucynogenna">
Substancja halucynogenna



</doc>
<doc id="312873" url="https://pl.wikipedia.org/wiki?curid=312873" title="Substancja psychozomimetyczna">
Substancja psychozomimetyczna



</doc>
<doc id="312875" url="https://pl.wikipedia.org/wiki?curid=312875" title="Civilization 4">
Civilization 4



</doc>
<doc id="312876" url="https://pl.wikipedia.org/wiki?curid=312876" title="Cywilizacja IV">
Cywilizacja IV



</doc>
<doc id="312877" url="https://pl.wikipedia.org/wiki?curid=312877" title="Cywilizacja 4">
Cywilizacja 4



</doc>
<doc id="312878" url="https://pl.wikipedia.org/wiki?curid=312878" title="GBC">
GBC



</doc>
<doc id="312879" url="https://pl.wikipedia.org/wiki?curid=312879" title="Janusz Zarenkiewicz">
Janusz Zarenkiewicz

Janusz Zarenkiewicz (ur. 3 sierpnia 1959 w Głuchołazach) – polski bokser, brązowy medalista olimpijski.
Życiorys.
Przez prawie cały okres kariery sportowej występował w wadze superciężkiej, w niej też odniósł największe sukcesy. Był wychowankiem i zawodnikiem klubu Pogoń Prudnik, następnie walczył w klubach Moto Jelcz Oława i Zagłębie Lubin. Został brązowym medalistą igrzysk olimpijskich w Seulu w 1988. W półfinale przegrał walkowerem (niedopuszczony do walki przez lekarza) z późniejszym mistrzem olimpijskim oraz mistrzem świata wagi ciężkiej Lennoxem Lewisem. Był także brązowym medalistą mistrzostw Europy w 1985, w których także nie stanął do walki półfinałowej z powodu kontuzji. Pięciokrotnie zdobył mistrzostwo Polski (w latach 1981, 1982, 1986, 1987, 1989), w 1985 był wicemistrzem kraju. Wystąpił pięciokrotnie w reprezentacji Polski, wygrywając trzy pojedynki i dwa przegrywając. W czasie kariery sportowej stoczył 207 walk, odnosząc 168 zwycięstw, 3 remisy i 36 porażek (w latach 1975–1991).
Ukończył Technikum Budowlane w Nysie. Zawodowo związany z górnictwem jako pracownik kopalni miedzi OZG Rudna. Od 1994 do 2002 przez dwie kadencje był radnym miejskim w Lubinie. W 2006 w wyniku wyborów samorządowych ponownie został wybrany na radnego Lubina z komitetu wyborczego prezydenta miasta Roberta Raczyńskiego. W 2010 z listy Platformy Obywatelskiej bez powodzenia kandydował do rady powiatu lubińskiego. W 2014 został wybrany do rady gminy wiejskiej Lubin. W 2018 nie uzyskał reelekcji.

</doc>
<doc id="312888" url="https://pl.wikipedia.org/wiki?curid=312888" title="Knights of the old republic">
Knights of the old republic



</doc>
<doc id="312890" url="https://pl.wikipedia.org/wiki?curid=312890" title="Taczka">
Taczka

Taczka, taczki – mały wózek z jednym kołem, częściowo unoszony ręcznie, używany do transportu przedmiotów lub materiałów sypkich na niewielkich odległościach. Taczki wyposażone są w dwa uchwyty, przy pomocy których są unoszone i pchane, rzadziej ciągnięte, przez człowieka. Wykonywane są z drewna, metalu, plastiku lub kombinacji tych materiałów. Znajdują szerokie zastosowanie w ogrodnictwie i na placach budowy.
Wyraz "taczka " jest regionalnym plurale tantum, tj. wyrazem w niektórych regionach stosowanym wyłącznie w liczbie mnogiej, jako "taczki".
Taczka znana była w Chinach od ok. 230 roku (według tradycji wynalazł ją wówczas Zhuge Liang). W Europie używana od XII wieku. Została zapewne przyswojona poprzez Bliski Wschód w następstwie wypraw krzyżowych.
Heraldyka.
Występuje jako element flagi i herbu Wyspy Pitcairn.

</doc>
<doc id="312891" url="https://pl.wikipedia.org/wiki?curid=312891" title="Niepodległość (czasopismo)">
Niepodległość (czasopismo)

Niepodległość – polskie czasopismo historyczne, publikowane z przerwą wojenną od 1929 roku, którego wydawanie rozpoczął Instytut Józefa Piłsudskiego Poświęcony Badaniu Najnowszej Historii Polski.
Historia.
Czasopismo to zostało zapoczątkowane w roku 1929 z inicjatywy prezesa Instytutu Józefa Piłsudskiego Poświęconego Badaniu Najnowszej Historii Polski, Leona Wasilewskiego. Drukowane i administrowane było przez firmę Hoesicka i wychodziło początkowo co kwartał. Począwszy od 9 zeszytu, w wyniku trudności finansowych firmy, Instytut przejął wydawnictwo, zmieniając je na dwumiesięcznik. Drukowane było początkowo w drukarni spółki „Polska Zjednoczona” w później już na stałe w drukarni „Pyz i S-ka”. W przedmowie do I zeszytu czasopisma redakcja określiła, że „Niepodległość” ..."Ma się zająć polskim ruchem niepodległościowym i wszystkimi objawami życia, które się z nim bezpośrednio lub pośrednio wiążą, w okresie od upadku powstania styczniowego aż do momentu odbudowania Państwa Polskiego".
Zamysł wznowienia „Niepodległości” po wojnie pojawił się już w 1946, kiedy to generał Władysław Bortnowski podczas swej wizyty w USA i Kanadzie prowadził rozmowy z Franciszkiem Januszewskim, Ignacym Matuszewskim, Wacławem Jędrzejewiczem i Henrykiem Floyar-Rajchmanem z Instytutu Józefa Piłsudskiego na temat ponownego wydania pisma. Wkrótce po powstaniu Instytutu Józefa Piłsudskiego w Londynie, w 1948 wznowiono tam wydawanie „Niepodległości”, która wkrótce stała się oficjalnym organem obu Instytutów. Redakcją pisma kierowali początkowo Konrad Libicki i Jan Starzewski, po kilku latach zastąpił ich Tadeusz Schaetzel. Kolejnym redaktorem był generał Stanisław Skwarczyński. W roku 1978, wraz z ukazaniem się numeru 11, redakcję przeniesiono do Instytutu Józefa Piłsudskiego w Ameryce. Redakcję objął dr. Tadeusz Siuta, a po nim Wacław Jędrzejewicz.
Myślą przewodnia redakcji było udostępnianie materiałów źródłowych, wspomnień i relacji. Drukowano m.in. listy Komendanta, wspomnienia generała Kazimierza Sosnkowskiego, pamiętniki Walerego Sławka, autobiografię Ignacego Mościckiego, materiały Michała Sokolnickiego. Dział wspomnień przyniósł relację generała Kazimierza Glabisza o „Laboratorium”, generała Kazimierza Fabrycego o Komórce Specjalnej do badań zagrożenia ze strony sąsiadów Rzeczypospolitej, wspomnienia Janusza Głuchowskiego sprzed pierwszej Wojny Światowej, i wiele innych.
Od 26 numeru (1993) „Niepodległość” była drukowana w Polsce, przy współpracy z Uniwersytetem Warszawskim, potem z oficyna „Gryf” w Warszawie. Od 2002 r. czasopismo wydawane jest przez Towarzystwo Przyjaciół Instytutów Józefa Piłsudskiego Zagranicą z siedzibą w Warszawie.
Redaktorem naczelnym czasopisma był do 2010 r. Andrzej Przewoźnik, w redakcji zasiadają Arkadiusz Adamczyk, Marek Gałęzowski i Andrzej Krzysztof Kunert. Wydawanie pisma współfinansuje Rada Ochrony Pamięci Walk i Męczeństwa. Dystrybucję pisma prowadzi Wydawnictwo LTW.

</doc>
<doc id="312897" url="https://pl.wikipedia.org/wiki?curid=312897" title="Przędza">
Przędza

Przędza – wyrób włókienniczy o strukturze walcowatej, ciągłej, powstający przez skręcenie pasma włókien w procesie przędzenia. Przędzenie może być wykonywane chałupniczo (ręcznie) lub przemysłowo w przędzalni (mechanicznie). Przędza jest półproduktem do produkcji tkanin, dzianin, koronek, plecionek, lin, nici itp.
Charakterystyka.
Najważniejszymi cechami przędzy są:
Na przykład zapis:
Przygotowanie przędzy.
Przędza opuszcza przędzalnię w stanie surowym. W tym stanie jest używana do produkcji niektórych wyrobów, ale w większości poddawana jest najpierw procesowi wykończenia. Generalną zasadą jest przewijanie przędzy po każdym procesie. Ma to na celu wyeliminowanie błędów lub uszkodzeń przędzy podczas wykończania (bielenie, farbowanie), skręcania czy innych procesów. Powstaje przy tym pewna ilość odpadów, ale jest to zabieg poprawiający jakość przędzy i nawojów. W zależności od tego na jaki rodzaj wyrobów przędza jest przeznaczona, musi przejść odpowiednie procesy przygotowawcze. Niektóre wyroby nie wymagają wykonania wszystkich wymienionych procesów, otrzymuje się wówczas przędze o nieco innych parametrach. W przygotowaniu do tkania dla niektórych tkanin zupełnie zbędny jest proces nitkowania, w dziewiarstwie również. Niektóre nici krawieckie wykonywane są również z pominięciem procesu opalania, klejenia czy wykurczania.
Do tkania.
Wszystkie procesy przygotowania przędzy dla tkalni przeprowadza dział przygotowawczy tkalni. Jego zadania to:
Do dziania.
Przędza przeznaczona dla dziewiarstwa wymaga nieco więcej dodatkowych procesów i modyfikacji. Te procesy to:
Na nici do szycia.
Ze względu na to, że nici krawieckie muszą być mocne, gładkie, nie mogą się odbarwiać, kurczyć w trakcie użytkowania wyrobów odzieżowych, ich przygotowanie wymaga większej ilości zabiegów dodatkowych. Są to:
Podobnym procesom poddawane są przędze z przeznaczeniem na kordy, z których wykonuje się sieci rybackie, zbrojenia opon, taśm przenośników, pasów transmisyjnych. Osobną grupą są przędze fantazyjne, służące do produkcji tkanin lub dzianin o specjalnych efektach wizualnych.
Zastosowanie.
Przędza jest podstawowym składnikiem prawie wszystkich typów wyrobów włókienniczych, z wyjątkiem niektórych włóknin. Z przędzy produkuje się więc tkaniny, dzianiny, koronki, plecionki, sznury, liny. Przędza jest też produktem handlowym, sprzedawanym w ilościach hurtowych i detalicznych. W pasmanteriach sprzedawane są różnego rodzaju włóczki, nici, ozdobne sznury itp.

</doc>
<doc id="312898" url="https://pl.wikipedia.org/wiki?curid=312898" title="Shah Rukh Khan">
Shah Rukh Khan

Shah Rukh Khan (hindi: शाहरुख़ ख़ान, urdu: شاه رخ خان, nazywany „SRK” i „King Khan”, ur. 2 listopada 1965 w Talwar Nursing Home w Nowym Delhi) – indyjski aktor, producent filmowy, oraz osobowość telewizyjna; ikona indyjskiej popkultury. Laureat czterech nagród IIFA, oraz trzynastu nagród Filmfare. Ponadto, wraz z żoną Gauri Khan, współzałożyciel i współprzewodniczący firmy producenckiej Red Chillies Entertainment, a także właściciel krykietowej drużyny Kolkata Knight Riders, grającej w Indian Premier League.
Życiorys.
Urodzony w muzułmańskiej rodzinie. Jego ojciec pochodził z rodziny Pasztunów z Peszawaru w dzisiejszym Pakistanie, zmarł gdy Shahrukh miał 16 lat, a matka zmarła 10 lat później. Studiował na Uniwersytecie Jamiya Miliya Islamiya. Aktor karierę zaczynał od występów w teatrze. Szerszej publiczności dał się poznać w 1988 roku, dzięki roli w popularnym serialu "Fauji". W 1991 r. poślubił swoją ukochaną, Gauri Chibber. Potem już w 1992 roku przyszedł pierwszy poważny sukces – za rolę w filmie "Deewana" aktor uhonorowany został nagrodą Filmfare dla najlepszego debiutanta. Kolejne filmy, m.in.: "Darr", "Baazigar", "Żona dla zuchwałych" ("Dilwale Dulhania Le Jayenge"), "Coś się dzieje" ("Kuch Kuch Hota Hai") czy "Czasem słońce, czasem deszcz" ("Kabhi Khushi Kabhie Gham") ugruntowały pozycję Shah Rukh Khana jako jednego z najpopularniejszych aktorów w Indiach.
Aktor posiada własną markę perfum – "Tiger Eyes of Shahrukh Khan". Jest również twarzą wielu produktów – najczęściej kojarzony jest z koncernem Pepsi.
Od stycznia 2007 aktor przejął po Amitabh Bachchanie cieszący się popularnością program telewizyjny „Kaun Banega Crorepati” (indyjską wersję „Milionerów”). Pod koniec pierwszej połowy 2008 roku prowadził teleturniej Kya Aap Paanchvi Paas Se Tez Hain (indyjski odpowiednik „Czy jesteś mądrzejszy od 5-klasisty?”).
Od 2008 jest współwłaścicielem drużyny krykietowej Kolkata Knight Riders.
Nagrody, nominacje i wyróżnienia.
Nagrody Filmfare.
Był 18 razy nominowany do Nagrody Filmfare dla Najlepszego Aktora, z tego 9 razy otrzymał tę nagrodę. Łącznie z nagrodami w innych kategoriach otrzymał już 15 statuetek Filmfare.

</doc>
<doc id="312899" url="https://pl.wikipedia.org/wiki?curid=312899" title="Uniwersytet Kardynała Stefana Wyszyńskiego w Warszawie">
Uniwersytet Kardynała Stefana Wyszyńskiego w Warszawie

Uniwersytet Kardynała Stefana Wyszyńskiego w Warszawie (UKSW) (łac. "Universitas Cardinalis Stephani Wyszyński Varsoviae") – polski uniwersytet państwowy powstały na bazie Akademii Teologii Katolickiej w Warszawie. UKSW jest publiczną uczelnią, która daje możliwość kształcenia w różnych dziedzinach nauki: od kierunków humanistyczno-społecznych po ścisłe, przyrodnicze a od 2019 roku także medyczne.
Uniwersytet posiada 12 wydziałów zlokalizowanych w dwóch kampusach w warszawskiej dzielnicy Bielany: przy ulicach Dewajtis oraz Wóycickiego. Studenci mają do wyboru ponad 40 kierunków studiów, w tym m.in. kierunek lekarski, psychologię, prawo, dziennikarstwo, inżynierię środowiska, filologię włoską czy ekonomię.
W ostatnich latach uniwersytet przekształca się w nowoczesne centrum naukowo-badawcze. W 2016 na kampusie przy ul. Wóycickiego powstało Mazowieckie Centrum Laboratoryjne Nauk Przyrodniczych UKSW. Zajęcia praktyczne dla studentów nauk ścisłych i medycznych odbywają się w kilkudziesięciu laboratoriach badawczych oraz salach do pracy koncepcyjnej. Uniwersytet dysponuje także m.in. nowoczesną halą sportową, studiem radiowo-telewizyjnym oraz symulatorem samochodu osobowego do badań w Instytucie Psychologii. 
W 2019 uzyskał wyróżnienie Komisji Europejskiej „HR Excellence in Research”, potwierdzające przestrzeganie zasad Europejskiej Karty Naukowca. Ponadto wszystkie wydziały uczelni znajdują się pod nadzorem Ministra Nauki i Szkolnictwa Wyższego, nad czterema z nich (Teologicznym, Filozofii Chrześcijańskiej, Prawa Kanonicznego oraz Studiów nad Rodziną) dodatkowy nadzór sprawują władze kościelne.
Historia.
W 1954 zlikwidowano Wydział Teologii Katolickiej Uniwersytetu Warszawskiego oraz Wydział Teologiczny Uniwersytetu Jagiellońskiego. Zostały one przekształcone w Akademię Teologii Katolickiej (ATK), natomiast usunięty z UW Wydział Teologii Ewangelickiej stał się podstawą utworzenia wielowyznaniowej Chrześcijańskiej Akademii Teologicznej w Warszawie (ChAT). W tym samym roku z klasztoru pokamedulskiego znajdującego się na terenie warszawskich Bielan zostali wysiedleni marianie, a nowo powstałej ATK został przyznany opuszczony klasztor.
Akademia Teologii Katolickiej była uczelnią państwową, utworzoną decyzją ówczesnej Rady Ministrów. Ponieważ zgodnie z prawem kanonicznym wydziały teologiczne powinny być utworzone lub zatwierdzone przez Stolicę Apostolską, powstanie nowej uczelni zostało źle przyjęte przez środowisko kościelne. Prymas Stefan Wyszyński, ówczesny arcybiskup warszawski, w latach 1953–1956 przebywał w areszcie. Po odzyskaniu wolności nie zaakceptował uczelni od razu. Dopiero od 1960, za zgodą Stolicy Apostolskiej, respektował Akademię i uważał się za wielkiego kanclerza uczelni. Pełne prawa kościelne Akademia Teologii Katolickiej uzyskała w 1989, stając się odtąd uczelnią jednocześnie państwową i kościelną.
W 1954 w Akademii Teologii Katolickiej zatrudnionych było 60 nauczycieli akademickich. Studiowało w niej 415 studentów. Miała ona trzy wydziały: Teologiczny, Prawa Kanonicznego i Filozofii Chrześcijańskiej. Uczelnia była w pełni finansowana przez państwo. Na studia wolno było przyjmować studentów w liczbie ściśle określonej przez władze PRL. Dopiero w latach osiemdziesiątych XX wieku liczba studentów znacząco wzrosła. W 1987 z części Wydziału Teologicznego został utworzony Wydział Kościelnych Nauk Historycznych i Społecznych.
Dalszy rozwój uczelni nastąpił w latach dziewięćdziesiątych: zwiększyła się liczba profesorów i studentów, otwarto nowe kierunki studiów. Zmiany na uczelni umożliwiły przekształcenie jej w uniwersytet. Nastąpiło to 3 września 1999. Uniwersytet otrzymał imię kardynała Stefana Wyszyńskiego.
Baza akademicka.
UKSW prowadzi zajęcia w dwóch głównych kampusach: przy ul. Dewajtis 5 na Bielanach – kampus Dewajtis (w Lesie Bielańskim) oraz przy ul. Wóycickiego 1/3 na Młocinach – kampus Wóycickiego im. ks. prof. Ryszarda Rumianka. W pierwszym z nich oprócz sal dydaktycznych mieszczą się Biblioteka Główna oraz siedziba władz uczelni. 
Kampus na Młocinach jest w ciągłej rozbudowie. 14 lutego 2008 roku została otwarta na nim pierwsza część Centrum Edukacji i Badań Interdyscyplinarnych – Auditorium Maximum (budynek nr 21), gdzie znajdują się sale wykładowe, pracownie i stołówka studencka. W lutym 2009 oddany do użytku został budynek nr 23, w którym odbywają się zajęcia Wydziału Nauk Historycznych i Społecznych, Filozofii Chrześcijańskiej oraz Biologii i Nauk o Środowisku. W 2015 otwarto nowo wybudowane Centrum Laboratoryjne Nauk Przyrodniczych (budynek 24). W 2020 oddano do użytku nowoczesną halę sportową. Obecnie trwa budowa siedziby Wydziału Medycznego. Collegium Medicum oraz Multidyscyplinarnego Centrum Badawczego (MCB) w Dziekanowie Leśnym .
Do kampusu przy ul. Wóycickiego można dojechać kilkoma liniami autobusowymi, z czego linią „114” bezpośrednio pod bramę kampusu spod metra Młociny. Do kampusu przy ul. Dewajtis trzeba przejść około 1,1 kilometra od przystanku tramwajowego.
Studenci i pracownicy.
W roku akademickim 2020/2021 na UKSW studiuje około 10 tysięcy studentów, zatrudnionych jest ok. 800 nauczycieli akademickich. Pracowników zatrudnionych w bibliotece, administracji i obsłudze jest 300.
Na uczelni działa wiele organizacji studenckich, między innymi Samorząd Studentów, Niezależne Zrzeszenie Studentów UKSW, Erasmus Student Network UKSW czy koła naukowe. 
Wydziały i kierunki studiów.
Uniwersytet Kardynała Stefana Wyszyńskiego obecnie ma dwanaście wydziałów i ponad czterdzieści kierunków studiów. Są to:

</doc>
<doc id="312901" url="https://pl.wikipedia.org/wiki?curid=312901" title="Hymn Brunei">
Hymn Brunei

Boże chroń Sułtana (, ) – hymn państwowy Sułtanatu Brunei, do którego tekst napisał Pengiran Haji Mohamed Yusuf bin Abdul Rahim, a muzykę skomponował Awang Haji Besar bin Sagap w 1947 r. Hymn został przyjęty oficjalnie w 1951 r. Hymn Brunei jest śpiewany przez uczniów w szkołach oraz przy fladze i godle. Odegranie hymnu odbywa się w radiu i telewizji na rozpoczęcie i zakończenie emisji każdego dnia.

</doc>
<doc id="312902" url="https://pl.wikipedia.org/wiki?curid=312902" title="Maya Lin">
Maya Lin

Maya Ying Lin (林瓔, pinyin: Lín Yīng, ur. 10 października 1959 w Athens) – amerykańska architekt i artystka pochodzenia chińskiego odznaczona Narodowym Medalem Sztuk.
W wieku 21 lat, jeszcze jako studentka, zwyciężyła w konkursie na pomnik amerykańskich żołnierzy poległych w wojnie wietnamskiej. Waszyngtoński pomnik w postaci wcinającego się w ziemię granitowego muru na planie litery L z wyrytymi nazwiskami zabitych odsłonięto 11 listopada 1982.
W 2003 była jurorką konkursu architektonicznego na odbudowę World Trade Center.

</doc>
<doc id="312906" url="https://pl.wikipedia.org/wiki?curid=312906" title="Trzecia Republika Francuska">
Trzecia Republika Francuska



</doc>
<doc id="312907" url="https://pl.wikipedia.org/wiki?curid=312907" title="Konfederacja sandomierska (1704)">
Konfederacja sandomierska (1704)

Konfederacja sandomierska zawiązana 29 stycznia 1704 roku była odpowiedzią na zawiązaną w lutym tego roku w Warszawie konfederację warszawską (zainicjowaną w porozumieniu z Karolem XII, który zdetronizował Augusta II i pod naciskiem Szwedów przeprowadził wybory nowego władcy, którym został Stanisław Leszczyński).
Charakterystyka.
Konfederacja sandomierska, założona przez panującego ówcześnie Augusta II, grupowała jego zwolenników głównie z Małopolski.
Marszałkiem konfederacji sandomierskiej został Stanisław Ernest Denhoff. Wojna pomiędzy konfederacją sandomierską a warszawską trwała 3 lata (Wojna domowa w Polsce 1704-1706). Zakończona zwycięstwem Leszczyńskiego, jej wynik został jednak odwrócony w 1709, po klęsce Szwedów w III wojnie północnej. Konfederacja sandomierska faktycznie istniała aż do 1717, kiedy to rozwiązał ją sejm niemy.

</doc>
<doc id="312908" url="https://pl.wikipedia.org/wiki?curid=312908" title="Plecak">
Plecak

Plecak – torba z dwoma paskami, noszona na plecach. Popularny w turystyce. Duże plecaki zazwyczaj wyposażone są w stelaż, który rozkłada ciężar plecaka bardziej równomiernie na plecach człowieka. Pojemność plecaka zazwyczaj określa się w litrach.
Rodzaje plecaków:

</doc>
<doc id="312910" url="https://pl.wikipedia.org/wiki?curid=312910" title="Pierwsza Republika Francuska">
Pierwsza Republika Francuska



</doc>
<doc id="312912" url="https://pl.wikipedia.org/wiki?curid=312912" title="I Republika">
I Republika



</doc>
<doc id="312915" url="https://pl.wikipedia.org/wiki?curid=312915" title="Västerås">
Västerås

Västerås – miasto w środkowej Szwecji, ośrodek administracyjny regionu Västmanland, port przy ujściu rzeki Svartån do jeziora Melar; ok. 120 000 mieszkańców (2005); przemysł głównie elektrotechniczny – produkcja silników elektrycznych i wyposażenie elektrowni atomowych; hutnictwo żelaza. W mieście znajduje się katedra z przełomu XIII i XIV wieku, zamek z XIV-XVI w., który był wielokrotnie przebudowywany, zabytkowe domy średniowieczne.
W Västerås w 1947 Erling Persson założył swój pierwszy sklep Hennes (pierwowzór dzisiejszego H&amp;M). Dziś Hennes &amp; Mauritz jest największą siecią odzieżową na świecie.
Również tutaj powstała pierwsza elektrownia w Szwecji. Była to elektrownia wodna położona na niewielkiej katarakcie niedaleko ujścia rzeki a zbudowana przez ABB.
Västerås jest nazywane „miastem rowerów”, do niedawna bowiem posiadało najwięcej dróg rowerowych spośród wszystkich miast Szwecji.
Około 5 km od centrum miasta znajduje się międzynarodowy port lotniczy.

</doc>
<doc id="312916" url="https://pl.wikipedia.org/wiki?curid=312916" title="Vasteras">
Vasteras



</doc>
<doc id="312924" url="https://pl.wikipedia.org/wiki?curid=312924" title="Druga Republika Francuska">
Druga Republika Francuska



</doc>
<doc id="312925" url="https://pl.wikipedia.org/wiki?curid=312925" title="II Republika">
II Republika



</doc>
<doc id="312927" url="https://pl.wikipedia.org/wiki?curid=312927" title="ETH Zurich">
ETH Zurich



</doc>
<doc id="312929" url="https://pl.wikipedia.org/wiki?curid=312929" title="Czwarta Republika Francuska">
Czwarta Republika Francuska



</doc>
<doc id="312931" url="https://pl.wikipedia.org/wiki?curid=312931" title="IV Republika">
IV Republika



</doc>
<doc id="312933" url="https://pl.wikipedia.org/wiki?curid=312933" title="Piąta Republika Francuska">
Piąta Republika Francuska



</doc>
<doc id="312934" url="https://pl.wikipedia.org/wiki?curid=312934" title="V Republika">
V Republika



</doc>
<doc id="312935" url="https://pl.wikipedia.org/wiki?curid=312935" title="William Yeats">
William Yeats



</doc>
<doc id="312936" url="https://pl.wikipedia.org/wiki?curid=312936" title="Drugie Cesarstwo Francuskie">
Drugie Cesarstwo Francuskie



</doc>
<doc id="312938" url="https://pl.wikipedia.org/wiki?curid=312938" title="MBRtool">
MBRtool

MBRtool - prosty program narzędziowy do robienia kopii bezpieczeństwa i edycji sektora MBR dysku twardego, uruchamiany z linii poleceń DOS-a albo dyskietki ratunkowej (startowej) Windowsa 98 lub 95. 
Program jest rozpowszechniany na licencji typu freeware.
Wykonanie kopii jest stosunkowo proste, ale edytor wymaga znajomości organizacji dysku. 

</doc>
<doc id="312939" url="https://pl.wikipedia.org/wiki?curid=312939" title="Drugie Cesarstwo">
Drugie Cesarstwo



</doc>
<doc id="312940" url="https://pl.wikipedia.org/wiki?curid=312940" title="Bractwa Kurkowe w Rzeczypospolitej Polskiej">
Bractwa Kurkowe w Rzeczypospolitej Polskiej



</doc>
<doc id="312942" url="https://pl.wikipedia.org/wiki?curid=312942" title="The 1st Album">
The 1st Album

The 1st Album – debiutancki album niemieckiego zespołu Modern Talking. Został wydany w 1985 roku przez zachodnioniemiecką firmę Hansa International. Album zawiera dwa międzynarodowe przeboje:
oraz inne udane utwory:
Około 6 milionów sprzedanych egzemplarzy na całym świecie. Thomas Anders i Dieter Bohlen pojawili się po raz pierwszy w telewizji jako zespół Modern Talking 17 stycznia 1985 roku w programie telewizyjnym "Formel Eins". The 1st Album był na niemieckiej liście przebojów przez 43 tygodnie i spędził 18 tygodni na TOP 10. Godny uwagi jest fakt, że dwa utwory z tego albumu wykonał "Dieter" jako solowy wokalista pod pseudonimem Ryan Simmons:
Pierwszą z nich śpiewał jeszcze przed premierą albumu The 1st Album, co oznacza, że jest to jedyny cover w historii zespołu Modern Talking. Niemiecką wersję tej piosenki o tytule "Es geht mir gut heut' nacht" wykonywał także "Thomas". Piosenka "There's Too Much Blue In Missing You" jest natomiast jedynym utworem niemieckiego duetu, w którym zwrotki są śpiewane przez Dietera Bohlena, a nie Thomasa Andersa.
Lista utworów.
LP (Hansa 206 818) rok 1985

</doc>
<doc id="312943" url="https://pl.wikipedia.org/wiki?curid=312943" title="Johannes Bernhard Basedow">
Johannes Bernhard Basedow

Johannes Bernhard Basedow (ur. 11 września 1724 w Hamburgu, zm. 25 lipca 1790 w Magdeburgu) – niemiecki pedagog i teolog, inicjator ruchu filantropistów (przyjaciół człowieka). Przedstawiciel pedagogiki oświecenia w Niemczech.
Życiorys.
Johannes Bernhard Basedow urodził się 11 września 1724 roku w Hamburgu. W wieku 15 lat zbuntował się, uciekł z domu i przez rok pracował jako pomocnik lekarza w Flensburgu. 
Od 1744 roku studiował na Uniwersytecie w Lipsku i na Uniwersytecie Chrystiana Albrechta w Kilonii, początkowo teologię, a następnie filozofię. Uczył się przede wszystkim we własnym zakresie, pisał prace na zaliczenie innym studentom w zamian za wynagrodzenie i udzielał korepetycji bogatszym studentom. 
Po studiach, w 1749 roku, został prywatnym nauczycielem. Miał „trudnego” ucznia, którego uczył przez zabawę, opracowując nowe metody dydaktyczne. 
W 1752 roku obronił w Kilonii pracę magisterską "Inusitata eademque optima honestioris juventutis erudiendae methodus". Rok później podjął pracę nauczyciela filozofii w duńskiej Akademii Sorø. Z powodu swoich antyreligijnych poglądów, w 1761 roku został przeniesiony do gimnazjum w Altonie. W 1767 roku został zwolniony z obowiązków nauczycielskich i wykluczony z Kościoła ewangelickiego. 
W 1768 roku opublikował pracę "Vorstellung an Menschenfreunde für Schulen, nebst dem Plan eines Elementarbuches der menschlichen Erkenntnisse", w której postulował reformę edukacji i sprzeciwiał się wpływowi Kościoła na system szkolny. Postulował stworzenie szkoły dla nauczycieli, by mogli nauczyć się metod przez niego propagowanych. 
W 1771 roku otrzymał od księcia Leopolda III zaproszenie do Dessau, aby tam mógł podjąć próbę realizacji swoich reformatorskich pomysłów edukacyjnych.
W 1774 roku założył, a w latach 1774–1785 był dyrektorem wzorcowej szkoły średniej "Philantropinum" w Dessau, której program pedagogiczny miał, jak na owe czasy, charakter pionierski. Nawiązując do idei Jean-Jacques'a Rousseau edukacja szkolna opierała się tam na zasadach wychowania naturalnego z naciskiem na humanitarne traktowanie dzieci i młodzieży. W programie "Philantropinum" wprowadzono m.in. zajęcia wychowania fizycznego, kładziono nacisk na przedmioty ścisłe oraz języki nowożytne, a w nauczaniu stosowano metodę poglądową, pamiętając o urozmaiceniu nauki oraz zabawach i wycieczkach. Biedni uczniowie zwolnieni byli z czesnego w zamian za posługę bogatszym. Tym samym Basedow zapoczątkował ruch filantropistów. 
Wydany w 1774 roku traktat "Das Elementarwerks" za sprawą swojej formy i treści odmienił oblicze osiemnastowiecznej edukacji. Czterotomowe dzieło ilustrowane przez Daniela Chodowieckiego zawierało całokształt ówczesnej wiedzy o świecie ujętej w sposób przystępny dla młodych odbiorców.
Basedow zmarł 25 lipca 1790 roku w Magdeburgu.

</doc>
<doc id="312946" url="https://pl.wikipedia.org/wiki?curid=312946" title="Let’s Talk About Love (album Modern Talking)">
Let’s Talk About Love (album Modern Talking)

Let’s Talk About Love – drugi album niemieckiego zespołu Modern Talking, wydany w październiku 1985 roku przez zachodnioniemiecką wytwórnię Hansa International. Album zawierał wydany na singlu przebój „Cheri, Cheri Lady”, który był trzecim z rzędu singlem numer 1 grupy w:
Album spędził 44 tygodnie na niemieckiej liście przebojów, czyli o jeden tydzień dłużej od poprzedniego albumu "The 1st Album".

</doc>
<doc id="312950" url="https://pl.wikipedia.org/wiki?curid=312950" title="Jędrzej Cierniak">
Jędrzej Cierniak

Jędrzej Cierniak (ur. 15 października 1886 w Zaborowie, zm. 2 marca 1942 w Palmirach) – działacz oświatowy, pedagog, organizator amatorskich teatrów ludowych.
Życiorys.
Urodził się w rodzinie chłopskiej, był najstarszym z pięciorga dzieci. Syn Rozalii z Mucków i Jana. W 1900 ukończył szkołę ludową w Zaborowie. W latach 1900–1908 pobierał naukę w gimnazjum w Bochni. Następnie od 1908 studiował polonistykę i filologię klasyczną na Uniwersytecie Jagiellońskim. W 1914 zgłosił się jako ochotnik do I Brygady Legionów. W 1916 poślubił Zofię Langierównę, rok później odmówił złożenia przysięgi wierności Monarchii Austro-Węgierskiej i oboje byli zmuszeni opuścić Kraków i zamieszkali w Warszawie.
Od 1923 do 1939 redaktor naczelny „Teatru Ludowego”. 18 stycznia 1929 podjął pracę w Ministerstwie Wyznań Religijnych i Oświecenia Publicznego na stanowisku wizytatora Oświaty Pozaszkolnej. W 1929 założyciel i prezes (do 1939) Instytucji Teatrów Ludowych. Jako organizator amatorskiego ruchu teatralnego dążył do zjednoczenia regionalnych Związków Teatrów i Chórów Ludowych, opowiadał się za samorodnym teatrem ludowym sięgającym do pieśni, tańców i zwyczajów ludowych, sam nadawał im formę dramatów i je inscenizował, np. "Dożynki" – wystawione kilkakrotnie, "Szopka krakowska" (1926), "Wesele krakowskie" (1926), "Franusiowa dola" (1934). Wydał wspólnie z A. Bieniem książkę "Teatry ludowe w Polsce" (1928). Wybór pism Cierniaka ukazał się w tomie "Zaborowska nuta" (1956). Wydano także publikację: Jędrzej Cierniak, "Źródła i nurty polskiego teatru ludowego. Wybór pism, inscenizacji i listów", oprac. Antoni Olcha (Ludowa Spółdzielnia Wydawnicza, Warszawa 1963, 446 ss.).
W okresie okupacji niemieckiej pracował w Szkole Powszechnej nr 114 na Targówku. Oficjalnie jako nauczyciel języka niemieckiego, faktycznie uczył języka polskiego i historii. W 1940 przewodniczył konspiracyjnemu zarządowi Ludowego Instytutu Oświaty i Kultury. 24 kwietnia 1941 został aresztowany przez gestapo i rozstrzelany w Palmirach, w masowej egzekucji na początku marca 1942. Władysław Bartoszewski w książce "Warszawski pierścień śmierci" przypuszczał, że egzekucji dokonano na terenie obozu pracy Treblinka I. Symboliczny grób Jędrzeja Cierniaka znajduje się na cmentarzu w Palmirach.

</doc>
<doc id="312952" url="https://pl.wikipedia.org/wiki?curid=312952" title="Enterprise NCC-1701A">
Enterprise NCC-1701A

U.S.S. Enterprise (NCC-1701-A) (z ang. "Przedsięwzięcie") – statek kosmiczny z fikcyjnego uniwersum Star Treka, występujący w filmach (Star Trek IV: Powrót na Ziemię), (Star Trek V: Ostateczna granica) i (Star Trek VI: Wojna o pokój).
Jest to drugi okręt Zjednoczonej Federacji Planet (trzeci w ogóle) noszący nazwę "Enterprise" i zarazem drugi okręt klasy "Constitution". Został on ukończony w 2286 roku i przekazany pod dowództwo kapitana Jamesa T. Kirka niejako w podziękowaniu za uratowanie Ziemi (opowiada o tym film ).
Świeżo wypuszczony z doku "Enterprise" nie działał w pełni sprawnie, o czym jego załoga przekonała się wkrótce po rozpoczęciu lotu próbnego. "Enterprise" powrócił do doku, gdzie jego główny mechanik, kapitan Montgomery Scott, zaczął doprowadzać go do stanu używalności. Zanim jednak mógł skończyć, "Enterprise" został wysłany w swoją pierwszą misję. Jego zadaniem było odbicie zakładników z rąk nieznanych porywaczy. Okazało się jednak, że porwanie było zaplanowane właśnie w tym celu, aby zwrócić uwagę Gwiezdnej Floty i zmusić ją do wysłania na pomoc okrętu. Przywódca porywaczy, Sybok, przejął dzięki swoim unikalnym zdolnościom telepatycznym kontrolę nad częścią załogi "Enterprise", który obrał kurs na środek galaktyki w poszukiwaniu mitycznej planety Eden, na której rzekomo przebywał Bóg (opowiada o tym film ).
Kilka lat później starsi oficerowie "Enterprise", w przeddzień odejścia na emeryturę, zostali wysłani na jeszcze jedną misję - rozpoczęcie negocjacji pokojowych z kanclerzem Gorkonem, przywódcą Imperium Klingońskiego. "Enterprise" i jego załoga zostali jednak wplątani w spisek mający na celu zerwanie negocjacji. Kapitan Kirk wraz ze swoimi oficerami zdołał ostatecznie temu zapobiec (opowiada o tym film ).
Wkrótce po tym "Enterprise" został wycofany ze służby, by zrobić miejsce dla swojego następcy, "USS Enterprise (NCC-1701-B)".

</doc>
<doc id="312955" url="https://pl.wikipedia.org/wiki?curid=312955" title="Ready for Romance">
Ready for Romance

Ready for Romance – trzeci album niemieckiego zespołu Modern Talking wydany w 1986 roku przez zachodnioniemiecką wytwórnię Hansa International.
Album zawiera dwa przeboje:
Lista utworów.
LP (Hansa 207 705) rok 1986

</doc>
<doc id="312958" url="https://pl.wikipedia.org/wiki?curid=312958" title="Lista odcinków serialu Miasteczko South Park">
Lista odcinków serialu Miasteczko South Park

Lista odcinków serialu Miasteczko South Park, stworzonego przez Treya Parkera i Matta Stone’a i emitowanego przez Comedy Central od 1997 roku. Na chwilę obecną serial liczy 319 odcinków w dwudziestu pięciu seriach oraz kilkanaście krótkometrażowych okolicznościowych filmów. W Polsce serie od 1. do 15. premierowo emitowane były na antenie Canal+, zaś kolejne na Comedy Central.
5 sierpnia 2021 twórcy podpisali opiewającą na 900 mln dolarów umowę, na mocy której serial został przedłużony do 2027 roku, a Parker i Stone stworzą zaś serie do trzydziestej włącznie oraz czternaście filmów na wyłączność dla platformy Paramount+. Ponieważ filmy osadzone są w tym samym uniwersum, kontynuują wydarzenia z serialu oraz oznaczone są kodami produkcyjnymi odcinków, na liście zostały wymienione jako odcinki.
Pięć odcinków – "Super Najlepsi Przyjaciele", dwie części "Wojen kreskówkowych" oraz odcinki 200. i 201. – zostało zakazanych przez Comedy Central ze względu na przedstawienie w nich Mahometa. Chociaż pierwotnie wyemitowano je w telewizji, były dostępne w wydaniach DVD i Blu-ray i (za wyjątkiem 200. i 201.) udzielano licencji na emitowanie ich w innych krajach, obecnie nie są dostępne w żadnej usłudze VOD, a Comedy Central zakazuje emitowania ich w ramach powtórek.

</doc>
<doc id="312959" url="https://pl.wikipedia.org/wiki?curid=312959" title="Jan Szwarc">
Jan Szwarc

Jan Szwarc (ur. 8 lipca 1946 w Ustroniu) – polski polityk, samorządowiec i nauczyciel, poseł na Sejm IV i V kadencji.
Życiorys.
Ukończył w 1973 studia na Wydziale Nauczycielskim Akademii Wychowania Fizycznego. W latach 1976–1980 sprawował funkcję prezesa Wojewódzkiej Federacji Sportu. Od 1980 do 1981 był zastępcą dyrektora Wydziału Kultury Fizycznej, Sportu i Turystyki. Od 1984 do 1988 pełnił funkcję inspektora oświaty. W latach 1998–2001 był burmistrzem miasta Ustronia oraz radnym sejmiku śląskiego. W 1999 wstąpił do Sojuszu Lewicy Demokratycznej, poprzednio działał w Socjaldemokracji Rzeczypospolitej Polskiej.
Od 2001 do 2007 sprawował mandat posła IV oraz V kadencji Sejmu z okręgu bielskiego, wybieranego z listy Sojusz Lewicy Demokratycznej. W przedterminowych wyborach w 2007 nie ubiegał się o reelekcję. Kandydował także w 2010 i w 2018 do sejmiku śląskiego oraz w 2014 do rady powiatu cieszyńskiego i (z ramienia konkurencyjnego wobec SLD komitetu Twój Ustroń, pozostając członkiem partii) na burmistrza Ustronia.

</doc>
<doc id="312960" url="https://pl.wikipedia.org/wiki?curid=312960" title="Grzegorz Woźny">
Grzegorz Woźny

Grzegorz Marian Woźny (ur. 19 lipca 1946 w Pudliszkach) – polski polityk, prezydent Ostrowa Wielkopolskiego (1977–1985), senator III kadencji, poseł na Sejm III, IV i V kadencji.
Życiorys.
Ukończył w 1971 studia na Wydziale Maszyn Roboczych i Pojazdów Politechniki Poznańskiej. Pracował na kierowniczym stanowisku w Zakładach Przemysłu Owocowo-Warzywnego w Kotlinie, gdzie był przewodniczącym koła Związku Młodzieży Socjalistycznej.
Do rozwiązania należał do Polskiej Zjednoczonej Partii Robotniczej, w PRL był m.in. członkiem kierownictwa partii w Jarocinie i Kotlinie, prezydentem Ostrowa Wielkopolskiego (1977–1985) i wicewojewodą kaliskim (1986–1991). W 1999 został członkiem Sojuszu Lewicy Demokratycznej, wcześniej działał w Socjaldemokracji Rzeczypospolitej Polskiej. Do listopada 2001 był przewodniczącym Wojewódzkiego Funduszu Ochrony Środowiska i Gospodarki Wodnej w Kaliszu.
Zasiadał w Senacie III kadencji (w latach 1993–1997). Od 1997 do 2007 sprawował mandat posła na Sejm III, IV i V kadencji wybieranego z okręgów kaliskich: nr 14 i nr 36. W przedterminowych wyborach w 2007 bez powodzenia ubiegał się o reelekcję z listy Lewicy i Demokratów.
W 1997 wygrał plebiscyt na „Ostrowianina Roku”.

</doc>
<doc id="312962" url="https://pl.wikipedia.org/wiki?curid=312962" title="Fredreum">
Fredreum

Towarzystwo Dramatyczne Fredreum – najstarszy polski teatr amatorski założony w Przemyślu w 1869. Jest najprawdopodobniej również najstarszym teatrem amatorskim w Europie. Patronem jest od 1912 polski komediopisarz Aleksander Fredro, który pochodził z Ziemi Przemyskiej.
Historia.
Przez pierwszych kilkanaście lat swojego działania grupa borykała się z problemami lokalowymi. Często zmieniała swoją siedzibę, często też przedstawienia wystawiane były w prywatnych domach aktorów-amatorów. W 1885 władze lokalne zgodziły się, aby zabytkowy Zamek Kazimierzowski w Przemyślu został wyremontowany i jego znaczna część została przeistoczona w salę teatralną. Teatr działał nieprzerwanie nawet podczas pierwszej wojny światowej.
II wojna światowa na kilka lat przerwała pracę teatru. Działalność reaktywowano w 1944. W 1947 Teatr otrzymał tytuł "Stałego Niezawodowego Teatru", nadany przez ówczesne Ministerstwo Kultury i Sztuki. Po wojnie Teatr ponownie wrócił do dawnej siedziby - Zamku Kazimierzowskiego - dopiero w 1950. W latach 70. XX w. państwo podjęło trwającą ponad 20 lat odbudowę i renowację Zamku. Teatr został wówczas stamtąd wyeksmitowany, wracając do swojej odrestaurowanej już siedziby dopiero w 1992.
Współcześnie.
Obecnie Teatr Fredreum nadal działa. Cykliczną imprezą (16 edycja odbyła się w 2013) organizowaną przez Towarzystwo jest "Przemyska Wiosna Fredrowska". Teatr wystawia komedie A. Fredry, sztuki Marka Rębacza („Atrakcyjny Pozna Panią…”), Rafała Paśko („Gaśnie?”), Grzegorza Krawca ("Więzienie"). W repertuarze grupy znajdują się również bajki – zarówno polskich pisarzy, jak i klasyków – np. "Królowa śniegu" Andersena.

</doc>
<doc id="312967" url="https://pl.wikipedia.org/wiki?curid=312967" title="Fanwood">
Fanwood



</doc>
<doc id="312968" url="https://pl.wikipedia.org/wiki?curid=312968" title="Fanwood (New Jersey)">
Fanwood (New Jersey)

Fanwood – miejscowość w hrabstwie Union w stanie New Jersey w USA. Według danych z 2010 roku Fanwood zamieszkiwało ponad 7 tys. osób.

</doc>
<doc id="312971" url="https://pl.wikipedia.org/wiki?curid=312971" title="Deszcz marznący">
Deszcz marznący

Deszcz marznący – deszcz, który zamarza po zetknięciu z podłożem.
Powstaje on, gdy w strefie opadu śniegu ciepłe masy powietrza tworzą warstwę, która roztapia spadający śnieg. Po przejściu przez te ciepłe warstwy powietrza deszcz wpada w strefę o temperaturze niższej od 0 °C, gdzie jest ochłodzony uzyskując temperaturę często mniejszą od 0 °C, jednak nie zamarza a pozostaje w stanie przechłodzenia. Zamarzaniu kropli tuż po ich rozlaniu się na podłożu sprzyja temperatura podłoża niższa od 0 °C.
Deszcz marznący spadając na powierzchnię ziemi tworzy gołoledź.
Czasami intensywne opady marznącego deszczu powodują znaczne utrudnienia komunikacyjne, powodują łamanie się gałęzi, zrywanie się przewodów napowietrznych linii elektroenergetycznych, wywołują zwarcia na izolatorach linii. Przybierają nawet rozmiary klęski żywiołowej, nazywanej niekiedy burzą lodową (np. w 1998 r. w Ameryce Północnej).

</doc>
<doc id="312973" url="https://pl.wikipedia.org/wiki?curid=312973" title="Zadymka">
Zadymka

Zadymka – śnieżyca połączona z silnym wiatrem. Nie powinna być mylona z zamiecią, w trakcie której nie pada śnieg, lecz wiatr unosi z ziemi wcześniej opadłe płatki śniegu.

</doc>
<doc id="312975" url="https://pl.wikipedia.org/wiki?curid=312975" title="Gruz">
Gruz

Gruz (niem. "Grus") – odłamki, okruchy ceramiki budowlanej, betonu, kamienia
Gruzy

</doc>
<doc id="312978" url="https://pl.wikipedia.org/wiki?curid=312978" title="Mułowiec">
Mułowiec

Mułowiec – zwięzła skała okruchowa, będąca zlityfikowanym (scementowanym) mułem. Złożona głównie z ziaren kwarcu, czasem łyszczyków, skaleni, minerałów węglanowych i ilastych. 
W Polsce na powierzchni występuje m.in. w seriach osadowych karbonu, permu, kredy górnej w Sudetach, jako skała płonna w zagłębiach węglowych Górnego i Dolnego Śląska oraz często wśród różnowiekowych utworów Gór Świętokrzyskich.
Słabo zmetamorfizowane tzw. metamułowce występują w seriach metamorficznych Gór Kaczawskich i Pogórza Kaczawskiego (Metamorfik kaczawski) oraz Gór Bardzkich (Struktura bardzka).

</doc>
<doc id="312980" url="https://pl.wikipedia.org/wiki?curid=312980" title="Półwysep Somalijski">
Półwysep Somalijski

Półwysep Somalijski, inaczej Róg Afryki – współczesne pojęcie powstałe w okresie dekolonizacji Afryki, oznaczające półwysep o powierzchni wynoszącej ok. 750 000 km² (szósty pod względem powierzchni półwysep na świecie), położony w Afryce Wschodniej, między Zatoką Adeńską a Oceanem Indyjskim.
Na półwyspie położone jest terytorium Somalii oraz częściowo Etiopii. Różnie definiuje się jego zasięg geopolityczny. Termin „Róg Afryki” jest czasami używany odnośnie do znacznie większego obszaru, obejmującego swym zasięgiem terytoria państw Erytrei, Dżibuti, Etiopii oraz Somalii. Tak definiowany, liczy ok. 2 mln km² powierzchni i prawie 90 mln mieszkańców.
Rzeźba powierzchni Półwyspu Somalijskiego jest zróżnicowana, jednak w większości przeważają góry przechodzące w wyżyny, jedynie na południowym krańcu półwyspu da się zauważyć niziny. Półwysep pokrywają sawanny, suche lasy i roślinność pustynna.
Region ten zawsze miał ważne strategiczne znaczenie, przede wszystkim z powodu swojego położenia geograficznego. Kontrola nad obszarem łączącym Morze Czerwone z Oceanem Indyjskim oznacza strategiczną kontrolę militarną i gospodarczą nad międzykontynentalnymi szlakami. Dlatego też, niezależnie od epoki, Róg Afryki interesował mocarstwa świata. 
Kształtowanie się niepodległych państw Rogu Afryki było i jest bardzo burzliwym procesem. Współczesny podział polityczny tego regionu ma swe źródło w dwóch ważnych okresach historii nie tylko Afryki, ale i całego świata. Pierwszym z nich jest okres dekolonizacji, jaki miał miejsce w latach 50. i 60. XX wieku. Drugi ważny moment to upadek komunizmu, przełom lat 80. i 90. tegoż wieku. 
Proces kształtowania się podziału politycznego Rogu Afryki jeszcze się nie zakończył, towarzyszy mu wiele złożonych konfliktów, problemów społecznych i dramatów niewinnych ludzi.

</doc>
<doc id="312987" url="https://pl.wikipedia.org/wiki?curid=312987" title="Thomas Malthus">
Thomas Malthus

Thomas Robert Malthus ([] ur. 13 lutego bądź 14 lutego bądź 17 lutego 1766 w Surrey, zm. w grudniu 1834 w Bath) – ekonomista angielski, duchowny anglikański, który prowadził badania z pogranicza ekonomii i socjologii. Zajmował się teorią ludności oraz problemami płac i pieniądza. W 1805 roku został pierwszym w Anglii profesorem ekonomii politycznej.
W latach 1784-91 studiował w Jesus College na Uniwersytecie Cambridge.
W książce "An Essay on the Principle of Population" wydanej anonimowo po raz pierwszy w 1798 r. Malthus zwrócił uwagę na korelacje zachodzące pomiędzy przyrostem ludności a poziomem zamożności społeczeństwa, upatrując we wzroście demograficznym zagrożenie prowadzące nieuchronnie do klęski głodu oraz nędzy. Wychodząc z tego założenia, przeciwstawiał się wszelkiej pomocy materialnej na rzecz ubogich warstw społecznych w Anglii. Był również skrajnym przeciwnikiem egalitaryzmu (a nie, jak niektórzy autorzy uogólniają, socjalizmu) twierdząc, że równość spowoduje jeszcze większy przyrost naturalny prowadzący do klęski głodu.
Zasługą Malthusa było podkreślenie roli czynnika demograficznego w procesie rozwoju społeczno-gospodarczego.

</doc>
<doc id="312988" url="https://pl.wikipedia.org/wiki?curid=312988" title="Mozyr">
Mozyr



</doc>
<doc id="312989" url="https://pl.wikipedia.org/wiki?curid=312989" title="Laurence Olivier">
Laurence Olivier

Laurence Olivier, właśc. Laurence Kerr Olivier, baron Olivier (ur. 22 maja 1907 w Dorking, zm. 11 lipca 1989 w Steyning) – angielski aktor, zdobył światową sławę dzięki rolom bohaterów szekspirowskich w teatrze i filmie, reżyser teatralny, producent. American Film Institute umieścił go na 14. miejscu na liście największych aktorów wszech czasów ("The 50 Greatest American Screen Legends").
W 1949 nagrodzony dwukrotnie Oscarem za film "Hamlet" w kat. „najlepszy film” i „najlepsza rola męska”, a w 1978 Oscarem honorowym za całokształt pracy aktorskiej.
Określany często największym aktorem szekspirowskim epoki. Za osiągnięcia teatralne Elżbieta II nadała mu tytuł „Sir”. Wieloletni dyrektor Teatru Narodowego w Londynie.
Jeden z pretendentów do roli Vito Corleone w "Ojcu chrzestnym", której przyjęcia odmówił z powodów zdrowotnych i ostatecznie przyjął ją Marlon Brando.
Wystąpił w ponad 100 filmach, z których wiele mogło poszczycić się wysokimi pozycjami w zestawieniach amerykańskiego box office’u.
Życiorys.
Urodził się w Dorking, w hrabstwie Surrey, jako najmłodszy z trojga dzieci Agnes Louise (z domu Crookenden; 1871–1920) i Gerarda Kerra Oliviera (1869–1939). Miał dwoje starszego rodzeństwa: siostrę Sybille (1901–1989) i brata Gerarda Dacresa „Dickiego” (1904–1958). Ich prapradziadek wywodził się z francuskich hugenotów. Ojciec Laurence’a rozpoczął karierę jako nauczyciel, ale po ukończeniu 30 lat odkrył silne powołanie zakonne i został wyświęcony na kapłana Kościoła anglikańskiego.
W 1916 został przyjęty do chóru Church of All Saints Choir School w centrum Londynu. W 1917 zachwycił publiczność jako Brutus w szkolnej inscenizacji "Juliusz Cezar". Później zdobywał pochwały za role w innych produkcjach uczniowskich – Marii w "Wieczorze Trzech Króli" (1918) i Katarzyny w "Poskromieniu złośnicy" (1922). W latach 1920–1924 uczęszczał do St. Edward's School w Oksfordzie. W 1924 podjął studia aktorskie w Central School of Speech Training and Dramatic Art.
Życie prywatne.
Był trzykrotnie żonaty. 25 lipca 1930 poślubił aktorkę Jill Esmond. Mieli syna Tarquina. 29 stycznia 1940 się rozwiedli. W listopadzie 1936 związał się z Vivien Leigh, z którą ożenił się 31 sierpnia 1940 podczas prywatnej uroczystości w Santa Barbara. Tylko on wiedział o chorobie maniakalno-depresyjnej swojej żony. 6 stycznia 1961 doszło do ich rozwodu, a już 17 marca 1961 poślubił Joan Plowright, z którą miał troje dzieci: Richarda Kerra, Tamsin Agnes Margaret i Julie Kate oraz z którą pozostawał małżeństwem przez 28 lat aż do swojej śmierci w 1989.
Był biseksualistą. Spotykał się m.in. z Peterem Finchem, Shelley Winters, Noëlem Cowardem, Richardem Burtonem, Johnem Gielgudem, Ivorem Novello, Elissą Landi, Margot Fonteyn, Siegfriedem Sassoonem, Dannym Kaye (1949–1950), Marlonem Brando (1951) i Sarah Miles (1960).

</doc>
<doc id="312990" url="https://pl.wikipedia.org/wiki?curid=312990" title="Harold Clayton Urey">
Harold Clayton Urey

Harold Clayton Urey (ur. 29 kwietnia 1893 w Walkerton, Indiana, zm. 5 stycznia 1981 w La Jolla, Kalifornia) – chemik amerykański, za odkrycie deuteru laureat Nagrody Nobla w dziedzinie chemii z roku 1934.
Życiorys.
W latach 1923–1924 prowadził badania wspólnie z Nielsem Bohrem, następnie w latach 1924–1929 wykładał w Uniwersytecie Johna Hopkinsa w Baltimore. W latach 1929–1945 był profesorem Uniwersytetu Columbia w Nowym Jorku, a w latach 1945–1952 Uniwersytetu Chicagowskiego. Był członkiem Narodowej Akademii Nauk w Waszyngtonie.
Zajmował się badaniami składu izotopowego wielu pierwiastków chemicznych. Był autorem metod rozdzielania izotopów. Przyczynił się także do rozwoju prac nad bombą atomową rozdzielając izotopy uranu U-235 i U-238.
Wysunął hipotezę dotyczącą pochodzenia planet i gwiazd oraz pochodzenia życia na Ziemi (por. zupa pierwotna). Opracował metodę szacowania temperatury wód oceanów (nawet do 180 mln lat wstecz).
W 1931 roku odkrył ciężki izotop wodoru – deuter wyodrębniając go z czystego chemicznie ciekłego wodoru, za co w 1934 roku otrzymał Nagrodę Nobla.

</doc>
<doc id="312993" url="https://pl.wikipedia.org/wiki?curid=312993" title="Harold C. Urey">
Harold C. Urey



</doc>
<doc id="312994" url="https://pl.wikipedia.org/wiki?curid=312994" title="Harold Urey">
Harold Urey



</doc>
<doc id="312997" url="https://pl.wikipedia.org/wiki?curid=312997" title="Bitwa pod Tel-el-Kebir">
Bitwa pod Tel-el-Kebir

Bitwa pod Tel-el-Kebir – decydujące starcie wojny brytyjsko-egipskiej, stoczone 13 września 1882 roku pomiędzy brytyjskimi siłami ekspedycyjnymi dowodzonymi przez generała Garneta Wolseleya, a powstańczą armią egipską Arabiego Paszy. Wojska brytyjskie, nieco mniej liczne, ale lepiej wyposażone i wyszkolone, zdobyła po nocnym ataku i walce wręcz linię ziemnych umocnień Egipcjan. Zwycięstwo Brytyjczyków doprowadziło do zajęcia przez nich Kairu i upadku rewolty.
Tło historyczne.
Pod koniec lat 70. XIX wieku Egipt, formalnie rządzony przez kedywa podległego sułtanowi osmańskiemu, stawał się coraz bardziej zależny od mocarstw europejskich: Francji i Wielkiej Brytanii. Oba państwa wprowadziły do rządu egipskiego własnych kontrolerów, a w czerwcu 1879 roku wymogły na sułtanie detronizację dotychczasowego kedywa, Ismaila Paszy, którego zastąpił syn, Tewfik. Tak wyraźna dominacja Europejczyków wywołała niezadowolenie wśród nacjonalistycznie nastawionych członków egipskich elit. Jeden z nich, pułkownik Ahmad Orabi, stanął na czele opozycji i w początkach 1882 roku faktycznie odsunął Tewfika od władzy, wprowadzając własną dyktaturę. Rząd egipski przyznał mu tytuł paszy i mianował ministrem wojny.
Nacjonalizm nowych władz godził w interesy państw europejskich. Wielka Brytania i Francja skierowały na wody egipskie swoje okręty. 11 czerwca 1882 roku w Aleksandrii, pomimo obecności Europejczyków, wybuchły zamieszki, skierowane przeciwko obcokrajowcom i chrześcijanom. Zginęło w nich, jak się ocenia, 68 osób, dalszych nie mniej niż 100 zostało rannych. Rząd brytyjski, jako jedyny, zdecydował się na interwencję zbrojną. Rankiem 11 lipca okręty Royal Navy kotwiczące w Aleksandrii otworzyły ogień do umocnień obsadzonych przez wojska wierne Arabiemu Paszy. W toku całodziennej walki większość egipskich fortów została bądź rozbita, bądź opuszczona przez załogi. Zginęło około 130 egipskich żołnierzy i 150 cywilnych mieszkańców miasta, dalszych kilkuset zostało rannych. Straty po stronie brytyjskiej wyniosły 6 zabitych i 27 rannych. 27 lipca Izba Gmin uchwaliła fundusze na dalsze działania, prowadzone przez wojska lądowe. Dowódcą sił ekspedycyjnych został generał Garnet Wolseley.
20 sierpnia Brytyjczycy przeprowadzili zakończoną sukcesem operację desantową w miejscowości Ismailia nad Kanałem Sueskim, opanowując wkrótce jego wybrzeża. W początku września generał Wolseley dysponował w całym Egipcie czterema dywizjami przybyłymi z metropolii oraz Indii (łącznie niemal 40 tys. żołnierzy i marynarzy), mając przeciwko sobie około 90 tys. powstańców (w tym około 60 tys. armii regularnej), jednak gorzej uzbrojonych i wyposażonych, z których znaczna część tworzyła stałe garnizony twierdz.
Bitwa.
Wojska brytyjskie, nacierające z Ismaili, czyniły szybkie postępy. 26 sierpnia opanowały, mający strategiczne znaczenie, rejon śluzy Kassasin na Kanale Słodkowodnym. Dwa dni później odparły tam pierwszy kontratak egipski. Druga próba odbicia śluzy przez Egipcjan, podjęta 9 września, również zakończyła się porażką. Odparta armia egipska wycofała się do umocnień pod Tel-el-Kebir, około 65 mil na północ od Kairu. 12 września dotarły tam wojska generała Wolseleya. Po południu Brytyjczycy przeprowadzili rozpoznanie pozycji przeciwnika. Według nich, Arabi Pasza dysponował około 25 000 regularnego wojska i 5000 beduińskich ochotników (faktycznie było to około 20 000 żołnierzy, wzmocnionych dwoma tysiącami pospolitego ruszenia oraz 75 dział). Siły brytyjskie stanowiły: dywizja kawalerii, dwie dywizje piechoty oraz kontyngent indyjski, łącznie niemal 17 500 oficerów i żołnierzy. Brytyjska artyleria miała na stanie 61 dział polowych oraz sześć kartaczownic i działo 40-funtowe zamontowane na improwizowanym pociągu pancernym.
Po zapadnięciu ciemności Brytyjczycy zwinęli obóz i stanęli w gotowości do wymarszu. Około 1.30 w nocy z 12 na 13 września wyruszyli w kierunku linii umocnień egipskich, kierując się wskazaniami kompasów i korzystając z blasku księżyca. Atak rozpoczął się tuż przed 5.00. W centrum i na lewej flance piechota, po wystrzeleniu salwy, walczyła na bagnety, na prawym skrzydle uderzyła dywizja kawalerii. Po około godzinie walki obrona egipska zaczęła się załamywać i Brytyjczycy zdobyli okopy, postępując w ślad za wycofującym się przeciwnikiem w kierunku pobliskiego mostu na Kanale Słodkowodnym. O 7.00 na zajęty most dotarł witany owacjami swych żołnierzy Wolseley. Jego zwycięstwo było pełne: armia Arabiego Paszy straciła około 2000 zabitych i uległa rozsypce. Straty brytyjskie wyniosły 57 zabitych, 30 zaginionych oraz 383 rannych.
Dywizja kawalerii została skierowana na południowy zachód, w kierunku Kairu. Po niemal 60-milowym rajdzie rankiem następnego dnia dotarła do przedmieść stolicy Egiptu. Jej garnizon, około 10 000 żołnierzy, zgodnie z rozkazem Arabiego Paszy złożył broń bez walki. Późnym wieczorem w miejscowych koszarach poddał się również egipski dowódca.
Dalsze działania.
15 września generał Wolseley odbył triumfalny wjazd do Kairu. Zwycięstwo w Egipcie miało przynieść mu wkrótce tytuł barona. Na wieść o klęsce głównych sił Arabiego Paszy kapitulowały kolejne twierdze powstańców, jako ostatnia, 23 września, Damietta. Ahmed Orabi został 5 października przekazany do dyspozycji rządu kedywa i był sądzony za bunt. 3 grudnia 1882 roku został skazany na śmierć, wyrok jednak został zamieniony natychmiast na dożywotnią banicję. Wraz z sześcioma innymi przywódcami powstania został zesłany na Cejlon, gdzie pozostał do 1903 roku, gdy syn i następca Tawfika, Abbas II, zezwolił mu na powrót do Egiptu.
Większość brytyjskich wojsk ekspedycyjnych opuściła Egipt jeszcze w październiku. 18 listopada 1882 roku w Londynie, w obecności królowej Wiktorii, odbył się uroczysty przemarsz zwycięzców.

</doc>
<doc id="313000" url="https://pl.wikipedia.org/wiki?curid=313000" title="Hiroshi Tada">
Hiroshi Tada

 – nauczyciel aikido, 9 "dan" Aikikai. Urodził się w prefekturze Nagasaki. W 1952 ukończył studia na Uniwersytecie Waseda w Tokio. W czasie studiów był członkiem uniwersyteckiego klubu karate. Około roku 1948 rozpoczął treningi aikido w Hombu Dojo. W 1954 został instruktorem Aikikai, a w 1957 otrzymał stopień 6 "dan". W 1964 został wysłany do Rzymu, gdzie w 1966 otworzył "dojo". W 1969 otrzymał stopień 8 "dan". W 1973 powrócił do Japonii. "Sensei" Tada rozwinął system ćwiczeń oddechowych i medytacyjnych wspierających trening aikido, nazywany "Ki no Renma" ("trening Ki" lub "uprawa Ki").

</doc>
<doc id="313008" url="https://pl.wikipedia.org/wiki?curid=313008" title="Moskiewski Uniwersytet Państwowy im. M.W. Łomonosowa">
Moskiewski Uniwersytet Państwowy im. M.W. Łomonosowa

Moskiewski Uniwersytet Państwowy im. M.W. Łomonosowa, skrótowo Uniwersytet Moskiewski lub Uniwersytet (im.) Łomonosowa (w Moskwie); ros. Московский государственный университет имени М.В.Ломоносова, skrótowo МГУ имени М.В.Ломоносова lub МГУ – rosyjski uniwersytet publiczny w Moskwie, największy i najbardziej znany w kraju, otwarty . Został założony przez cesarzową Elżbietę Piotrowną, dzięki pomysłowi Michaiła Łomonosowa i aktywnym zabiegom Iwana Szuwałowa.
Historia.
Uczelnia została zorganizowana przez Łomonosowa (który został mianowany jej pierwszym rektorem) na wzór Uniwersytetu w Getyndze. Duże zasługi w jego założeniu przypisuje się również Iwanowi Szuwałowowi, który wspierał tę ideę – mając silną pozycję na dworze carycy Elżbiety Romanowej, był patronem Łomonosowa w inicjatywach związanych z rozwojem szkolnictwa wyższego. Dekret cesarzowej Elżbiety o utworzeniu Uniwersytetu Moskiewskiego i dwóch gimnazjów został przez nią podpisany . Wcześniej, – w dzień imienin matki Szuwałowa, Tatiany Rodionownej – Elżbieta Romanowa zatwierdziła projekt utworzenia Uniwersytetu Moskiewskiego (który miał być otwarty „dla ludzi wszystkich stanów i profesji”), dlatego też Dzień Tatiany (12 stycznia według kalendarza juliańskiego, według kalendarza gregoriańskiego w XX i XXI w. – 25 stycznia) jest obchodzony jako Dzień Rosyjskich Studentów, upamiętniając datę założenia Uniwersytetu Moskiewskiego.
Uroczyste otwarcie zajęć na uniwersytecie odbyło się w dniu obchodów rocznicy koronacji Elżbiety Romanowej . Pierwszym kuratorem uniwersytetu został Iwan Szuwałow, a pierwszym dyrektorem – Aleksiej Argamakow.
Początkowo instytucja składała się z trzech wydziałów: filozofii, prawa i medycyny. Miała kształcić przede wszystkim młodzież pochodzenia nieszlacheckiego. Pod koniec XVIII wieku uniwersytet reprezentował wysoki poziom, zwłaszcza w zakresie nauk matematyczno-przyrodniczych, a w jego programach badań i nauczania dominowały idee oświeceniowe. W 1804 nowy statut rozszerzył jego autonomię, ograniczoną następnie przez cara Mikołaja I w 1828, jednak idee wolnomyślicielskie na uniwersytecie ciągle były żywe. W 1883 uchwalono kolejny statut, rozszerzający badania naukowe i przywracający system wyłaniania władz uniwersytetu na drodze wyborów. Reforma cara Aleksandra II z 1884 ponownie odebrała uczelni autonomię.
Po 1917 uniwersytet stał się uczelnią państwową i uległ reorganizacji. Od lat 30. do 50. życie akademickie zostało zdominowane przez ideologię bolszewicką i politykę. Kryzys pogłębiał ograniczony dostęp do dokonań nauki światowej. W połowie lat 50. rozpoczęła się ograniczona liberalizacja i rozbudowa uczelni. W 1992 wszedł w życie statut zapewniający uniwersytetowi autonomię.
Budynek.
Najwcześniejszą siedzibą uczelni był budynek znajdujący się na obecnym placu Czerwonym w Moskwie, na miejscu dawnego Muzeum Historycznego.
W latach 1786–1793 powstał u zbiegu dzisiejszych ulic Hercena i prospektu Marksa nowy budynek z przeznaczeniem na uniwersytet, zbudowany w stylu klasycystycznym. Budynek ten spłonął w 1812 i został przebudowany w latach 1817–1819 przez architekta Domenica Gilardiego, w stylu empire. Przed centralną częścią budynku znajdują się pomniki rewolucjonistów Aleksandra Hercena i Nikołaja Ogariowa, niegdysiejszych studentów tej uczelni, wykonane w 1922. W latach 1833–1836 dobudowano nowe budynki w bezpośrednim sąsiedztwie dawnej siedziby. W skład kompleksu wchodziła także uniwersytecka cerkiew, zamieniona później na dom kultury. Przed nowym gmachem ustawiono pomnik Łomonosowa. Rotundę, kończącą jedno skrzydło, zajmowała uczelniana biblioteka.
W latach 1948–1970 uniwersytet uzyskał zupełnie nową lokalizację i nowy kompleks budynków. Przeniesiony został na Wzgórza Worobiowe, gdzie zbudowano (na powierzchni ponad 320 ha) 30 głównych budynków i 20 budynków pomocniczych. Założono też park i ogród botaniczny oraz wybudowano obiekty sportowe i obserwatorium astronomiczne. Główny gmach, który szybko stał się jednym z architektonicznych symboli Moskwy, zbudowano według projektu Lwa Rudniewa w latach 1949–1953.
Działalność.
Uniwersytet Moskiewski liczy 21 wydziałów, ponad 200 katedr, 360 laboratoriów, 163 gabinety studyjne oraz 8 instytutów naukowych i badawczych. Prowadzi studia licencjackie, magisterskie, podyplomowe, doktoranckie, a także studia w trybie korespondencyjnym, zaocznym i wieczorowym.
W 2008 pracowało na uniwersytecie 9000 nauczycieli akademickich i kształciło się 38 000 studentów.
Wykładowcy i absolwenci.
W Niemczech działa Deutsche Assoziation der Absolventen und Freunde der Moskauer Lomonossow-Universität (DAMU), które wydaje zeszyty Lomonossow.

</doc>
<doc id="313009" url="https://pl.wikipedia.org/wiki?curid=313009" title="Zwroty R">
Zwroty R

Zwroty R (od , czyli "risk phrases"), zwroty ryzyka – dawniej stosowane oznaczenia na opakowaniu substancji chemicznej lub preparatu chemicznego mające na celu poinformowanie użytkownika o ryzyku wynikającym z korzystania i kontaktu z tą substancją lub tym preparatem. W roku 2015 na mocy rozporządzenia CLP (wdrażającego Globalnie Zharmonizowany System Klasyfikacji i Oznakowania Chemikaliów), zwroty R zostały zastąpione przez zwroty H.
Status prawny.
Zwroty R wprowadziło do polskiego prawodawstwa, zgodnie z zaleceniami dyrektywy 2001/59/WE, rozporządzenie Ministra Zdrowia z dnia 2 września 2003 roku, w ramach przedakcesyjnej harmonizacji prawnej.
20 stycznia 2009 roku, w efekcie wejścia w życie rozporządzenia CLP (wdrażającego Globalnie Zharmonizowany System Klasyfikacji i Oznakowania Chemikaliów), zwroty R zostały zastąpione przez zwroty H. Rozporządzenie CLP dopuściło przejściowe stosowanie, w określonych sytuacjach, zwrotów R do roku 2015.
Podział.
Substancje i preparaty dzieli się na:
Łatwopalne.
Wysoce łatwopalne – „F”.
Dla oznaczeń „F”:
Dla substancji oznaczonych jako łatwopalne:
Inne.
Dla substancji z innymi właściwościami fizykochemicznymi:
Toksyczne – „T”.
Dla oznaczeń „T”:
Bardzo toksyczne – „T+”.
Dla oznaczeń „T+”:
Szkodliwe – „Xn”.
Dla oznaczeń „Xn”
żołądka w dawce 50 mg/kg, ale obserwuje się wyraźne działanie
toksyczne w tej dawce w przypadku zastosowania metody ustalonej
dawki. Mniej niż 100% badanych szczurów przeżywa po podaniu do
żołądka substancji lub preparatu w dawce 500 mg/kg w przypadku
zastosowania procedury ustalonej dawki
substancji lub preparatu w zakresie dawek od &gt; 200 mg/kg do &lt; 2000
mg/kg (interpretacja wyników badań według procedur określonych w
metodzie klas ostrej toksyczności).
Żrące – „C”.
Dla oznaczeń „C”:
Drażniące – „Xi”.
Dla oznaczeń „Xi”
Niebezpieczne dla środowiska – „N”.
Dla oznaczeń „N”:
Inne.
Dla substancji o innych właściwościach toksycznych:
Substancje uczulające oznacza się „Xn” lub „Xi”. Substancje rakotwórcze, mutagenne i reprotoksyczne kategorii 1 i 2 oznacza się „T”, a kategorii 3 – „Xn”.
Nota E.
Przy substancjach klasyfikowanych jako "substancje rakotwórcze", "mutagenne" lub "działające szkodliwie na rozrodczość" kategorii 1 i 2, jeżeli są jednocześnie klasyfikowane jako "substancje silnie trujące", "trujące" lub "szkodliwe" umieszczona jest nota E. W przypadku tych substancji napisy przy zwrotach R20, R21, R22, R23, R24, R25, R26, R27, R28, R39, R40 lub R48 oraz zawierające je zwroty łączone poprzedzone są słowem „Również”.
Zestawienie.
Stosowane są również „Łączone zwroty R” stanowiące kombinacje wyżej wymienionych.

</doc>
<doc id="313016" url="https://pl.wikipedia.org/wiki?curid=313016" title="Bitwa pod Lipanami">
Bitwa pod Lipanami

Bitwa pod Lipanami (czes. "Bitva u Lipan") – starcie zbrojne między katolicką i utrakwistyczną szlachtą czeską a taborytami i tzw. sierotkami w okresie wojen husyckich. W Czechach uważane za jedną z ważniejszych bitew w historii kraju.
Przebieg bitwy.
Stoczona została 30 maja 1434 roku w pobliżu Lipan (pomiędzy Pragą a Kolínem), gdzie stanęły naprzeciw siebie połączone siły radykalnych husytów (taborytów dowodzonych przez Prokopa Wielkiego oraz sierotek dowodzonych przez Jana Čapka z Sán) z jednej strony, a z drugiej – sojuszu umiarkowanych husytów (utrakwistów) i katolików dowodzonego przez Diviša Bořka z Miletinka, dawnego towarzysza broni Jana Żiżki. Oddziały koalicji utrakwistów i katolików były liczniejsze, posiadali oni około 20 000 żołnierzy i 660 wozów bojowych, natomiast armia taborytów i sierotek (9 000 piechoty, 700 jazdy i 360 wozów bojowych) była mniej liczna ale lepiej zorganizowana i bardziej doświadczona. Obie armie używały klasycznej taktyki husyckiej (walka z użyciem warownego taboru) oraz podobnego uzbrojenia.
Początkowo wojska radykałów schroniły się wewnątrz taboru ("wagenburga") – sprzężonych wozów ustawianych w szyku kołowym (zazwyczaj w kilka współśrodkowych pierścieni). Taboryci liczyli na to, że koalicjanci – z uwagi na to, że ich terytorium pozostało właściwie niechronione – wykonując nerwowe działania popełnią jakiś błąd.
Diviš Bořek podzielił swą jazdę na dwie części, przy czym jednej nakazał schronić się w niewielkiej dolinie w pobliżu obozu radykałów. Drugiej grupie wraz z taborem nakazał atak na tabor radykałów, który po pierwszych salwach obrońców załamał się.
W tym momencie Prokop i Jan Čapek popełnili błąd. Podobnie, jak to miało miejsce we wcześniejszych walkach z wyprawami krzyżowymi na Czechy oraz podczas wypraw wojennych husytów, otwarto tabor, aby umożliwić własnym wojskom pogoń za ponoć uciekającymi w rozsypce przeciwnikami. Utrakwiści poczekali, aż Jan Čapek będzie dostatecznie daleko od wozów, a jego wojska będą zbyt zajęte masakrowaniem uciekających niedobitków. W odpowiednim momencie uderzył oddział ukryty w dolinie atakując opustoszały i otwarty tabor broniony przez niewielki oddział piechoty. W tym czasie rzekomo uciekające oddziały dokonały zwrotu i uderzyły na goniących ich taborytów. Niespodziewana zmiana sytuacji wprowadziła zamęt wśród taborytów. Čapek widząc, że Prokop nie obroni taboru, którego na dodatek nie można było już zamknąć (co w praktyce oznaczało przegraną w bitwie), zebrał pozostałość jazdy i uciekł z pola bitwy w kierunku Kolína, czym zyskał miano zdrajcy.
Bitwa zakończyła się masakrą taborytów i sierotek. Stracili 1 300 ludzi (w tym przywódcę – Prokopa Wielkiego), a cała armia została rozbita. W efekcie bitwy oba ugrupowania rozpadły się: część przystała do utrakwistów, część wyemigrowała. Opór niewielkich grup pozostałych w Czechach (np. Jan Roháč z Dubé) nie trwał długo. Bitwa położyła kres wojnom husyckim. Ostatnim, mniej znaczącym epizodem wojen husyckich była jednak bitwa pod Křečem, gdzie katolicy ostatecznie pokonali niedobitki taborytów. 
Fabularny opis bitwy pojawia się w książce Andrzeja Sapkowskiego Lux perpetua.

</doc>
<doc id="313018" url="https://pl.wikipedia.org/wiki?curid=313018" title="Winnica (powiat pułtuski)">
Winnica (powiat pułtuski)

Winnica – wieś w Polsce położona w województwie mazowieckim, w powiecie pułtuskim, w gminie Winnica.
W latach 1975–1998 miejscowość należała administracyjnie do województwa ciechanowskiego. Miejscowość jest siedzibą gminy Winnica.
Historia.
Pierwsza wzmianka o wsi "Wynnyca" pochodzi z 1240. Kolejna z roku 1424 zwie ją "Winnicza". Nazwę tę nadawano zaroślom, z których wycinano gałęzie na tak zwane winniki, czyli miotełki używane w łaźniach. Od XII wieku wieś Winnica należała do dóbr ziemskich biskupstwa płockiego, natomiast po zeświecczeniu jego dóbr około 1800 roku stała się własnością rządową.
Na terenie wsi znajduje się kościół parafialny pod wezwaniem Świętej Trójcy.
Przez miejscowość przepływa rzeka Niestępówka, dopływ Narwi.

</doc>
<doc id="313019" url="https://pl.wikipedia.org/wiki?curid=313019" title="Obryte (wieś w powiecie pułtuskim)">
Obryte (wieś w powiecie pułtuskim)

Obryte – wieś w Polsce położona w województwie mazowieckim, w powiecie pułtuskim, w gminie Obryte. Leży na skraju Nadbużańskiego Parku Krajobrazowego. 
Historia.
Pierwsze osadnictwo w tym miejscu istniało już w IX-X w. Wieś Obryte znana była już w XIII w., do XVIII w. pozostawała w dobrach biskupów płockich. Prywatna wieś duchowna położona była w drugiej połowie XVI wieku w powiecie kamienieckim ziemi nurskiej województwa mazowieckiego. 
We wsi kultywowana jest tradycja noszenia przez kobiety strojów ludowych związanych z tzw. Kurpiami Białymi. 
Miejscowość jest siedzibą gminy Obryte oraz rzymskokatolickiej parafii św. Jana Chrzciciela
W latach 1975–1998 miejscowość należała administracyjnie do województwa ostrołęckiego.
W miejscowości znajdują się dwa obiekty wpisane do rejestru zabytków. Są to: kościół Trójcy Świętej w Obrytem z 1851 (nr rej.: A-345 z 7 kwietnia 1998) oraz stara część cmentarza rzymskokatolickiego (nr rej.: A-344 z 30 stycznia 1986).

</doc>
<doc id="313020" url="https://pl.wikipedia.org/wiki?curid=313020" title="Zatory">
Zatory

Zatory – wieś w Polsce położona w województwie mazowieckim, w powiecie pułtuskim, w gminie Zatory. Leży nad rzeką Narwią.
Wieś szlachecka położona w drugiej połowie XVI wieku w powiecie kamienieckim ziemi nurskiej województwa mazowieckiego, była własnością Stanisława Mińskiego. 
W latach 1975–1998 miejscowość administracyjnie należała do województwa ostrołęckiego.
Miejscowość jest siedzibą gminy Zatory oraz parafii św. Małgorzaty.
Wieś leży na skraju Nadbużańskiego Parku Krajobrazowego. Około 970 mieszkańców.
W osadzie Zatory działało "Państwowe Gospodarstwo Rolne Zatory".
Historia.
Pierwszy zapis o Zatorach pojawił się już w 1389 roku, kiedy to zostały wymienione w uposażeniu parafii Dzierżenin. W 1429 r. książę Janusz Mazowiecki nadał tutejsze dobra rycerzowi Michałowi z Ziemiańczyc, podkomorzemu warszawskiemu z przydomkiem Zatorskiego, z wyłączeniem na polowania na łosie, rysia i kłusowania na sokoła. Książę sprowadził wówczas służbę leśną z Czerska, stąd jeszcze dzisiaj zamieszkują tu rodziny o nazwisku Czerski - rdzenni Mazurzy. W 1443 roku biskup płocki Paweł Giżycki erygował w Zatorach parafię pod wezwaniem św. Małgorzaty. W latach trzydziestych XVI wieku wieś przeszła w ręce Pawła Kryskiego, który przyczynił się do wybudowania nowego kościoła i ponownego erygowania parafii pod wezwaniem św. Małgorzaty. Od 1678 dobra przeszły w ręce Rostworowskich, a w 1698 rodziny Cieciszewskich. Od 1739 r. dziedzicami byli Jakub i Barbara Szydłowscy, którzy prawdopodobnie wybudowali tam pierwszy murowany dwór. Szydłowscy byli w posiadaniu Zator do końca XVIII wieku. W 1819 roku zdecydowano się na rozbiórkę starego kościoła i budowę nowego. Drewno ze starego kościoła wykorzystano do budowy kaplicy drewnianej na nowym cmentarzu grzebalnym.
Ludność Zator w 1508 roku tworzyły tylko 64 rodziny. W 1858 roku w parafii żyło 1056 osób. Po uwłaszczeniu chłopów liczba ludności tych okolic znacznie wzrosła, również dlatego, iż do obsługi dworu potrzebowano nowej służby, także spoza parafii. Rdzennymi mieszkańcami tych ziem byli chłopi, z czasem pojawiło się tu również wielu rzemieślników: szewcy, polownicy, miodosytnicy, piwowarowi, karczmarze, smolarze i inni. Rzemieślnicy podlegali dziedzicowi, w przeważającej części byli to niemieccy osadnicy wyznania ewangelickiego. Jednak pod koniec XIX wieku likwidacja browaru, miodosytni, smolarni i karczem poskutkowała zmianą struktury społecznej. Handlem i karczmarstwem trudnili się tradycyjnie Żydzi.
Rozbiory, powstania i bankructwa były przyczyną częstych zmian właścicieli na przełomie XVIII i XIX wieku. W 1801 roku właścicielem był Mikołaj Glinka, który wspólnie z proboszczem parafii ks. Józefem Dzwonkowskim postawił we wsi pierwszy murowany kościół. W dniu 25 maja 1807 roku na polach między Zatorami a Gładczynem doszło do potyczki wojsk rosyjskich z napoleońskimi (główna bitwa znana jako bitwa pułtuska odbyła się w grudniu 1806 roku i zakończyła wycofaniem wojsk rosyjskich). Mikołaj Glinka zmarł w 1825 roku, majątek po nim odziedziczyła córka Małgorzata. W 1836 roku właścicielem dóbr zatorskich został Romuald Skarżyński, po jego śmierci w 1850 roku majątkiem zarządzała Wiktoria z Kieleckich (wdowa po nim). Skarżyńscy przyczynili się do założenia parku przy dworze. W 1865 roku podupadające dobra zakupił Edmund Apolinary Przyłubski, który w krótkim czasie przyczynił się do ich gospodarczego rozkwitu. W 1893 roku Józef Iżycki przebudował pałac (wg projektu Kornela Gabrielskiego) oraz wybudował gorzelnię i dom dla administratora. W 1907 wspólnie z proboszczem ks. Franciszkiem Kuligowskim planował przebudowę kościoła w stylu eklektycznym z elementami renesansowymi, barokowymi i romańskimi. Śmierć Iżyckiego w 1909 roku nie pozwoliła na realizację tych planów. Dobra zatorskie stały się własnością Radziwiłłów, którzy woleli projekt w stylu romantyzmu narodowego architekta Juliusza Lisieckiego. W 1913 roku zburzono stary kościół, z wykorzystaniem fundamentów i dwóch ściany bocznych rozpoczęto budowę nowej świątyni, której głównym fundatorem był Maciej Mikołaj Radziwiłł. Nowy kościół został konsekrowany 13 lipca 1914 roku. Podczas I wojny światowej Zatory poniosły duże straty w zabudowie, w 1915 roku przez wieś przebiegała linia frontu niemiecko-rosyjskiego i na jej terenie toczyły się ciężkie walki z użyciem artylerii. W wyniku działań wojennych zatorski kościół uległ całkowitemu zniszczeniu. Jesienią 1915 roku w dworskim parku zbudowano na potrzeby mieszkańców wsi mały drewniany kościółek z materiałów pozyskanych od wojska. Jego styl nawiązywał do pogańskiej gontyny, była to świątynia trójnawowa, z chórem, zakrystią, lożą kolatorską, prezbiterium i amboną. Ozdobą kościoła były lichtarze i żyrandol wykonane z szrapneli. Kościółek w latach 30. XX wieku został przeniesiony do warszawskiej parafii Okęcie, gdzie był wykorzystywany do lat 80. 
Po odzyskaniu niepodległości przez Polskę Zatory stały się siedzibą gminy. W latach 1924-1926 odbudowano zatorski kościół, jego konsekracja nastąpiła w 1938 roku. W 1925 roku dobra nabyli Maria i Piotr Bagniewscy, którzy odbudowali zniszczenia, a poprzez uprzemysłowienie doprowadzili do ich rozkwitu. Majątek był wówczas wielokrotnie prezentowany jako wzorcowy obcokrajowcom. Bagniewscy zmienili gospodarkę leśną poprzez wprowadzenie najlepszych odmian drzew oraz planowany odłów zwierzyny, co miało wpływ na wzrost jej pogłowia. Gospodarstwo produkowało duże ilości mleka, ziemniaki na potrzeby gorzelni i żyto. Hodowano bydło rogate, konie rolnicze oraz angloarabskie, drób oraz ryby. Bagniewscy angażowali się społecznie i samorządowo, wspierając działalność oświatową, rolniczą oraz organizując koła gospodyń wiejskich. Swoim postępowaniem przyczyniali się do szerzenia wiedzy rolniczej i ekonomicznej w całej okolicy. 
W czasie II wojny światowej Zatory zostały włączone do rejencji ciechanowskiej. Na terenie wsi i gminy powstały struktury podziemne w ramach Związku Walki Zbrojnej a następnie Armii Krajowej. Zatory należały do rejonu III w Obwodzie AK Pułtusk krypt. „Pstrąg”. 
Wyzwolenie Zator spod niemieckiej okupacji nastąpiło 5 września 1944 roku. W październiku 1944 roku w Zatorach znajdowało się wysunięte lotnisko 2 pułku nocnych bombowców „Kraków”. Nocą z 30 na 31 października oraz z 31 października na 1 listopada samoloty Po-2 startujące z tego lotniska atakowały wojska niemieckie na przyczółku w rejonie Pokrzywnicy. Na wyzwolonych terenach rozpoczęto organizowanie lokalnej administracji, tworzono Gminne Rady Narodowe obsadzane członkami Stronnictwa Ludowego i Polskiej Partii Robotniczej. Na terenie Zator oddziaływanie Polskiego Stronnictwa Ludowego było bardzo silne. W referendum w 1946 roku wyborcy w Zatorach zdecydowanie odrzucili komunistyczną propagandę i zagłosowali wbrew hasłu „3 x tak”. W dokumentach Komitetu Powiatowego Polskiej Partii Robotniczej w Pułtusku odnotowano:
Struktury podziemia niepodległościowego w Zatorach nie ujawniły się po wkroczeniu Armii Czerwonej. Weszły w skład Obwodu Ruchu Oporu Armii Krajowej w Pułtusku krypt. „Maciejka”, komendantem miejscowej placówki został Józef Kalinowski ps. „Brzoza”. Patrolem tej placówki dowodził Feliks Kalinowski ps. „Huragan”. Dla ROAK pracował również Józef Iwaszkiewicz (ps. „Waga”), który był komendantem miejscowego posterunku Milicji Obywatelskiej. 19 lipca 1946 roku, przy jego współudziale, żołnierze ROAK rozbroili milicjantów z tego posterunku pozyskując 2 pistolety maszynowe, 8 karabinów i 10 granatów. Sam Iwaszkiewicz został schwytany przez Urząd Bezpieczeństwa 21 lipca w Wólce Zatorskiej, gdzie ukrywał się w gospodarstwie Franciszka Przybysza. 
W sierpniu 1946 roku Urząd Bezpieczeństwa aresztował łączników placówki ROAK Zatory ps. „Rwany” i „Szczupak”. Po brutalnym przesłuchaniu bezpieka uzyskała informacje, które pozwoliły jej na aresztowanie 31. działaczy podziemia niepodległościowego pułtuskiego ROAK. W połowie listopada 1946 roku Obwód ROAK Pułtusk został podporządkowany Białostockiemu Okręgowi Zrzeszenia Wolność i Niezawisłość krypt. „Paulina”, placówka w Zatorach otrzymała kryptonim „Wisła”. Ujawnienie Obwodu nastąpiło w 1947 roku, kiedy to skorzystano z ogłoszonej przez komunistyczne władze amnestii. 
Majątek zatorski po II wojnie światowej został upaństwowiony, a właściciele, rodzina Bagniewskich, zmarli na emigracji. Na jego gruntach powstało Państwowe Gospodarstwo Rolne i Spółdzielnia kółek rolniczych, dwór został zaadaptowany na mieszkania dla jego pracowników. We wsi założono oddział banku spółdzielczego, powstał urząd pocztowy. Dwór ulegał stopniowej dewastacji, w późniejszym okresie został przejęty przez Stowarzyszenie Elektryków Polskich, które podjęło się jego remontu. Prace zostały jednak w roku 1992 wstrzymane z powodu trudności finansowych. Na pocz. XXI wieku pałac został przejęty przez firmę Interium i odrestaurowany, z przywróceniem klasycystycznego kształtu z końca XIX w. Zostało dobudowane do niego nowe skrzydło hotelowe.

</doc>
<doc id="313021" url="https://pl.wikipedia.org/wiki?curid=313021" title="Sędziejowice (województwo łódzkie)">
Sędziejowice (województwo łódzkie)

Sędziejowice – wieś w Polsce położona w województwie łódzkim, w powiecie łaskim, w gminie Sędziejowice. Wieś leży 13 km na południe od Łasku, w sąsiedztwie dużych lasów i rzeki Grabi. Od stacji PKP Kozuby na linii Karsznice – Siemkowice dzieli ją 2 km.
Miejscowość leży przy drodze wojewódzkiej nr 481 z Łasku do Wielunia.
Wieś arcybiskupstwa gnieźnieńskiego w powiecie szadkowskim województwa sieradzkiego w końcu XVI wieku. W latach 1975–1998 miejscowość położona była w województwie sieradzkim.
Miejscowość jest siedzibą gminy Sędziejowice. We wsi znajduje się kościół i parafia Świętej Marii Magdaleny Pokutnicy i Świętego Klemensa I Rzymskiego (należąca do dekanatu widawskiego).
Historia.
Sędziejowice wymienia po raz pierwszy bulla gnieźnieńska (zwana złotą) z 1136 r. papieża Innocentego II wydana w Pizie. Wieś od najdawniejszych czasów była własnością książęcą. Z nadania któregoś z władców przekazana została arcybiskupom gnieźnieńskim. W bulli wymieniona jako Zandeieuici vel Zandeievici wśród wsi arcyb. k. Sieradza (circa Zeraz). Pisownia nazwy wsi w okresie średniowiecznym była różna. W kopiale z końca XVI w. wymieniony jest kościół w Sandzevoievieusis przy zmianie w 1366 r. dziesięcin, a w 1392 wymieniony jest pleban Dominic de Sandzeowicze. Obecna nazwa wsi ustaliła się w końcu XVIII w. Tzw. klucz sędziejowicki pozostawał w rękach kościelnych aż do rozbiorów, kiedy to Kościół utracił swe posiadłości na rzecz państw zaborczych. W 1842 r. (ukazem cara Mikołaja I z 9/21 XII 1835 r.) majątek ten otrzymał w formie majoratu były pułkownik – dowódca Siewierskiego Pułku Piechoty, późniejszy gen. T. Łuzanow. Po jego śmierci dobra te 27 VII 1874 r. przeszły w ręce najstarszego syna, Piotra Łuzanowa. Odrodzone państwo polskie ustawą z 25 VIII 1919 r. przejęło dobra donacyjne. Z dóbr sędziejowickich wyłączono 119 ha i podzielono je na 19 działek, zakładając tzw. Kolonię Sędziejowice, resztę dóbr powierzono Towarzystwu Rolniczemu Łasko-Szadkowskiemu.
Wieś związana jest z ważnym wydarzeniem z okresu powstania styczniowego. W dniu 26 sierpnia 1863 r., gdy w wyniku zarządzonej przez gen. Edmunda Taczanowskiego koncentracji w Sędziejowicach było 1600-1800 samej powstańczej kawalerii, za zdążającym do wsi niewielkim oddziałkiem dowodzonym przez Bąkowskiego wpadła doborowa sotnia kozaków, w której składzie było wielu synów arystokracji rosyjskiej. Sotnią dowodził rotmistrz huzarów grodzieńskich von Grabbe. Prawie wszyscy kozacy polegli. Do niewoli wzięto tylko pięciu Rosjan, w tym rotmistrza von Grabbego. Bitwa w Sędziejowicach przyczyniła się do koncentracji wojska moskiewskiego, co w konsekwencji doprowadziło do klęski oddziałów gen. Taczanowskiego na polach wsi Kruszyna – Nieznanice koło Częstochowy w dniu 29 sierpnia 1863 r.
O bitwie w Sędziejowicach Maria Konopnicka napisała wiersz "O Zarembie 1863 r. w sierpniu pod Sedziejowicami". Zaczyna się on słowami:
Na miejscowym cmentarzu w 10-lecie klęski (w 1874 r.) wystawiono okazały pomnik z płyt piaskowca z rzeźbą w marmurze, przedstawiającą rannego rtm. Grabbego wydającego rozkazy. Pomnik mimo upływu czasu ocalał prawie nienaruszony. Przy głównej alejce, w skromnej mogile, spoczywają czterej zabici powstańcy. Wieś uczciła ich pamięć nadaniem szkole gminnej imienia "Powstańców 1863 r.".
W 1918 r. majątek przejęło państwo polskie. W 1921 r. przeprowadzono parcelację ziemi, a tzw. resztówkę (33,5 ha) wraz z budynkami przekazano organizującej się szkole. W 1940 r. Niemcy wysiedlili z Sędziejowic 2/3 rodzin polskich, a na ich miejsce sprowadzili Niemców z Wołynia i Besarabii. Podczas okupacji niemieckiej w 1943 Niemcy wprowadzili dla wsi okupacyjną nazwę nazistowską "Sendewitz".
Zabytki.
Do 13 VII 1984 r. istniał tu ufundowany przez arcybiskupa gnieźnieńskiego Antoniego Ostrowskiego modrzewiowy kościół św. Marii Magdaleny z 1779 r. z wyposażeniem wczesnobarokowym, głównie z XVII w. Pożar od pioruna sprawił, że kościół spłonął doszczętnie. Prawdopodobnie mogły to spowodować elektryczne dzwony, które zamontowano dzień wcześniej. Wraz z kościołem płomień strawił bogate wyposażenie, także 13 obrazów, które pochodziły z kościoła w Skierniewicach i stanowiły dar fundatora.
Z dawnego założenia dworskiego (na terenie Zespołu Szkół Rolniczych) został dwór i park. Dwór jest budynkiem parterowym, murowanym, zbudowanym w stylu neoklasycystycznym z I poł. XIX w. (ok. 1840 r.), przebudowanym na początku XX w. Przed wejściem ganek z dwiema parami kolumn, nad którymi późniejszy balkon. Drzwi wejściowe rzeźbione. Dach czterospadowy z mansardami. W dobrze utrzymanym parku podziwiać można aleję grabową, pomnikowe okazy dębów i lip drobnolistnych.
Zespół Szkół Rolniczych im. Władysława Grabskiego.
W latach 1921-27 istniejącą tu od 1896 r. cerkiew rozbudowano, powiększono o 1/3 i przekształcono w pawilon szkolny. Oficjalne otwarcie Ludowej Szkoły Rolniczej nastąpiło 15 listopada 1924 r. Od 1927 r. była to tzw. Sejmikowa Szkoła Rolnicza. Dzięki rozbudowie w latach 70. XX w. Zespół Szkół Rolniczych w Sędziejowicach jest nowoczesną placówką oświatową.
W roku 2004 szkoła rolnicza w Sędziejowicach obchodziła 80-lecie swego istnienia. Jest ona najstarszą placówką tego typu w rejonie sieradzkim. Początki historii szkoły datuje się na rok 1920, kiedy to miejscowe kółko rolnicze wystąpiło z inicjatywą zorganizowania szkoły rolniczej na terenie majątku przejętego w roku 1918. W lutym 1921 roku, dzięki pomocy posła Wyżykowskiego, delegaci wsi: Ignacy Gołębiewski i Franciszek Wolniak uzyskali zezwolenie władz na otwarcie szkoły. Dzięki temu od roku 1922 na terenie majątku ziemskiego rozpoczęto prowadzenie kursów rolniczych. Oficjalne otwarcie "Ludowej Szkoły Rolniczej" nastąpiło 15 listopada 1924 roku. W tymże roku rozpoczęto budowę gmachu szkoły na miejscu dawnej cerkwi. Przedsięwzięcie zakończono w roku 1927. Po wybuchu II wojny światowej obiekt przejęli okupanci. Zaraz po wyzwoleniu, bo już 4 marca 1945 roku, dzięki ofiarności pierwszych nauczycieli oraz mieszkańców wsi reaktywowano szkołę rolniczą. W rok później otwarto 3-letnie Męskie Gimnazjum Rolnicze, przemianowane w roku 1947 na Liceum Rolnicze a następnie na Technikum Rolnicze. W latach 1969/1970 odbyła się rekrutacja do Technikum Rolno-Łąkarskiego. W roku 1975 w Sędziejowicach powołano Zespół Szkół Rolniczych z czterema typami szkół, a w dwa lata później podjęta została inicjatywa rozbudowy szkoły. Inicjatywa ta jest nieodłącznie związana z osobą długoletniego dyrektora ZSR w Sędziejowicach – Wojciecha Kabzy. W wyniku zakończenia pierwszej części cyklu inwestycyjnego w roku 1981 oddano do użytku gmach dydaktyczny z 18 pracowniami, klubem i zapleczem oraz 20-rodzinny Dom Nauczyciela. W roku 1990 wybudowano jedną z największych w regionie halę sportową i rozbudowano internat, wykonując tym samym następną część cyklu inwestycyjnego na terenie ZSR w Sędziejowicach. W roku 2006 wszystkie obiekty szkolne poddano termomodernizacji.
W roku 1994 szkoła rolnicza w Sędziejowicach otrzymała imię Władysława Grabskiego.
Szkoła rolnicza w Sędziejowicach wykształciła i wychowała do dziś ponad 4000 absolwentów. Spotkać ich można w całej Polsce wśród polityków, lekarzy, aktorów, dziennikarzy, księży, nauczycieli, naukowców i w wielu innych miejscach. Dziś rolniczy charakter szkoły powoli zatraca się, choć nadal kształci ona specjalistów z dziedziny rolnictwa i agrobiznesu.
Sport.
W Sędziejowicach działa Gminny Klub Sportowy Sędziejowice. Jest to jedyny klub piłkarski na terenie Gminy Sędziejowice. Zespół seniorów występuje na boiskach sieradzkiej B-klasy. Prowadzona jest również drużyna juniorska. Klub posiada przy ulicy Sportowej własny (gminny) stadion z ławkami na 200 miejsc siedzących (więcej informacji: www.lkssedziejowice.yoyo.pl).

</doc>
<doc id="313022" url="https://pl.wikipedia.org/wiki?curid=313022" title="Ceranów">
Ceranów

Ceranów – wieś w Polsce, położona w województwie mazowieckim, w powiecie sokołowskim, w gminie Ceranów.
Leży nad Czarną Strugą.
W latach 1954–1972 wieś należała i była siedzibą władz gromady Ceranów. W latach 1975–1998 miejscowość administracyjnie należała do województwa siedleckiego.
Miejscowość jest siedzibą gminy Ceranów oraz parafii Niepokalanego Poczęcia Najświętszej Maryi Panny.
Wieś leży w sąsiedztwie dwóch kompleksów leśnych, oddzielonych od siebie doliną Buczynki, dopływu Bugu.
Znajdują się tutaj: Urząd Gminy, poczta, Ochotnicza Straż Pożarna, policja, przedszkole, szkoła podstawowa i gimnazjum, ośrodek zdrowia i apteka, gabinet weterynaryjny, piekarnia, sklepy, kwiaciarnia, bank spółdzielczy, leśnictwo, kościół, cmentarz, ośrodek szkolenia kierowców, punkt wymiany butli gazowych, zakład produkcji przyczep "SYLAND".
Wieś leży na szlaku komunikacyjnym pomiędzy Sokołowem Podlaskim, Kosowem Lackim i Zambrowem.
Z Ceranowa pochodzi Stanisław Poniatowski, polski etnograf, antropolog.
Nazwa.
Pierwotna nazwa miejscowości brzmiała: Kadłuby Podborne. Bierze ona początek od starych, spróchniałych drzew, zwanych kadłubami. Brak informacji o przyczynach i terminie zmiany. Prawdopodobnie dokonali jej książęta mazowieccy, którzy zaludniali te tereny przeważnie drobną szlachtą z ziemi płockiej i zakroczymskiej.
Nazwa miejscowości Ceranów przechodziła ewolucję – od nazwy Czyranowo, poprzez Czeranowo i Ceranowo, do obecnego brzmienia. Pochodzi ona od gatunku małych kaczek zwanych cyrankami ("Anas querquedula"), gnieżdżących się na mokradłach i w parowach, okalających wieś od strony wschodniej.
Położenie.
Ceranów to niewielka miejscowość położona w północnej części powiatu sokołowskiego, w połowie drogi pomiędzy Kosowem Lackim a Sterdynią. Leży w sąsiedztwie Nadbużańskiego Parku Krajobrazowego i Puszczy Sterdyńskiej w dolinie rzeki Strugi. Okoliczne bory nosiły niegdyś nazwę puszcz: Ceranowskiej, Sterdyńskiej i Kiełpienieckiej. Są to głównie lasy sosnowe, czyli bory z domieszką dębu, brzozy, osiki i świerku. Podszycie stanowi głównie jałowiec i leszczyna, a runo – mchy, jagody, borówki, paprocie, grzyby i wrzos.
Ludność.
Mieszkańcy Ceranowa to w przeważającej części ludność rolnicza, zajmująca się hodowlą bydła i uprawą zbóż, kukurydzy i ziemniaków. Uprawiane przez nich pola były niegdyś pokryte lasami i bagnami, z rzadka zamieszkanymi. Tereny te, leżąc na pograniczu osadnictwa mazowieckiego i ruskiego, w średniowieczu często zmieniały właścicieli, tj. książąt piastowskich i Rurykowiczów.
Przed powstaniem parafii w 1508 r. mieszkało tu zaledwie 400 osób, trudniących się bartnictwem.
Chociaż mieszkańcy to w większości Mazowszanie, zamieszkiwali tu również Rusini, którzy z czasem spolszczyli się. W miejscu nazywanym "Cerkwisko" (mieści się tam obecnie Urząd Gminy i poczta) kiedyś była cerkiew unicka. Dziś w parafii Ceranów nie ma ani jednej osoby wyznania greckokatolickiego.
Historia.
Pierwsze udokumentowane wzmianki o Ceranowie pochodzą z 1465 r. Zawierają one informację o tym, że Małgorzata Niemirowiczowa, wdowa po Janie Niemirowiczu, wraz z synem Jakubem daje dziedziczne wójtostwo "uczciwemu Tymoszowi w Ceranowie" (Por. A. Jabłonowski: Źródła dziejowe. T. XVII, cz. 2: Polska XVI w. pod względem geograficzno-statystycznym. T. VI, cz. 2: Podlasie. Warszawa 1909, s. 97). Najstarszymi znanymi właścicielami Ceranowa i Kadłubów (które w poł. XVI w. zostały wchłonięte przez Ceranów) byli Niemirowiczowie h. Jastrzębiec. Najprawdopodobniej miejscowości te zostały nadane Janowi Niemirowiczowi przez Kazimierza Jagiellończyka, choć nie można wykluczyć, że stanowiły one dziedzictwo jego żony Małgorzaty. Pod koniec XV w. Ceranów i Kadłuby odziedziczyła ich córka Katarzyna Niemirowiczówna, żona Piotra Kiszki Strumiłły, zwana Panią Piotraszkową. Ufundowała ona kościół w Kadłubach jeszcze przed 1488 r., choć dokument fundacyjny wystawiła (w którym widnieje jako Katarzyna Piotraszkowa) dopiero 10.X.1508 r., co było konieczne dla utworzenia parafii. Tydzień później, 16.X.1508 r., biskup łucki Paweł Algimunt Holszański wystawił dokument erekcyjny parafii pw. Znalezienia Krzyża Świętego. Ufundowana przez ówczesną właścicielkę majątku, Katarzynę Niemirowiczównę, kaplica spełniała swą funkcję sakralną przez 365 lat. W latach 1872–75 wybudowano murowany kościół, który istnieje do dzisiaj. Jego fundatorami byli właściciele majątku Ceranów i Sterdyń Ludwik Górski i Paulina z Krasińskich Górska, którzy są pochowani w krypcie grobowej przy tymże kościele.
Po Niemirowiczach Ceranów i Kadłuby przeszły w ręce ich spadkobierców. W 1505 r. Katarzyna z Niemirowiczów Kiszczyna zapisała Ceranów i Kadłuby swojemu synowi Mikołajowi Kiszce Ciechonowskiemu. Po jego bezpotomnej i wczesnej śmierci w 1508 r. miejscowości te przeszły w ręce jego trzech sióstr: Petroneli ks. Glińskiej, Barbary Stankowiczowej i Jadwigi Raczko, a następnie po nich do ks. Glińskich, Bokijów-Kułyskich, Gałązkowskich i Maruszewskich.
O wczesnym osadnictwie na tym terenie świadczą liczne stanowiska i eksponaty archeologiczne. W roku 1956 natrafiono na osadę kultury trzcinieckiej w okresu epoki brązu, cmentarzysko całopalne z okresu wpływów rzymskich z I-IV w. oraz osadę wczesnośredniowieczną z IX w. Stanowisko znajduje się ok. 1 km na północny zachód od Ceranowa, w miejscu zwanym "Mogiłkami" (A. Ziontek, Wstęp do: Ks. J. Jakubik, Ceranów dawniej i dziś, Siedlce 2005, s. IX). Na terenie gminy Ceranów znajdowały się 163 stanowiska archeologiczne, z czego w samym Ceranowie aż 61.
W latach 1656–57 Ceranów doświadczył szwedzkiej przemocy. Stacjonował tu oddział szwedzki, który dokonał wielkiego spustoszenia we wsi i okolicy. Splądrowano i obrabowano kościół, zabito dwóch kapłanów i wielu mieszkańców, spalono wieś.
Wiek XIX i pierwsza połowa XX w. to w historii Ceranowa szczególny okres. Właścicielem i administratorem majątku była wówczas rodzina Górskich, która doprowadziła wieś do rozwoju gospodarczego i oświatowego rozkwitu. Tutaj także rozpoczęły się prekursorskie – w skali całego kraju – działania właścicieli ziemskich w zakresie nazwanym przez pozytywizm "pracą u podstaw" albo "pracą organiczną". W celu podniesienia poziomu oświaty Ludwik Górski sprowadził do Ceranowa siostry felicjanki z Warszawy.
W okresie przed wybuchem wojny powstało na linii Ceranów-Nur lotnisko wojskowe. W czasie kampanii wrześniowej stacjonowała na nim 151 Eskadra Myśliwska.
Lotnisko to zostało rozbudowane przez Niemców w 1941. Od 24 września do 4 października 1939 pow. sokołowski i Ceranów zajęła armia radziecka. W tym czasie Ceranów został spustoszony przez okupanta wycofującego się za Bug. Mieszkańcy Ceranowa podczas II wojny światowej angażowali się w walki państwa podziemnego o suwerenność kraju. Tragiczną w dziejach Ceranowa jest data 9 maja 1945 r., kiedy to NKWD dokonało mordów, aresztowań i podpaleń. Materiały pirotechniczne znajdujące się na pobliskim lotnisku miały posłużyć "czerwonoarmistom" do profanowania i ograbiania masowych mogił w Treblince
Siostry felicjanki.
Siostry felicjanki przybyły do Ceranowa dwukrotnie. Po raz pierwszy 17 lipca 1859 r. na prośbę Ludwika i Pauliny Górskich. Tu powstała pierwsza ich placówka poza Warszawą.
Siostry prowadziły ochronkę, która była raczej wiejską szkołą, do której codziennie przychodziło ok. 100 dzieci. Ich nauka trwała do ok. godz. 16.00. Po tej godzinie przychodzili dorośli, którzy uczyli się czytać i pisać, oraz innych umiejętności praktycznych, a także zdobywali wszechstronną wiedzę, do ok. godz. 20.00.
Jedna z sióstr opiekowała się chorymi, inne zajmowały się gospodarstwem domowym i ogrodem warzywnym.
W roku 1864 Zgromadzenie Sióstr Felicjanek zostało skasowane przez rząd carski. Siostry opuściły Ceranów na początku 1865 r.
Ponownie wróciły do Ceranowa 6 września 1957 r. Jak dawniej opiekowały się chorymi i biednymi, dziećmi, ministrantami, nauką religii. Troszczyły się także o kościół, o kwiaty, o bieliznę kościelną. Siostry pracują w parafii do dnia dzisiejszego.

</doc>
<doc id="313024" url="https://pl.wikipedia.org/wiki?curid=313024" title="Antrakozaury">
Antrakozaury

Antrakozaury (Anthracosauria) – tradycyjnie wyróżniany rząd wymarłych płazów pierwotnych, należących do parafiletycznej grupy labiryntodontów.
Antrakozaury jako pierwszy wyróżnił w 1929 r. David Watson, nadając im wówczas łacińską nazwę Anthracosauroideae. Watson zaliczył antrakozaury do większej grupy Embolomeri, obejmującej niewielką liczbę rodzajów mięsożernych czworonogów żyjących w karbonie i wczesnym permie, generalnie cechujących się stosunkowo dużymi rozmiarami, długim, węgorzowatym ciałem i małymi kończynami, silnie związanych ze środowiskiem wodnym; Watson zaliczył do Anthracosauroideae wszystkich przedstawicieli Embolomeri poza rodziną Loxommatidae (młodszy synonim Baphetidae, później uznane za bliżej niespokrewnione z Embolomeri i wykluczone z tej grupy). Nazwy Anthracosauria na określenie grupy jako pierwszy użył w 1934 r. Gunnar Säve-Söderbergh, zaliczając do niej wówczas taksony wcześniej zaliczane do Embolomeri.
Część późniejszych autorów w dalszym ciągu zaliczała do antrakozaurów jedynie przedstawicieli Embolomeri; np. Panchen (1970) zaliczył do wyróżnianego przez siebie podrzędu Anthracosauria jedynie rodziny Anthracosauridae, Archeriidae i Eogyrinidae. Większość autorów (m.in. Alfred Romer) zaczęła jednak zaliczać do antrakozaurów także szereg innych czworonogów uznawanych za bliżej spokrewnione z owodniowcami niż ze współczesnymi płazami, m.in. przedstawicieli grupy Seymouriamorpha; tak szeroko rozumiane antrakozaury zaczęto też uważać za przodków owodniowców. Tak np. Carroll (1988) do wyróżnianego przez siebie rzędu Anthracosauria zaliczył podrzędy Embolomeri (z rodzinami Anthracosauridae, Archeriidae, Eogyrinidae, Eoherpetontidae i Proterogyrinidae), Gephyrostegida (z jedną rodziną Gephyrostegidae) i Seymouriamorpha (z rodzinami Discosauriscidae, Kotlassiidae i Seymouriidae), a także rodziny o niepewnej pozycji filogenetycznej: Lanthanosuchidae, Nycteroleteridae, Tokosauridae (obecnie te trzy rodziny zaliczane są do zauropsydów), Limnoscelidae, Tseajaiidae (obie obecnie zaliczane do diadektomorfów), Chroniosuchidae i Solenodonsauridae. Włączenie tych wszystkich rodzin do antrakozaurów wydłużyłoby okres istnienia grupy aż do środkowego lub późnego triasu.
Carroll (1988) odróżniał tak szeroko rozumiane antrakozaury od temnospondyli na podstawie cech budowy kręgów, czaszki i kończyn. Zarówno u temnospondyli, jak i antrakozaurów trzon kręgu składał się z dwóch elementów, wokół których zachodziło kostnienie – intercentrum, chroniącego rdzeń kręgowy od dołu, oraz składającego się z dwóch części pleurocentrum osłaniającego rdzeń po bokach. Według Carrolla u większości temnospondyli bardziej rozwinięte było intercentrum, zaś pleurocentrum było niewielkie; u antrakozaurów bardziej rozwinięte było pleurocentrum, zaś intercentrum ulegało zmniejszeniu. Benton (2005) uściśla, że u antrakozaurów (w ścisłym tego słowa rozumieniu, tj. głównie u Embolomeri) intercentrum i pleurocentrum były mniej więcej tych samych rozmiarów; intercentrum było natomiast znacznie mniejsze od pleurocentrum u Seymouriamorpha. Według Pawley (2006) w rzeczywistości u większości temnospondyli rozwinięte było zarówno pleurocentrum jak i intercentrum; u niektórych (głównie u stereospondyli) istotnie nastąpiło zmniejszenie pleurocentrum, ale były i takie ("Doleserpeton", "Peltobatrachus", "Fayella"), u których to intercentrum ulegało zmniejszeniu. Dowodzi to, że trzon kręgu ze zredukowanym intercentrum wyewoluował niezależnie u kilku różnych linii ewolucyjnych wczesnych czworonogów i tym samym nie jest bezspornym dowodem bliższego pokrewieństwa Seymouriamorpha z Embolomeri niż z temnospondylami. Według Carrolla u temnospondyli dach czaszki jest mocno połączony z kośćmi po bokach czaszki; ich kość płytkowa ("os tabulare") jest mała i oddzielona od kości ciemieniowej przez kość nadskroniową ("os supratemporale"). U antrakozaurów co do zasady dach czaszki był luźno połączony z kośćmi po bokach czaszki (ale nie u wszystkich – np. u sejmurii to połączenie jest mocne); ich kość płytkowa jest duża i styka się z kością ciemieniową (kość płytkowa i ciemieniowa stykają się także u owodniowców i diadektomorfów, a prawdopodobnie także u wszystkich tych lepospondyli, które mają kość płytkową). Panchen (1980) sugerował jednak, że bezpośrednie połączenie kości płytkowej i ciemieniowej powstało niezależnie u Seymouriamorpha i antrakozaurów w węższym rozumieniu (Embolomeri i Gephyrostegidae) w wyniku różnych procesów ewolucyjnych; potwierdzenie lub odrzucenie tej hipotezy zależy m.in. od ustalenia, czy Seymouriamorpha były bliżej spokrewnione z temnospondylami czy z Embolomeri (różne analizy kladystyczne dają na to pytanie różne odpowiedzi – patrz niżej). Według Carrolla temnospondyle i antrakozaury różnią się też liczbą palców. Temnospondyle miały po cztery palce na każdej z kończyn przednich i po pięć palców na każdej z kończyn tylnych; na każdej z kończyn palec I składa się z dwóch paliczków, a pozostałe – z trzech. Antrakozaury miały po pięć palców na każdej z kończyn. Na kończynach przednich palec I składał się z dwóch paliczków, palec II i V – z trzech, palec III – z czterech, a palec IV – z pięciu; palce I–IV kończyn tylnych były zbudowane z takiej samej liczby paliczków, natomiast palec V miał co najmniej jeden paliczek więcej.
Antrakozaury w szerszym rozumieniu nie tworzą kladu; wiadomo, że przynajmniej niektóre z grup tradycyjnie zaliczanych do Anthracosauria są bliżej spokrewnione z owodniowcami niż z innymi „antrakozaurami”. Nie jest natomiast pewne, czy klad tworzą antrakozaury w węższym rozumieniu, obejmujące jedynie Embolomeri i być może także rodzinę Gephyrostegidae. Np. z analizy kladystycznej przeprowadzonej przez Paton i współpracowników (1999) wynika, że Embolomeri i rodzina Gephyrostegidae tworzą monofiletyczną grupę, do której nie należą żadne inne czworonogi (z wyjątkiem rodzaju "Crassigyrinus"). Inne analizy kladystyczne sugerują bliższe pokrewieństwo Gephyrostegidae z owodniowcami niż z Embolomeri. Ze wszystkich tych analiz wynika bliższe pokrewieństwo Seymouriamorpha z owodniowcami niż z Embolomeri i Gephyrostegidae.
Niepewna jest też pozycja filogenetyczna grup tradycyjnie zaliczanych do antrakozaurów – Embolomeri, Gephyrostegidae i Seymouriamorpha – w obrębie czworonogów. Tradycyjnie taksony te były uznawane za przedstawicieli grupy koronnej czworonogów (tj. kladu obejmującego ostatniego wspólnego przodka współcześnie żyjących płazów i owodniowców oraz wszystkich jego potomków) bliżej spokrewnionych z owodniowcami niż ze współczesnymi płazami. Szereg analiz kladystycznych wykazał, że owodniowce i diadektomorfy mają bliższego ostatniego wspólnego przodka z lepospondylami niż grupami tradycyjnie zaliczanymi do antrakozaurów. Lepospondyle to jedna z dwóch grup czworonogów (obok temnospondyli), od których może pochodzić klad Lissamphibia (obejmujący wszystkie współcześnie żyjące płazy); tym samym od pozycji filogenetycznej Lissamphibia w obrębie czworonogów zależy to, czy grupy tradycyjnie zaliczane do antrakozaurów należą do grupy koronnej czworonogów. Z niektórych analiz wynika przynależność Lissamphibia do temnospondyli i tym samym bliższe pokrewieństwo owodniowców z „antrakozaurami” niż z Lissamphibia, lub też – przy założeniu difiletyzmu Lissamphibia (przynależności obejmującego płazy ogoniaste i bezogonowe kladu Batrachia do temnospondyli, a płazów beznogich do lepospondyli) – bliższe pokrewieństwo owodniowców z płazami beznogimi niż z „antrakozaurami”, a jednocześnie ich bliższe pokrewieństwo z „antrakozaurami” niż z Batrachia. Inne analizy kladystyczne sugerują jednak, że Lissamphibia są monofiletyczne i należą do lepospondyli; tym samym owodniowce i diadektomorfy byłyby bliżej spokrewnione z Lissamphibia niż z „antrakozaurami” (a co za tym idzie, Embolomeri, Gephyrostegidae i Seymouriamorpha byłyby bazalnymi czworonogami nie należącymi do grupy koronnej czworonogów). Z analiz Pawley (2006) wynika, że „antrakozaury” były grupą polifiletyczną i że żadna z zaliczanych do nich grup nie należała do grupy koronnej czworonogów; według tych analiz Seymouriamorpha były taksonem siostrzanym do kladu obejmującego lepospondyle (prawdopodobnie obejmujące Lissamphibia), diadektomorfy i owodniowce, zaś antrakozaury w węższym rozumieniu (Embolomeri i Gephyrostegidae) były siostrzane do kladu obejmującego owodniowce, diadektomorfy, lepospondyle, Seymouriamorpha i temnospondyle.
Część autorów podjęła próbę przedefiniowania antrakozaurów, tak aby stały się one grupą monofiletyczną. Gauthier, Kluge i Rowe (1988) zdefiniowali Anthracosauria jako klad obejmujący owodniowce i wszystkie czworonogi bliżej spokrewnione z nimi niż z Amphibia (przy czym autorzy ci definiowali Amphibia jako klad obejmujący współczesne Lissamphibia i wszystkie czworonogi bliżej spokrewnione z nimi niż z owodniowcami). Jeśli grupy Embolomeri, Gephyrostegidae i Seymouriamorpha nie należą do grupy koronnej czworonogów, to przyjęcie tej definicji doprowadzi do sytuacji, w której zwierzęta tradycyjnie zaliczane do antrakozaurów – w tym należąca do Embolomeri rodzina Anthracosauridae z rodzajem "Anthracosaurus" – nie będą należeć do tak definiowanych Anthracosauria. Z tej przyczyny Laurin (2001) przedefiniował Anthracosauria jako największy (obejmujący najwięcej gatunków) klad, do którego należy gatunek "Anthracosaurus russelli", ale do którego nie należy "Ascaphus truei". Ze względu na niepewną pozycję filogenetyczną Embolomeri w obrębie czworonogów nie jest pewne, czy do tak definiowanych Anthracosauria należałby też szereg innych grup czworonogów (w tym Gephyrostegidae, Seymouriamorpha, diadektomorfy i owodniowce), czy też obejmowałyby one jedynie Embolomeri.
Do antrakozaurów zaliczano czworonogi prowadzące różny tryb życia. Należący do Embolomeri "Proterogyrinus" przez niektórych autorów uznawany jest za potrafiącego sprawnie poruszać się zarówno na lądzie, jak i w wodzie, a przez innych za zwierzę spędzające większość życia w wodzie; budowa szkieletu innych przedstawicieli Embolomeri sugeruje, że były one przystosowane do życia w wodzie. Przedstawiciele rodziny Gephyrostegidae oraz należącej do Seymouriamorpha rodziny Seymouriidae byli prawdopodobnie silnie związani ze środowiskiem lądowym (przynajmniej po osiągnięciu dojrzałości), natomiast Kotlassiidae były zwierzętami wodnymi. Znane skamieniałości przedstawicieli rodziny Discosauriscidae dowodzą, że w rozwoju osobniczym czworonogów z grupy Seymouriamorpha występowało stadium larwalne, jak u dzisiejszych płazów; o rozmnażaniu i rozwoju osobniczym innych "antrakozaurów" nie wiadomo nic.

</doc>
<doc id="313025" url="https://pl.wikipedia.org/wiki?curid=313025" title="Jabłonna Lacka">
Jabłonna Lacka

Jabłonna Lacka – wieś w Polsce położona w województwie mazowieckim, w powiecie sokołowskim, w gminie Jabłonna Lacka. 
Liczy ok. 1500 mieszkańców. Jabłonna Lacka – ośrodek gminny w odległości 17 km od Sokołowa Podlaskiego.
Gmina ma rozbudowaną infrastrukturę techniczną (wodociągi, asfaltowe drogi, telefony, kanalizacja). Aktywną działalność prowadzi Gminny Ośrodek Kultury, rozwija się sport i turystyka. Oddano do użytku pełno wymiarową salę sportową. Jest rozbudowana Zbiorcza Szkoła Gminna. Wyznaczono 7 tras rowerowych, pieszych o długości od 14 do 31 km, które przebiegają przez miejscowości o walorach historycznych, kulturowych i krajoznawczych np. Jabłonna – Gródek – Mołożew – Wirów – Skrzeszew – Frankopol. Gmina ta przyciąga turystów pięknem krajobrazów i czystością naturalnego środowiska, wchodzą te obszary w skład czystego ekologicznie tzw. "Parku Krajobrazowego" (Wydma Mołożewska, Skarpy koło Gródka, Mołożewa i Wirowa).
Historia.
Pierwsze wzmianki historyczne o Jabłonnie można znaleźć w dokumentach kościelnych z końca XIV wieku, kiedy powstała parafia rzymskokatolicka. 
W latach 1954–1972 wieś należała i była siedzibą władz gromady Jabłonna. W latach 1975–1998 miejscowość administracyjnie należała do województwa siedleckiego.

</doc>
<doc id="313026" url="https://pl.wikipedia.org/wiki?curid=313026" title="Bogusław Wontor">
Bogusław Wontor

Bogusław Tadeusz Wontor (ur. 29 września 1967 w Słubicach) – polski polityk, inżynier i działacz sportowy, poseł na Sejm IV, V, VI, VII i IX kadencji.
Życiorys.
W 1998 ukończył studia na Wydziale Podstawowych Problemów Techniki Politechniki Zielonogórskiej, a w 2007 studia podyplomowe w Wyższej Szkole Turystyki i Rekreacji w Warszawie. Do 1999 był członkiem Socjaldemokracji Rzeczypospolitej Polskiej, następnie przystąpił do Sojuszu Lewicy Demokratycznej. Członek różnych organizacji sportowych, w tym LZS, Towarzystwa Krzewienia Kultury Fizycznej oraz AZS. Od 1983 działał w Związku Socjalistycznej Młodzieży Polskiej, pełnił w nim m.in. funkcję przewodniczącego krajowej komisji koordynacyjnej.
W latach 1998–2001 zasiadał w sejmiku lubuskim, zajmując stanowisko wiceprzewodniczącego, będąc jego wiceprzewodniczącym oraz przewodniczącym klubu radnych SLD. W 2000 objął funkcję prezesa Lubuskiej Federacji Sportu, w 2004 został prezesem Polskiej Federacji Sportu Młodzieżowego.
W 2001 i 2005 uzyskiwał mandat poselski z ramienia Sojuszu Lewicy Demokratycznej w okręgu lubuskim. W wyborach parlamentarnych w 2007 po raz trzeci został posłem, kandydując z listy koalicji Lewica i Demokraci i otrzymując 11 658 głosów. W kwietniu 2008 zasiadł w Klubie Poselskim Lewica, który we wrześniu 2010 przekształcono w KP SLD. W wyborach w 2011 z powodzeniem ubiegał się o reelekcję. Startując z 3. miejsca na okręgowej liście SLD, dostał 8065 głosów (o 6 więcej niż kandydujący z 1. miejsca Jan Kochanowski). W wyborach w 2015 nie został wybrany na kolejną kadencję. W 2018 bezskutecznie kandydował do sejmiku.
W 2019 po czteroletniej przerwie powrócił do Sejmu, otrzymując w wyborach parlamentarnych 18 950 głosów. W Sejmie IX kadencji został wiceprzewodniczącym Komisji Edukacji, Nauki i Młodzieży, członkiem Komisji Kultury Fizycznej, Sportu i Turystyki oraz przewodniczącym Podkomisji stałej do spraw sportu dzieci i młodzieży.
Życie prywatne.
Jego bratem jest samorządowiec Tomasz Wontor.

</doc>
<doc id="313027" url="https://pl.wikipedia.org/wiki?curid=313027" title="Arsa">
Arsa

Arsa (gr. "arsis", podniesienie) – w poezji antycznej jest to mocniejsza część stopy wierszowej. Druga, słabsza część stopy wierszowej nazywana jest tezą.
Nazwa wywodzi się od "podniesienia" stopy w tańcu, któremu towarzyszył śpiew - arsa była tą sylabą (czy też częścią) stopy wierszowej, która była śpiewana w chwili, kiedy tancerz odrywał własną stopę od ziemi. W związku z tym arsa była początkowo właśnie słabszą rytmicznie częścią stopy wierszowej.
Jednak z chwilą upowszechnienia się śpiewu i recytacji, którym nie towarzyszył taniec, termin "podniesienia" zaczął być kojarzony z towarzyszącym słowom pieśni podnoszeniem i opadaniem głosu. W języku greckim, który miał akcent toniczny, podniesienie tonu głosu było równoznaczne z zaakcentowaniem danej sylaby. Dlatego termin "arsis" zmienił znaczenie i zaczął oznaczać nie słabszą, ale właśnie silniejszą metrycznie i na ogół akcentowaną część stopy.
W późnej starożytności, kiedy to zarówno w języku greckim jak i łacińskim doszło do zaniku iloczasu, wartości rytmiczne wierszy iloczasowych zaczęto naśladować stawiając przy recytacji akcent na każdej arsie. Stąd częste złudzenie, że ikt, czyli przycisk rytmiczny, jakim obdarzona jest arsa, jest tym samym, co akcent wyrazowy.

</doc>
<doc id="313028" url="https://pl.wikipedia.org/wiki?curid=313028" title="Meandrowce">
Meandrowce



</doc>
<doc id="313029" url="https://pl.wikipedia.org/wiki?curid=313029" title="Labyrinthodontia">
Labyrinthodontia



</doc>
<doc id="313030" url="https://pl.wikipedia.org/wiki?curid=313030" title="Jan Aleksander Lipski">
Jan Aleksander Lipski

Jan Aleksander Lipski herbu Grabie (ur. 15 czerwca 1690 w Olszynie, zm. 20 lutego 1746 w Kielcach) – polski duchowny katolicki, kardynał, biskup łucki (1732), biskup krakowski (1732–1746), książę siewierski (1732–1746), kawaler Orderu Orła Białego.
Życiorys.
Studiował na Sorbonie w Paryżu i w Rzymie. W 1717 roku otrzymał tytuł doktora obojga praw. 23 kwietnia 1719 przyjął święcenia kapłańskie. Kanclerz arcybiskupa gnieźnieńskiego, od 1724 podkanclerzy koronny i prezydent Trybunału Głównego Koronnego. Jako zaufany powiernik Augusta II Mocnego często brał udział w misjach dyplomatycznych między Dreznem a Warszawą. Posługiwał się pięcioma językami.
W 1732 mianowany został biskupem łuckim, następnie w kilka miesięcy później biskupem krakowskim. W trakcie burzliwego bezkrólewia w 1733 opowiedział się po stronie kandydatury elektora saskiego Fryderyka Augusta II Wettina popieranego przez mniejszość wyborców i wyniesionego na tron przez obce wojska, jako przedstawiciel Senatu podpisał jego "pacta conventa". 17 stycznia 1734 w katedrze wawelskiej koronował Augusta III i Marię Józefę (wobec odmowy dokonania koronacji ze strony prymasa Teodora Potockiego). W 1735 roku podpisał uchwałę Rady Generalnej konfederacji warszawskiej. W 1736 roku został wyznaczony senatorem rezydentem. 10 lipca 1737 roku podpisał we Wschowie konkordat ze Stolicą Apostolską. Dzięki protekcji nowego monarchy uzyskał na konsystorzu 20 grudnia 1737 godność kardynała. Nigdy jednak nie otrzymał kapelusza kardynalskiego ani kościoła tytularnego, nie uczestniczył również w konklawe 1740, odrzucił proponowany mu przez papieża Klemensa XII tytuł arcybiskupa gnieźnieńskiego i prymasa Polski.
Jako biskup krakowski Jan Aleksander Lipski zrezygnował ze wszystkich beneficjów. Zasłynął jako mecenas sztuki i opiekun włoskiego architekta Franciszka Placidiego. Na jego polecenie dokonano barokizacji wnętrza katedry wawelskiej i restauracji zamku królewskiego.
Pochowany został w katedrze wawelskiej w kaplicy Lipskich. Urnę z zabalsamowanym sercem kardynała złożono w bocznej ścianie kościoła parafialnego pod wezwaniem Wniebowzięcia Najświętszej Marii Panny w Choczu.

</doc>
<doc id="313031" url="https://pl.wikipedia.org/wiki?curid=313031" title="Anthracosauria">
Anthracosauria



</doc>
<doc id="313032" url="https://pl.wikipedia.org/wiki?curid=313032" title="Marek Wikiński">
Marek Wikiński

Marek Michał Wikiński (ur. 23 maja 1966 w Sochaczewie) – polski prawnik i polityk, radca prawny, były działacz partyjny, nauczyciel akademicki, doktor nauk ekonomicznych, poseł na Sejm III, IV, V i VI kadencji, były sekretarz stanu w KPRM.
Życiorys.
Absolwent Zespołu Szkół Centrum Kształcenia Praktycznego w Sochaczewie. Ukończył studia na Wydziale Ekonomicznym Wyższej Szkoły Inżynierskiej w Radomiu oraz na Wydziale Prawa Uniwersytetu w Białymstoku. W 1996 został nauczycielem akademickim na Politechnice Radomskiej. Od 1992 był wiceprzewodniczącym, a od 1994 do 1999 przewodniczącym Zrzeszenia Studentów Polskich.
W wyborach w 1991 bez powodzenia ubiegał się o mandat poselski z ramienia RDS w województwie radomskim. Ubiegał się także bez powodzenia o mandat poselski dwa lata później. Był radnym Radomia w latach 1998–2002. Przed około trzy lata należał do Socjaldemokracji Rzeczypospolitej Polskiej, a w 1999 wstąpił do Sojuszu Lewicy Demokratycznej. Od września 2004 sprawował funkcję wiceprzewodniczącego zarządu wojewódzkiego SLD w Warszawie. W 1997, 2001 i 2005 uzyskiwał mandat posła na Sejm. Był sekretarzem stanu w KPRM w rządzie Leszka Millera i w pierwszym rządzie Marka Belki. Od maja do lipca 2004 wykonywał mandat europosła V kadencji w ramach delegacji krajowej.
W wyborach parlamentarnych w 2007 po raz czwarty został posłem, kandydując z listy koalicji Lewica i Demokraci w okręgu radomskim i otrzymując 12 297 głosów. W kwietniu 2008 zasiadł w Klubie Poselskim Lewica, który we wrześniu 2010 przekształcono w KP SLD. W 2009 bez powodzenia kandydował do Parlamentu Europejskiego.
W wyborach samorządowych w 2010 bez powodzenia z ramienia SLD ubiegał się o urząd prezydenta Radomia. W wyborach parlamentarnych w 2011 bezskutecznie ubiegał się o mandat posła, kandydując jako lider radomskiej listy SLD i otrzymując 8312 głosów. Po wyborach zrezygnował z partyjnych funkcji. We wrześniu 2015 odszedł z SLD i znalazł się na liście Platformy Obywatelskiej do Sejmu w wyborach parlamentarnych (nie uzyskał mandatu poselskiego).
Po odejściu z parlamentu podjął praktykę w zawodzie radcy prawnego. Powrócił też do działalności dydaktycznej jako nauczyciel akademicki w Zakładzie Prawa Prywatnego i Gospodarczego na Wydziale Nauk Ekonomicznych i Prawnych Uniwersytetu Technologiczno-Humanistycznego w Radomiu. W 2017 uzyskał na tej uczelni stopień doktora nauk ekonomicznych. Został także przewodniczącym rady nadzorczej Miejskiego Ośrodka Sportu i Rekreacji w Radomiu.

</doc>
<doc id="313034" url="https://pl.wikipedia.org/wiki?curid=313034" title="Max Reger">
Max Reger

Johann Baptist Joseph Maximilian Reger (ur. 19 marca 1873 w Brand, zm. 11 maja 1916 w Lipsku) – niemiecki kompozytor, dyrygent, pianista i organista.
Biografia.
Pochodził z bawarskiej rodziny katolickiej. Jego rodzice, Joseph i Katharina, byli nauczycielami. Pierwsze lekcje muzyki pobierał u ojca - gra na skrzypcach, wiolonczeli, organach, i u matki - gra na fortepianie. W 1884 roku przeszedł pod opiekę Adalberta Lindnera, organisty, który polecił go Hugo Riemannowi. Reger został uczniem Riemanna, by później stać jego asystentem, następcą i wykładowcą w klasie fortepianu, organów i teorii muzyki w Konserwatorium Muzycznym w Wiesbaden. W tym czasie pisze pierwsze utwory, podpisuje kontrakt z londyńskim wydawcą muzycznym Augenerem, daje koncerty i odbywają się wykonania jego dzieł w Berlinie. Zostaje dostrzeżony i doceniony przez Richarda Straussa i Ferruccio Busoniego. 
Od 1896 roku pełnił służbę wojskową i przeszedł kryzys twórczy oraz zdrowotny, w wyniku którego został zwolniony ze służby w wojsku. Po powrocie do domu rodziców przystąpił do intensywnej pracy twórczej. W 1902 roku poślubił Elsę von Bagenski, by w następnych latach dać szereg koncertów, m.in. w Berlinie, Lipsku, Wiedniu, Amsterdamie, Antwerpii, Bazylei, Pradze, i objąć katedrę w Akademii Muzycznej w Monachium oraz Lipsku. Reger zdobywa szerokie uznanie, nie brak jednak głosów krytycznych, szczególnie w odniesieniu do utworów, w których stosował nowoczesne eksperymenty w zakresie harmoniki. W latach 1908 i 1912 otrzymał doktoraty "honoris causa" uniwersytetów w Jenie i Berlinie. 
W 1911 roku Reger objął prestiżową posadę dyrygenta, a następnie (1913) dyrektora muzycznego na dworze księcia Jerzego II w Meiningen, wcześniej zajmowaną m.in. przez Hansa von Bülowa i Richarda Straussa. W Dortmundzie odbywa się pierwszy festiwal jego imienia, natomiast w Bad Pyrmont powstaje festiwal Bacha - Regera pod kierownictwem artystycznym Fritza Buscha. Theodor von Gosen tworzy popiersie Regera. Reger dyryguje nawet na dworze ostatniego cesarza Niemiec Wilhelma II. W 1915 roku przeprowadził się na stałe do Jeny. Umiera przedwcześnie w następnym roku na atak serca.
Paul Hindemith uważał, że "Reger był ostatnim gigantem w muzyce", Arnold Schönberg uważał go za geniusza, natomiast sam Reger zwykł był mawiać, że to "Bach jest końcem i początkiem wszelkiej muzyki".
Twórczość.
Przeszedł do historii jako wybitny polifonista doby późnego romantyzmu, prekursor wczesnego modernizmu oraz mistrz formy wariacyjnej i lirycznej miniatury instrumentalnej.
W dorobku Regera czołową pozycję zajmują dzieła organowe, a także kameralne i symfoniczne. Reger pisał utwory o przepełnionej fakturze, wzorując się na twórczości organowej J.S. Bacha. Uważany był nawet za największego po Bachu kompozytora muzyki organowej. Używał instrumentów na wzór rejestrów organowych, czyli według stopnia ich siły, co znajduje odwzorowanie w jego muzyce orkiestrowej. Pisał sonaty, fugi, fantazje, suity, preludia, wariacje, toccaty, kanony, passacaglie, przygrywki chorałowe.
Najważniejsze dzieła organowe:
Najważniejsze dzieła fortepianowe: 
Kameralna muzyka Regera przeznaczona jest głównie na instrumenty smyczkowe. Jako pierwszy kompozytor od czasów Bacha pisał sonaty solowe na skrzypce, a także na altówkę oraz wiolonczelę.
Wybrane dzieła kameralne:
Dzieła symfoniczne: 
Dzieła oratoryjne:
Reger jest także twórcą wielu pieśni, w których nawiązuje do twórczości Brahmsa i Schumanna (w akompaniamencie), a później do Hugo Wolfa (uproszczenie faktury).
Do jego uczniów należał Fritz Heitmann.
Został pochowany na Cmentarzu Leśnym w Monachium.

</doc>
<doc id="313037" url="https://pl.wikipedia.org/wiki?curid=313037" title="Dinosauria">
Dinosauria



</doc>
<doc id="313038" url="https://pl.wikipedia.org/wiki?curid=313038" title="Tyrannosaurus">
Tyrannosaurus



</doc>
<doc id="313039" url="https://pl.wikipedia.org/wiki?curid=313039" title="Daspletosaurus">
Daspletosaurus



</doc>
<doc id="313040" url="https://pl.wikipedia.org/wiki?curid=313040" title="Suchomimus tenerensis">
Suchomimus tenerensis



</doc>
<doc id="313041" url="https://pl.wikipedia.org/wiki?curid=313041" title="Irritator challengeri">
Irritator challengeri



</doc>
<doc id="313042" url="https://pl.wikipedia.org/wiki?curid=313042" title="Giganotosaurus carolinii">
Giganotosaurus carolinii



</doc>
<doc id="313043" url="https://pl.wikipedia.org/wiki?curid=313043" title="Carcharodontosaurus saharicus">
Carcharodontosaurus saharicus



</doc>
<doc id="313044" url="https://pl.wikipedia.org/wiki?curid=313044" title="Coelophysis">
Coelophysis



</doc>
<doc id="313045" url="https://pl.wikipedia.org/wiki?curid=313045" title="Stegosaurus">
Stegosaurus



</doc>
<doc id="313046" url="https://pl.wikipedia.org/wiki?curid=313046" title="Neoromantyzm w muzyce">
Neoromantyzm w muzyce

Neoromantyzm (postromantyzm) – kierunek w muzyce II połowy XIX wieku (i początkach wieku XX), będący ostatnią fazą romantyzmu.
Rozpoczyna się po śmierci Mendelssohna (rok 1847), Chopina (rok 1849) i Schumanna (rok 1856). Do tego kierunku zalicza się m.in. twórczość Richarda Wagnera, Hugo Wolfa, Antona Brucknera, Gustava Mahlera, Richarda Straussa. Tworzą oni tak zwany neoromantyzm niemiecki. Istotą neoromantyzmu jest więź z innymi rodzajami sztuki, szczególnie literaturą. Wyrazem tego są dwa najbardziej popularne gatunki tego okresu: poemat symfoniczny (twórca F. Liszt) oraz dramat muzyczny (R. Wagner, późny Verdi)
Cechy muzyki neoromantycznej:
Odwrót od kierunku neoromantycznego polegał między innymi na kameralizacji środków wykonawczych i zaznaczył się np. w impresjonizmie. Neoromantyzm, który wywarł silny wpływ na twórczość kompozytorów Młodej Polski, w swojej ostatniej fazie przekształcił się w ekspresjonizm.

</doc>
<doc id="313052" url="https://pl.wikipedia.org/wiki?curid=313052" title="Chelonia">
Chelonia



</doc>
<doc id="313053" url="https://pl.wikipedia.org/wiki?curid=313053" title="Płetwojaszczury">
Płetwojaszczury



</doc>
<doc id="313054" url="https://pl.wikipedia.org/wiki?curid=313054" title="Ophidia">
Ophidia



</doc>
<doc id="313061" url="https://pl.wikipedia.org/wiki?curid=313061" title="Biuro Bezpieczeństwa Narodowego">
Biuro Bezpieczeństwa Narodowego

Biuro Bezpieczeństwa Narodowego (BBN) – polski urząd realizujący powierzone przez Prezydenta RP zadania w zakresie bezpieczeństwa narodowego.
Biuro jest merytoryczno-organizacyjnym zapleczem (funkcja sekretariatu) Rady Bezpieczeństwa Narodowego. Jest urzędem, przy pomocy którego Prezydent RP wykonuje swoje zadania w zakresie bezpieczeństwa i obronności. BBN zajmuje się także monitorowaniem przedsięwzięć mających wpływ na stan bezpieczeństwa i obronności państwa.
Biuro Bezpieczeństwa Narodowego ma siedzibę przy ul. Karowej 10 w Warszawie.
Historia.
Zostało powołane 31 stycznia 1991 przez Prezydenta RP Lecha Wałęsę zarządzeniem nr 3/91 w sprawie składu oraz zasad i trybu działania Komitetu Obrony Kraju. Ustawowego usytuowania BBN, potwierdzającego sposób i zakres działania Biura, dokonano po raz pierwszy ustawą z 25 października 1991 o zmianie ustawy o powszechnym obowiązku obrony Polskiej Rzeczypospolitej Ludowej oraz innych ustaw. Powołanie BBN jest symbolicznie związane ze zmianą nazwy państwa we wskazanej ustawie na obecną – Rzeczpospolitą Polską. Obecnie status BBN określają przepisy art. 11 ustawy z 21 listopada 1967 o powszechnym obowiązku obrony Rzeczypospolitej Polskiej oraz zarządzenie Prezydenta RP w sprawie organizacji i zakresu działania BBN.
Szef Biura Bezpieczeństwa Narodowego odpowiada za jego działalność przed Prezydentem RP. W początkowym okresie funkcjonowania (1991) Biuro podlegało Ministrowi Stanu ds. Bezpieczeństwa Narodowego w Kancelarii Prezydenta Rzeczypospolitej Polskiej.
W 2005 na dachu budynku oddano do użytku wielofunkcyjne lądowisko Sokół dla śmigłowców.
Budżet, zatrudnienie i wynagrodzenia.
Wydatki Biura Bezpieczeństwa Narodowego są realizowane w ramach części 01 budżetu państwa – Kancelaria Prezydenta RP.
W 2018 wydatki BBN wyniosły 14,80 mln zł. Przeciętne zatrudnienie w przeliczeniu na pełne etaty wyniosło 72 osoby, a średnie miesięczne wynagrodzenie brutto 10 450 zł.
W ustawie budżetowej na 2019 wydatki Biura Bezpieczeństwa Narodowego zaplanowano w wysokości 18,48 mln zł.

</doc>
<doc id="313062" url="https://pl.wikipedia.org/wiki?curid=313062" title="Karol I (cesarz austriacki)">
Karol I (cesarz austriacki)



</doc>
<doc id="313063" url="https://pl.wikipedia.org/wiki?curid=313063" title="Jaap de Hoop Scheffer">
Jaap de Hoop Scheffer

Jakob (Jaap) Gijsbert de Hoop Scheffer (ur. 3 kwietnia 1948 w Amsterdamie) – holenderski polityk, długoletni parlamentarzysta, od 1997 do 2001 lider Apelu Chrześcijańsko-Demokratycznego (CDA), w latach 2002–2003 minister spraw zagranicznych Holandii, od 2004 do 2009 sekretarz generalny NATO.
Życiorys.
W 1974 ukończył studia prawnicze na Uniwersytecie w Lejdzie. W latach 1974–1976 odbywał służbę wojskową w ramach Królewskich Holenderskich Sił Powietrznych. Pracował następnie do 1986 w holenderskim Ministerstwie Spraw Zagranicznych. Początkowo zatrudniony w holenderskiej ambasadzie w Ghanie, następnie do 1978 do 1980 w stałym przedstawicielstwie przy Sojuszu Północnoatlantyckim w Brukseli, a później w sekretariacie kolejnych ministrów.
Od 1979 był członkiem socjalliberalnej partii Demokraci 66, w 1982 potem przeszedł do Apelu Chrześcijańsko-Demokratycznego. W 1986 po raz pierwszy został wybrany na posła do Tweede Kamer, uzyskiwał reelekcje w kolejnych wyborach, zasiadając w niższej izbie holenderskiego parlamentu do 2002. Był rzecznikiem CDA ds. zagranicznych, lijsttrekkerem partii (pierwszym numerem na liście wyborczej) i przewodniczącym frakcji parlamentarnej. 27 marca 1997 objął funkcję lidera politycznego swojego ugrupowania. Pełnił ją do 1 października 2001, kiedy to zastąpił go Jan Peter Balkenende.
Kiedy po wyborach w 2002 Apel Chrześcijańsko-Demokratyczny współtworzył nowy rząd, Jaap de Hoop Scheffer 22 lipca 2002 objął stanowisko ministra spraw zagranicznych w pierwszym gabinecie, którym kierował Jan Peter Balkenende. Pozostał na tym urzędzie również w jego drugim rządzie do 3 grudnia 2003. Od 1 stycznia do 3 grudnia 2003 pełnił również funkcję przewodniczącego OBWE.
Odszedł z rządu 3 grudnia 2003 w związku z nominacją na sekretarza generalnego NATO w miejsce George’a Robertsona. Stanowisko to zajmował od 5 stycznia 2004 do 1 sierpnia 2009. Po zakończeniu kadencji zajął się działalnością dydaktyczną jako wykładowca na Uniwersytecie w Lejdzie.

</doc>
<doc id="313065" url="https://pl.wikipedia.org/wiki?curid=313065" title="Idol (film 1998)">
Idol (film 1998)

Idol (ang. "Velvet Goldmine") – amerykańsko-brytyjski dramat muzyczny z 1998 roku w reżyserii Todda Haynesa.
Zdjęcia do filmu powstały w Londynie (m.in. Spitalfields, teatr Hackney Empire, Brixton Academy, Croydon, Blackheath, ratusz dzielnicy Bethnal Green, Chiswick House) oraz w posiadłości Mentmore Towers w hrabstwie Buckinghamshire.
Zarys fabuły.
Lata 80. XX wieku: Właśnie mija dziesiąta rocznica spektaklu z udziałem Briana Slade'a (Jonathan Rhys-Meyers), gwiazdy glam rocka, który odegrał podczas koncertu scenę własnej śmierci. Fikcyjne zabójstwo miało być elementem kreacji wizerunku artysty, wkraczającego do stref zakazanych, łamiącego kolejne tabu, szokującego swym ubiorem i stylem. Stało się jednak początkiem końca spektakularnej kariery. Dziennikarz Arthur Stuart (Christian Bale) otrzymuje polecenie napisania jubileuszowej notki, przybliżającej historię fenomenalnego wzlotu i tragicznego upadku. Arthur, który w młodości był wielkim fanem Slade'a, potraktował zadanie bardzo poważnie. Odnajduje ludzi, którzy znali charyzmatycznego muzyka. Stara się z opowiadanych przez nich historii wydobyć okruchy prawdy o życiu gwiazdora i poznać przyczynę jego tajemniczego zniknięcia. Czy jednak jest to w ogóle możliwe? Czy Slade był autentyczną osobowością, czy tylko wykreowanym przez siebie fikcyjnym wizerunkiem?
Ścieżka dźwiękowa.
Na potrzeby filmu został utworzony zespół The Venus in Furs, który swoją nazwą zawdzięcza piosence Velvet Underground pod tytułem "Venus in Furs", której słowa nawiązują do noweli Leopolda von Sacher-Masocha.
Zespół tworzyli:
Lista utworów:

</doc>
<doc id="313067" url="https://pl.wikipedia.org/wiki?curid=313067" title="Siluridae">
Siluridae



</doc>
<doc id="313068" url="https://pl.wikipedia.org/wiki?curid=313068" title="Malapteruridae">
Malapteruridae

Malapteruridae – rodzina słodkowodnych ryb sumokształtnych (Siluriformes), nazywanych sumami elektrycznymi.
Występowanie.
Tropikalne obszary Afryki oraz Nil.
Cechy charakterystyczne.
Ciało wydłużone, masywne, wyposażone w narządy elektryczne. Pysk zaopatrzony w 3 pary wąsików. Brak płetwy grzbietowej. Płetwa tłuszczowa jest położona blisko nasady ogona. Płetwa ogonowa zaokrąglona. W płetwach nie występują kolce.
Klasyfikacja.
Rodzaje zaliczane do tej rodziny:
"Malapterurus" — "Paradoxoglanis"

</doc>
<doc id="313069" url="https://pl.wikipedia.org/wiki?curid=313069" title="Prototheria">
Prototheria



</doc>
<doc id="313070" url="https://pl.wikipedia.org/wiki?curid=313070" title="Unau">
Unau



</doc>
<doc id="313072" url="https://pl.wikipedia.org/wiki?curid=313072" title="Mrówkojad trójpalczasty">
Mrówkojad trójpalczasty



</doc>
<doc id="313073" url="https://pl.wikipedia.org/wiki?curid=313073" title="Tamandua tetradactyla">
Tamandua tetradactyla



</doc>
<doc id="313074" url="https://pl.wikipedia.org/wiki?curid=313074" title="Czartoryski">
Czartoryski

Zobacz też:

</doc>
<doc id="313075" url="https://pl.wikipedia.org/wiki?curid=313075" title="Berkeley">
Berkeley



</doc>
<doc id="313076" url="https://pl.wikipedia.org/wiki?curid=313076" title="Bindownica">
Bindownica



</doc>
<doc id="313078" url="https://pl.wikipedia.org/wiki?curid=313078" title="Mesocricetus auratus">
Mesocricetus auratus



</doc>
<doc id="313079" url="https://pl.wikipedia.org/wiki?curid=313079" title="Chomik mandżurski">
Chomik mandżurski



</doc>
<doc id="313081" url="https://pl.wikipedia.org/wiki?curid=313081" title="Phodopus roborovski">
Phodopus roborovski



</doc>
<doc id="313082" url="https://pl.wikipedia.org/wiki?curid=313082" title="Cricetus cricetus">
Cricetus cricetus



</doc>
<doc id="313083" url="https://pl.wikipedia.org/wiki?curid=313083" title="Cricetulus barabensis">
Cricetulus barabensis



</doc>
<doc id="313084" url="https://pl.wikipedia.org/wiki?curid=313084" title="Apodemus flavicollis">
Apodemus flavicollis



</doc>
<doc id="313085" url="https://pl.wikipedia.org/wiki?curid=313085" title="Apodemus sylvaticus">
Apodemus sylvaticus



</doc>
<doc id="313086" url="https://pl.wikipedia.org/wiki?curid=313086" title="Barents">
Barents



</doc>
<doc id="313089" url="https://pl.wikipedia.org/wiki?curid=313089" title="Myoprocta acouchy">
Myoprocta acouchy



</doc>
<doc id="313094" url="https://pl.wikipedia.org/wiki?curid=313094" title="Fritz Scholder">
Fritz Scholder

Fritz Scholder (ur. 6 października 1937, zm. 10 lutego 2005) – współczesny amerykański artysta, malarz i rzeźbiarz, pochodzenia indiańskiego (Luiseño) i niemieckiego, autor inspirowanych ekspresjonizmem i postmodernistycznym surrealizmem nowatorskich prac o bogatej tematyce, współtwórca nowego realistycznego wizerunku tubylczych Amerykanów w sztuce i czołowy przedstawiciel współczesnego malarstwa amerykańskiego.
Życiorys.
Urodzony w Breckenridge w Minnesocie był piątym z kolei mężczyzną w rodzinie, noszącym to samo imię i nazwisko. Przodkowie jego babci ze strony matki pochodzili z północnoamerykańskiego plemienia Indian Luiseño z Kalifornii, zaś przodkowie ojca – z Niemiec. Od najmłodszych lat lubił rysować, wygrywał lokalne konkursy plastyczne dla młodych talentów, a w szkole trafił m.in. pod opiekę słynnego malarza z plemienia Siuksów Oscara Howie.
W 1957, po przeniesieniu się z Wisconsin do Kalifornii, wraz ze swym pierwszym mistrzem Wayne’em Thiebaudem i kolegami ze State University w Sacramento otworzył swoją pierwszą galerię, a krótko potem zyskał przychylne recenzje za pierwszą indywidualną wystawę. Wkrótce, w 1961, zaproszony do udziału w Projekcie Indiańskiej Sztuki (Indian Art Project) Fundacji Rockefellera na Arizona University, gdzie rozpoczął prawdziwą karierę artystyczną.
Po ukończeniu studiów na Wydziale Sztuk Pięknych w Tucson, w 1964 zaczął wykładać malarstwo i historię sztuki współczesnej na nowo powstałym Institute of American Indian Arts (Instytucie Sztuk Indian Amerykańskich) w Santa Fe. Tam spotkał wiele późniejszych sław współczesnej sztuki tubylczej w USA, takich jak Allan Houser, James McGrath, czy T.C. Cannon.
To właśnie w Nowym Meksyku, w 1967, powstały pierwsze z serii jego nowatorskich obrazów ukazujących "prawdziwych Indian" – tyleż wówczas głośne, co kontrowersyjne. Jako pierwszy malował Indian współczesnych – z puszkami piwa i amerykańskimi flagami, tubylców w jeansach i pickupach, uciekając od obowiązującego wówczas w malarstwie stereotypowego wizerunku Indian – dominującego też w tradycyjnej "sztuce ludowej" tubylców ze szkoły Santa Fe. Inspirowany pracami twórców pop-artu i ekspresjonizmu abstrakcyjnego, sięgnął po wyraziste kształty i barwy.
Jego obrazy były nowatorskie nie tylko w treści, ale i w formie – dalekie od realizmu typowej sztuki "westernowej", bliższe pop-artowi, surrealizmowi i innym prądom sztuki współczesnej. Jego ówczesne prace, powstające pod wyraźnym wpływem postmodernizmu, odwoływały się do modnej wówczas estetyki pop-kultury i obalały utrwalony w społecznej świadomości romantyczny wizerunek Indian. Wychowany poza rezerwatem, wypracował osobistą perspektywę Świata Indian, która zdobyła uznanie krytyki.
"Przestańcie malować Indian" – wzywał innych indiańskich artystów uważając, że "sztukę tubylczą" zbyt często definiuje się na podstawie jej tematyki. I sam – wykorzystując niepowtarzalną mieszankę mistycznej wyobraźni i malarskiego kiczu – malował kolejne serie obrazów: pełne magii portrety kobiet, egzotyczne egipskie zabytki, cykle płócien z psami i kotami, barwne motyle, widoki Empire State Building, mroczne szkielety i tajemnicze "konie ze snów". Jednocześnie na prowokacyjnych często plakatach przywoływał – czasem schematyczne, a kiedy indziej modernistyczne w swym charakterze – "popkulturowe" postaci wodzów w pióropuszach.
W latach 70., po rezygnacji z pracy w Instytucie Sztuk Indian Amerykańskich (IAIA), wybrał się w podróż po Europie i Afryce Północnej, a następnie powrócił do Nowego Meksyku, gdzie kupił dom i pracownię z cegły adobe w Santa Fe. Od 1970 pracował też, na zlecenie Tamarind Institute z Albuquerque, nad noszącym tytuł "Indians Forever" cyklem litografii, które stały się później jedną z jego ulubionych form i tematem pierwszej książki o jego twórczości.
W latach 80. kupił pracownię na nowojorskim Manhattanie, gdzie malował i pracował nad obszerną monografią. Ponownie odwiedził też Egipt i przygotował dużą wystawę w paryskim Grand Palais (1984). Rok później uhonorowany został nagrodą Amerykańskiej Akademii Umiejętności (AAA).
W 1991 monachijskie wydawnictwo Nazraeli Press wydało album "Afternoon Nap" – pierwszą z serii kilku znanych potem publikacji, poświęconą jego pracom. Tymczasem artysta otrzymywał doktoraty honorowe kolejnych akademii, nagrodę humanitarną 14. skandynawsko-amerykańskiego festiwalu Norsk Hostfest w Dakocie Północnej (1991) i wręczaną przez IAIA z Santa Fe Nagrodę Wizjonera (Vision Award – 1996). Wszystkie te wyróżnienia cenił wysoko, lecz – broniąc się konsekwentnie przed szufladkowaniem swej twórczości – wolał być podziwiany bardziej jako artysta współczesny i amerykański niż twórca "etniczny" czy "indiański".
Był malarzem płodnym i – jak sam mówił – wolał tworzyć nowe płótna, niż oceniać stare. Niektóre ze swoych prac niszczył, zanim wyszły na światło dzienne. Późniejsza jego twórczość, określana czasem jako nierówna, chociaż nie dorównywała popularnością jego dawniejszym nowatorskim dziełom, nadal cieszyła się dużym uznaniem krytyki i często gościła w najlepszych muzeach i galeriach świata. Na aukcjach jego obrazy i litografie nierzadko sprzedawano za dziesiątki tysięcy dolarów. W ciągu jednego tylko roku jego prace wystawiane były – poza Ameryką Północną – w takich krajach, jak Japonia, Chiny, Francja, Niemcy i w rosyjskim St. Petersburgu (choć aż do 2005 roku twórcy polskich stron internetowych nie dostrzegali go).
W kolejnych okresach twórczości fascynowały go różne style, tematy i techniki. Znajdowały w nich swój artystyczny wyraz zarówno bogata osobowość, jak i rozliczne obsesje twórcy, którego dom w Scottsdale zdobiły cenne inkunabuły i stare fotografie, głowa nosorożca i staroegipska mumia kota. Swoje łóżko zwieńczył wypchanym bizonem, a podłogę w biurze udekorował rzeźbą leżącej nago kobiety.
"Codziennie składam dzięki za to, że byłem w stanie okiełznać me szaleństwo i sprawić by mi służyło" – napisał w jednej ze swych książek. W latach 90. sporo czasu poświęcał sztuce rzeźbiarskiej, a o jego wielkich demonach i autoportretach z brązu pisano, że nie powstydziłby się ich żaden z wielkich twórców drugiej połowy XX w.
Pod koniec życia chorował na cukrzycę i większość 2004 spędził w szpitalu, tworząc już niewiele. Jego ostatnia wystawa w galerii Chiaroscuro obejmowała cykl obrazów, które nazwał "Muses" (Muzy). Zmarł na zapalenie płuc zimą 2005, pozostawiając żonę i syna.
Jego prace, które od niemal pół wieku wytyczały nowe kierunki w sztuce tubylczych i nie-tubylczych Amerykanów – wystawiane w waszyngtońskim National Museum of American Indians (Narodowym Muzeum Amerykańskich Indian), nowojorskim Metropolitan Museum of Art (MoMa – Muzeum Sztuki Współczesnej), paryskiej Bibliotece Narodowej i najbardziej prestiżowych galeriach świata – przypominać będą kolejnym pokoleniom o osiągnięciach jednego z największych amerykańskich artystów-wizjonerów XX w.

</doc>
<doc id="313097" url="https://pl.wikipedia.org/wiki?curid=313097" title="Andreas Schlüter starszy">
Andreas Schlüter starszy

Andreas Schlüter starszy (ur. ?, zm. 1652) – niemiecki rzeźbiarz i architekt działający w Gdańsku, tworzący w stylu wczesnobarokowym.
Życiorys.
Postać Schlütera starszego jest niezbyt dobrze znana. W niektórych opracowaniach przypisuje mu się wykonanie w 1635 kamiennej dekoracji nieistniejącej Bramy św. Jakuba (obecnie w fasadzie Katowni), manierystycznej fasady kamienicy przy ul. Piwnej 1, zwanej „Kamienicą Hansa von Edena” (1640) oraz kamienicy przy Chlebnickiej 28 (1652).
Wbrew niektórym autorom, raczej nie był ojcem Andreasa Schlütera młodszego (ale być może Schlüter młodszy był jego bratankiem).

</doc>
<doc id="313099" url="https://pl.wikipedia.org/wiki?curid=313099" title="Dom Schlütera w Gdańsku">
Dom Schlütera w Gdańsku

Dom Schlütera (niem. "Schlüterhaus") – wczesnobarokowa kamienica przy ul. Piwnej 1 w Gdańsku.
Historia.
Została zbudowana w latach 1638-1640 dla Hansa van Endena, prawdopodobnie przez Andreasa Schlütera starszego. Należy do najcenniejszych zabytków Głównego Miasta, jest bowiem jedną z nielicznych oryginalnych kamienic, które przetrwały II wojnę światową. Ponadto fasada Domu Schlütera stanowi ważne ogniwo w ewolucji gdańskich kamienic od form manierystycznych do barokowych.
Wyjątkowo rozbudowany szczyt zdobiony jest motywami małżowinowymi oraz roślinno-zwierzęcymi. Wieńczy go figura lwa stojącego na tylnych łapach, a przednimi wspierającego się na kamiennej kuli, co prawdopodobnie nawiązuje do herbu Endenów. Bogaty portal o formach wczesnego baroku ozdabiają atlanty i maszkarony oraz rzeźby postaci symbolicznych, zapewne personifikacji cnót. Fasada podzielona jest na trzy kondygnacje za pomocą wąskich fryzów, ozdobionych główkami w turbanach i wieńcach laurowych. Najważniejszy motyw dekoracyjny stanowią rozmieszczone w kilku kondygnacjach na filarach międzyokiennych kamienne medaliony: m.in. głowy Aleksandra Wielkiego, Herkulesa, królów polskich Zygmunta III i Władysława IV, rycerzy, mędrców, przedstawicieli różnych ras ludzkich. Być może wystrój ten miał stanowić aluzję do zwycięskich walk obu Wazów z muzułmańskim przeciwnikiem.
Około 1750 dom otrzymał przedproże z rokokowymi słupkami i balustradą, dziełem Johanna Heinricha Meissnera, o płytach zdobionych motywem antycznych ruin.
Około 1897 przy ul. Piwnej 2 mieściła się agencja konsularna USA.

</doc>
<doc id="313102" url="https://pl.wikipedia.org/wiki?curid=313102" title="Bell X-1">
Bell X-1

Bell X-1 – eksperymentalny samolot amerykański, który jako pierwszy przekroczył barierę dźwięku w sposób kontrolowany w locie poziomym. Pierwszy z samolotów serii X przeznaczonych do testowania nowych technologii. Samoloty serii X były projektami tajnymi.
14 października 1947 roku Charles "Chuck" Yeager pilot Sił Powietrznych Stanów Zjednoczonych wykonał lot na egzemplarzu XS-1 (od "Experimental Supersonic" – eksperymentalny naddźwiękowy) nazwanym "Glamorous Glennis" (ang. "olśniewająca Glennis") przekraczając barierę dźwięku. Samolot był napędzany silnikiem rakietowym i został wyniesiony na wysokość początkową testu przez bombowiec B-29 Superfortress. Lądowanie odbyło się w bazie lotniczej Muroc (obecnie Edwards) w Kalifornii. Był to 31. lot tego egzemplarza samolotu i jednocześnie 13. lot Chucka Yeagera na "X-1". Osiągnięta prędkość wyniosła 1126 km/h (Mach 1,06) na wysokości 13 115 metrów.
Niemiecki pilot Hans Guido Mutke twierdził, że jako pierwszy przekroczył barierę dźwięku 9 kwietnia 1945 roku na samolocie Messerschmitt Me 262, jednak nie zostało to udowodnione. Również George Welch, pilot testowy samolotu XP-86, twierdził, że 1 października 1947 roku, zaledwie 2 tygodnie przed Yeagerem, przekroczył barierę dźwięku w płytkim locie nurkowym.
Historia.
W 1946 roku rozpoczęto prace badawcze z dwoma samolotami eksperymentalnymi, oznaczonymi jako "XS-1" (później "X-1") napędzanymi silnikami rakietowymi, mające doprowadzić do przekroczenia bariery dźwięku.
"XS-1" był pierwszym samolotem zbudowanym wyłącznie dla celów testowych w locie, nigdy nie wdrożonym do produkcji masowej. Skonstruowano go zgodnie z wytycznymi "Narodowej Komisji Doradztwa Lotniczego (NACA)" przekształconej później w NASA i Sił Powietrznych Armii Stanów Zjednoczonych (późniejsze USAF). Wykonawstwo samolotów powierzono firmie "Bell Aircraft Corporation".
Drugi z wyprodukowanych egzemplarzy "XS-1" był używany przez NACA do testowania rozwiązań konstrukcyjnych dla przyszłych samolotów seryjnych.
Konstrukcja samolotu "X-1" opierała się w dużej mierze na brytyjskim eksperymentalnym Miles M.52 z 1942 roku. Plany maszyny "Miles M.52" zostały przekazane Amerykanom podczas II wojny światowej w ramach umowy między rządami obu państw o dzieleniu się technologiami. Zwłaszcza rozwiązania usterzenia ogonowego (usterzenie płytowe) pozwoliły pokonać szereg problemów związanych z zaburzeniami sterowności "X-1" przy prędkościach bliskich prędkości dźwięku. Kształt kadłuba "X-1" był podobny do pocisku i mieścił w sobie bardzo ciasną hermetyzowaną kabinę pilota, dwa zbiorniki paliwa, 12 butli z azotem potrzebnym do zapewnienia odpowiedniego ciśnienia w kabinie i zbiornikach paliwa, wciągane podwozie, silnik rakietowy "Reaction Motors XLR11-RM3" i ponad 200 kilogramów aparatury pomiarowej i monitorującej parametry lotu.
Techniki badawcze wypracowane podczas programu "X-1" stały się podstawą dla następnych projektów maszyn serii X, a także podwaliną pod amerykański program podboju kosmosu rozpoczęty w latach 60. XX wieku.

</doc>
<doc id="313103" url="https://pl.wikipedia.org/wiki?curid=313103" title="Mokronos Górny">
Mokronos Górny

Mokronos Górny (niem. "Oberhof") – wieś sołecka w Polsce położona w województwie dolnośląskim, w powiecie wrocławskim, w gminie Kąty Wrocławskie, przy drodze wojewódzkiej nr 370.
W latach 1975–1998 miejscowość administracyjnie należała do województwa wrocławskiego. Wieś intensywnie się rozbudowywała na przełomie pierwszego i drugiego dziesięciolecia XXI wieku. Od 1 stycznia 2008 do 31 grudnia 2019 liczba mieszkańców wsi wzrosła z 291 do 618.
Obręb geodezyjny Mokronos Górny zajmuje 380,76 ha. Ponad 90% użytków rolnych stanowią gleby dobre. 1,4% populacji (4 osoby) tego obrębu zajmuje się rolnictwem.
Nazwa.
W spisanym po łacinie dokumencie średniowiecznym wydanym we Wrocławiu dnia 26 lutego 1253 roku, który sygnował książę śląski Henryk III Biały miejscowość wymieniona jest pod nazwą "Mocronoz".
Edukacja.
Placówki edukacyjne na terenie wsi:
Transport.
Na terenie miejscowości znajduje się przystanek kolejowy Mokronos Górny.

</doc>
<doc id="313105" url="https://pl.wikipedia.org/wiki?curid=313105" title="Worms (gra komputerowa)">
Worms (gra komputerowa)

Worms – komputerowa strategiczna gra turowa, wyprodukowana przez brytyjskie studio Team17 i wydana w 1995 roku przez Ocean Software. "Worms" była debiutanckim projektem komercyjnym brytyjskiego programisty Andy'ego Davidsona, początkowo opublikowanym na komputerach Amiga, a później skonwertowanym na inne platformy.
W "Worms" gracz przejmuje kontrolę nad drużyną składającą się najwyżej z czterech dżdżownic, której zadaniem jest pokonanie drużyny przeciwnika poprzez likwidację jego robaków. Walka toczy się na losowo generowanym terenie przy użyciu licznych rodzajów broni. Rozgrywka jest ograniczona turami, podczas których dżdżownice mogą się swobodnie przemieszczać po planszy.
"Worms" okazała się przebojem studia Team17, rozpoczynając serię gier komputerowych o tym samym tytule. Davidson niedługo po jej wydaniu opublikował rozszerzające rozgrywkę dodatki "Worms Reinforcements" oraz ""; pracował następnie nad grami "Worms 2" i "Worms Armageddon".
Rozgrywka.
"Worms" jest strategiczną grą turową ze względu na podział czasu gry na tury; rozwija ona pomysł z gry "Scorched Earth", zaliczanej niekiedy do gatunku "artillery game". Gracz rozpoczyna rozgrywkę na dwuwymiarowej, losowo generowanej planszy, przejmując kontrolę nad czterema dżdżownicami należącymi do jednej drużyny.
Celem gry jest pokonanie drużyny przeciwnika. Osiąga się go poprzez atakowanie wrogich dżdżownic za pomocą różnorakich rodzajów broni. Do dyspozycji gracze mają między innymi konwencjonalną bazookę, strzelbę, granaty, bomby rozpryskowe, dynamit, ale też arsenał będący całkowitym wymysłem twórców. Stąd też w grze pojawiają się takie rodzaje broni, jak wybuchająca owca lub zadająca znaczne obrażenie bomba bananowa. Rozgrywka polega na przemieszczaniu robaka wzdłuż planszy i użyciu broni, po czym tura się kończy. W przypadku niektórych rodzajów broni gracz musi ustalić siłę i kąt wystrzału bądź rzutu. Gracz może również używać narzędzi pomagających w przemieszczaniu się kierowanej postaci, na przykład palnika wykopującego tunel, podestu lub teleportera powodującego transport robaka do wybranego miejsca na mapie.
Rozgrywka w grze "Worms" dedykowana jest do gry wieloosobowej; rozgrywkę może toczyć nawet czterech graczy (po jednym dla każdej drużyny) lub szesnastu (wówczas każdy gracz wciela się w konkretną dżdżownicę).
Produkcja.
Autorem "Worms" był brytyjski projektant Andy Davidson, który wcześniej programował inne gry tematycznie podobne do "Scorched Earth". O ile jednak w "Scorched Earth" kierowane czołgi nie miały możliwości jednoczesnego ruchu i ataku w ramach jednej tury, projekt Davidsona to w założeniu umożliwiał. W celu odróżnienia swej pracy od "Scorched Earth" i jej podobnych Davidson głównymi bohaterami gry uczynił robaki.
Pierwotna wersja "Worms" nosiła miano "Total Wormage" i pod takim tytułem Davidson zgłosił ją do konkursu na najlepszą grę napisaną w języku BASIC, organizowanego przez magazyn „Amiga Format”. Jego projekt nie wzbudził jednak zainteresowania. Niezrażony brytyjski programista wystawił "Total Wormage" na targach European Computer Trade Show w 1994 roku. Jego projektem zainteresował się przedstawiciel studia Team17 Martyn Brown, który zaoferował Davidsonowi pomoc przy wydaniu gry.
Rozpoczęły się intensywne prace nad przerabianiem gry – odtąd zwanej już "Worms" – na inne platformy, bowiem wersja na komputery Amiga była już gotowa. Davidson osobiście nadzorował przebieg konwersji własnego dzieła. Ostatecznie w listopadzie 1995 roku gra ukazała się w wersji na Amigę, system operacyjny MS-DOS oraz konsolę PlayStation. Sukces "Worms" spowodował jej adaptację na kolejne platformy należące do Atari, Segi i Nintendo. Planowano także edycję na konsolę Virtual Boy, jednak prace nad nią zostały przerwane.
Odbiór gry.
Gra "Worms" spotkała się ze sporym zainteresowaniem ze strony europejskich krytyków. Heinrich Lenhardt z niemieckiego pisma „PC Player” pisał, że w grze „więcej jest zabawy niż robaków”, zaznaczając potencjał, jaki kryje się w rozgrywce międzyludzkiej. Marcin Borkowski z pisma „Top Secret” opisał grę jako „świetną w pomyśle i perfekcyjną w realizacji”. Zdaniem Steve'a McGilla z brytyjskiego magazynu „Amiga Format” "Worms" „oddaje hołd temu, co powinno być celem każdej gry: rozrywce, uspołecznieniu, grywalności i uzależnieniu”.
Recenzenci docenili zróżnicowanie rodzajów terenu i broni, kładąc nacisk na możliwość opracowywania przez gracza różnych taktyk umożliwiających zwycięstwo. Doceniony został też pomysł autora, oryginalny w czasach wysokobudżetowych superprodukcji. Mimo to Lenhardt zaznaczył, że "Worms" nie jest dziełem oryginalnym pod względem sposobu rozgrywki i cechuje się cokolwiek manierycznym humorem.
W Stanach Zjednoczonych premiera "Worms" nie spotkała się z szerokim odzewem u recenzentów. Wspomniały o niej przede wszystkim dopiero wówczas powstające portale GameSpot i IGN. Redakcja tego ostatniego określiła ją mianem „dziwacznej, wymagającej gry”. Natomiast Trent C. Ward z GameSpotu stwierdził, że pomimo niezbyt zaawansowanych technikaliów "Worms" stwarza „fantastyczną atmosferę”. Krytykował natomiast turową mechanikę gry, powodującą jego zdaniem niepotrzebne wydłużenie czasu rozgrywki.
Rozszerzenia gry.
W 1996 roku Team17 opublikowało dodatek do "Worms" pod nazwą "Worms Reinforcements", przeznaczony wyłącznie na komputery osobiste. Dodawał on między innymi edytor poziomów oraz możliwość wyboru dżdżownicy kierowanej podczas danej tury. W 1997 roku Davidson opracował natomiast wydaną na komputery Amiga specjalną edycję gry pod nazwą "". Umożliwiała ona rozgrywkę wieloosobową przez Internet i wyświetlanie barwniejszej scenerii; dodawała także kilkanaście kanonicznych dla serii rodzajów broni, między innymi święty granat ręczny zapożyczony z filmu "Monty Python i Święty Graal" oraz wybuchające szalone krowy. Wyprodukowano jedynie 5 tysięcy kopii edycji "The Director's Cut".

</doc>
<doc id="313108" url="https://pl.wikipedia.org/wiki?curid=313108" title="RollerCoaster Tycoon">
RollerCoaster Tycoon

RollerCoaster Tycoon – symulator wesołego miasteczka, stworzony przez MicroProse pod przewodnictwem Chrisa Sawyera i wydany przez Hasbro Interactive 22 marca 1999 na platformę PC.
W grze samodzielnie tworzymy i zarządzamy wesołym miasteczkiem, konstruujemy urządzenia służące rozrywce, jak np. kolejki górskie, domy strachów, umiejętnie zarządzamy finansami (ustalamy ceny biletów, wynagrodzenia pracowników itp.), dbamy o odpowiedni rozwój techniczny i nastroje klientów; Zadaniem gracza jest doprowadzenie wesołego miasteczka na wyżyny popularności i rentowności.
Do gry zostały wydane dwa dodatki zawarte w specjalnym pakiecie:

</doc>
<doc id="313121" url="https://pl.wikipedia.org/wiki?curid=313121" title="Berkeley Heights">
Berkeley Heights

Berkeley Heights – miejscowość w hrabstwie Union w stanie New Jersey w USA. Według danych z 2010 roku Berkeley Heights zamieszkiwało ponad 13 tys. osób.
Jest to cicha miejscowość, głównie z budynkami mieszkalnymi. Znajduje się tutaj stacja kolejowa, utrzymująca połączenie z Nowym Jorkiem.

</doc>
<doc id="313122" url="https://pl.wikipedia.org/wiki?curid=313122" title="Matthew Fox">
Matthew Fox

Matthew Chandler Fox (ur. 14 lipca 1966 w Abington) – amerykański aktor telewizyjny i filmowy, model, najlepiej znany jako Charlie Salinger z serialu Fox "Ich pięcioro" ("Party of Five", 1994-2000), a także z roli Jacka Shepharda w serialu ABC "Zagubieni" (2004–2010), za którą był nominowany do Złotego Globu i Primetime Emmy.
Życiorys.
Wczesne lata.
Urodził się w Abington w stanie Pensylwania jako drugi z trzech synów nauczycielki Loretty B. (z domu Eagono) i geologa Francisa G. Foxa. Jednym z jego pra-pradziadków ze strony ojca był generał Unii George Meade. Wychowywał się z dwójką braci: starszym Francisem Jr. (ur. 1961) i młodszym Bayardem (ur. 1969). Dorastał w Crowheart, w stanie Wyoming na rodzinnym ranczo. Uczęszczał do Wind River High School. W 1984 ukończył Deerfield Academy w Deerfield, w stanie Massachusetts. W 1989 otrzymał tytuł magistra ekonomii na Uniwersytecie Columbia na nowojorskim Manhattanie. Początkowo myślał o podjęciu pracy na Wall Street, zanim przyjaciółka jego matki zachęciła go do rozpoczęcia kariery modela.
Przez dwa lata studiował aktorstwo w The School for Film and Television w Nowym Jorku. Techniki aktorskie poznawał także w nowojorskim Atlantic Theater Company.
Kariera.
Po raz pierwszy wystąpił na szklanym ekranie w jednym z odcinków sitcomu NBC "Skrzydła" ("Wings", 1992) u boku Tima Daly’ego, Stevena Webera, Crystal Bernard, Tony’ego Shalhouba i Thomasa Hadena Churcha. Debiutował na dużym ekranie w komedii fantasy "Johnny Zombie" ("My Boyfriend's Back", 1993) z udziałem Philipa Seymoura Hoffmana.
Zasłynął dzięki roli Charliego Salingera w serial Fox "Ich pięcioro" ("Party of Five", 1994-2000) z Neve Campbell, Scottem Wolfem, Lacey Chabert, Jennifer Love Hewitt, Scottem Bairstow i Jane Kaczmarek. Wielkim sukcesem okazała się kreacja lekarza, uzdolnionego neurochirurga Jacka Shepharda w serialu ABC "Zagubieni" ("Lost", 2004-2010), za którą został uhonorowany nagrodą Saturna w kategorii najlepszy aktor telewizyjny (2006 i 2008) i Złotą Satelitą (2005), Nagrodą Gildii Aktorów Ekranowych (2006) oraz był nominowany do nagrody Złotego Globu dla najlepszego aktora w serialu dramatycznym (2006). Brał udział w reklamach Got Milk? i L’Oréal (2007).
2 grudnia 2006 wystąpił w programie NBC "Saturday Night Live".
Życie prywatne.
W 1991 poślubił Margheritę Ronchi. Mają córkę Kyle Allison (ur. 1998) i syna Byrona (ur. 2001). Zamieszkał z rodziną na wyspie Oʻahu (na Hawajach), gdzie kręcony był serial "Zagubieni".

</doc>
<doc id="313139" url="https://pl.wikipedia.org/wiki?curid=313139" title="NBA All Star">
NBA All Star



</doc>
<doc id="313140" url="https://pl.wikipedia.org/wiki?curid=313140" title="All-Star Game">
All-Star Game



</doc>
<doc id="313142" url="https://pl.wikipedia.org/wiki?curid=313142" title="Jeleń europejski">
Jeleń europejski



</doc>
<doc id="313151" url="https://pl.wikipedia.org/wiki?curid=313151" title="Świdwie (województwo kujawsko-pomorskie)">
Świdwie (województwo kujawsko-pomorskie)

Świdwie – wieś w Polsce położona w województwie kujawsko-pomorskim, w powiecie sępoleńskim, w gminie Sępólno Krajeńskie.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 159 mieszkańców. Jest dziewiętnastą co do wielkości miejscowością gminy Sępólno Krajeńskie.

</doc>
<doc id="313153" url="https://pl.wikipedia.org/wiki?curid=313153" title="Danse macabre (poemat symfoniczny)">
Danse macabre (poemat symfoniczny)



</doc>
<doc id="313154" url="https://pl.wikipedia.org/wiki?curid=313154" title="Kareem Abdul-Jabbar">
Kareem Abdul-Jabbar

Kareem Abdul-Jabbar (ur. 16 kwietnia 1947 w Nowym Jorku jako Ferdinand Lewis Alcindor Jr.) – amerykański koszykarz, grający na pozycji środkowego, trener koszykarski, członek Koszykarskiej Galerii Sław, Po zdobyciu trzech tytułów mistrzowskich w college'u, został wybrany z pierwszym numerem w drafcie NBA 1969 przez Milwaukee Bucks. W drugim sezonie na zawodowych parkietach zdobył pierwszy pierścień mistrzowski. W 1975 przeszedł do Los Angeles Lakers, gdzie zdobył pięć tytułów mistrzowskich. W przeciągu swej długiej kariery aż dziesięciokrotnie wystąpił w finałach NBA.
Zajął drugie miejsce (za Michaelem Jordanem) w plebiscycie ESPN na największych koszykarzy w historii NBA. Ta sama stacja na swojej stronie internetowej uznała go za najlepszego środkowego w historii ligi. W 1996 został wyróżniony jako członek grona 50 najlepszych koszykarzy w historii NBA.
Życiorys.
Ferdinand Lewis Alcindor Jr. urodził się w Nowym Jorku. Przed zmianą nazwiska był znany jako Lew Alcindor. Studiował na Uniwersytecie Kalifornijskim w Los Angeles, gdzie z drużyną akademicką zdobył 3-krotnie mistrzostwo (1967–1969). W sprzeciwie wobec niesprawiedliwego traktowania Afroamerykanów w Stanach Zjednoczonych zbojkotował nominację do reprezentacji USA na Letnie Igrzyska Olimpijskie 1968 w Meksyku. Podczas studiów przeszedł na islam. Uczył się sztuk walki u Bruce'a Lee, z którym kilka lat później wystąpił w filmie Gra śmierci.
Po ukończeniu studiów, mimo oferty ze strony Harlem Globetrotters, zdecydował się zgłosić do draftu NBA 1969, w którym został wybrany z pierwszym numerem przez Milwaukee Bucks. W pierwszym sezonie wywalczył nagrodę najlepszego debiutanta roku. W sezonie 1970/71 otrzymał nagrodę najbardziej wartościowego zawodnika sezonu zasadniczego. W 1971 zdobył swój pierwszy tytuł mistrzowski, pokonując w finale Baltimore Bullets 4:0. Dzień po wywalczeniu tytułu zmienił imię i nazwisko na Kareem Abdul-Jabbar, podkreślając tym samym swoje przywiązanie do Islamu. W 1972 i 1974 ponownie wywalczył statuetki MVP.
Podczas rozgrywek 1972/1973 zajął drugie miejsce w głosowaniu na MVP sezonu.
W 1975 został oddany do Los Angeles Lakers. Występował tam obok takich zawodników, jak Magic Johnson i James Worthy. W pierwszym sezonie w barwach Jeziorowców wywalczył czwartą w swojej karierze statuetkę MVP. Zebrał wówczas 1111 zbiórek defensywnych, co do dziś pozostaje rekordem ligi. Pomimo świetnej formy Abdul-Jabbara Lakers nie udało się awansować do fazy play-off. W sezonie 1976/77 został drugi raz z rzędu wybrany najlepszym zawodnikiem w lidze, a Lakers odpadli w finałach konferencji, przegrywając 0-4 z Portland Trail Blazers. W serii przeciwko Blazers notował średnio 30,3 punktu i 16 zbiórek na mecz. Rok później, Lakers odpadli w pierwszej rundzie po porażce 1-2 z Seattle SuperSonics, a Abdul-Jabbar został wybrany do drugiego składu All-NBA Team. W kolejnym sezonie powtórzył to osiągnięcie, a Lakers ponownie musieli uznać wyższość Supersonics w półfinałach konferencji.
Przybycie wybranego z pierwszym numerem draftu 1979 Magica Johnsona pomogło Jeziorowcom wrócić na szczyt. W sezonie 1979/80 Lakers awansowali do finału ligi, w którym mierzyli się z Philadelphia 76ers. W trzeciej kwarcie meczu nr 5 Abdul-Jabbar skręcił kostkę. Pomimo bólu pozostał na parkiecie, przyczyniając się w dużym stopniu do zwycięstwa, które wysunęło Lakers na prowadzenie 3-2 w serii. Abdul-Jabbar nie poleciał na wyjazdowy mecz nr 6 w Filadelfii, a na pozycji środkowego zastąpił go Johnson. Lakers wygrali to spotkanie 123-107, dzięki czemu wywalczyli pierwszy tytuł od ośmiu lat.
Mimo że nie dominował już tak na parkiecie jak w latach 70., Abdul-Jabbar nadal pozostawał jednym z najlepszych zawodników w lidze. W 1980 zdobył szóstą, a zarazem ostatnią, statuetkę MVP. W latach najwyżej świetności Lakers wywalczył jeszcze cztery tytuły mistrzowskie: w 1982, 1985, 1987 i 1988. W 1984 pobił rekord Wilta Chamberlaina pod względem ilości zdobytych punktów w karierze. Jego dorobek 38387 punktów pozostał najlepszym wynikiem w historii ligi do 7 lutego 2023, gdy pobił go LeBron James.
Po finałach 1989, przegranych 0-4 z Detroit Pistons, w wieku 42 lat postanowił zakończyć karierę. Na tamten moment był zawodnikiem z największą ilością rozegranych spotkań w historii; rekord ten został pobity przez Roberta Parisha. Był również pierwszym graczem w NBA, który rozegrał 20 sezonów. Jego numer 33 został zastrzeżony przez Los Angeles Lakers i Milwaukee Bucks. W 2012 roku przed halą Los Angeles Lakers stanął jego pomnik. Jego imieniem została nazwana nagroda dla najlepszego akademickiego koszykarza grającego na pozycji środkowego.
Słynął ze świetnej gry pod koszem; jego specjalnością był „podniebny hak”, którym potrafił operować znajdując się nawet kilka metrów od kosza. To zagranie było szczególnie trudne do obrony, ponieważ zawodnicy musieli się strzec pod popełnieniem błędu nielegalnego dotknięcia piłki znajdującej się w locie opadającym do kosza. Był jednym z najlepszych obrońców w lidze, nominowany jedenastokrotnie do pierwszego lub drugiego składu defensywnego NBA. Od połowy lat 70. nosił charakterystyczne gogle chroniące oczy podczas gry.
Jest jednym z ponad 40 zawodników w historii, którzy zdobyli zarówno mistrzostwo NCAA, jak i NBA w trakcie swojej kariery sportowej. Jego dominacja w rozgrywkach NCAA była tak widoczna, że władze związku zakazywały wykonywania wsadów przez kolejne dziesięć lat.
Został uznany za jedną z największych gwiazd koszykówki ulicznej w historii przez kilka wydawnictw oraz portali internetowych.
Aktywność pozasportowa.
Wystąpił w epizodycznych rolach w wielu filmach fabularnych i serialach, m.in.: "Gra śmierci", "Czy leci z nami pilot?", "Zapomnij o Paryżu", "Mannix", "Opowieści z ciemnej strony", "Bajer z Bel-Air", "Pełna chata", "Wszyscy kochają Raymonda", "Przereklamowani", "Hoży doktorzy", "Faceci z dzieciakami", "Teoria wielkiego podrywu". 
Jest również autorem kilkunastu książek.

</doc>
<doc id="313155" url="https://pl.wikipedia.org/wiki?curid=313155" title="Amerykanin w Paryżu">
Amerykanin w Paryżu



</doc>
<doc id="313156" url="https://pl.wikipedia.org/wiki?curid=313156" title="Błękitna rapsodia">
Błękitna rapsodia



</doc>
<doc id="313157" url="https://pl.wikipedia.org/wiki?curid=313157" title="Louis Trolle Hjelmslev">
Louis Trolle Hjelmslev

Louis Trolle Hjelmslev (ur. 3 października 1899, zm. 30 maja 1965) – duński językoznawca, główny przedstawiciel kopenhaskiej szkoły strukturalistycznej, współtwórca (wraz z H.J. Uldallem) glossematyki. Prace Hjelmsleva z zakresu glossematyki zainspirowały wielu semiologów w Europie.
Zajmował się w pierwszej kolejności lingwistyką. W latach 30. XX wieku, działając w Kole Lingwistycznym w Kopenhadze, przyczynił się do rozwoju strukturalizmu naukowego. Wiele pojęć wprowadzonych przez Hjelmsleva zostało potem rozwiniętych w dalszych badaniach semiotycznych. Można tu wymienić terminy takie, jak semiotyka, zawartość, forma, wykorzystanie. Wśród pojęć rozwiniętych przez Hjelmsleva znalazły się również te, które stanowią kanwę glosariusza glossematyki: (termin) neutralny, (termin) złożony, metasemiotyka, norma, materia, tekst.
Dzieło Hjelmsleva jest trudne w odbiorze, zarówno ze względu na sam język, jakim posługuje się autor, jak i ze względu na wysoki poziom abstrakcji refleksji. Jego lektura jest jednak niezbędna dla wszystkich tych, którzy chcą zgłębiać teorię semiotyki.

</doc>
<doc id="313159" url="https://pl.wikipedia.org/wiki?curid=313159" title="Order Zasługi Brandenburgii">
Order Zasługi Brandenburgii

Order Zasługi Brandenburgii (niem. "Verdienstorden des Landes Brandenburg") – odznaczenie ustanowione w 2004 i nadane po raz pierwszy 14 lipca 2005, w dniu święta konstytucji landu Brandenburgia. Nadaje go premier Brandenburgii za wyjątkowe zasługi dla kraju związkowego i jego ludności na wniosek ministrów lub prezesa parlamentu. 
Reguła orderu zabrania przyznawania go więcej niż 30 osobom rocznie, a łączna liczba żyjących odznaczonych nie może przekroczyć 300. Premier Brandenburgii jest "ex officio" kawalerem orderu.
Insygnium jednoklasowego orderu jest emaliowany na czerwono krzyż maltański bez kulek na szpicach ramion, z czerwonym orłem brandenburskim w białym medalionie awersu i z napisem "Brandenburg" oraz datą i numerem nadania na nieemaliowanym srebrnym rewersie. Order noszony jest na białej wstędze z dwoma bocznymi czerwonymi paskami, przez kobiety na damskiej kokardzie powyżej lewej piersi, przez mężczyzn na szyi.
Dotychczas (kwiecień 2016) nadano order 160 osobom, w tym 47 kobietom. Otrzymali go m.in. pisarz Günter de Bruyn i reżyser Volker Schlöndorff, a z Polaków ambasador Marek Prawda.

</doc>
<doc id="313166" url="https://pl.wikipedia.org/wiki?curid=313166" title="Kosma Medyceusz Starszy">
Kosma Medyceusz Starszy

Kosma I Medyceusz (27 września 1389, Florencja – 1 sierpnia 1464) – pierwszy znaczący przedstawiciel rodu Medyceuszów, władca Florencji. Starszy syn Jana Medyceusza i Piccardy de Bueri.
Jego rodzina mieszkała w domu przy Piazza del Duomo, ojciec założył bank, który w 1410 roku był potężną instytucją.
Kosma miał dwóch braci, Wawrzyńca i Piotra-Franciszka, który urodził się w 1431 roku.
Był u progu wyprawy odkrywczej. Jego bliski przyjaciel, Niccolo Niccoli, namawiał go, by przyłączył się do niego i razem wyruszyli na Wschód, ale ojciec Kosmy nie wydał na to zgody i syn zastosował się do woli rodzica.
Kosma był humanistą. Niezwykle interesował się kulturą oraz nauką i w dużym stopniu zawdzięczamy mu zainicjowanie renesansu. 
Chociaż sam nie podróżował, płacił innym, aby odzyskiwali z dalekich miejsc wszystko, co się dało odszukać. Jego wnuk, Lorenzo Medici, obliczył, że Kosma wydał na mecenat olbrzymią sumę ponad 600 000 florenów. Jego wsparcie finansowe otrzymali Michelozzo, Donatello, Filippo Brunelleschi, Paolo Uccello, Filippo Lippi i inni malarze włoskiego Renesansu. Zlecił i sfinansował wzniesienie we Florencji Pałacu Medyceuszy.
Rodzina Medyceuszy miała wrogów. Między nimi a innymi wielkimi rodami Włoch trwała rywalizacja. Rodzina Albizzich usiłowała zamordować Kosmę, a gdy to się nie udało, zdołała doprowadzić do jego uwięzienia w 1433 roku zamienionego na wygnanie i konfiskatę majątku. Kosma przewidział to jednak i przezornie przetransferował swój majątek do Wenecji. Kiedy władze Florencji zdały sobie z tego sprawę, zaprosiły Kosmę do powrotu do miasta. Kosma powrócił do Florencji i zdobył wielką władzę oraz wpływy. Przez kolejne trzydzieści lat był faktycznym, chociaż nie tytularnym, przywódcą Florencji. Jego władza opierała się na zapewnieniu, poprzez takie działania jak obniżanie podatków dla wybranych grup, prowadzenie prac publicznych czy mecenat, przewagi swoich zwolenników we władzach miejskich.
Po śmierci otrzymał tytuł "Pater Patriae", "Ojca Ojczyzny", który został wyryty na jego grobowcu w bazylice św. Wawrzyńca.
Był znany również jako Kosma Starszy lub Kosma Ojciec Ojczyzny.
W 1416 ożenił się z Contessiną de Bardi (córką Jana, hrabiego Vernio, i Emilii Pannocchieschi). Para miała 2 dzieci:
Na kartach historii zasłynął jako twórca potęgi rodu Medyceuszów.

</doc>
<doc id="313169" url="https://pl.wikipedia.org/wiki?curid=313169" title="Le Havre">
Le Havre



</doc>
<doc id="313170" url="https://pl.wikipedia.org/wiki?curid=313170" title="Trodos">
Trodos

Trodos (gr. Τρόοδος, trl. Tróodos, trb. Troodos) – pasmo górskie w środkowo-zachodniej części Cypru. Najwyższym szczytem i zarazem najwyższym punktem wyspy jest góra Olimbos (1952 m n.p.m.).
Góry Trodos powstały w wyniku wypiętrzenia skał dna morskiego. Pasmo składa się przede wszystkim ze skał przeobrażonych skał pochodzenia wulkanicznego, jest największym na świecie skupiskiem ofiolitu. Znajdują się w nim także bogate złoża minerałów oraz rud metali.
W średniowieczu pozyskiwano z nich duże ilości drewna, które Królestwo Cypru eksportowało na rynki muzułmańskie.
Ochrona środowiska.
Najwyższa partia gór, wraz ze szczytem Olimbos, chroniona jest jako narodowy park leśny. Obszar podlegający ochronie od 3 stycznia 1992 obejmuje powierzchnię 9147,0 ha. Jego celem ochrony jest racjonalne użytkowanie walorów środowiska. 
Turystyka i sporty zimowe.
Turystów obsługuje ośrodek składający się ze sklepu z pamiątkami, sal ekspozycyjnych i sali, w której wyświetlane są filmy edukacyjne. Przy ośrodku wyznaczona jest botaniczna i geologiczna ścieżka dydaktyczna. W obszarze parku narodowego wyznaczono 10 szlaków turystycznych o łącznej długości 57,6 km. Znajdują się tu trzy kampingi i 9 miejsc piknikowych.
W górach Trodos znajduje się 10 bizantyjskich kościołów wpisanych na listę światowego dziedzictwa UNESCO, jak również najsłynniejszy i najbogatszy monastyr na Cyprze – klasztor Kykkos.
Fauna i flora.
W obrębie parku leśnego występuje 750 gatunków roślin, w tym 72 endemity cypryjskie, przy czym 12 spośród nich spotykane są wyłącznie w obszarze Parku. Część z nich nosi zresztą nazwy naukowe pochodzące od nazwy gór, np.: "Alyssum troodi", "Nepeta troodi" i "Scorzonera troodea". Góry stanowią ważne siedlisko dla wielu rzadkich gatunków ptaków, występują tu m.in. sęp płowy "Gyps fulvus", kruk zwyczajny "Corvus corax", orzeł południowy "Hieraetus fasciatus", pełzacz ogrodowy "Certhia brahydactyla dorotheae", białorzytka cypryjska "Oenanthe cypriaca".

</doc>
<doc id="313174" url="https://pl.wikipedia.org/wiki?curid=313174" title="Gościcino">
Gościcino

Gościcino (dodatkowa nazwa w j. kaszub. Gòscëcëno) – wieś kaszubska w Polsce położona w województwie pomorskim, w powiecie wejherowskim, w gminie Wejherowo. 
Wieś szlachecka położona była w II połowie XVI wieku w powiecie puckim województwa pomorskiego. W latach 1954–1972 istniała Gościcino do której należała wieś, ale była siedzibą gromady tylko do 1959 r. W latach 1975–1998 wieś administracyjnie należała do województwa gdańskiego.
W miejscowości znajduje się parafia rzymskokatolicka, należąca do dekanatu Luzino, archidiecezji gdańskiej.
We wsi znajduje się "Dworek Drzewiarza", w którym można obejrzeć stare narzędzia do obróbki drewna.
Części wsi.
Mieszkańcy wyróżniają jeszcze:Białasowizna, Nowe Osiedle
Demografia.
Podczas zaboru pruskiego wieś nosiła nazwę niemiecką "Gossentin".
Wieś jest położona nad rzekami Bolszewką i Gościciną. Liczba mieszkańców Gościcina każdego roku zwiększa się. Przez wieś Gościcino biegnie linia kolejowa Gdańsk – Stargard Szczeciński oraz droga krajowa nr 6. We wsi Gościcino znajduje się stacja kolejowa Gościcino Wejherowskie. Kolejowy ruch pasażerski obsługiwany jest przez pociągi oraz trójmiejską SKM.
Zabytki.
Według rejestru zabytków NID na listę zabytków wpisane są domy robotnicze (11 domów), ul. Drzewiarza 23-45, 30-48, 1909, nr rej.: A-1046 z 28.12.1983.
Ludzie związani z Gościcinem.
Cezary Klimek – nauczyciel, kierownik szkoły i działacz społeczny. W zaborze pruskim aż do 1920 roku językiem wykładowym był niemiecki, jedynie religii do 1905 roku uczono po polsku. Przed 1918 rokiem kierownikiem szkoły był Niemiec o nazwisku Fett, a nauczycielem Polak Cezary Klimek. Po zakończeniu I wojny światowej oraz odzyskaniu niepodległości (dla Pomorza było to w lutym 1920 roku) kierownikiem został Cezary Klimek, który pełnił tę funkcję do 1935 roku. Angażował się również społecznie – w 1938 roku był sekretarzem kółka rolniczego w Gościcinie.
Jego imieniem i nazwiskiem nazwano jedną z ulic w Gościcinie.

</doc>
<doc id="313176" url="https://pl.wikipedia.org/wiki?curid=313176" title="Heinrich Peters">
Heinrich Peters

Heinrich Peters (ur. 22 sierpnia 1890, zm. 2 lipca 1957) – zbrodniarz hitlerowski, członek załogi obozów koncentracyjnych Natzweiler-Struthof i Ravensbrück oraz SS-Obersturmführer.
Urodzony w Auenbüttel (Szlezwik-Holsztyn). Członek NSDAP, a także SS (od 1932). Przed 1942 pełnił służbę w obozie koncentracyjnym Natzweiler-Struthof w okupowanej Francji, skąd został przeniesiony części męskiej obozu Ravensbrück. Peters pełnił w tym obozie od sierpnia 1942 do 20 maja 1945 funkcję "Schutzhaftlagerführera" (kierownika obozu męskiego). Dowodził także tzw. "Lagerbewachungsgruppe", która składała się z esesmańskich strażników. Z ich grona rekrutowano członków plutonu egzekucyjnego. Peters był współodpowiedzialny za egzekucje przeprowadzane w obozie.
W pierwszym procesie załogi Ravensbrück w latach 1946–1947, skazany przez brytyjski Trybunał Wojskowy na 15 lat pozbawienia wolności. Z więzienia wypuszczono go 18 maja 1955.

</doc>
<doc id="313177" url="https://pl.wikipedia.org/wiki?curid=313177" title="Asnieres-sur-Seine">
Asnieres-sur-Seine



</doc>
<doc id="313178" url="https://pl.wikipedia.org/wiki?curid=313178" title="Armentieres">
Armentieres



</doc>
<doc id="313179" url="https://pl.wikipedia.org/wiki?curid=313179" title="Andrzej Iwan">
Andrzej Iwan

Andrzej Iwan (ur. 10 listopada 1959 w Krakowie, zm. 27 grudnia 2022 tamże) – polski piłkarz i trener piłkarski.
W latach 1978–1987 reprezentant Polski w piłce nożnej. Uczestnik Mistrzostw Świata 1978, srebrny medalista za zajęcie III miejsca na Mistrzostwach Świata 1982 oraz brązowy medalista Turnieju Juniorów UEFA 1978. 
W latach 1976–1985 zawodnik Wisły Kraków, z którą w sezonie 1977/1978 zdobył mistrzostwo Polski. W 1986–1988 trzykrotny mistrz Polski z Górnikiem Zabrze. W 1987 wybrany piłkarzem roku w Polsce przez redakcje Piłki Nożnej i Sportu. W latach 1988–1989 występował w Bundeslidze jako piłkarz VfL Bochum, w latach 1990–1991 występował w greckim Arisie Saloniki. Po zakończeniu kariery został trenerem piłkarskim, szkoląc juniorów, będąc asystentem szkoleniowców w Ekstraklasie, a także samodzielnie prowadząc drużyny niższych lig. Pracował również jako skaut oraz komentator i ekspert telewizyjny.
Kariera piłkarska.
Kariera klubowa.
Wychowanek Wandy Kraków, z której przeniósł się do Wisły Kraków. W 1976 roku wywalczył z Wisłą mistrzostwo Polski juniorów, zaś w 1978 był podstawowym zawodnikiem drużyny seniorskiej "Białej Gwiazdy", która zdobyła tytuł Mistrza Polski, wyprzedzając Śląsk Wrocław. W I lidze w barwach Wisły zagrał 198 razy i strzelił 69 goli. Z Wisłą Kraków grał w finałach Pucharu Polski w latach 1979 i 1984.
W 1985 roku przeszedł do Górnika Zabrze, a na początku 1988 roku dołączył do niemieckiego zespołu VfL Bochum. Potem na krótko wrócił do Górnika Zabrze w 1989 roku, by następnie wyjechać do Grecji do klubu Aris FC. Po dwóch sezonach gry wyjechał do Szwajcarii i grał amatorsko w FC Azzurri i FC Pully. Po powrocie do Polski występował w drużynach z niższych lig: Kuchnie Izdebnik i Spartak Wielkanoc-Gołcza.
Zdobył cztery tytuły mistrzowskie (z Wisłą i Górnikiem). W I lidze rozegrał 269 meczów (debiut w wieku 17 lat) i strzelił 90 goli. W europejskich pucharach zagrał 17 razy i strzelił 4 bramki.
Kariera reprezentacyjna.
Jako gracz reprezentacji U-18 zdobył brązowy medal nieoficjalnych Mistrzostw Europy w 1978 roku. W kadrze seniorskiej Polski znalazł się po raz pierwszy tego samego roku na Mistrzostwach Świata w Argentynie w meczu z Tunezją. Nie wywalczył jednak miejsca w pierwszym składzie, jednak już 4 lata później na Mistrzostwach Świata w 1982 Hiszpanii był początkowo podstawowym zawodnikiem. Kontuzja wyeliminowała go już w 2. meczu, a Polacy zajęli w turnieju 3. miejsce i zdobyli srebrne medale. 4 lata później na Mistrzostwa Świata w Piłce Nożnej 1986 nie pojechał z powodu kontuzji w meczu ligowym. W sumie w reprezentacji Polski rozegrał 29 spotkań i strzelił 11 bramek.
Kariera trenerska.
Po zakończeniu kariery piłkarskiej rozpoczął pracę trenerską. Przez kilka lat szkolił grupy juniorskie w Wiśle Kraków. W latach 1999–2001 asystował pierwszym szkoleniowcom Białej Gwiazdy, najpierw Adamowi Nawałce, a następnie duetowi Orest Lenczyk – Waldemar Fornalik. W czerwcu 2002 roku objął stanowisko II trenera Zagłębia Lubin, gdzie pracował ponownie u boku Adama Nawałki, jednak po niespełna pięciu miesiącach sztab szkoleniowy został zwolniony.
Po raz pierwszy pracował jako samodzielny trener od stycznia 2003, kiedy objął czwartoligowy wówczas Okocimski KS Brzesko, w 2004 roku wygrał z klubem zespołem rozgrywki IV ligi gr. wschodniej, lecz w decydującym boju o awans do wyższej klasy rozgrywkowej zwyciężył Kmita Zabierzów. W klubie pracował do kwietnia 2005 roku.
W 2004 roku pracując razem z Michałem Królikowskim wywalczył awans jako trener Kadry Małopolski do turnieju finałowego UEFA Regions’ Cup (amatorskie mistrzostwa Europy) rozgrywanego w lecie 2005 w Małopolsce.
Od maja 2005 pracował w występującym w klasie okręgowej Płomieniu Jerzmanowice. W klubie z podkrakowskiej miejscowości pracował w dwóch okresach, jednak niezbyt długo. Związane to było z problemami zdrowotnymi byłego reprezentanta kraju. Iwan powrócił na ławkę trenerską Płomienia 4 listopada 2005 roku, by już w styczniu pożegnać się z zespołem. W marcu 2006 roku objął stanowisko trenera drużyny juniorskiej Wiatru Ludźmierz, by po zakończeniu sezonu pożegnać się z podhalańskim klubem. W następnym sezonie został trenerem drużyny Orlęta Rudawa. Pracował w klubie Wieczysta Kraków w roli doradcy. W 2021 powrócił do Wisły Kraków, obejmując stanowisku w dziale skautingu.
Ekspert i komentator.
Był również komentatorem sportowym i ekspertem piłkarskim. Pracował w redakcji Orange Sport i Polsat Sport. Komentował mecze I ligi polskiej w piłce nożnej. W latach 2018–2019 pracował w grupie Weszło w roli eksperta i komentatora.
Życie prywatne.
Z żoną Barbarą miał dwoje dzieci: córkę Katarzynę oraz syna Bartosza, który również został piłkarzem. Doczekał się trojga wnucząt.
W środowisku piłkarskim zyskał przydomek "Ajwen". Na początku swojej kariery piłkarskiej w Wiśle Kraków i reprezentacji kraju za pobicie jednej z kelnerek w „Stylowej” trafił do aresztu i został ukarany roczną dyskwalifikacją.
Zmagał się z chorobą alkoholową, uzależnieniem od hazardu i depresją. Cierpiał na przewlekłą obturacyjną chorobę płuc. Na przestrzeni lat dokonał czterech prób samobójczych, o czym opowiedział w autobiografii pt. „Spalony”, którą napisał we współpracy z dziennikarzem Krzysztofem Stanowskim. Książka została wydana w 2012, a w 2021 została wznowiona z dwoma dodatkowymi rozdziałami. 
Zmarł 27 grudnia 2022 w Krakowie, w wieku 63 lat. 5 stycznia 2023 po mszy świętej pogrzebowej urna z jego prochami została pochowana na cmentarzu Batowickim w Krakowie.

</doc>
<doc id="313183" url="https://pl.wikipedia.org/wiki?curid=313183" title="Charleville-Mézieres">
Charleville-Mézieres



</doc>
<doc id="313184" url="https://pl.wikipedia.org/wiki?curid=313184" title="Epernay">
Epernay



</doc>
<doc id="313189" url="https://pl.wikipedia.org/wiki?curid=313189" title="Kody NATO przeciwpancernych pocisków kierowanych">
Kody NATO przeciwpancernych pocisków kierowanych

Kody NATO dla przeciwpancernych pocisków kierowanych:

</doc>
<doc id="313192" url="https://pl.wikipedia.org/wiki?curid=313192" title="Echirolles">
Echirolles



</doc>
<doc id="313193" url="https://pl.wikipedia.org/wiki?curid=313193" title="Wilderness">
Wilderness



</doc>
<doc id="313197" url="https://pl.wikipedia.org/wiki?curid=313197" title="FC Kaiserslautern">
FC Kaiserslautern



</doc>
<doc id="313201" url="https://pl.wikipedia.org/wiki?curid=313201" title="Haye-les-Roses">
Haye-les-Roses



</doc>
<doc id="313202" url="https://pl.wikipedia.org/wiki?curid=313202" title="Vera Salvequart">
Vera Salvequart

Vera Salvequart (ur. 26 listopada 1919, zm. 26 czerwca 1947 w Hameln) – niemiecka pielęgniarka, kapo w hitlerowskim obozie koncentracyjnym Ravensbrück i zbrodniarka nazistowska.
Życiorys.
Urodziła się w Wohontsch w Czechosłowacji w rodzinie Niemców sudeckich, lecz wkrótce wyemigrowała do Niemiec. Ukończyła szkołę pielęgniarską w Lipsku i dwa semestry medycyny. Z zawodu była pielęgniarką. W maju 1941 została aresztowana przez Gestapo na podstawie norymberskich ustaw rasowych za związki z żydowskim mężczyzną i odmowę ujawnienia miejsca jego pobytu. Spędziła 10 miesięcy w obozie KL Flossenbürg. Pod identycznymi zarzutami Salvequart aresztowano ponownie w 1942 i skazano tym razem na 2 lata. Wyszła na wolność w kwietniu 1944. Po krótkim czasie 11 listopada została aresztowana po raz trzeci ze swym ukochanym i jego siostrą. Obie kobiety po krótkim pobycie w areszcie w KL Theresienstadt zostały przeniesione z grupą 300 więźniarek do więzienia Berlin-Alexanderplatz, a 6 grudnia 1944 umieszczono ją w kobiecym obozie KL Ravensbrück 
Z powodu braków w personelu, SS zaczęło na szerszą skalę używać niemieckich więźniów, by nadzorowali pozostałych (tzw. kapo). Jedną z takich "pielęgniarek-więźniarek" była Salvequart, w związku z jej wykształceniem zawodowym. Jako pielęgniarka brała udział w gazowaniu kobiet i dzieci, wyjmując ofiarom złote zęby i koronki oraz wypełniając akty zgonu. Od lutego 1945 brała bezpośredni udział w eksterminacji więźniów znajdujących się w rewirze obozowym (szpitalu), dając im wraz z esesmanami trujący proszek od lekarza SS Richarda Trommera. 
Więźniarki, które zażyły proszek lub dostały zastrzyk pod pozorem dodania im sił przed transportem, zapadały wkrótce w ciężki sen, a po pewnym czasie przestawały oddychać. Salvequart z jednej strony mordowała, ale zarazem inne więźniarki ratowała, dając im ciepłą herbatę, żywność, zwalniając z apeli. Salvequart groziła egzekucja za fałszowanie list z nazwiskami zmarłych więźniarek. Więźniowie z męskiej, przyległej części obozu pomogli jej ukryć się, gdzie przeczekała do wyzwolenia. Po kapitulacji przez pewien czas przebywała w amerykańskim campie, następnie pod fałszywym nazwiskiem Anna Markova pracowała jako kierowniczka biura ds. prześladowanych rasowo w Hofheim am Taunus. Posada ta skończyła się jednak bardzo szybko, ponieważ chciano jej przypisać defraudację, która według niej nie miała miejsca. Przeniosła się do Kolonii, gdzie została aresztowana przez Anglików. Salvequart, która już od dłuższego czasu znajdowała się na liście poszukiwanych armii brytyjskiej, została doprowadzona do „Civil Internment Camp“ w Paderborn-Staumühle. 
5 grudnia 1946 została postawiona przed brytyjskim Trybunałem Wojskowym w Hamburgu (był to pierwszy proces załogi Ravensbrück). Podczas postępowania sądowego twierdziła, że jej działalność ograniczała się do wypełniania aktów zgonu. Jednak liczni świadkowie podważyli wiarygodność jej wyjaśnień. 3 lutego 1947 została z jedenastoma współoskarżonymi skazana za swoje zbrodnie na karę śmierci. Salvequart wystąpiła z prośbą o ułaskawienie, twierdząc że ukradła plany rakiet V2 produkowanych w Ravensbrück przed 1944, w celu przekazania ich Brytyjczykom. Czasowo wstrzymano wykonanie wyroku (pozostałych oskarżonych skazanych na śmierć powieszono 2 i 3 maja 1947), by rozpoznać jej prośbę. Ostatecznie prośba ta została odrzucona i Vera Salvequart została powieszona przez kata Alberta Pierrepointa 26 czerwca 1947 w więzieniu Hameln. Pochowano ją na cmentarzu Wehl w Hameln.

</doc>
<doc id="313203" url="https://pl.wikipedia.org/wiki?curid=313203" title="L'Hay-les-Roses">
L'Hay-les-Roses



</doc>
<doc id="313205" url="https://pl.wikipedia.org/wiki?curid=313205" title="FC Nürnberg">
FC Nürnberg



</doc>
<doc id="313206" url="https://pl.wikipedia.org/wiki?curid=313206" title="FC Köln">
FC Köln



</doc>
<doc id="313209" url="https://pl.wikipedia.org/wiki?curid=313209" title="Sainte-Foy-les-Lyon">
Sainte-Foy-les-Lyon



</doc>
<doc id="313211" url="https://pl.wikipedia.org/wiki?curid=313211" title="Sainte-Genevieve-des-Bois">
Sainte-Genevieve-des-Bois



</doc>
<doc id="313213" url="https://pl.wikipedia.org/wiki?curid=313213" title="United States of America">
United States of America



</doc>
<doc id="313215" url="https://pl.wikipedia.org/wiki?curid=313215" title="United States">
United States



</doc>
<doc id="313216" url="https://pl.wikipedia.org/wiki?curid=313216" title="Saint-Martin-d'Heres">
Saint-Martin-d'Heres



</doc>
<doc id="313218" url="https://pl.wikipedia.org/wiki?curid=313218" title="Andrzej Bogusławski">
Andrzej Bogusławski

Andrzej Stanisław Bogusławski (ur. 1 grudnia 1931 w Warszawie) – polski językoznawca i filozof języka. Początkowo zajmował się rusycystyką językoznawczą, by później poświęcić się pracy nad teorią języka. W 1960 r. uzyskał stopień doktora nauk humanistycznych na podstawie rozprawy "Prefiksacja czasownikowa we współczesnym języku polskim" (Ossolineum, Wrocław 1963).
Członek Komitetu Językoznawstwa PAN, członek zwyczajny Towarzystwa Naukowego Warszawskiego (Wydział I), członek krajowy czynny Wydziału Filologicznego Polskiej Akademii Umiejętności, wieloletni kierownik Katedry Lingwistyki Formalnej na Uniwersytecie Warszawskim. Internowany 13 grudnia 1981, zwolniony 16 lipca 1982.
W swoich pracach Bogusławski porusza szeroki zakres zagadnień: od słownikarstwa, przez sprawy czysto gramatyczne, semantykę językoznawczą, semiotykę logiczną i logikę formalną, po związki językoznawstwa z filozofią i teologią.
16 maja 2012 Andrzej Bogusławski został doktorem honoris causa Uniwersytetu Mikołaja Kopernika w Toruniu. W 2003 odznaczony Krzyżem Oficerskim Orderu Odrodzenia Polski.

</doc>
<doc id="313219" url="https://pl.wikipedia.org/wiki?curid=313219" title="Sete">
Sete



</doc>
<doc id="313221" url="https://pl.wikipedia.org/wiki?curid=313221" title="Margarete Mewes">
Margarete Mewes

Margarete Mewes (ur. 14 lutego 1914 w Fürstenbergu, zm. 12 grudnia 1998 w Soest) – niemiecka nadzorczyni SS (SS-Aufseherin) w nazistowskim obozie koncentracyjnym Ravensbrück.
Życiorys.
Urodziła się w Fürstenbergu, miejscowości która leżała po drugiej stronie jeziora, nad którym położony był obóz koncentracyjny Ravensbrück. W 1939 Mewes złożyła podanie o pracę nadzorczyni SS w obozie, który był ciągle rozbudowywany. SS zaakceptowała podanie i wysłała kandydatkę na przeszkolenie. 
Od stycznia do lipca 1943 była w obozie Ravensbrück nadzorczynią SS, a następnie kierowniczką cel więziennych wzgl. w bunkrze i pełniła służbę aż do oswobodzenia obozu przez armię radziecką w kwietniu 1945. Po pracy wracała codziennie do swojego domu w Fürstenbergu.
W pierwszym hamburskim procesie załogi Ravensbrück, toczącym się od 5 grudnia 1946 do 3 lutego 1947 odpowiadała przed brytyjskim Trybunałem Wojskowym. Więźniarka Isa Vermehren, powołana jako świadek odciążającym winę Mewes, zeznawała, iż oskarżona była "przyzwoita" i "nieprzekupna" (podobne zeznania na korzyść oskarżonych były składane zazwyczaj przez kobiety należące w obozie do uprzywilejowanych grup więźniarek).
Ostatecznie Trybunał Wojskowy skazał Mewes (za udział w maltretowaniu więźniarek) na 10 lat pozbawienia wolności. Skazana została zwolniona z więzienia 26 lutego 1952 za "dobre sprawowanie".
Mewes żyła następnie w Hameln oraz Körbecke, gdzie pracowała jako kelnerka. W 1968 wyszła za mąż i żyła jeszcze 30 lat. Zmarła w 1998, nie budząc do tego czasu zainteresowania. 

</doc>
<doc id="313225" url="https://pl.wikipedia.org/wiki?curid=313225" title="Wallenrodyzm">
Wallenrodyzm

Wallenrodyzm – pojęcie wywodzące się z powieści poetyckiej Adama Mickiewicza zatytułowanej "Konrad Wallenrod" i oznaczające człowieka, który posługuje się podstępem i zdradą dla realizacji wzniosłego i szlachetnego celu.
Napisana w 1828 roku powieść Mickiewicza wprowadzała bohatera, który chociaż z natury honorowy, zdecydował się na posłużenie się podstępem w celu zbliżenia się do wroga i wywarcia na nim zemsty. Te nieetyczne środki powodowane były wzniosłą troską o dobro narodu. Tym samym w postawie wallenrodycznej dochodziło do rozdźwięku między szlachetnymi ideałami bohatera, a stosowanymi przez niego metodami; bohater znajdował się w sytuacji tragicznej, w której aby realizować wyznawane przez siebie wartości, musiał posługiwać się środkami sprzecznymi z własnym kodeksem moralnym. Akcja utworu Mickiewicza rozgrywała się w czasie wojen krzyżackich, jednak postawa bohatera odpowiadała sytuacji współczesnych autorowi Polaków, których patriotyzm, w sytuacji zaborów, musiał realizować się często w działaniach spiskowych, stojących w sprzeczności z rycerską postawą honorową.
Pojęcie wallenrodyzmu spopularyzowało się stosunkowo szybko i było już używane za życia Mickiewicza. Wyrażana przez nie postawa zyskała też doniosłe znaczenie; świadomość tego miał Nikołaj Nowosilcow, który już w 1828 roku ostrzegał wielkiego księcia przed potencjalnie niebezpiecznym wpływem "Konrada Wallenroda" na odbiorców.
Jednocześnie przez samych Polaków postawa wallenrodyczna była w XIX wieku oceniana rozmaicie. Z jednej strony "Konrad Wallenrod" trafnie ujmował sytuację etyczną, w jakiej znaleźli się spiskowcy przygotowujący się do powstania listopadowego, przyczynił się też do kodyfikacji nowego wzorca patriotyzmu, który mógł się realizować w działaniach konspiracyjnych i rewolucyjnych. Wiadomo też, że lektura powieści Mickiewicza była dla niektórych inspiracją do podjęcia działalności spiskowej lub powstańczej. Z drugiej strony niektórzy XIX-wieczni krytycy odczytywali utwór bardzo dosłownie, w związku z czym zarzucano Mickiewiczowi, że wallenrodyzm jest w gruncie rzeczy moralną pochwałą zdrady i że idea zemsty jest w utworze ważniejsza od idei miłości ojczyzny (m.in. Władysław Gołembiowski, Wojciech Cybulski, Iwan Franko). Inni jednakże uważali, że działania bohatera nie wynikały z chęci zemsty, a z bezwarunkowego patriotyzmu, wymagającego całkowitego poświęcenia (Adam Bełcikowski, Józef Tretiak, Włodzimierz Spasowicz). Z kolei Maria Konopnicka dostrzegała tragizm postawy wallenrodycznej.

</doc>
<doc id="313226" url="https://pl.wikipedia.org/wiki?curid=313226" title="Black Isle">
Black Isle

Black Isle () – półwysep w północno-wschodniej Szkocji, w jednostce administracyjnej Highland, otoczony przez zatoki Cromarty Firth na północy, Moray Firth na wschodzie i Beauly Firth na południu. Na półwyspie położone są miasta Cromarty i Fortrose.
Półwysep jest nizinny, najwyższy szczyt – Mount Eagle – wznosi się 256 m n.p.m. Znaczna część półwyspu zajęta jest przez pola uprawne; występujące tu gleby cechują się dużą żyznością. Środkowa część półwyspu jest zalesiona.

</doc>
<doc id="313231" url="https://pl.wikipedia.org/wiki?curid=313231" title="Władysław Ortyl">
Władysław Ortyl

Władysław Zenon Ortyl (ur. 27 czerwca 1954 w Mielcu) – polski polityk, inżynier, samorządowiec, senator VI, VII i VIII kadencji, w latach 2005–2007 sekretarz stanu w Ministerstwie Rozwoju Regionalnego, od 2013 marszałek województwa podkarpackiego.
Życiorys.
Ukończył w 1979 studia na Wydziale Mechanicznym Politechniki Rzeszowskiej im. Ignacego Łukasiewicza w Rzeszowie, specjalizując się w konstrukcjach lotniczych.
Od 1979 do 1992 pracował w Ośrodku Badawczo-Rozwojowym Sprzętu Komunikacyjnego w Mielcu, następnie do 1998 był prezesem Zarządu Agencji Rozwoju Regionalnego MARR S.A., a w latach 2002–2005 pełnomocnikiem zarządu. Od 1979 do 1981 był także zatrudniony jako nauczyciel w Technikum Mechanicznym w Mielcu, a w latach 1997–1999 w I Liceum Ogólnokształcącym.
Od 1998 do 2005 zasiadał w sejmiku podkarpackim, przez pierwsze cztery lata zajmując stanowisko członka zarządu i wicemarszałka. Odpowiadał m.in. za programowanie i wdrażanie programów pomocowych Unii Europejskiej, program Aktywizacji Obszarów Wiejskich Banku Światowego, planowanie przestrzenne i rozwój regionalnym.
W 1980 wstąpił do NSZZ „Solidarność”. W latach 1989–1991 był wiceprzewodniczącym i przewodniczącym komisji zakładowej Solidarności WSK PZL i OBR-SK Mielec oraz członkiem zarządu regionu związku z Rzeszowie, a od 1990 do 1991 wiceprzewodniczącym sekcji krajowej NSZZ „Solidarność” Przemysłu Lotniczego.
Przez rok (1990–1991) działał w Porozumieniu Centrum, w latach 1998–2004 był członkiem Ruchu Społecznego AWS (od 2002 działającego pod nazwą Ruch Społeczny), zasiadając we władzach krajowych tej partii i kierując jej strukturami wojewódzkimi. Należy do licznych stowarzyszeń, w latach 1993–1996 był członkiem zarządu oraz wiceprezesem Krajowego Stowarzyszenia Agencji i Fundacji Rozwoju Regionalnego w Warszawie, później do 1999 członkiem rady programowej tego stowarzyszenia. W 1997 zakładał Stowarzyszenie „Inkubator Przedsiębiorczości IN-MARR” w Mielcu, przewodniczył jego komisji rewizyjnej, a w 2003 objął stanowisko wiceprezesa zarządu. Należy do Stowarzyszenia Promocji Przedsiębiorczości w Rzeszowie oraz Stowarzyszenia na rzecz Wsparcia Przemian w Polskim Rolnictwie „Klub Integracji z Wiejską Europą” w Rzeszowie. W wyborach parlamentarnych w 2001 bez powodzenia kandydował do Sejmu z listy Akcji Wyborczej Solidarność Prawicy. Od 2001 do 2003 zasiadał w radzie nadzorczej Agencji Rozwoju Przemysłu S.A. w Warszawie.
W wyborach parlamentarnych w 2005 został wybrany na senatora VI kadencji z ramienia Prawa i Sprawiedliwości w okręgu rzeszowskim. Od 7 listopada 2005 do 20 listopada 2007 pełnił funkcję sekretarza stanu w Ministerstwie Rozwoju Regionalnego. W wyborach parlamentarnych w 2007 po raz drugi uzyskał mandat senatorski, otrzymując 187 210 głosów. W wyborach w 2011 z powodzeniem ubiegał się o reelekcję w okręgu nr 55.
27 maja 2013 sejmik podkarpacki powołał go na stanowisko marszałka województwa – stracił tym samym mandat senatorski. W wyborach w 2014 wybrany do sejmiku V kadencji, 28 listopada 2014 po raz drugi objął funkcję marszałka.
W październiku 2015 został członkiem Narodowej Rady Rozwoju powołanej przez prezydenta Andrzeja Dudę. W 2018 ponownie uzyskał mandat radnego województwa. 19 listopada tego samego roku został po raz kolejny wybrany na marszałka.
Odznaczenia i wyróżnienia.
W 2015 odznaczony przez prezydenta Andrzeja Dudę Krzyżem Komandorskim Orderu Odrodzenia Polski. W 2017 odznaczony Brązową Odznaką „Zasłużony dla Ochrony Przeciwpożarowej”.
W 2018 otrzymał Medal 100-lecia Odzyskania Niepodległości, w 2019 Medal Stulecia Odzyskanej Niepodległości.
W 2017 otrzymał Złoty Medal Akademii Polskiego Sukcesu. W 2021 wyróżniony statuetką „Promotor Polski” w ramach programu „Teraz Polska”.
W 2016 i 2021 powoływany w skład Kapituły Orderu Odrodzenia Polski na kolejne kadencje.
Życie prywatne.
Syn Czesława i Danuty. Żonaty, ma dwoje dzieci.

</doc>
<doc id="313233" url="https://pl.wikipedia.org/wiki?curid=313233" title="Golfimbul">
Golfimbul



</doc>
<doc id="313236" url="https://pl.wikipedia.org/wiki?curid=313236" title="Zgarniarka">
Zgarniarka

Zgarniarka – maszyna do robót ziemnych, służąca do odspajania (ścinania) wierzchniej warstwy gruntu (do 0,5 metra) jego załadunku do własnej skrzyni, następnie transportu na niewielką odległość i wyładunku urobku w określonym miejscu. Najczęściej jest wykorzystywana podczas prac ziemnych przy inwestycjach drogowych i dużych inwestycjach budowlanych np. do zdjęcia warstwy humusu przed dalszymi etapami inwestycji.

</doc>
<doc id="313239" url="https://pl.wikipedia.org/wiki?curid=313239" title="Filmówka">
Filmówka



</doc>
<doc id="313245" url="https://pl.wikipedia.org/wiki?curid=313245" title="Produkcja Mediów Cyfrowych">
Produkcja Mediów Cyfrowych



</doc>
<doc id="313246" url="https://pl.wikipedia.org/wiki?curid=313246" title="Produkcja Filmowa i Telewizyjna">
Produkcja Filmowa i Telewizyjna



</doc>
<doc id="313247" url="https://pl.wikipedia.org/wiki?curid=313247" title="Organizacja Produkcji Mediów Cyfrowych">
Organizacja Produkcji Mediów Cyfrowych



</doc>
<doc id="313253" url="https://pl.wikipedia.org/wiki?curid=313253" title="Rafael Marquez">
Rafael Marquez



</doc>
<doc id="313254" url="https://pl.wikipedia.org/wiki?curid=313254" title="Ferdynand I (cesarz austriacki)">
Ferdynand I (cesarz austriacki)



</doc>
<doc id="313256" url="https://pl.wikipedia.org/wiki?curid=313256" title="Gazprom">
Gazprom

Gazprom () – rosyjski koncern państwowy, największy światowy wydobywca gazu ziemnego.
Działalność.
Przedsiębiorstwo kontroluje 16 procent udokumentowanych rezerw gazu na świecie. Zatrudnia 473 800 osób (2019). Jest kluczowym dostawcą dla energetyki i odbiorców detalicznych całej Europy Środkowej i Wschodniej oraz krajów byłego ZSRR. Korzystając ze wsparcia władz rosyjskich Gazprom dąży do wzrostu swojej pozycji ekonomicznej w państwach unijnych, między innymi poprzez angażowanie we wspólne projekty europejskich koncernów gazowych.
Znaczny wpływ na ten koncern państwowy mają najwyżsi urzędnicy państwowi w Moskwie. Gazprom wszedł w skład konsorcjum Nord Stream budującego Gazociąg Północny. Z koncernem ENI powołał spółkę South Stream.
Badania z 2019 r. wskazują, że Gazprom, z emisją 43,23 mld ton ekwiwalentu CO2 od 1965 r., był trzecią firmą pod względem wielkości emisji na świecie w tym okresie.
Kapitalizacja koncernu.
W czerwcu 2008, dzięki rekordowo wysokim cenom nośników energii, wartość rynkowa rosyjskiego koncernu wynosiła 342 mld USD. Gazprom był więc trzecim pod względem wartości rynkowej koncernem na świecie, po ExxonMobil i PetroChina. Aleksandr Miedwiediew, wiceprezes koncernu, zapowiadał osiągnięcie kapitalizacji w wysokości 1 biliona USD w 2014 r., jednak w wyniku spadku notowań na moskiewskiej giełdzie po ucieczce inwestorów zachodnich w następstwie wojny rosyjsko-gruzińskiej w sierpniu 2008, a także na skutek spadku cen ropy i gazu w obliczu światowego kryzysu gospodarczego kapitalizacja koncernu spadła jednak na koniec 2008 r. do 85 mld USD i utrzymała się na tym poziomie w pierwszym kwartale 2009, co dawało mu 35. miejsce na liście największych pod względem kapitalizacji firm świata. W 2014 wiarygodność kredytowa Gazpromu oceniana była tylko na jeden poziom powyżej poziomu spekulacyjnego, a wydobycie gazu w 2014 roku było rekordowo niskie.
Kryzys gazowy na Ukrainie.
1 stycznia 2006 r. Gazprom wstrzymał dostawy gazu dla Ukrainy.
1 stycznia 2009 r. w związku z niepodpisaniem umowy przez Ukrainę dostawy gazu zostały ponownie wstrzymane.
Z dniem 6 stycznia 2009 Gazprom odciął od dostaw surowca Chorwację, Grecję, Turcję, Bułgarię i Macedonię. Do Austrii, Węgier i Rumunii popłynęły znacznie ograniczone ilości gazu. Brak zakontraktowanych dostaw był związany z kryzysem na linii Gazprom – Naftohaz z początku 2009 r. Rosyjska spółka oskarżała Ukraińców o nielegalne odbieranie gazu i zakręcenie ¾ rurociągów, ci zaś wskazywali na nielegalne zmniejszenie z 300 do około 92 mln m³ dostaw gazu na zachód.
Konsekwencje kryzysu w 2009 dla Polski.
Polska udzieliła wsparcia Ukrainie podczas konfliktu gazowego. Po zakończeniu konfliktu i wznowieniu dostaw wykluczono z pośrednictwa obrotu gazem spółkę RosUkrEnergo, która przestała dostarczać gaz do Polski i na Węgry. W Polsce, m.in. ze względu na brak alternatywnej drogi dostaw gazu, wystąpiło obniżenie importu. Ukraińskie firmy Naftohaz, Lvivtranshaz ani Ukrtranshaz nie zareagowały na polskie problemy. Ambasador Ukrainy Ołeksandr Mocyk tłumaczył, że jego kraj nie jest stroną w stosunkach pomiędzy dostawcami i odbiorcami gazu. Gazprom w zamian za zwiększenie dostaw zaproponował zmiany w umowach zawieranych przez rządy Polski i Rosji od 1993 r. o Gazociągu Jamalskim i dostawach do Polski. W kwietniu premier Donald Tusk stwierdził, że rozmowy w sprawie kontraktu krótkoterminowego są na ukończeniu. Jednak wicepremier Pawlak nie wykluczył przedłużenia negocjacji do czerwca 2009. 1 czerwca podpisano trzymiesięczną umowę na dostawę 1,024 mld metrów sześciennych gazu.
Sankcje.
Z powodu aneksji Krymu przez Rosję Stany Zjednoczone wprowadziły sankcje dotyczące ograniczeniu finansowania dłużnego przeciwko Gazprombank.
W 2015 rząd Kanady nałożył sankcje na Gazprom w związku z poważnymi naruszeniami porządku międzynarodowego przez Rosję.
W lutym 2022 z powodu inwazji Rosji na Ukrainę Stany Zjednoczone wprowadziły sankcje przeciw Gazpromowi oraz rozszerzyły zakazy dotyczące długu dotyczące Gazpromu, Gazprombanku oraz Gazprom Nieft Następnie, w marcu 2022 roku, Unia Europejska zabroniła inwestycji w rosyjskim sektorze energetycznym w tym w Gazprom Nieft.
Sponsoring.
Gazprom istotnie angażuje się we wspieranie klubów, rozgrywek i imprez sportowych – zarówno w Rosji, jak i poza granicami kraju.

</doc>
<doc id="313260" url="https://pl.wikipedia.org/wiki?curid=313260" title="Evian-les-Bains">
Evian-les-Bains



</doc>
<doc id="313263" url="https://pl.wikipedia.org/wiki?curid=313263" title="Struktura jawnokrystaliczna">
Struktura jawnokrystaliczna



</doc>
<doc id="313264" url="https://pl.wikipedia.org/wiki?curid=313264" title="Southern Rock">
Southern Rock



</doc>
<doc id="313266" url="https://pl.wikipedia.org/wiki?curid=313266" title="Lono">
Lono

Lono – słowo używane przy modlitwie śmierci przez Kahunów. Symbolizowało ducha osoby zmarłej, którego proszono w modlitwie aby wszedł w ciało osoby, wyciągnął siły życiowe (najpierw następował skurcz kończyn, drętwienie postępujące od dołu do góry ciała, gdy doszło do serca – człowiek umierał, duch mógł pobawić się nadwyżką siły życiowej) i doprowadził do jej śmierci. Gdy celem ataku ducha był znawca Huny (wiedzy tajemnej) mógł się zabezpieczyć.

</doc>
<doc id="313267" url="https://pl.wikipedia.org/wiki?curid=313267" title="Goiás">
Goiás

Goiás (wym. []) – jeden z 26 stanów Brazylii (+ Dystrykt Federalny), położony w środkowej części kraju. Od zachodu graniczy z Mato Grosso, od południa z Mato Grosso do Sul, od wschodu i południa ze stanem Minas Gerais, od wschodu z Bahia, a od północy ze stanem Tocantins.
Największe miasta w stanie Goiás.
Największe miasta w stanu Goiás według liczebności mieszkańców (stan na 2013 rok):

</doc>
<doc id="313268" url="https://pl.wikipedia.org/wiki?curid=313268" title="Goias">
Goias



</doc>
<doc id="313270" url="https://pl.wikipedia.org/wiki?curid=313270" title="Finder">
Finder

Finder – program komputerowy pełniący funkcję powłoki systemowej i menedżera plików w systemach Mac OS do wersji 9.x i systemie A/UX. W systemie macOS pełni funkcję wyłącznie menedżera plików – powłoką systemową jest Aqua.

</doc>
<doc id="313271" url="https://pl.wikipedia.org/wiki?curid=313271" title="Stanisław Terlecki">
Stanisław Terlecki

Stanisław Andrzej Terlecki (ur. 13 listopada 1955 w Warszawie, zm. 28 grudnia 2017 w Łodzi) – polski piłkarz grający na pozycji napastnika lub pomocnika.
Życiorys.
Wczesne lata.
Urodził się w Warszawie jako najmłodsze z trojga dzieci Teresy i Teofila Terleckich. Jego starszy brat Jerzy zginął tragicznie jako kilkuletni chłopiec, a starsza siostra Anna wyjechała do Australii. Jego rodzice pochodzili z Kresów. Po wojnie rodzina Terleckich osiedliła się w Piastowie. Babcia ze strony matki nazywała się Wiktoria Chamier-Gliszczyńska. Jego dziadek ze strony ojca, Józef, był oficerem w armii austro-węgierskiej.
Kariera.
Był wychowankiem szkółki Warszawskiego OZPN (Młodzieżowy Ośrodek Piłkarski), a jego pierwszym klubem była Stal-FSO Warszawa.
W 1973 przeszedł do drużyny zza miedzy, Gwardii. Po dwóch latach opuścił Warszawę i przeniósł się do Łódzkiego Klubu Sportowego. W łódzkim zespole grał w I lidze do 1980. W sumie w reprezentacji w latach 1976-1980 rozegrał 29 spotkań. Strzelił w nich 7 goli. Trzy kolejne zdobył w meczach, które nie były uznane za oficjalne (w 1979 z Czechosłowacją i w 1980 z Irakiem – 2).
Uważany za osobę bezkompromisową zarówno na boisku jak i poza nim, co utrudniło mu karierę, a w latach osiemdziesiątych XX w. ostatecznie ją złamało. Nigdy nie zagrał w MŚ w piłce nożnej. Przed rozgrywanymi w Argentynie został kontuzjowany, a dwa lata później został odsunięty od reprezentacji po słynnej aferze na Okęciu – wtedy też wstawił się za Józefem Młynarczykiem, który miał nie pojechać na zgrupowanie do Włoch, i do kadry już nie wrócił.
W 1981, niechciany w Polsce, wyjechał do USA, gdzie występował w zespołach Golden Bay Earthquakes oraz New York Cosmos. Już po trzydziestce wrócił do kraju i ŁKS-u. W 1988 został zawodnikiem stołecznej Legii Warszawa, z którą zdobył dwa krajowe puchary. W 1990 ponownie wrócił do ŁKS, tym razem na 4 mecze. W następnym sezonie widniał w kadrze Polonii Warszawa, by zakończyć karierę w 1993. Następnie występował (amatorsko) w drużynie „ADA bis KP Bielany Warszawa”, która w sezonie 2005/2006 grała w warszawskiej klasie A.
W 1999 krótko był trenerem w Gwardii. Pod koniec lat 90. został prezesem i trenerem GLKS Nadarzyn. Od 2015 przez dwa i pół roku prowadził zajęcia piłkarskie z dziećmi w ramach umowy z Miejskim Ośrodkiem Sportu i Rekreacji w Łodzi.
W 2006 napisał autobiografię "Pele, Boniek i ja" opowiadającą o swoim życiu i historiach, w których uczestniczył.
Bez powodzenia kandydował do Sejmu w 1993 z listy Kongresu Liberalno-Demokratycznego, w 1997 i 2007 z listy Polskiego Stronnictwa Ludowego i w 2001 z listy Ligi Polskich Rodzin oraz do sejmiku województwa mazowieckiego w 2006 z listy Wspólnoty Samorządowej Województwa Mazowieckiego.
Zmarł 28 grudnia 2017 w Łodzi w wieku 62 lat. Został pochowany na cmentarzu Wolskim w Warszawie.
Życie prywatne.
Miał czworo dzieci – synów Stanisława, Macieja (również piłkarze) oraz Tomasza i córkę Annę Marię.

</doc>
<doc id="313272" url="https://pl.wikipedia.org/wiki?curid=313272" title="Faith No More">
Faith No More

Faith No More – kalifornijski zespół z San Francisco, w swojej muzyce łączący rock, rap i metal, a także new romantic, pop, folk i inne gatunki.
Historia.
Zespół powstał w 1981 roku jako Faith No Man. Pierwszymi muzykami byli Mike „Puffy” Bordin, Billy Gould, Mike „The Man” Morris i Wade Worthington. Po roku Worthingtona zastąpił klawiszowiec Roddy Bottum, a Mike Morris został wyrzucony. Od tego momentu zespół funkcjonował już jako Faith No More. W początkach kariery zespół często zmieniał wokalistów, wśród których znalazła się m.in. Courtney Love, późniejsza żona Kurta Cobaina. W 1984 r. wokalistą został Chuck Mosley, a gitarzystę Marka Bowena zastąpił Jim Martin.
Dzięki kasecie demo z 4 utworami zespół został zauważony i w 1985 r. wytwórnia Mordam Record wydała ich pierwszy prawdziwy album "We Care a Lot". W tym samym roku grupą zainteresowała się wytwórnia Slash Records, która w 1987 roku wydała ich drugą płytę "Introduce Yourself". Po trasie koncertowej, promującej album, zespół zebrał w Europie wiele przychylnych recenzji prasowych, jednak postanowił zwolnić Mosleya. Przyczynami były zbyt słabe możliwości wokalne oraz zbyt częste nadużywanie alkoholu, co doprowadzało do sprzeczek z kolegami z grupy. Jako nowego wokalistę Jim Martin zasugerował Mike’a Pattona, którego słyszał wcześniej na kasecie demo zespołu Mr Bungle, ukazującej mocno metalowe brzmienie zespołu.
Patton został wokalistą Faith No More w styczniu 1989 r. i w ciągu dwóch tygodni napisał teksty piosenek do albumu "The Real Thing", nad którym zespół pracował już od jakiegoś czasu, a który ukazał się po pół roku. Albumem tym grupa zdobyła sobie przychylność krytyki i przez krótki czas grała jako support przed koncertami zespołu Metallica. Nie spowodowało to jednak diametralnego wzrostu popularności w Stanach Zjednoczonych.
Stało się to dopiero po wydaniu w 1990 roku jako singla utworu "Epic". W dużej mierze wzrost popularności grupa zawdzięczać może dość kontrowersyjnemu teledyskowi do tej piosenki, który, mimo wszystko, dość często pokazywała telewizja MTV. Kolejny klip, nagrany do utworu "Falling into Pieces", również okazał się dużym sukcesem. Faith No More stał się jednym z ulubionych zespołów swego gatunku muzycznego dla członków takich zespołów jak Metallica czy Guns N’ Roses. Pod koniec roku płyta "The Real Thing" uzyskała w Stanach status platynowej, a zespół otrzymał nominację do Grammy w kategorii „najlepszy występ heavymetalowo-hardrockowy”. Także w Wielkiej Brytanii album "The Real Thing" odniósł imponujący sukces.
W 1991 roku zespół wydał tam płytę "Live at Brixton" z nagraniem z koncertu, jaki dał w tym kraju przed dwoma laty. Na albumie dodatkowo znalazły się dwie nowe, nie publikowane wcześniej kompozycje. W innych krajach została wydana kaseta VHS z nagraniem tego samego koncertu. Od tej pory grupa grała koncerty w wielu krajach już jako główna gwiazda. Fani wszystkich rodzajów muzyki byli zafascynowani oryginalnym brzmieniem zespołu oraz stylem i obłędnym zachowaniem Pattona.
Komponowanie czwartego albumu Faith No More o nazwie "Angel Dust" odbywało się w znacznie lepszej atmosferze: Patton miał na to więcej czasu, poza tym czuł się już pełnoprawnym członkiem zespołu. Także Gould, Bottum i Bordin bardziej wierzyli w swoje umiejętności dzięki sukcesom "The Real Thing". Przy tworzeniu nowego albumu nieco mniejszy wkład miał Martin. Nie akceptował on kierunku wytyczonego przez pozostałych muzyków, dlatego coraz rzadziej pokazywał się na próbach, a Gould coraz częściej zmuszony był do odgrywania partii gitarowych Martina. Ostatecznie na "Angel Dust" ciężkie gitary Martina usłyszeć można tylko w utworze "Jizzlobber". Pierwszym singlem albumu, wydanego latem 1992 r., był "Midlife Crisis" regularnie grany przez wiele stacji radiowych i MTV. Kolejny teledysk do pochodzącego ze strony B "Easy" z repertuaru zespołu Commodores odniósł wielki sukces w Europie i uznawany jest za jedną z najlepszych piosenek zespołu. Do następnego teledysku do "A Small Victory" MTV nie podeszła już tak entuzjastycznie. Stało się tak prawdopodobnie dlatego, że utwór nie potwierdzał hardrockowego wizerunku grupy z poprzedniego albumu. Faith No More trudno było określić co do gatunku muzycznego, a MTV gustuje w muzyce, którą łatwo sklasyfikować.
Nie przeszkodziło to jednak zespołowi we wzięciu udziału w największej trasie koncertowej roku. Faith No More otwierało koncerty takich gigantów rocka, jak Metallica i Guns N’ Roses, których fani ciepło przyjęli ten kalifornijski zespół. Po zakończeniu tej trasy koncertowej grupa rozpoczęła własną trasę po Stanach Zjednoczonych i Europie, grając już jako główna gwiazda, jednak przed mniejszą publicznością.
W Europie i Australii krążek "Angel Dust" pobił "The Real Thing" w liczbie sprzedanych egzemplarzy, lecz w Stanach Zjednoczonych nie odniósł aż takiego sukcesu, mimo że osiągnął status złotej płyty. Także żaden singel wydany w USA nie powtórzył sukcesu "Epic" z poprzedniego albumu.
Po zakończeniu tego tournée, w listopadzie 1993 r., Jim Martin został zwolniony, gdyż zespół stwierdził, że brakiem entuzjazmu dla kierunku, w jaki zespół skierował swoją muzykę, wstrzymuje jego rozwój. Podczas nagrywania kolejnego albumu "King for a Day... Fool for a Lifetime" zespół zatrudniał znajomego Pattona z Mr Bungle, Treya Spruance’a. Opuścił on jednak grupę zaraz po zakończeniu nagrań, jeszcze przed trasą promującą ów album. Powody odejścia tego muzyka nie są do końca znane. Zespół utrzymywał, że Spruance nie chciał wziąć udziału w długiej światowej trasie koncertowej. Sam Trey twierdził jednak, że był gotowy do tournée, ale to grupa zdecydowała, że nie był on odpowiednim gitarzystą. W jego zastępstwie przyjęty został były technik Faith No More i gitarzysta zespołu DUH, Dean Menta.
Album "King for a Day... Fool for a Lifetime" został ledwo dostrzeżony w Stanach Zjednoczonych. Jednak w Australii dotarł do pierwszych miejsc list przebojów, przynosząc takie hity, jak "Evidence". Wszystkie teledyski, nagrane do piosenek "Digging the Grave", "Evidence" i "Ricochet", miały potencjał komercyjny, jednak zostały zignorowane przez amerykańską MTV. Zespół odwołał drugą część europejskiej trasy promującej "King for a Day", gdyż zainteresowanie koncertami w Wielkiej Brytanii było znacznie mniejsze, niż zakładano. Uznano to jednak za dobrą okazję, aby wrócić do studia nagraniowego i zacząć pracę nad kolejnym albumem.
W ciągu kolejnych dwóch lat członkowie zespołu skupili się na swoich własnych projektach: perkusista Mike Bordin koncertował z Ozzym Osbourne’em, Mike Patton grał koncerty z Mr Bungle, promując ich nową płytę, ponadto nagrał dwa solowe albumy. Roddy Bottum natomiast odniósł sukces ze swoim zespołem Imperial Teen. Szerzyć zaczęły się pogłoski o rozpadzie grupy, która znowu musiała znaleźć nowego gitarzystę, gdyż Dean Menta okazał się świetnym gitarzystą, lecz niezbyt dobrym muzykiem studyjnym. Kolejnym gitarzystą Faith No More został Jon Hudson z Systems Collapse, przyjaciel Goulda.
W czerwcu 1997 r. ukazał się szósty studyjny album, "Album of the Year". Singlami były "Ashes to Ashes", "Last Cup of Sorrow" i "Stripsearch", który przez swoje elektroniczne brzmienie potwierdzał doskonałą umiejętność łączenia różnych gatunków muzycznych przez Faith No More. Trasa koncertowa promująca ten album w Ameryce, Europie, a przede wszystkim w Australii okazała się sukcesem.
W 1998 roku ponownie zaczęło się mówić o rozpadzie zespołu. Tym razem znacznie intensywniej, niż wcześniej. Spekulowano, że zły wpływ na zespół miały indywidualne projekty członków zespołu, przez co muzycy mniej uwagi poświęcali Faith No More. 19 kwietnia 1998 roku Bill Gould zaczął rozsyłać faksem i pocztą elektroniczną poniższe oświadczenie:
"Po piętnastu długich i owocnych latach Faith No More zdecydowało się położyć kres spekulacjom dotyczącym ich nadchodzącego rozpadu… przez rozwiązanie zespołu. Decyzja podjęta przez członków zespołu jest wspólna i nie będzie żadnego wytykania palcami, żadnego podawania nazwisk, poza jednym, ważnym do zapamiętania faktem, że „Puffy” to wszystko zaczął. Ponadto rozpad grupy umożliwi poszczególnym członkom kontynuować bez przeszkód prace nad swoimi indywidualnymi projektami. Na koniec, co najważniejsze, zespół pragnie podziękować wszystkim fanom i współpracownikom, którzy trzymali się blisko zespołu i udzielali mu poparcia w ciągu całej jego historii."
Ostatni koncert przed rozpadem Faith No More odbył się 7 kwietnia 1998 w Lizbonie.
W lutym 2009 została ogłoszona informacja o wznowieniu działalności grupy w składzie z 1998. Od 2009 zespół występował na koncertach (cykl The Second Coming Tour – trasa określana także jako Reunion Tour), m.in. trzykrotnie pojawił się w Polsce: 4 lipca 2009 w Gdyni podczas Heineken Open’er Festival trzy lata później podczas Malta Festival Poznań oraz 5 lipca 2014 w Gdyni podczas Open’er Festival. Ostatni koncert tej trasy miał miejsce 10 lipca 2012 w Londynie.
18 maja 2015 ukazał się siódmy album zespołu. Pierwsze od 18 lat studyjne wydawnictwo zatytułowano "Sol Invictus".

</doc>
<doc id="313280" url="https://pl.wikipedia.org/wiki?curid=313280" title="Maranhão">
Maranhão

Maranhão (wym. []) – jeden z 26 stanów Brazylii, położony w Regionie Północno-Wschodnim. Od zachodu, od południa graniczy ze stanem Tocantins, od północy jest Ocean Atlantycki, a od wschodu stan Piauí.
Największe miasta w stanie Maranhão.
Największe miasta w stanu Maranhão według liczebności mieszkańców (stan na 2013 rok):

</doc>
<doc id="313281" url="https://pl.wikipedia.org/wiki?curid=313281" title="Maranhao">
Maranhao



</doc>
<doc id="313283" url="https://pl.wikipedia.org/wiki?curid=313283" title="Obwód amurski">
Obwód amurski

Obwód amurski () – jednostka administracyjna Federacji Rosyjskiej, zlokalizowana około 8000 km na wschód od Moskwy i położona w zlewisku rzek Amur i Zeja. Na północy graniczy z Republiką Sacha, na wschodzie z Krajem Chabarowskim i Żydowskim Obwodem Autonomicznym, na południu z Chinami, natomiast na zachodzie z Krajem Zabajkalskim.
Stolicą obwodu amurskiego jest Błagowieszczeńsk. Założony w 1856 roku jest jedną z najstarszych osad na Rosyjskim Dalekim Wschodzie. Miasto jest tradycyjnym centrum handlu i wydobywania złota. Przez obwód przechodzi Kolej Transsyberyjska oraz Kolej Bajkalsko-Amurska. W obwodzie położony jest też kosmodrom Swobodny.
Geografia.
Obwód leży we wschodniej Azji. Nazwa obwodu pochodzi od przepływającej przez niego rzeki Amur. Powierzchnia obwodu wynosi 363 700 km². Ludność obwodu w 2008 roku wynosiła 869,6 tys., gęstość zaludnienia: 2,4 os/km² (2008), procent ludzi mieszkających w miastach: 65,5% (2008).
Historia.
Według chińskich źródeł "Bei Shi" i "Sui Shu" obszar obwodu amurskiego był zamieszkany przez jeden z ludów Shiwei (chiń. 室韦) - Bo Shiwei (chiń. 钵室韋). Ich osady znajdowały się pomiędzy rzeką Nen, Górami Stanowymi, Małym Chinganem i Morzem Ochockim. Lud ten zniknął około X wieku, wraz z założeniem państwa Liao.
W średniowieczu rejon był zamieszkany przez Daurów i Dioczerów. 
W 1665 polski zesłaniec Nicefor Czernichowski założył tu państwo Jaxa ze stolicą w Ałbazinie, które w 1685 zostało zajęte przez dynastię Qing.
Obszar został zajęty przez Mandżurów i oddany dynastii Qing po traktacie nerczyńskim, by następnie zostać zaanektowanym przez Rosję w roku 1858 w wyniku postanowień traktatu aiguńskiego.
Po utworzeniu w 1884 roku samodzielnej guberni przyamurskiej, w której skład weszły obwody primorski, amurski i zabajkalski, okręg dalekowschodni zyskał status samodzielnej jednostki administracyjnej, odrębnej od Syberii. Pod koniec XIX wieku rejon został połączony z Europą przez kolej transsyberyjską. Obwód utworzono 20 października 1932.
Tablice rejestracyjne.
Tablice pojazdów zarejestrowanych w obwodzie amurskim mają oznaczenie 28 w prawym górnym rogu nad flagą Rosji i literami RUS.

</doc>
<doc id="313289" url="https://pl.wikipedia.org/wiki?curid=313289" title="Wyścig Paryż-Nicea">
Wyścig Paryż-Nicea



</doc>
<doc id="313290" url="https://pl.wikipedia.org/wiki?curid=313290" title="Janusz Kupcewicz">
Janusz Kupcewicz

Janusz Bogdan Kupcewicz (ur. 9 grudnia 1955 w Gdańsku, zm. 4 lipca 2022 w Gdyni) – polski piłkarz, występujący na pozycji pomocnika, trener i samorządowiec.
Życiorys.
Swoją karierę zaczynał w Warmii Olsztyn, skąd przeniósł się do Stomilu. W Ekstraklasie debiutował w zespole Arki Gdynia, potem występował w Lechu Poznań, a następnie we francuskim AS Saint-Étienne. Po grze we Francji wyjechał do greckiej Larisy. Następnie wrócił na pewien czas do Polski do drużyny Lechii Gdańsk, by potem znów wyjechać za granicę do Turcji, do Adanasporu. Tam zakończył karierę.
W reprezentacji zadebiutował w 1976. Na mistrzostwach świata w 1978 był rezerwowym; występował natomiast na mistrzostwach w Hiszpanii. W sumie w kadrze rozegrał 20 meczów i strzelił 5 bramek. Zdobył Puchar Polski z Arką Gdynia i mistrzostwo kraju z Lechem Poznań.
W latach 2001–2003 był konsultantem sportowym w Arce Gdynia. Jako trener prowadził polską reprezentację futsalu. Pracował także jako trener Raduni Stężyca i Cartusii Kartuzy oraz nauczyciel wychowania fizycznego w Szkole Podstawowej nr 10 w gdyńskiej Chyloni.
Jako członek Platformy Obywatelskiej bez powodzenia kandydował z listy tej partii do rady miejskiej Gdyni w 2006 i do Sejmu w 2007. Następnie z ramienia Polskiego Stronnictwa Ludowego kandydował także bezskutecznie do sejmiku województwa pomorskiego w 2010 i do Sejmu w 2011, a w 2014 uzyskał mandat radnego sejmiku. W 2015 i 2019 ponownie kandydował do Sejmu. Wstąpił w międzyczasie do PSL. W 2018 nie odnowił mandatu radnego.
Zmarł 4 lipca 2022 w szpitalu w Gdyni, pochowany został pięć dni później na tamtejszym Cmentarzu Witomińskim. 9 lipca 2022, pamięć Kupcewicza została uczczona minutą ciszy przed meczem Superpucharu Polski na Stadionie Poznań. 4 września 2022 na górce przy ul. Ejsmonda w Gdyni odsłonięto pamiątkową tablicę poświęconą Kupcewiczowi.

</doc>
<doc id="313293" url="https://pl.wikipedia.org/wiki?curid=313293" title="Pará (stan)">
Pará (stan)

Pará (wym. []) – jeden z 26 stanów Brazylii, położony w Regionie Północnym kraju. Od północy graniczy z Gujaną i Surinamem oraz stanem Amapá, od zachodu ze stanami Roraima i Amazonas, od południa z Mato Grosso, od wschodu Tocantins i Maranhão. Na północnym wschodzie jest Ocean Atlantycki.
Największe miasta w stanie Pará.
Największe miasta w stanu Pará według liczebności mieszkańców (stan na 2013 rok):

</doc>
<doc id="313294" url="https://pl.wikipedia.org/wiki?curid=313294" title="Para (stan)">
Para (stan)



</doc>
<doc id="313295" url="https://pl.wikipedia.org/wiki?curid=313295" title="Baden">
Baden



</doc>
<doc id="313296" url="https://pl.wikipedia.org/wiki?curid=313296" title="Typologia narracji">
Typologia narracji

Typologia "szkolna".
W tradycyjnej typologii szkolnej wyróżnia się dwa typy narracji: pierwszoosobową (narracja utrzymana w gramatycznej pierwszej osobie liczby pojedynczej) i trzecioosobową (narracja utrzymana w gramatycznej trzeciej osobie liczby pojedynczej). W zależności od zakresu wiedzy narratora o świecie przedstawionym (szczególnie zaś o świecie wewnętrznym bohaterów oraz o wydarzeniach niedostępnych ich wiedzy) można mówić o narratorze wszechwiedzącym lub narratorze o ograniczonych kompetencjach poznawczych. Szczególnym typem narracji narratora o ograniczonych kompetencjach poznawczych jest tzw. narracja z bohaterem prowadzącym, w której kompetencje, wiedza i punkt widzenia narratora każdorazowo pokrywają się z wiedzą, świadomością i punktem widzenia któregoś z bohaterów.
Typologia sytuacji narracyjnych Franza Stanzla.
Koncepcję swą Franz Stanzel po raz pierwszy sformułował w 1955 roku, następnie rozwinął ją i uściślił w kolejnych książkach.
Stanzel wyróżnia trzy podstawowe sytuacje narracyjne: pierwszoosobową (niem. "Ich-Erzählsituation"), auktorialną (niem. "auktoriale Erzählung") i personalną (niem. "personale Erzählung").
W "sytuacji pierwszoosobowej" narrator jest postacią należącą do świata przedstawionego i uczestniczącą w akcji.
"Narrator auktorialny" jest mniej skonkretyzowany niż pierwszoosobowy, ale nadal możemy mówić o jego obecności jako osoby – daje znać o swoim istnieniu przez rozmaite wtręty i komentarze do przedstawianej fabuły. Narrator auktorialny nie uczestniczy jednak w akcji, istnieje jak gdyby na innej płaszczyźnie egzystencji – poza przestrzenią lub czasem akcji. Ponieważ w tym przypadku narrator jest nadal skonkretyzowany jako osoba, jego kompetencje poznawcze są na ogół ograniczone (wie tylko tyle, ile zdołał się dowiedzieć).
"Narrator personalny" nie jest już właściwie narratorem, a bezosobową instancją narracyjną. W przypadku tej sytuacji narracyjnej można powiedzieć, że fabuła opowiada się "sama" – "opowiadacz" nie ujawnia w żaden sposób swojego istnienia jako osoby poza samym aktem mówienia (pisania). Narrator "chowa się" za postacie. Może to oznaczać zarówno zyskanie nieograniczonych kompetencji poznawczych, jak i skrajne ich ograniczenie (np. narrator wie tylko to, co w danym momencie "widzi" bezosobowa kamera, z której punktu widzenia prowadzona jest narracja, albo narrator zbliża się wiedzą do któregoś z bohaterów).
Stanzel przedstawił swoją typologię graficznie jako podzielone na trzy części koło – poszczególne teksty mogą zajmować miejsce zarówno w środku danego typu, jak i przy samym brzegu. Przechodzenie pomiędzy kolejnymi typami ma zatem charakter ciągły – to jeden z najbardziej oryginalnych elementów w koncepcji Stanzla.
W polskich badaniach literackich narracja auktorialna jest często błędnie utożsamiana ze "szkolną" kategorią wszechwiedzącego narratora trzecioosobowego, a narracja personalna (również błędnie) – z kategorią narracji trzecioosobowej z bohaterem prowadzącym.
Typologia Wayne'a C. Bootha.
W koncepcji Bootha na szczególną uwagę zasługują dwie innowacje terminologiczne. Po pierwsze, Booth wprowadza pojęcie "autora wpisanego w dzieło" ("implied author", nazywany też czasem "autorem domyślnym" bądź "implikowanym"), który jest kimś innym zarówno niż narrator, jak i realny autor dzieła. Jest to ta na poły fikcyjna postać, której intencję wyczytujemy z całości tekstu. Po drugie, Booth wprowadza kategorię "wiarygodności narratora".

</doc>
<doc id="313297" url="https://pl.wikipedia.org/wiki?curid=313297" title="Loir-et-Cher">
Loir-et-Cher

Loir-et-Cher (wym. []) – francuski departament położony w Regionie Centralnym. Departament oznaczony jest liczbą 41. Departament został utworzony 4 marca 1790 roku. 
Według danych na rok 2012 liczba zamieszkującej departament ludności wynosi 330 079 os. (52 os./km²); powierzchnia departamentu to 6343 km². Prefekturą departamentu Loir-et-Cher jest miasto Blois.
Prezydentem departamentu jest Maurice Leroy.
Liczba gmin w departamencie: 291

</doc>
<doc id="313299" url="https://pl.wikipedia.org/wiki?curid=313299" title="Wlazł kotek na płotek">
Wlazł kotek na płotek

Wlazł kotek na płotek – piosenka ludowa z XVIII wieku. Jest melodią znaną większości mieszkańców Polski. Używana jako kołysanka, dla początkujących muzyków często jest jednym z pierwszych samodzielnie wykonywanych utworów.
&lt;score lang="ABC"&gt;
X:1
% T:Wlazł kotek na płotek
% C:Autor nieznany
K:C
L:1/4
M:3/4
GEE|FDD|C/E/G2|
w:Wlazł ko tek na pło tek i mru ga
GEE|FDD|C/E/C2|]
w:Ład na to pio sen ka nie dłu ga.
&lt;/score&gt;
Oryginalne słowa piosenki według Oskara Kolberga:
Pierwszym kompozytorem, który napisał utwór na bazie tej popularnej melodii był Stanisław Moniuszko. W 1849 roku, na spotkaniu z przyjaciółmi, powstał jego trzygłosowy kanon pt. "Wlazł kotek na płotek". W 1855 roku Wiktor Każyński skomponował piosenkę na głos z fortepianem do trzystrofowego wiersza Władysława Syrokomli. Wiersz ten jest żartobliwym rozwinięciem słów ww. piosenki, a pierwsza strofa brzmi następująco:
Podobnie jak inne piosenki tradycyjne, "Wlazł kotek", w zależności od regionu, śpiewany jest z nieco odmiennym tekstem czy melodią. Przykładowa wersja drugiej zwrotki:
lub
Zmiany melodii dotyczą zakończenia obu fraz: zawsze oparte na funkcji toniki, śpiewane są w różnym następstwie jej składników albo koniec frazy jest powtórzony (np.: "i mruga, i mruga").

</doc>
<doc id="313300" url="https://pl.wikipedia.org/wiki?curid=313300" title="Franz Karl Stanzel">
Franz Karl Stanzel

Franz Karl Stanzel - (ur. 4 sierpnia 1923 w Molln) austriacki anglista i teoretyk literatury, profesor (obecnie emerytowany) Uniwersytetu w Grazu, członek Österreichische Akademie der Wissenschaften (ÖAW). Stanzel jest twórcą jednej z bardziej znanych typologii sytuacji narracyjnych.
Linki zewnętrzne.
Erzählsituationen (nach F.K. Stanzel) 

</doc>
<doc id="313301" url="https://pl.wikipedia.org/wiki?curid=313301" title="Henryk Wieczorek">
Henryk Wieczorek

Henryk Piotr Wieczorek (ur. 14 grudnia 1949 w Chorzowie) – piłkarz polski grający na pozycji pomocnika i obrońcy oraz trener piłkarski.
Życiorys.
Syn Teodora Wieczorka, piłkarza AKS Chorzów i reprezentanta Polski. Wychowanek szkółki Stadionu Śląskiego Chorzów (1962-1968) zawodnik ROW Rybnik (1968-1973), Górnika Zabrze (1973-1980), francuskiego AJ Auxerre (1980-1983) i Melun (1983-1986, grający trener). W Górniku Zabrze w ciągu 6 sezonów w I lidze i 1 w drugiej (1974-1978 i 1980) rozegrał 155 meczów i strzelił 10 bramek.
18-krotny reprezentant Polski (17 A + 1), zadebiutował w meczu z Jugosławią (1973) i zakończył występy w drużynie narodowej w spotkaniu z Islandią (1979) zdobywając 2 bramki. Świetny obrońca, ale mimo to był w reprezentacji zazwyczaj zawodnikiem rezerwowym. W tym charakterze był w kadrze „22” na finały MŚ '74, gdzie nie zagrał ani razu. Srebrny medalista Igrzysk Olimpijskich w Montrealu w 1976 roku.
Spore sukcesy odnotował we Francji. Był kapitanem drużyny AJ Auxerre, w której występował razem z Andrzejem Szarmachem.
Po zakończeniu kariery zawodniczej został trenerem. Najpierw we francuskim Melun, a następnie w Polsce (Olimpia Poznań, Szombierki Bytom). Jako drugi trener Ruchu (wraz z Jerzym Wyrobkiem) doprowadził ten zespół do tytułu mistrza Polski (1989). Pracę trenerską zakończył w trzecioligowej Uranii Kochłowice (1995).
Obecnie działacz samorządowy (radny miasta Chorzowa) i spółdzielczy (Chorzowska Spółdzielnia Mieszkaniowa) oraz sportowy (AKS – klub ojca). Mistrz Sportu, odznaczony m.in. złotym Medalem za Wybitne Osiągnięcia Sportowe oraz Złotym Krzyżem Zasługi i złotą odznaką Zasłużony w rozwoju woj. katowickiego.

</doc>
<doc id="313302" url="https://pl.wikipedia.org/wiki?curid=313302" title="Vienne (departament)">
Vienne (departament)

Vienne [] – francuski departament położony w regionie Nowa Akwitania. Utworzony został podczas rewolucji francuskiej 4 marca 1790. Departament oznaczony jest liczbą 86.
Według danych na rok 2010 liczba zamieszkującej departament ludności wynosi 427 193 os. (61 os./km²); powierzchnia departamentu to 6 990 km². Prefekturą departamentu Vienne jest miasto Poitiers. 
Przez departament przepływa rzeka Vienne. 
Prezydentem departamentu jest Alain Fouché.
Liczba gmin w departamencie: 281

</doc>
<doc id="313303" url="https://pl.wikipedia.org/wiki?curid=313303" title="Górna Sabaudia">
Górna Sabaudia

Górna Sabaudia (fr. "Haute-Savoie") – francuski departament położony w regionie Owernia-Rodan-Alpy. Utworzony został 14 czerwca 1860. Departament oznaczony jest liczbą 74.
Według danych na rok 2010 liczba zamieszkującej departament ludności wynosi 738 088 os. (168 os./km²); powierzchnia departamentu to 4388 km². Prefekturą departamentu Górna Sabaudia jest miasto Annecy.
Prezydentem departamentu jest Michel Bilaud.
Liczba gmin w departamencie: 294

</doc>
<doc id="313304" url="https://pl.wikipedia.org/wiki?curid=313304" title="Andrzej Stanisław Bogusławski">
Andrzej Stanisław Bogusławski



</doc>
<doc id="313307" url="https://pl.wikipedia.org/wiki?curid=313307" title="Franz Stanzel">
Franz Stanzel



</doc>
<doc id="313313" url="https://pl.wikipedia.org/wiki?curid=313313" title="Mayenne (departament)">
Mayenne (departament)

Mayenne [] – francuski departament położony w regionie Kraj Loary. Departament został utworzony 4 marca 1790 roku. Departament oznaczony jest liczbą 53.
Według danych na rok 2010 liczba zamieszkującej departament ludności wynosi 306 337 os. (59 os./km²); powierzchnia departamentu to 5175 km². Prefekturą departamentu Mayenne jest miasto Laval.
Prezydentem departamentu jest Olivier Richefou.
Liczba gmin w departamencie: 261

</doc>
<doc id="313319" url="https://pl.wikipedia.org/wiki?curid=313319" title="Pireneje Wschodnie">
Pireneje Wschodnie

Pireneje Wschodnie (fr. "Pyrénées-Orientales" []) – francuski departament, położony w Pirenejach, w regionie Oksytania, oznaczony numerem 66. Utworzony został podczas rewolucji francuskiej 4 marca 1790. 
Według danych na rok 2010 liczba mieszkańców departamentu wynosi 448 543 mieszk. (gęstość zaludnienia 108 os./km²), powierzchnia departamentu to 4 116 km². Prefekturą departamentu Pyrénées-Orientales jest miasto Perpignan. 
Terytorium departamentu zasadniczo odpowiada historycznej prowincji Roussillon, której większą część stanowi Katalonia Północna. Obszar departamentu należał początkowo do Katalonii, do Francji został w większości przyłączony dopiero w XVII–XVIII wieku. Z tego powodu znaczna część jego mieszkańców to Katalończycy.
Prezydentem departamentu jest Christian Bourquin.
Liczba gmin w departamencie: 226.

</doc>
<doc id="313320" url="https://pl.wikipedia.org/wiki?curid=313320" title="Pyrenees-Orientales">
Pyrenees-Orientales



</doc>
<doc id="313322" url="https://pl.wikipedia.org/wiki?curid=313322" title="Loara Atlantycka">
Loara Atlantycka

Loara Atlantycka (fr. "Loire-Atlantique" []) – francuski departament położony w regionie Kraj Loary. Departament został utworzony 4 marca 1790 roku. Departament oznaczony jest liczbą 44.
Według danych na rok 2010 liczba zamieszkującej departament ludności wynosi 1 282 052 os. (188 os./km²); powierzchnia departamentu to 6815 km². Prefekturą departamentu Loire-Atlantique jest miasto Nantes.
Prezydentem departamentu jest Patrick Mareschal.
Liczba gmin w departamencie: 221
W dniu 1 stycznia 2016 roku z połączenia dwóch ówczesnych gmin – Le Fresne-sur-Loire oraz Ingrandes – utworzono nową gminę Ingrandes-Le Fresne sur Loire. Gmina Le Fresne-sur-Loire przed połączeniem administracyjnie była usytuowana w departamencie Loara Atlantycka (okręg Ancenis), natomiast Ingrandes w Maine i Loara (okręg Angers). Nowa gmina nie mogła być położona na terenie dwóch departamentów, toteż z dniem 31 grudnia 2015 roku przeniesiono dekretem Le Fresne-sur-Loire do departamentu Maine i Loara. Dekret podpisał ówczesny minister spraw wewnętrznych Francji – Bernard Cazeneuve.
Dnia 1 stycznia 2018 roku terytorium departamentu zostało powiększone od dawną gminę Freigné, którą to wraz z kreacją nowej gminy Vallons-de-l’Erdre przeniesiono z departamentu Maine i Loara.

</doc>
<doc id="313324" url="https://pl.wikipedia.org/wiki?curid=313324" title="Haute-Vienne">
Haute-Vienne

Haute-Vienne (wym. []) – francuski departament położony w regionie Nowa Akwitania. Utworzony został podczas rewolucji francuskiej 4 marca 1790. Departament oznaczony jest liczbą 87.
Według danych na rok 2010 liczba zamieszkującej departament ludności wynosi 376 191 os. (68 os./km²); powierzchnia departamentu to 5 520 km². Prefekturą departamentu Haute-Vienne jest miasto Limoges. 
Prezydentem departamentu jest Marie-Françoise Pérol-Dumont.
Liczba gmin w departamencie: 201
Zobacz też:

</doc>
<doc id="313325" url="https://pl.wikipedia.org/wiki?curid=313325" title="Aglomeracja katowicka">
Aglomeracja katowicka



</doc>
<doc id="313327" url="https://pl.wikipedia.org/wiki?curid=313327" title="Konurbacja górnośląska">
Konurbacja górnośląska

Konurbacja górnośląska (katowicka, śląska, śląsko-dąbrowska) – konurbacja we wschodniej części Śląska oraz w zachodniej Małopolsce, obecnie w województwie śląskim, położona w większości na Wyżynie Śląskiej. W skład konurbacji wchodzą historyczne tereny Górnego Śląska, Zagłębia Krakowskiego i Zagłębia Dąbrowskiego.
W zależności od koncepcji i przyjętych kryteriów delimitacji liczba ludności zamieszkującej konurbację wynosi od 2,2 mln do 3,5 mln osób.
W konsekwencji przeprowadzonych przez 41 miast i gmin Górnego Śląska i Zagłębia Dąbrowskiego konsultacji społecznych 29 maja 2017 wniosek o powołanie związku metropolitalnego na terenie konurbacji górnośląskiej został jednogłośnie przyjęty i złożony za pośrednictwem śląskiego wojewody do Ministra Spraw Wewnętrznych, by na jego podstawie wydał rozporządzenie o utworzeniu z dniem 1 lipca 2017 Górnośląsko-Zagłębiowskiej Metropolii.
Nazwa.
Prawnie obszar ten funkcjonuje od 2017 jako Górnośląsko-Zagłębiowska Metropolia, ale w opracowaniach różnych organizacji stosowane są różne jego nazwy. Uwzględniając w składzie konurbacji część Zagłębia Dąbrowskiego, można spotkać określenia: konurbacja śląsko-dąbrowska (które jest już używane przez Górnośląski Związek Metropolitalny), konurbacja śląsko-zagłębiowska, region śląsko-dąbrowski.
Koncepcje konurbacji.
Górnośląsko-Zagłębiowska Metropolia.
W 2017 na mocy ustawy została utworzona Górnośląsko-Zagłębiowska Metropolia, grupująca 41 gmin o łącznej powierzchni 2553 km² i liczbie ludności wynoszącej 2 279 560 mieszkańców.
W odróżnieniu od innych koncepcji konurbacji, GZM nie obejmuje Jaworzna, które samo zrezygnowało z wejścia w skład Metropolii.
Konurbacja górnośląska według GUS.
W 2006 Urząd Statystyczny w Katowicach w publikacji elektronicznej porównał konurbację górnośląską z większymi miastami Polski, przedstawiając ją jako zespół 19 graniczących z sobą miast województwa śląskiego: Gliwice, Zabrze, Katowice, Bytom, Świętochłowice, Siemianowice Śląskie, Sosnowiec, Dąbrowa Górnicza, Jaworzno, Czeladź, Mysłowice, Będzin, Tychy, Ruda Śląska, Piekary Śląskie, Chorzów, Mikołów, Tarnowskie Góry, Knurów.
Konurbacja górnośląska według ESPON.
Według programu ESPON obszar funkcjonalny Katowic i sąsiednich miast tj. obszar konurbacji górnośląskiej (FUA, ang. "Functional Urban Area") w 2002 r. zamieszkiwało 3029 tys. osób.
Do jednostek morfologicznych konurbacji górnośląskiej zaliczono takie miasta jak: Katowice (338), Sosnowiec (240), Gliwice (208), Bytom (200), Zabrze (196), Ruda Śląska (153), Tychy (130), Dąbrowa Górnicza (130), Chorzów (120) i 9 miast (gmin miejskich) poniżej 100 tys. mieszkańców. A ponadto miasta: Zawiercie (55), Olkusz (52), Chrzanów (51), Oświęcim (43), Knurów (42), Łaziska Górne (23), Pyskowice (21).
Konurbacja górnośląska według samorządu województwa śląskiego.
W 2004 samorząd województwa przyjął Plan Zagospodarowania Przestrzennego Woj. Śląskiego, który przedstawia, że konurbację górnośląską tworzy 14 dużych miast na prawach powiatów: Bytom, Chorzów, Dąbrowa Górnicza, Jaworzno, Gliwice, Katowice, Mysłowice, Piekary Śląskie, Ruda Śląska, Siemianowice Śląskie, Sosnowiec, Świętochłowice, Tychy, Zabrze. Publikacja podaje, że konurbacja liczyła ponad 2 mln mieszkańców.
Na jednej z map publikacji 14 miast na prawach powiatu określono jako ośrodki centralne konurbacji, gdzie rozwijają się funkcje metropolitalne. Ponadto do miast obszarów śródmiejskich konurbacji zaliczono 10 miast: Będzin, Czeladź, Knurów, Łaziska Górne, Mikołów, Pyskowice, Radzionków, Sławków, Tarnowskie Góry, Wojkowice.
Do miast obszaru zurbanizowanego w otoczeniu strefy śródmiejskiej zaliczono 5 miast: Bieruń, Czerwionka-Leszczyny, Imielin, Lędziny, Orzesze.
Konurbacja górnośląska według P. Swianiewicza i U. Klimskiej.
W 2005 Paweł Swianiewicz oraz Urszula Klimska wyznaczyli obszar konurbacji górnośląskiej obejmującej: Katowice, Gliwice i Sosnowiec oraz okoliczne miasta i gminy. Obszar ten w 2002 r. zamieszkiwało 2733 tys. osób. Wyznaczono wtedy także sąsiednie: aglomerację bielską i aglomerację rybnicką, które przylegały do konurbacji górnośląskiej.
Konurbacja górnośląska według J. Paryska.
W 2008 Jerzy Jan Parysek określił zasięg konurbacji aż po linię: Tarnowskie Góry – Miasteczko Śląskie – Siewierz – Zawiercie – Olkusz – Trzebinia – Chrzanów – Zator – Andrychów – Bielsko-Biała – Jastrzębie-Zdrój – Wodzisław Śląski – Racibórz – Kędzierzyn-Koźle – Pyskowice – Tarnowskie Góry. Przedstawił, że obszar ten zamieszkiwało ponad 3,5 mln osób.
Inne koncepcje konurbacji.
Wiele publikacji podaje liczbę mieszkańców konurbacji, nie przedstawiając zarazem jego zakresu obszarowego:
Historia.
Czynnikami, które spowodowały powstanie konurbacji, był w pierwszym rzędzie rozwój hutnictwa i górnictwa, głównie węgla kamiennego. Pierwsze dymarki pojawiły się tu w I wieku n.e. w okolicach Tarnowskich Gór, lecz wytop żelaza na skalę przemysłową rozpoczęto w drugiej połowie XVIII wieku. Eksploatację węgla kamiennego podjęto równolegle – pierwszą kopalnię głębinową uruchomiono w 1751 w Rudzie, do końca stulecia uruchomiono ich 17. W 1796 staraniem Fryderyka von Redena uruchomiono Królewską Odlewnię Żelaza w Gliwicach – pierwszą w Europie hutę opalaną koksem. Sukces tego przedsięwzięcia spowodował lawinowe powstawanie kolejnych kopalń i hut. W połowie XIX wieku czynnych było 20 pieców opalanych koksem oraz 60 wykorzystujących starszą technologię, opalanych węglem drzewnym. Upadek górnośląskiego hutnictwa nastąpił po I wojnie światowej. W okresie 20-lecia międzywojennego oddano do użytku tylko jeden wielki piec, w Królewskiej Hucie.
Kopalnie i huty potrzebowały robotników, nastąpił zatem proces powstawania kolonii i osiedli robotniczych. W 1862 władze pruskie wprowadziły zakaz wznoszenia drewnianych budynków, co wpłynęło na całkowitą zmianę charakteru wielu miejscowości, niegdyś będących niewielkimi wsiami o drewnianej zabudowie. Miejsce drewnianych chat zajęły familoki. Innym czynnikiem miastotwórczym była kolej. Zwłaszcza Kolej Warszawsko-Wiedeńska, której w znacznej mierze zawdzięcza swój rozwój Sosnowiec. Proces urbanizacji był tak szybki, że w niektórych ośrodkach nie doszło do wykształcenia się miejskiego centrum. Przykładem może być Ruda Śląska, będąca organizmem złożonym z 3 byłych miast (Ruda, Nowy Bytom i Wirek) oraz dzielnic dawniej będących wsiami o rolniczym charakterze i drewnianej zabudowie.
Na terenie Zagłębia Dąbrowskiego początkowo wydobywano węgiel metodą odkrywkową (Strzyżowice od 1724, Dąbrowa Górnicza od 1785). W okresie przynależności ziem do Prus (1795-1806) przekształcono je w kopalnie rządowe, w 1815 przeszły na własność skarbu Królestwa Polskiego. Głównymi animatorami rozwoju przemysłu na terenie Zagłębia byli Stanisław Staszic oraz minister skarbu Królestwa Polskiego, książę Ksawery Drucki Lubecki, który w celu finansowania inwestycji przemysłowych utworzył Bank Polski. W Zagłębiu duże znaczenie dla rozwoju przemysłu w XIX wieku miało wydobycie i hutnictwo cynku. Pierwszą hutę cynku uruchomiono w Dąbrowie w 1816, następną we wsi Niemce (ob. Ostrowy Górnicze) w 1822. Zagłębie Dąbrowskie zaopatrywało w węgiel kamienny, stal i cynk całe Królestwo Polskie. Przywiązanie robotników do miejscowych kopalń i hut zapewniały przywileje, dostępne dla członków Korpusu Górniczego. Obejmowały one m.in. zwolnienie ze służby wojskowej i podatków, opiekę lekarską, zaopatrzenie emerytalne czy pożyczkę na budowę domu. Podobnie jak na sąsiednim Górnym Śląsku wystąpił proces żywiołowej urbanizacji, wzmocniony dodatkowo doprowadzeniem linii kolejowych.
W latach 1994–2010 działał Związek Harmonijnego Rozwoju Miast Aglomeracji Katowickiej z siedzibą w Katowicach, który zrzeszał 14 miast obecnego woj. śląskiego. Związek miał zadanie realizacji programu harmonijnego rozwoju i współpracy (ang. "Sustainable Cities"), promocji, budowy bazy informacyjnej i kształcenie kadry samorządowej.
Obszar metropolitalny.
W przyjętej „Koncepcji Przestrzennego Zagospodarowania Kraju 2030” z 2011 r. aglomeracja górnośląska z głównym miastem Katowicami jest przedstawiana jako 1 z 10 ośrodków metropolitalnych w Polsce. W koncepcji zwrócono uwagę, że aglomeracja ma słabo rozwinięte funkcje metropolitalne w porównaniu z ośrodkami o podobnej wielkości z Europy Zachodniej, w związku z tym aglomerację ujęto jako ośrodek metropolitalny (wymóg ustawowy) na podstawie kryteriów odnoszących się głównie do funkcji w systemie osadniczym kraju. Granice obszarów metropolitalnych nie zostały jeszcze wytyczone przez właściwe zespoły rządowo-samorządowe.
Według programu ESPON obszar metropolitalny konurbacji górnośląskiej jest Europejskim Metropolitalnym Obszarem Wzrostu tzw. MEGA (ang. "Metropolitan European Growth Areas"). Obszar ten został scharakteryzowany jako słabo wykształcona metropolia (ang. "weak MEGA").
Według programu ESPON obszar metropolitalny konurbacji górnośląskiej zamieszkiwało w 2002 r. 4311 tys. osób. Wyznaczając go włączono także jednostki morfologiczne (MUA) takich miast jak: Bielsko-Biała, Rybnik, Jastrzębie-Zdrój, Żory, Racibórz, Zawiercie, Olkusz, Chrzanów, Wodzisław Śląski, Oświęcim, Knurów, Cieszyn, Łaziska Górne, Pyskowice.
Według fundacji Unii Metropolii Polskich w 2004 r. obszar metropolitalny konurbacji górnośląskiej obejmował 5578 km², który zamieszkiwało 2886,7 tys. osób. Dane te przyjęli w swojej publikacji Kazimierz Fiedorowicz i Jacek Kazimierz.
Współpraca samorządów konurbacji.
Od 2007 r. działa Górnośląski Związek Metropolitalny zrzeszający 12 miast (do roku 2012 – 14 miast) na prawach powiatu, leżących na obszarze konurbacji. Jego celem jest koordynacja działań na terenie miast-uczestników związku.
Od 2001 r. funkcjonuje stowarzyszenie Śląski Związek Gmin i Powiatów, który prowadzi działalność na rzecz rozwoju województwa śląskiego, a przede wszystkim społeczności lokalnych i samorządów terytorialnych. Zrzesza 11 powiatów i 114 gmin (w tym wszystkie 19 miast na prawach powiatu)

</doc>
<doc id="313329" url="https://pl.wikipedia.org/wiki?curid=313329" title="Alpy Górnej Prowansji">
Alpy Górnej Prowansji

Alpy Górnej Prowansji (fr. "Alpes-de-Haute-Provence") – francuski departament, położony w regionie Prowansja-Alpy-Lazurowe Wybrzeże. Utworzony został podczas rewolucji francuskiej 4 marca 1790. Departament oznaczony jest liczbą 04.
Według danych na rok 2010 liczba zamieszkującej departament ludności wynosi 160 149 os. (23 os./km²); powierzchnia departamentu to 6925 km². Prefekturą departamentu Alpy Górnej Prowansji jest miasto Digne-les-Bains.
Prezydentem departamentu jest Gilbert Sauvan.
Liczba gmin w departamencie: 200

</doc>
<doc id="313330" url="https://pl.wikipedia.org/wiki?curid=313330" title="Andrzej Jarosik">
Andrzej Jarosik

Andrzej Władysław Jarosik (ur. 26 listopada 1944 w Sosnowcu) – polski piłkarz grający na pozycji napastnika.
Życiorys.
Ukończył Technikum Ekonomiczne w Sosnowcu. Wychowanek Zagłębia Sosnowiec (1958–1975), potem piłkarz francuskich klubów: Racing Strasbourg (1975–1976) oraz SC Toulon (1976–1977), reprezentant Polski (25 spotkań, 11 bramek), debiut w 1965 z Bułgarią (1:1), ostatni występ w 1972 również z Bułgarią w meczu w Starej Zagorze (1:3). Dwukrotny król strzelców I ligi (1970 – 18 goli, 1971 – 13 goli). Laureat nagrody "Złote Buty" w plebiscycie katowickiego "Sportu" (1970).
Zakwalifikował się do ekipy na igrzyska olimpijskie w Monachium (1972) i tamże zdobył złoty medal. W decydującym o finale meczu z ZSRR odmówił trenerowi Górskiemu wyjścia na boisko, ponieważ był rozczarowany tym, że zaczął mecz na ławce rezerwowych. Zamiast niego na boisku pojawił się Zygfryd Szołtysik (zdobywając bramkę). Jarosik podczas dekoracji, do której wystąpiło 13 piłkarzy (Hubert Kostka, Antoni Szymanowski, Jerzy Gorgoń, Zbigniew Gut, Zygmunt Anczok, Marian Ostafiński, Lesław Ćmikiewicz, Kazimierz Deyna, Zygfryd Szołtysik, Zygmunt Maszczyk, Włodzimierz Lubański, Robert Gadocha, Jerzy Kraska), nie otrzymał olimpijskiego medalu. Wierne kopie medali wręczonych na stadionie w Monachium mieli otrzymać w kraju: Kazimierz Kmiecik, Ryszard Szymczak, Grzegorz Lato, Joachim Marx, Marian Szeja i Andrzej Jarosik. Nazwiska Szei i Jarosika długo były pomijane w wykazach medalistów olimpijskich, gdyż obaj ani razu nie wyszli na boisko podczas finałów. PKOl uznał jednak ich prawa do medali i w 2001 roku przyznał im złotą odznakę. We wrześniu 1972 otrzymał Złotą Odznakę PZPN.
W 1975 roku Jarosik wyjechał z rodziną do Francji, gdzie grał w RC Strasbourg, a po zakończeniu kariery mieszka i prowadzi interesy.

</doc>
<doc id="313332" url="https://pl.wikipedia.org/wiki?curid=313332" title="Tarn i Garonna">
Tarn i Garonna

Tarn i Garonna (fr. "Tarn-et-Garonne" []) – francuski departament, położony w regionie Oksytania. Utworzony został 21 listopada 1808. Departament oznaczony jest liczbą 82.
Według danych na rok 2010 liczba zamieszkującej departament ludności wynosi 241 698 os. (65 os./km²); powierzchnia departamentu to 3718 km². Prefekturą departamentu Tarn i Garonna jest miasto Montauban.
Sąsiaduje m.in. z departamentem Tarn
Prezydentem departamentu jest Jean-Michel Baylet.
Liczba gmin w departamencie: 195

</doc>
<doc id="313334" url="https://pl.wikipedia.org/wiki?curid=313334" title="Manětín">
Manětín

Manětín − miasto w Czechach, w kraju pilzneńskim.
Według danych z 31 grudnia 2003 powierzchnia miasta wynosiła 8 466 ha, a liczba jego mieszkańców 1 240 osób.
Demografia.
"Źródło: Czeski Urząd Statystyczny"

</doc>
<doc id="313336" url="https://pl.wikipedia.org/wiki?curid=313336" title="Lozère">
Lozère

Lozère [] – francuski departament położony w regionie Oksytania. Utworzony został podczas rewolucji francuskiej 4 marca 1790. Departament oznaczony jest liczbą 48.
Według danych na rok 2010 liczba zamieszkującej departament ludności wynosi 77 082 os. (14 os./km²); powierzchnia departamentu to 5 167 km² (jest to najsłabiej zaludniony departament Francji). Prefekturą departamentu Lozère jest miasto Mende.
Prezydentem departamentu jest Jean-Paul Pourquier.
Liczba gmin w departamencie: 185
Zobacz też:

</doc>
<doc id="313338" url="https://pl.wikipedia.org/wiki?curid=313338" title="Lozere">
Lozere



</doc>
<doc id="313339" url="https://pl.wikipedia.org/wiki?curid=313339" title="Amur biały">
Amur biały

Amur biały ("Ctenopharyngodon idella") – gatunek ryby z rodziny karpiowatych (Cyprinidae), jedyny przedstawiciel rodzaju "Ctenopharyngodon". Hodowany w akwakulturze, poławiany w wędkarstwie.
Występowanie.
Chiny oraz dorzecze Amuru. Jego pierwotny zasięg jest trudny do ustalenia. Hodowany od X wieku. Ze względu na zalety użytkowe aklimatyzowany w wielu krajach – w Europie od 1950 roku. W Polsce introdukowany od 1964, w 1966 w kompleksie jezior konińskich oraz jeziorze Dgał Wielki na Pojezierzu Mazurskim. Do Niemiec trafił w 1965 roku. Z miejsc hodowli przedostał się do innych zbiorników wodnych. W kolejnych latach zasiedlany również w rzekach. Ryba ta została introdukowana do środkowej części Ameryki Północnej (Stany Zjednoczone), północnej i północno-wschodniej Australii, Indii, Danii, zachodniej części Rosji, północnej części Ameryki Południowej (np. Kolumbia, Wenezuela, Gujana Francuska), Afryki Zachodniej, Afryki Południowej, zachodnich terenów Kazachstanu.
Żyje w nizinnych rzekach oraz jeziorach w stadach liczących od kilku do kilkunastu osobników. Zimuje gromadnie w pobliżu dna.
Opis.
Dorasta do 150 cm długości i 45 kg masy ciała. Ciało wydłużone, nieznacznie bocznie spłaszczone, walcowate, z szeroką głową. Brzuch lekko zaokrąglony. Pysk tępy, zagłębiony między otworami nosowymi. Otwór gębowy w położeniu końcowym. Dwa szeregi zębów gardłowych, zęby na brzegach skośnie ścięte, bocznie ścieśnione i piłkowato pofałdowane. Na pokrywach skrzelowych wyraźne promieniste rowki. Łuski duże, 40–42 w linii bocznej. Poniżej linii bocznej 5 rzędów łusek. W czasie zimowania jego ciało pokrywa się grubą warstwą śluzu, który odrywa się czasem od ciała ryby i spływa z prądem rzeki.
W płetwie grzbietowej 10, a w odbytowej 11 promieni.
Grzbiet ciemnozielony do czarnozielonego, boki jaśniejsze żółtozielonkawe. Łuski ciemno obramowane tworzą wzór siatki.
Amur nie podlega ochronie gatunkowej. Na wodach PZW nie posiada wymiaru ochronnego, jak również okresu ochronnego – zgodnie z Regulaminem Amatorskiego Połowu Ryb.
Wagowy rekord Polski: 39,20 kg; 132 cm.
Odżywianie.
Młode osobniki żywią się zooplanktonem. Przy długości 6–10 cm zaczyna się odżywiać głównie roślinnością wodną. W tym czasie jego przewód pokarmowy wydłuża się do około 2–2,5 długości ciała. Żeruje w wodzie o temperaturze od około 12 °C.
Udokumentowano odżywianie się przez amura co najmniej kilkudziesięcioma gatunkami makrofitów z wszystkich ich grup, łącznie z makroglonami jak gałęzatka czy ramienica. Preferowane są rośliny młode i o mięsistej tkance, a rośliny o tkankach bardziej włóknistych i zlignifikowanych są zjadane rzadziej. Stąd w przypadku trzciny pospolitej preferowane są rośliny do 80 cm wysokości. Amur unika zjadania tkanek takich gatunków, jak szalej jadowity, okrężnica bagienna, włosienicznik rzeczny czy rdest ziemnowodny (forma lądowa). Preferencje pokarmowe zależą od wieku i stanu fizjologicznego ryb, zagęszczenia ich populacji czy czynników środowiskowych wody, jak jej nasycenie tlenem i temperatura. Z wiekiem maleje preferencja glonów na rzecz rzęs i rdestnic. Starsze ryby także chętniej jedzą tkanki włókniste.
Wprowadzona do nowych ekosystemów populacja amura białego może przebudować ich skład roślinny. Czasem są one wprowadzane do zbiorników wodnych specjalnie w tym celu. Na skutek intensywnego zarybiania amurem drobne zbiorniki wodne mogą zostać całkowicie pozbawione roślin zanurzonych, co przez eliminację konkurencji międzygatunkowej prowadzi do zwiększenia obfitości fitoplanktonu, łącznie z zakwitami.
Rozród.
Amur biały żyje około 15 lat. W sprzyjających warunkach rośnie bardzo szybko. Dojrzewa w 6–7 roku życia, w rzece Jangcy już w 4–5 roku. W Malezji dojrzewa już w wieku 14 miesięcy. Tarło odbywa się od kwietnia przez całe lato w strefie prądowej dużych rzek nad żwirowym dnem przy temperaturze 20–23 °C. Ikra składana w otwartej toni wodnej spływa z prądem rzeki. Jaja amura białego mają średnicę ok. 1,1 mm. Od 2 do 3 godzin po złożeniu jaja pęcznieją, powiększając swoją objętość 40–50 razy. Inkubacja przy temperaturze 27–29 °C trwa 32–40 godzin. Narybek przebywa w spokojnej wodzie przybrzeżnej, w starorzeczach itp. W Polsce amur biały nie rozmnaża się w warunkach naturalnych. Sztuczne tarło przeprowadza się w czerwcu i lipcu.

</doc>
<doc id="313340" url="https://pl.wikipedia.org/wiki?curid=313340" title="Manche">
Manche

Manche [] – francuski departament położony w regionie Normandia. Departament został utworzony 4 marca 1790 roku. Departament oznaczony jest liczbą 50.
Według danych na rok 2010 liczba zamieszkującej departament ludności wynosi 498 747 os. (83 os./km²); powierzchnia departamentu to 5 938 km². Prefektura departamentu Manche mieści się w Saint-Lô.
Prezydentem departamentu jest Jean-François Le Grand.
Liczba gmin w departamencie: 602
Gospodarka departamentu opiera się głównie na rolnictwie i rybołówstwie. Znajduje się tu 4,5 tys. gospodarstw specjalizujących się w produkcji mleka (spadek z 6 tys. w 2003 i 8 tys. w 1997), z czego 1 tys. dostarcza 40% z 13,6 mln hektolitrów mleka produkowanych rocznie przez departament. Pogłowie krów wynosi 243 tys. (spadek z 400 tys. w 1980). 
Dnia 1 stycznia 2018 roku terytorium departamentu zostało powiększone od dawną gminę Pont-Farcy, którą to wraz z kreacją nowej gminy Tessy-Bocage przeniesiono z departamentu Calvados. 
W miejscowości Flamanville na północy departamentu mieści się elektrownia jądrowa.

</doc>
<doc id="313341" url="https://pl.wikipedia.org/wiki?curid=313341" title="Zbigniew Gut">
Zbigniew Gut

Zbigniew Gut (ur. 17 kwietnia 1949 w Wymiarkach, zm. 27 marca 2010 w Saint-Jean-de-Maurienne) – polski piłkarz grający na pozycji obrońcy. 11-krotny reprezentant Polski.
Życiorys.
Zbigniew Gut w czasie kariery piłkarskiej był obrońcą takich klubów jak: Iskra Wymiarki, Promień Żary, Odra Opole i Lech Poznań. Młodziutkiego trampkarza „wypatrzył” trener Otmętu Krapkowice, b. piłkarz opolskiej Odry (podczas meczu w Żarach) Zbigniew Bania. Jemu i Ryszardowi Brożkowi (działacz Odry) zawdzięcza piłkarski awans. W 1979 roku, wyjechał kontynuować karierę piłkarską do Francji. Grał tam m.in. w Paris FC, Stade Français, Red Star 93 i Saint-Jean de Maurienne. Karierę piłkarską zakończył w 1987 roku. Wyróżniał się szybkością (100 m biegał w 11 sekund, skakał w dal ponad 7 m) i wielką pracowitością.
Reprezentacja Polski.
W reprezentacji narodowej rozegrał 11 spotkań. Debiutował w meczu z NRD w 1972. 7 sierpnia 1972 Kazimierz Górski zaliczył go do grona drużyny olimpijskiej, z którą zdobył złoty medal olimpijski na Olimpiadzie w Monachium. Zakończył karierę reprezentacyjną w spotkaniu ze Szwecją podczas Mundialu 1974.
Wystąpił na mistrzostwach świata w RFN (1974). W podstawowej jedenastce zagrał tylko raz – w meczu ze Szwecją (w miejsce Musiała ukaranego za niesubordynację przez trenera Górskiego), który zakończył jego reprezentacyjną karierę (wcześniej wystąpił w meczu z Haiti, w sumie na MŚ zagrał 109 minut).
Śmierć.
Zmarł 27 marca 2010 roku we francuskim Saint-Jean-de-Maurienne, gdzie mieszkał od lat, w wieku 61 lat.

</doc>
<doc id="313343" url="https://pl.wikipedia.org/wiki?curid=313343" title="Mariańskie Łaźnie">
Mariańskie Łaźnie

Mariańskie Łaźnie (, niem. "Marienbad") – miasto w Czechach, w kraju karlowarskim. Według danych z 31 grudnia 2007 powierzchnia miasta wynosiła 5181 ha, a liczba jego mieszkańców 13 915 osób.
Historia.
Mariańskie Łaźnie, do II wojny światowej znane głównie pod swoją niemiecką nazwą Marienbad, były od XIX wieku popularnym ośrodkiem turystycznym, odwiedzanym przez europejskich monarchów i arystokratów. Do tutejszych wód przyjeżdżali między innymi władcy Niemiec i Wielkiej Brytanii. Był to ulubiony kurort brytyjskiego króla Edwarda VII. .
W 1902 uruchomiono linię tramwajową, którą zlikwidowano w 1952, a w jej miejsce powstała sieć trolejbusowa funkcjonująca do dziś.
Mariańskie Łaźnie zostały ukazane w wielu dziełach kultury, między innymi we francuskim filmie "Zeszłego roku w Marienbadzie" oraz w powieści polskiej pisarki emigracyjnej Krystyny Kaplan pt. "Zdarzyło się w Marienbadzie".
Demografia.
"Źródło: Czeski Urząd Statystyczny"
Zabytki.
W mieście jest 138-metrowa neobarokowa żeliwna kolumnada z 1889 roku.

</doc>
<doc id="313344" url="https://pl.wikipedia.org/wiki?curid=313344" title="Parana (stan)">
Parana (stan)

Parana (port. "Paraná", wym. []) – jeden z 26 brazylijskich stanów, położony na południu kraju. Od północy graniczy ze stanem São Paulo, od południa ze stanem Santa Catarina i argentyńską prowincją Misiones, od zachodu Mato Grosso do Sul i Republiką Paragwaju, a na wschodzie jest Ocean Atlantycki. Granicę z Paragwajem wyznacza rzeka Parana. Stolicą stanu jest Kurytyba – największe skupisko Polonii brazylijskiej.
Na granicy z Argentyną znajduje się Park Narodowy Iguaçu. Na Paranie, 40 km od granic parku, na granicy z Paragwajem została wybudowana największa na świecie zapora wodna Hidroelétrica de Itaipú.
Historia.
Pierwsza wzmianka historyczna o obszarach dzisiejszej Parany pochodzi od Bandeirantes, grupy pionierów z São Paulo, miasta, z którego już w XVI w. wyruszały ekspedycje kolonialne poszukujące kopalni złota na obszarach współczesnej Brazylii oraz części Argentyny i Paragwaju. Podróżowali oni przez północ rzekami Paraná, Paranapanema i Ivaí, aby w końcu znaleźć złoto na południu, w okolicy współczesnej Kurytyby. Stworzyli tam małą osadę opartą o wydobycie złota. Kiedy po kilku latach złoża złota wyczerpały się, osada niemalże zniknęła. Przez następne dwieście lat osada była tylko miejscem postoju w drodze na południe, co stało się częstym zjawiskiem w XVII wieku ze względu na wzmożony przepływ bydła z Rio Grande do Sul do São Paulo i Rio de Janeiro. W 1693 roku Kurytyba była wystarczająco ludna, aby uznano ją za miasto.
Drugim obszarem rozwijanym i kontrolowanym przez Portugalczyków w XVI–XVIII wieku było wybrzeże, obszar znany dziś pod nazwą Baía de Paranaguá. Było to bezpieczne miejsce dla statków przybywających z północy i południa i już w 1648 roku tamtejszy port stał się oficjalnie miastem o nazwie Paranaguá.
Trzecim miejscem były misje hiszpańskich Jezuitów nad rzeką Parana, położone zaraz nad wodospadem Guaíra na północy, gdzie księża podejmowali próby ewangelizacji miejscowych ludów i stworzenia społecznej struktury pracy i edukacji opartej na systemie katolickim. Fakt, że misje te kontrolowane były przez Hiszpanów, uznawany był przez Portugalczyków za zagrożenie i dlatego po bitwach stoczonych między oboma mocarstwami misje zostały zniszczone, a Jezuici i większość schrystianizowanych Indian przenieśli się na obszary współczesnej północnej Argentyny.
Przez cały ten czas Parana była południową częścią São Paulo, które od powstania Cesarstwa Brazylii było określane mianem Prowincji São Paulo. W 1853 roku Prowincja Parana została odłączona od prowincji São Paulo. Spotkało się to z ostrym sprzeciwem ze strony São Paulo i Minas Gerais. Uważano, że cesarz Piotr II odłączył Paranę, aby ukarać São Paulo, które było jednym ze znaczących obszarów popierających powstanie liberalne w 1842.
Fale europejskich imigrantów zaczęły napływać po 1850, przybywali głównie Niemcy, Włosi, Polacy i Ukraińcy. Rozwój stanu jest ściśle związany z przybyciem tych imigrantów.
We wczesnym XX wieku stan posiadał dwie linie kolejowe: Paranaguá-Kurytyba (111 km) z przedłużeniem do Ponta Grossa (190 km) i odnogami biegnącymi do Rio Grande, Porto Amazonas i Antoniny; oraz São Paulo–Rio Grande, która przecina stan z północnego wschodu na południowy zachód od União da Vitória.
Polacy w Paranie.
Pierwsi osadnicy pochodzenia polskiego przybyli do Parany w zorganizowanych grupach w 1869 roku. Od 1890 roku nastąpił gwałtowny napływ imigrantów polskich z trzech zaborów. Do wybuchu I wojny światowej do Brazylii przybyło ponad 100 000 Polaków – zamieszkali głównie w stanach Parana, Santa Catarina i Rio Grande do Sul. Przybywający wówczas do Brazylii Polacy byli traktowani jak uchodźcy, ponieważ nie posiadali polskich dokumentów. Imigranci z terenów dzisiejszej Polski najczęściej trudnili się rolnictwem, żyli w polskich skupiskach, kultywowali tradycje.
Według różnych danych polonijnych w stanie Parana żyje od 700 000 do 1 500 000 osób polskiego pochodzenia. Najbardziej znanym Brazylijczykiem polskiego pochodzenia, którego życie było związane ze stanem Paraná, był Paulo Leminski.
Największe miasta w stanie Parana.
Największe miasta w stanie Parana według liczebności mieszkańców (stan na 2013 rok):

</doc>
<doc id="313347" url="https://pl.wikipedia.org/wiki?curid=313347" title="Měčín">
Měčín

Měčín – miasto w Czechach, w kraju pilzneńskim.
Według danych z 31 grudnia 2003 powierzchnia miasta wynosiła 3 890 ha, a liczba jego mieszkańców 1 118 osób.
Demografia.
"Źródło: Czeski Urząd Statystyczny"

</doc>
<doc id="313349" url="https://pl.wikipedia.org/wiki?curid=313349" title="Město Albrechtice">
Město Albrechtice

Město Albrechtice (hist. ) – miasto w Czechach, w kraju morawsko-śląskim, na Śląsku Opawskim, przy granicy z Polską, około 21 km od Prudnika.
Według danych z 31 grudnia 2003 powierzchnia miasta wynosiła 6527 ha, a liczba jego mieszkańców 3638 osób.
Transport.
W gminie jest drogowe miejsce przekraczania granicy Město Albrechtice – Opawica z Polską, dla pojazdów o nośności do 3,5 tony.

</doc>
<doc id="313352" url="https://pl.wikipedia.org/wiki?curid=313352" title="Replisom">
Replisom

Replisom lub primosom/prymosom – aparat replikacyjny, kompleks białkowy rozpoczynający i kontynuujący replikację DNA poprzez rozwijanie widełek replikacyjnych. Składa się z wielu białek, między innymi polimerazy DNA III, prymazy, inicjatorowego białka DnaA, białka DnaB (helikazy) i białka DnaC. 
Szybkość działania replisomu wynosi kilkaset pz/s. Efektywna szybkość replikacji DNA wynosi do 1000 pz/s. "In vivo" u eukariontów proces przebiega średnio znacznie wolniej i zależy od fazy rozwojowej komórki.
Jednym z modelowych replisomów jest czterobiałkowy układ replikacyjny bakteriofaga T7 złożony z trzech wirusowych białek i jednego bakteryjnego. T7 koduje białka: gp5 (o właściwościach DNA polimerazy i masie 80 kDa), gp4 (będące helikazą i prymazą, o masie 63 kDa) i gp2.5 (funkcjonujące jako białko wiążące ssDNA). Białko gp5 w połączeniu z tioredoksyną z pałeczki okrężnicy łączy po tysiąc nukleotydów (z szybkością 300 kb/s) przed oddzieleniem od primerowej matrycy DNA.
Polimeraza III z pałeczki okrężnicy (będąca holoenzymem) składa się z 10 jednostek. Największa polimeraza α DNA ma 130 kDa, najmniejsza ok. 8,6 kDa. Białka te łączą się w cztery kompleksy, by razem tworzyć replisom o masie 900 kDa. Do ukształtowania pełnej konfiguracji potrzebny jest DNA.

</doc>
<doc id="313353" url="https://pl.wikipedia.org/wiki?curid=313353" title="Jerzy Kraska">
Jerzy Kraska

Jerzy Adam Kraska (ur. 24 grudnia 1951 w Płocku) – piłkarz polski grający na pozycji defensywnego pomocnika, mistrz olimpijski, trener piłkarski.
Kariera.
Ukończył szkołę zawodową (mechanik) i Studium Trenerskie w warszawskiej AWF.
W latach 1972–1973 wystąpił 13 razy w reprezentacji Polski (oraz 1 raz w meczu nieoficjalnym reprezentacji olimpijskich). Był uczestnikiem Igrzysk Olimpijskich w Monachium, podczas których polska drużyna wywalczyła mistrzostwo olimpijskie. Od 1973 był trapiony kontuzjami, które nie pozwoliły mu kontynuować kariery reprezentacyjnej.
Wychowanek Mazovii Płock (1962-1969), występował także w Gwardii Warszawa (1969-1983) i fińskim Kuopion Palloseura (1983-1985).
Po zakończeniu kariery piłkarskiej został trenerem. Prowadził m.in. rezerwy Legii Warszawa oraz dwukrotnie (01.01.1993-30.06.1993 oraz 12.2006-06.2007) Gwardię Warszawa

</doc>
<doc id="313354" url="https://pl.wikipedia.org/wiki?curid=313354" title="Rondônia">
Rondônia

Rondônia (wym. []) – jeden z 26 stanów Brazylii, położony w Regionie Północnym kraju. Od zachodu graniczy z Boliwią i stanem Acre, od północy ze stanem Amazonas, a od wschodu ze stanem Mato Grosso. Stan został nazwany na cześć Cândido Rondona.
Geografia.
Rondônia porastało pierwotnie ponad 200 000 km² lasów deszczowych, ale jest obecnie jednym z najbardziej wylesionych miejsc w Amazonii. Do roku 2003 ok. 70 000 km² lasu zostało wycięte.
Obszar wokół rzeki Guaporé częścią ekoregionu równiny Moxos.
W stanie tym znajduje się zapora Samuel, która zbudowana jest na rzece Jamari.
Demografia.
Według danych IBGE z 2008 roku Rondônię zamieszkiwało 1 519 000 ludzi. Gęstość zaludnienia wynosiła 6,6 osób/km².
Urbanizacja: 66,8% (2004); Przyrost naturalny: 2,2% (1991-2000); Mieszkania: 430 747 (2005).
Ostatni spis PNAD-u (Pesquisa Nacional por Amostra de Domicílios) ujawnił następujący skład etniczny: 832 000 Pardos (54,81%), 546 000 białych (35,95%), 115 000 czarnych (7,56%), 16 000 Azjatów (1,08%), 8 000 Indianie (0,53%).
Największe miasta w stanie Rondônia.
Największe miasta w stanu Rondônia według liczebności mieszkańców (stan na 2013 rok):

</doc>
<doc id="313355" url="https://pl.wikipedia.org/wiki?curid=313355" title="Rondonia">
Rondonia



</doc>
<doc id="313358" url="https://pl.wikipedia.org/wiki?curid=313358" title="Město Touškov">
Město Touškov

Město Touškov − miasto w Czechach, w kraju pilzneńskim.
Według danych z 31 grudnia 2003 powierzchnia miasta wynosiła 963 ha, a liczba jego mieszkańców 1 777 osób.
Demografia.
"Źródło: Czeski Urząd Statystyczny"

</doc>
<doc id="313360" url="https://pl.wikipedia.org/wiki?curid=313360" title="Mary Celeste">
Mary Celeste

Mary Celeste – niewielka brygantyna, należąca do nowoszkockiego przedsiębiorstwa armatorskiego J.H. Winchester and Co. Statek zyskał rozgłos, gdy został odnaleziony na oceanie opuszczony przez załogę, której nigdy nie udało się odnaleźć. Losy statku i załogi to jedna z najgłośniejszych nierozwiązanych tragedii morskich.
Historia i rejsy.
"Mary Celeste" była 282-tonową brygantyną. Została zbudowana w roku 1861 jako "Amazon" w miejscowości Spencer's Island w Nowej Szkocji. Właścicielami "Amazon" było ośmiu lokalnych inwestorów z konstruktorem statku Joshuą Dewisem i Williamem H. Bigalowem na czele. "Amazon" została zarejestrowana w porcie Parrsboro.
Pierwszy kapitan statku "Amazon", Robert McLellan, w dziewięć dni po objęciu dowództwa zachorował na zapalenie płuc i zmarł na samym początku dziewiczego rejsu. Był pierwszym z trzech kapitanów tego statku, którzy zmarli na jego pokładzie. John Nutting Parker, następny dowódca "Amazon", doprowadził do zderzenia z kutrem rybackim i musiał odprowadzić statek do stoczni na remont. W stoczni na śródokręciu statku wybuchł pożar, co przedłużyło naprawy. Pierwsza podróż przez Atlantyk również zakończyła się katastrofą dla następnego kapitana, który po zderzeniu z innym statkiem w kanale La Manche w pobliżu Dover stracił stanowisko.
Mimo tych niezbyt obiecujących początków brygantyna dobrze spisywała się przez następne kilka lat, przynosząc właścicielom spore dochody. Odbywała rejsy z przeróżnymi towarami do Indii Zachodnich i Ameryki Południowej. W roku 1867 statek został wyrzucony na brzeg wskutek sztormu u wybrzeży Nowej Szkocji. Po ponownym ściągnięciu na wodę "Amazon" został sprzedany za 1750 USD Richardowi Hainesowi z Nowego Jorku i wyremontowany za 8825,03 USD. W roku 1868 statek został zarejestrowany jako jednostka amerykańska o nazwie "Mary Celeste". Zamiarem nowych właścicieli było przeprowadzić statek przez Atlantyk i zarabiać w handlu z portami śródziemnomorskimi. Prawo własności statku podzielone zostało na 24 udziały, które dostały się czterem partnerom w następujących proporcjach:
Nierozwiązana zagadka.
5 listopada (według innych źródeł – 7 listopada) 1872 wyszedł z portu w Nowym Jorku w rejsie do Genui z ładunkiem 1701 beczek spirytusu. 4 grudnia (albo 5 grudnia) został dostrzeżony około 400 mil od Gibraltaru – płynął już bez załogi pierwotnie liczącej 8 osób.
Załoga statku Dei Gratia, która zauważyła dryfujący statek-widmo z częściowo uszkodzonymi żaglami stwierdziła, iż wszystko znajduje się w niemal idealnym porządku, brakowało jedynie szalupy ratunkowej. Po odprowadzeniu do Gibraltaru "Mary Celeste" została poddana szczegółowym oględzinom. Nie udało się jednak ustalić przyczyn zniknięcia załogi. Podczas rozładunku towaru w Genui stwierdzono, że 9 beczek jest pustych. Do dziś zostaje ono jedną z największych zagadek marynistyki.
Istnieje wiele hipotez dotyczących nagłego zniknięcia załogi statku. Najbardziej prawdopodobna jest taka, że załoga wyczuła opary alkoholu wydobywające się z beczek i z obawy przed eksplozją błyskawicznie opuściła statek i nie zdołała nań powrócić. Należy wspomnieć, że w owym czasie zdarzały się wypadki, iż transportowany na statku alkohol w wysokiej temperaturze wybuchał i możliwe, że stąd wzięła się tak paniczna reakcja załogi.
Teorie fantastyczne.
Wkrótce po odnalezieniu "Mary Celeste" pojawiła się teoria, że winien wszystkiemu był chory umysłowo kucharz, który otruł wszystkich członków załogi, po czym opuścił statek na jedynej szalupie ratunkowej i zapewne zginął.
W styczniu 1884 roku w londyńskim periodyku "Cornhill Magazine" ukazał się anonimowy artykuł zatytułowany "J. Habakuk Jephson's Statement". Wedle relacji Jephsona, był on jednym z pasażerów statku (występującego w artykule jako "Marie Cesleste") w czasie fatalnego rejsu i wie co się wówczas stało. Nie przedstawił wcześniej swej wersji wypadków bowiem bał się, że zostanie poczytany za szaleńca, ale w obliczu zbliżającej się śmierci postanowił, mimo wszystko, opowiedzieć, co się 13 lat wcześniej wydarzyło.
Rzekomy dr Jephson był lekarzem i abolicjonistą walczącym o wyzwolenie czarnoskórych w Stanach Zjednoczonych. W czasie jednej z bitew wojny secesyjnej został ciężko ranny i pewnie umarłby, gdyby nie stara afroamerykanka, która wzięła go pod opiekę i wyleczyła. Na zakończenie kobieta wręczyła mu dziwny amulet – wyrzeźbione w czarnym kamieniu ludzkie ucho. W siedem lat później zaokrętował się na "Mary Celeste", gdzie – prócz dziesięciu członków załogi (w tym trzech czarnoskórych) i rodziny kapitana – było jeszcze dwóch pasażerów: Harton, agent towarzystwa okrętowego i Mulat Septimus Goring.
Pewnego dnia zniknęły bez wieści żona i córeczka kapitana Briggsa (przypuszczano, że wypadły za burtę), a sam Briggs popełnił w rozpaczy samobójstwo. Dowództwo objął I oficer, ale w tym momencie doszło do buntu czarnoskórych marynarzy pod wodzą Goringa. Wszystkich białych związano i wyrzucono za burtę, z wyjątkiem Jephsona, którego chronił amulet. Statek wkrótce dopłynął do wybrzeży Afryki, gdzie afroamerykanie wraz z Jephsonem popłynęli szalupą do brzegu, zostawiając "Mary Celeste" na łasce fal.
W afrykańskiej wiosce, do której wkrótce dotarli, znajdowała się świątynia, a w niej posąg bóstwa z odrąbanym uchem. Dr Jephson – posiadacz brakującego fragmentu – był traktowany jak honorowy więzień plemienia. Pewnej nocy zjawił się w jego chacie Goring i powiedział, że chce zostać władcą afrykańskiego królestwa, w czym przeszkadza mu obecność białego lekarza. Umożliwił więc Jephsonowi ucieczkę, a ten po dwóch latach dotarł do Londynu.
Publikacja listu wywołała sensację. Czytelnicy domagali się wysłania ekspedycji karnej w poszukiwaniu Goringa, ale po kilku miesiącach pisarz Arthur Conan Doyle wyjawił, że to on stworzył całą historię dla żartu.

</doc>
<doc id="313361" url="https://pl.wikipedia.org/wiki?curid=313361" title="Meziměstí">
Meziměstí

Meziměstí (niem. Halbstadt) – miasto w Czechach, w kraju hradeckim, w okresie (powiecie) Náchod. Według danych z 31 grudnia 2016 powierzchnia miasta wynosiła 2571 ha, a liczba jego mieszkańców 2456 osób.
Leży w północno-zachodniej części Kotliny Broumovskiej, w Sudetach Środkowych, nad rzeką Ścinawką (cz. "Stěnava") w cyplu broumowskim.
Pierwszy raz o mieście wzmiankowano w roku 1408. Nazwa miejscowości (niem. "Halbstadt") znaczy "w połowie drogi" (między Broumovem a Mieroszowem. W miejscowości znajdowała się filia obozu koncentracyjnego Groß-Rosen.
Do 21 grudnia 2007 roku funkcjonowało kolejowe przejście graniczne Meziměstí – Mieroszów, a 2 km od miasta drogowe przejście graniczne Starostín – Golińsk.
Transport.
Od 1 kwietnia 2017 miasto jest połączone z Wałbrzychem codziennymi kursami linii nr „15” wałbrzyskiej komunikacji miejskiej.
W Meziměstí znajduje się czynna stacja kolejowa, w której gmachu znajduje się również teatr. 
Sezonowo Koleje Dolnośląskie prowadzą weekendowe połączenia turystyczne z Wrocławia i Wałbrzycha do Meziměstí i Adršpachu - 4 pary połączeń dziennie w soboty, niedziele i święta.

</doc>
<doc id="313362" url="https://pl.wikipedia.org/wiki?curid=313362" title="Drôme">
Drôme

Drôme – francuski departament położony w regionie Owernia-Rodan-Alpy. Utworzony został podczas rewolucji francuskiej 4 marca 1790. Departament oznaczony jest liczbą 26.
Według danych na rok 2010 liczba zamieszkującej departament ludności wynosi 484 715 os. (74 os./km²); powierzchnia departamentu to 6 530 km². Prefekturą departamentu Drôme jest miasto Valence. 
Prezydentem departamentu jest Didier Guillaume.
Liczba gmin w departamencie: 369
Zobacz też:

</doc>
<doc id="313366" url="https://pl.wikipedia.org/wiki?curid=313366" title="Ryszard Szymczak">
Ryszard Szymczak

Ryszard Władysław Szymczak (ur. 14 grudnia 1944 w Pruszkowie, zm. 7 grudnia 1996 w Warszawie) – piłkarz polski grający na pozycji napastnika, mistrz olimpijski.
Rodzina.
Ryszard Władysław Szymczak pochodził z Pruszkowa, urodził się w rodzinie Jana Szymczaka i Antoniny Niewiadomskiej. Miał troje rodzeństwa: braci – Tadeusza Jana Szymczaka (1929–2000), Stanisława Antoniego Szymczaka (1931–2016) oraz siostrę Annę Szymczak (1934–1990), po mężu Skorupińską. Żoną Ryszarda Szymczaka była Izabella Mieczysława Kaskiewicz (1946–2006). Z ich związku urodziło się dwoje dzieci: Renata i Marcin.
Kariera.
Był członkiem reprezentacji Polski podczas turnieju piłkarskiego na olimpiadzie w Monachium 1972, gdzie wraz z drużyną narodową zdobył złoty medal olimpijski. Ryszard Szymczak wystąpił w dwóch spotkaniach (w tym finałowym z Węgrami), przy czym były to jego jedyne mecze w reprezentacji. Po olimpiadzie w Monachium PZPN wydał medal okolicznościowy między innymi z podpisem Kazimierza Górskiego, Kazimierza Deyny, Ryszarda Szymczaka, Lesława Ćmikiewicza oraz Roberta Gadochy.
Wychowanek Znicza Pruszków (1956–1961), występował także w Gwardii Warszawa (1962–1974 i 1977–1978) oraz francuskim FC Boulogne (1974–1977). W 1972 Ryszard Szymczak został królem strzelców I ligi (1972) z dorobkiem 16 goli.
W barwach stołecznej Gwardii, której był podporą, w 10 sezonach ligowych (1963-1966, 1968, 1970-1974) rozegrał 213 meczów strzelając 69 bramek.
Kariera trenerska.
Po zakończeniu kariery zawodniczej został trenerem grupy młodzieżowej i asystentem trenerów w Gwardii, współpracował z kadrą narodową do lat 21 (1983), a także był trenerem Polonezu Warszawa (1988). Posiadał uprawnienia trenera piłkarskiego II klasy.
Pochówek.
Ryszard Szymczak został pochowany na cmentarzu żbikowskim w Pruszkowie koło Warszawy.

</doc>
<doc id="313367" url="https://pl.wikipedia.org/wiki?curid=313367" title="Alpy Wysokie">
Alpy Wysokie

Alpy Wysokie (fr. "Hautes-Alpes") – francuski departament, położony w regionie Prowansja-Alpy-Lazurowe Wybrzeże. Utworzony został podczas rewolucji francuskiej 4 marca 1790. Departament oznaczony jest liczbą 05.
Według danych na rok 2010 liczba zamieszkującej departament ludności wynosi 136 971 os. (24 os./km²); powierzchnia departamentu to 5549 km². Prefekturą departamentu Alpy Wysokie jest miasto Gap. Inne większe miasta to: Briançon i Embrun
Prezydentem departamentu jest Jean-Marie Bernard (od kwietnia 2015 r.).
Liczba arrondissements: 2
Liczba kantonów: 30
Liczba gmin: 177
Najwyższym szczytem departamentu jest Barre des Écrins (4102 m n.p.m.) w grupie górskiej Écrins.

</doc>
<doc id="313368" url="https://pl.wikipedia.org/wiki?curid=313368" title="Iniemamocni">
Iniemamocni

Iniemamocni () – szósty film wyprodukowany przez Pixar i Disney w formacie 3D z 2004 roku.
Premiera filmu w Polsce w kinach odbyła się 19 listopada 2004 roku z dystrybucją Forum Film Poland. 
16 marca 2005 roku film ukazał się na płytach DVD i kasetach video dzięki firmie Imperial Entertainment, na potrzeby wydania DVD zostały zdubbingowane wycięte sceny z wersji kinowej, z inną obsadą głosową.
W Polsce film został wyemitowany w telewizjach: Disney Channel (premiera 2 grudnia 2006 roku), TVP1 (premiera: 25 maja 2008 roku), Disney XD (premiera 19 września 2009 roku), TV Puls (premiera: 24 listopada 2012 roku) i Polsat. Film wyemitowany na pozostałych kanałach: Polsat Film, Puls 2 (premiera: 25 grudnia 2018 roku), HBO, HBO 2, HBO 3.
Fabuła.
Świat był kiedyś pełen superherosów, jednak w wyniku pewnego wypadku zostają oskarżeni o łamanie prawa i zmuszeni do życia tak jak normalni ludzie. Jeden z byłych bohaterów – Pan Iniemamocny – mieszka obecnie z żoną Heleną i trójką dzieci w domku na przedmieściach. Któregoś dnia dostaje szansę na powrót do dawnego zajęcia.
Odbiór.
Box office.
Film "Iniemamocni" przyniósł ponad 261 milionów dolarów z dystrybucji w Stanach Zjednoczonych i Kanadzie oraz 370 mln w pozostałych państwach; razem ponad 631 milionów przychodu z biletów, przy budżecie szacowanym na dziewięćdziesiąt dwa.
Krytyka w mediach.
Film spotkał się z dobrą reakcją krytyków. W agregatorze recenzji Rotten Tomatoes 97% z 248 recenzji jest pozytywne, a średnia ocen wystawionych na ich podstawie wyniosła 8,36 na 10. Z kolei w agregatorze Metacritic średnia ważona ocen z 41 recenzji wyniosła 90 punktów na 100.
Kontynuacja.
18 marca 2014 roku Pixar oficjalnie ogłosił, że druga część Iniemamocnych jest w produkcji. Premiera filmu "Iniemamocni 2" odbyła się 5 czerwca 2018 roku.

</doc>
<doc id="313370" url="https://pl.wikipedia.org/wiki?curid=313370" title="Mikulov">
Mikulov

Mikulov (niem. "Nikolsburg", jidysz ניקאלשבורג) – miasto w kraju południowomorawskim w Czechach. Według danych z 1 stycznia 2018 liczba mieszkańców miasta wynosiła 7387. Miasto znajduje się kilka kilometrów od granicy z Dolną Austrią. W 1952 roku centrum miasta zostało uznane za obszar zabytkowy.
Geografia.
Mikulov jest zlokalizowany na obrzeżach górzystych terenów oraz w pobliżu kilku zbiorników wodnych. Miasto leży na wysokości od 200 do 250 m n.p.m. Tutaj zaczyna się obszar Chronionego Krajobrazu Palava.
Historia.
Mikulov znany był od XII w. jako osada targowa przy szlaku z Moraw do Wiednia, a w 1410 roku uzyskał prawa miejskie. Od XIII do XVI w. miasto stanowiło własność rodu Lichtensteinów, następnie (aż do 1945 r.) – Dietrichsteinów. W październiku 1638 roku na zamku miało miejsce spotkanie monarchów - króla Polski Władysława IV i cesarza Ferdynanda III. Król Polski został urażony nieodopwiednim jego godności powitaniem przez cesarza. "Sytuację pogorszyły jeszcze nieodpowiadające godności oraz stanowi zdrowia monarchy warunki zakwaterowania. Na brak kultury ze strony gospodarzy narzekali też polscy i litewscy senatorowie: w proteście przeciw lekceważeniu ze strony marszałka dworu, który nie zaprosił ich do stołu osobiście, odmówili udziału w uczcie. Austriacki dostojnik naprawił swój nietakt następnego dnia, jednak tym razem biesiadę pokrzyżował królewski atak kamicy".
W 1805 r. w mikulowskim zamku przebywał Napoleon Bonaparte, który wybrał rezydencję na miejsce rozmów pokojowych po bitwie pod Austerlitz między Francją i Austrią (sam traktat pokojowy podpisano w Preszburgu). 61 lat później, w 1866 roku, w zamku podpisany został rozejm między Prusami i Austrią po bitwie pod Sadową.
W 1938 roku w mieście żyło 8000 mieszkańców (głównie niemieckojęzycznych), natomiast populacja w 1948 roku wynosiła już tylko 5200. Niemcy zostali wypędzeni z miasta w latach 1945-46. Przed wojną Mikulov zamieszkiwało 472 Żydów (głównie niemieckojęzycznych), z których tylko 110 zdołało wyemigrować w odpowiednim czasie. 327 mikulowskich Żydów nie przeżyło holokaustu.
Żydowski Mikulov.
Początki osadnictwa żydowskiego w Mikulovie są datowane na 1421 rok, kiedy Żydzi zostali wypędzeni z Wiednia oraz z sąsiedniej prowincji w Dolnej Austrii przez austriackiego księcia – Albrechta II Habsburga. Zbiedzy osiedlili się w mieście, które było blisko austriackiej granicy, pod protekcją księcia Liechtensteinu. Kolejne osiedlenia w Mikulovie zostały spowodowane przez Władysława Pogrobowca w 1454 roku, kiedy Żydzi zostali wypędzeni z morawskiej gminy. Gmina po raz pierwszy zyskała na znaczeniu w 1575 roku, gdy cesarz podarował Mikulov Adamowi von Dietrichstein, którego syn, Franz von Dietrichstein, był protektorem Żydów. Podatki zbierane od tamtejszych Żydów były niezbędne do prowadzenia wojny trzydziestoletniej.
Gmina zyskiwała na znaczeniu i w pierwszej połowie XVI wieku Mikulov stał się siedzibą morawskich rabinów. To zapoczątkowało rozwój kulturalnego centrum morawskich Żydów. Sławny rabin Jehuda Löw ben Bekalel (1525 – 1609), któremu przypisuje się stworzenie praskiego golema, pełnił tutaj swoje obowiązki przez dwadzieścia lat, jako drugi rabin regionu w latach 1553-1573.
W pierwszej połowie XVII wieku gmina Mikulova wynosiło 600 rodzin, stając się największą żydowską osadą na Morawach. Spis ludności z 1754 roku zarządzony przez Marię Teresę potwierdził, że w Mikulovie żyje 620 rodzin żydowskich, czyli około 3000 Żydów, którzy stanowili połowę wszystkich mieszkańców. Przy tak dużej liczebności, tylko część Żydów mogła pracować w rzemieślnictwie, natomiast pozostali zostali handlowcami. Gmina ucierpiała podczas wojen śląskich (1740–1742, 1744–1745 i 1756–1763, kiedy to musieli dostarczać monarchii podatki nadzwyczajne egzekwowane przez rząd Marii Teresy.
Dość znaczna liczba mikulowskich Żydów zaczęła pracować w Wiedniu, gdzie mieli pozwolenie na przebywanie przez określony czas na podstawie specjalnych paszportów. Swoboda przebywania, którą przyznano Żydom w Austrii w 1848 roku, obniżyła liczbę mieszkańców żydowskich w Mikulovie do jednej trzeciej. W 1904 roku w mieście żyło 749 Żydów, podczas gdy populacja miasta wynosiła 8192 mieszkańców. W 1938 liczba mieszkańców wynosiła około 8000, z czego Żydów było 472. Żydowska gmina w Mikulovie przestała istnieć po II wojnie światowej.
Demografia.
"Źródło: Czeski Urząd Statystyczny"
Zabytki.
W mieście zachowane są cenne zabytki.
Mikulov jest ośrodkiem turystycznym przy granicy z Austrią oraz ważnym centrum winiarstwa (lokalne wino Svatý Urban). W pobliżu miasta znajdują się wpisane na listę UNESCO obiekty dawnych dóbr książąt Liechtensteinów obejmujące m.in. zamki w Lednicach i Valticach.

</doc>
<doc id="313372" url="https://pl.wikipedia.org/wiki?curid=313372" title="Jan Benigier">
Jan Benigier

Jan Janusz Benigier (ur. 18 lutego 1950 w Radomsku) – były polski piłkarz grający na pozycji napastnika. Z wykształcenia technik-metalurg.
Wychowanek Stali i Czarnych Radomsko (1965), zawodnik Hali Sportowej Łódź (1966, gdzie pod wodzą Leszka Jezierskiego zdobył tytuł mistrza Polski juniorów), Startu Łódź (1967–1969), Zawiszy Bydgoszcz (1970–1972), Ruchu Chorzów (1972–1980 i 1982–1983), belgijskiego RFC Seraing (1980–1982) i Polonii Bytom (1983–1986). Wyrósł ponad przeciętność w chorzowskim Ruchu, gdzie w ciągu 9 ligowych sezonów (1973–1980 i 1983) rozegrał 229 spotkań, strzelił 74 bramki, 3-krotnie zdobył tytuł mistrza Polski (1974, 1975, 1979) i raz Puchar Polski (1974). 
4-krotny reprezentant Polski, zadebiutował w meczu z Argentyną (1976), a zakończył grę w drużynie narodowej podczas spotkania z Iranem (1976). Srebrny medalista igrzysk olimpijskich w Montrealu w 1976 r. Po zakończeniu kariery zawodniczej, trener (utarła się opinia, że jest szkoleniowcem, który ratuje piłkarskie drużyny zagrożone degradacją do klas niższych), działacz i sędzia piłkarski, m.in. sekretarz Ruch Chorzów. Mistrz Sportu, odznaczony m.in. Srebrnym Medalem za Wybitne Osiągnięcia Sportowe i Srebrnym Krzyżem Zasługi.

</doc>
<doc id="313373" url="https://pl.wikipedia.org/wiki?curid=313373" title="Milevsko">
Milevsko

Milevsko (niem. "Mühlhausen") − miasto w Czechach, w kraju południowoczeskim. Według danych z 31 grudnia 2003 powierzchnia miasta wynosiła 4 230 ha, a liczba jego mieszkańców 9 343 osób.
Współpraca.
Miejscowość partnerska::

</doc>
<doc id="313374" url="https://pl.wikipedia.org/wiki?curid=313374" title="Ceara">
Ceara



</doc>
<doc id="313377" url="https://pl.wikipedia.org/wiki?curid=313377" title="Primosom">
Primosom



</doc>
<doc id="313379" url="https://pl.wikipedia.org/wiki?curid=313379" title="Prymosom">
Prymosom



</doc>
<doc id="313381" url="https://pl.wikipedia.org/wiki?curid=313381" title="Piotr Mowlik">
Piotr Mowlik

Piotr Mowlik (ur. 21 kwietnia 1951 w Orzepowicach) – polski piłkarz grający na pozycji bramkarza.
Życiorys.
Wychowanek LZS Orzepowice (1964-1965), zawodnik ROW Rybnik (1965-1970), Unii Racibórz (1970), Legii Warszawa (1971-1977), Lecha Poznań (1977-1983, tytuł mistrza Polski 1983) oraz drużyn USA: Pittsburgh Spirit (1983-1985) i Tacoma Stars (1986-1987).
Najdłużej - bo 6 sezonów ligowych - grał w barwach Legii Warszawa, w której (w latach 1972-1977) rozegrał 131 meczów, zdobywając m.in. Puchar Polski (1973), wypełniając lukę po Władysławie Grotyńskim, oraz Lecha Poznań, w którym (w latach 1977-1983) rozegrał 153 mecze, zdobywając m.in. Puchar Polski (1982) i Mistrzostwo Polski (1983).
Srebrny medalista olimpijski z Montrealu (1976) i zdobywca III miejsca na Mistrzostwach Świata w Hiszpanii w 1982 roku.
Zasłużony Mistrz Sportu, odznaczony m.in. Srebrnym Krzyżem Zasługi i Złotym Medalem za Wybitne Osiągnięcia Sportowe.
Po zakończeniu kariery zawodniczej został trenerem. Pracował w Olimpii Poznań, Chemiku Bydgoszcz, Warcie Poznań (jako asystent w pierwszej połowie lat 90.) i Lechii w Kostrzynie Wielkopolskim, Warcie Śrem. Aktualnie jest trenerem w Maratończyku Brzeźno (od stycznia 2015).
Do końca roku szkolnego 2018/2019 uczył również wychowania fizycznego w Zespole Szkół w Siekierkach Wielkich.
Ojciec Mariusza, reprezentanta Polski, obecnie agenta piłkarskiego, i Łukasza, kierownika pierwszej drużyny w Lechu Poznań, szwagier Adama Topolskiego, byłego piłkarza m.in. Legii Warszawa, wujek Davida Topolskiego, piłkarza GKP Gorzów Wielkopolski.
19 września 2012 został zatrzymany przez CBA pod zarzutem korupcji w aferze korupcyjnej w piłce nożnej. 3 marca 2020 został skazany na karę 6 miesięcy pozbawienia wolności w zawieszeniu.
Reprezentacja Polski.
W kadrze narodowej zagrał 21 razy. Zadebiutował w meczu z Kanadą (1974) i zakończył grę w drużynie narodowej podczas spotkania z Hiszpanią (1981).
Był w zasadzie bramkarzem znajdującym się „w zanadrzu” selekcjonerów, stąd miał miejsce w kadrze „40” na MŚ '74 i był w rezerwie wśród „22” wybrańców na MŚ '82.

</doc>
<doc id="313382" url="https://pl.wikipedia.org/wiki?curid=313382" title="Miroslav">
Miroslav

Miroslav (niem. "Miroslau") – miasto w Czechach, w kraju południowomorawskim.
Według danych z 31 grudnia 2003 powierzchnia miasta wynosiła 2 660 ha, a liczba jego mieszkańców 3017 osób.
Demografia.
"Źródło: Czeski Urząd Statystyczny"

</doc>
<doc id="313383" url="https://pl.wikipedia.org/wiki?curid=313383" title="Widełki replikacyjne">
Widełki replikacyjne

Widełki replikacyjne − miejsce jednoczesnego rozwijania cząsteczki DNA i syntetyzowania nowych nici podczas replikacji. Kompleks enzymów rozwijających widełki replikacyjne to replisom.
Widełki tworzą boki „oczka” replikacyjnego i mają kształt litery Y. Powstają w wyniku rozplecenia podwójnej helisy DNA. Są one asymetryczne, a ich asymetria wynika z działania polimerazy DNA, która prowadzi replikacje w kierunku 5' → 3'.

</doc>
<doc id="313384" url="https://pl.wikipedia.org/wiki?curid=313384" title="Mirošov">
Mirošov

Mirošov (niem. "Miroschau") – miasto w Czechach, w kraju pilzneńskim.
Według danych z 31 grudnia 2003 powierzchnia miasta wynosiła 1 153 ha, a liczba jego mieszkańców 2 237 osób.
Demografia.
"Źródło: Czeski Urząd Statystyczny"

</doc>
<doc id="313386" url="https://pl.wikipedia.org/wiki?curid=313386" title="Mirotice">
Mirotice

Mirotice − miasto w Czechach, w kraju południowoczeskim.
Według danych z 31 grudnia 2003 powierzchnia miasta wynosiła 2 560 ha, a liczba jego mieszkańców 1 114 osób.
Demografia.
"Źródło: Czeski Urząd Statystyczny"

</doc>
<doc id="313387" url="https://pl.wikipedia.org/wiki?curid=313387" title="Roman Ogaza">
Roman Ogaza

Roman Grzegorz Ogaza (ur. 17 listopada 1952 w Katowicach, zm. 4 marca 2006 w Forbach) – polski piłkarz grający na pozycji napastnika, reprezentant kraju, olimpijczyk.
Wychowanek Górnika Lędziny, następnie reprezentował barwy Górnika Zabrze (zdobywca Pucharu Polski), dwukrotnie Szombierek Bytom (mistrz Polski), ponownie GKS-u Tychy, RC Lens, Olympique Alès, Royal Francs Borains, US Forbach oraz SG Marienau. Z reprezentacją Polski zdobył wicemistrzostwo olimpijskie (1976).
Roman Ogaza jest absolwentem Zasadniczej Szkoły Zawodowej o profilu ślusarz. Karierę piłkarską rozpoczął w 1965 roku w juniorach Górnika Lędziny, a po fuzji wszedł w skład GKS Tychy, w którym grał do 1968 roku. Następnie reprezentował barwy juniorów Górnika Zabrze, z którym w 1970 roku podpisał profesjonalny kontrakt, i w którego barwach zadebiutował w ekstraklasie – dnia 17 czerwca 1970 roku w przegranym 4:0 meczu wyjazdowym z Odrą Opole zastąpił w 58. minucie Alfreda Olka. Jednak z powodu silnej konkurencji w klubie nie mógł liczyć na regularną grę i po sezonie 1969/1970 odszedł do Szombierek Bytom, z którym w sezonie 1971/1972 spadł z ekstraklasy, jednak w sezonie 1972/1973 wrócił do niej oraz dotarł do półfinału Pucharu Polski. Z klubu odszedł po sezonie 1974/1975 po rozegraniu 101 meczów ligowych i strzeleniu 25 goli.
Następnie został zawodnikiem GKS-u Tychy, z którym w sezonie 1975/1976 zdobył wicemistrzostwo Polski, dzięki czemu klub awansował do Pucharu UEFA (1976/1977), w którym odpadli już w pierwszej rundzie po porażce w dwumeczu z niemieckim FC Köln (0:2, 1:1). W sezonie 1976/1977 dotarł do ćwierćfinału Pucharu Polski, jednak w ekstraklasie klub zajął 15. miejsce i spadł do niższej ligi. Z klubu odszedł po sezonie 1977/1978 po rozegraniu 60 meczów ligowych i strzeleniu 25 bramek.
Potem wrócił do Szombierek Bytom, którym w sezonie 1978/1979 dotarł do półfinału Pucharu Polski. W sezonie 1979/1980 zdobył z klubem mistrzostwo Polski, a w sezonie 1980/1981 zajął w ekstraklasie 3. miejsce. Ostatni mecz w ekstraklasie rozegrał dnia 9 maja 1982 roku w wygranym 3:1 meczu u siebie z Bałtykiem Gdynia. Łącznie w ekstraklasie rozegrał 276 meczów ligowych, w których strzelił 96 bramek.
Następnie wyjechał do Francji grać w klubach RC Lens (1982–1984 – 63 mecze, 15 goli), Olympique Alès (1984–1986 – 30 meczów, 5 goli), potem w belgijskim Royal Francs Borains (1986) i ponownie we francuskich klubach US Forbach (1987-1991) i SG Marienau, w którym w 1991 roku w wieku 39 lat zakończył piłkarską karierę.
Kariera reprezentacyjna.
Roman Ogaza grał w juniorskich reprezentacjach Polski. W seniorskiej reprezentacji Polski w latach 1974–1981 rozegrał 21 meczów, w których strzelił 6 goli. Debiut zaliczył dnia 13 kwietnia 1974 roku w Port-au-Prince w przegranym 1:2 meczu towarzyskim z reprezentacją Haiti, w którym w 63. minucie został zastąpiony przez Witolda Karasia. W 1976 roku został powołany przez selekcjonera Kazimierza Górskiego na turniej olimpijski 1976 w Montrealu, na którym zagrał w wygranym 5:0 meczu ćwierćfinałowym z reprezentacją Korei Północnej zastępując w 71. minucie Zygmunta Maszczyka oraz zdobył srebrny medal. Ostatni mecz w reprezentacji Polski rozegrał dnia 23 września 1981 roku w Lizbonie w przegranym 0:2 meczu towarzyskim z reprezentacją Portugalii.
Życie prywatne.
Roman Ogaza miał żonę i trójkę dzieci. Zmarł dnia 4 marca 2006 w Forbach w wieku 53 lat.

</doc>
<doc id="313388" url="https://pl.wikipedia.org/wiki?curid=313388" title="Mirovice">
Mirovice

Mirovice − miasto w Czechach, w kraju południowoczeskim.
Według danych z 31 grudnia 2003 powierzchnia miasta wynosiła 2 205 ha, a liczba jego mieszkańców 1 658 osób.
Demografia.
"Źródło: Czeski Urząd Statystyczny"

</doc>
<doc id="313389" url="https://pl.wikipedia.org/wiki?curid=313389" title="Minas Gerais">
Minas Gerais

Minas Gerais (wym. ) – jeden z 26 stanów Brazylii, położony w środkowowschodniej części kraju. Od wschodu graniczy ze stanem Espírito Santo i Rio de Janeiro, od południa stanem São Paulo, od północy ze stanem Bahia, a od zachodu ze stanem Goiás i Dystryktem Federalnym.
Największe miasta w stanie Minas Gerais.
Największe miasta w stanu Minas Gerais według liczebności mieszkańców (stan na 2013 rok):

</doc>
<doc id="313390" url="https://pl.wikipedia.org/wiki?curid=313390" title="Mladá Vožice">
Mladá Vožice

Mladá Vožice (niem. "Jungwoschitz") − miasto w Czechach, w kraju południowoczeskim. Według danych z 31 grudnia 2003 powierzchnia miasta wynosiła 3 158 ha. Populacja wynosi 2 709 osób (2021).
Demografia.
"Źródło: Czeski Urząd Statystyczny"

</doc>
<doc id="313391" url="https://pl.wikipedia.org/wiki?curid=313391" title="Wojciech Rudy">
Wojciech Rudy

Wojciech Władysław Rudy (ur. 24 października 1952 w Katowicach) – piłkarz polski grający na pozycji lewego obrońcy, także sędzia i działacz piłkarski.
Wychowanek trenera Andrzeja Gajewskiego ze szkółki piłkarskiej (najpierw grał jako bramkarz) Gwardii Katowice (1966–1970), później wieloletni zawodnik sosnowieckiego Zagłębia (1970–1984), w którego barwach dwukrotnie zdobył Puchar Polski (1977, 1978). 40-krotny reprezentant Polski (39 A + 1, zdobywca 1 gola) debiutował w drużynie narodowej w meczu z Kanadą (1974), a kończył reprezentacyjną karierę w spotkaniu z Rumunią (1981). Jedyną bramkę zdobył 17 października 1979 w Amsterdamie dającą prowadzenie w spotkaniu z Holandią (1:1). Srebrny medalista olimpijski z Montrealu 1976. Uczestnik mistrzostw świata w Argentynie (1978).
Po zakończeniu kariery zawodniczej był piłkarskim arbitrem (przez 10 lat prowadził zawody ligowe) międzynarodowym. Odznaczony m.in. srebrnym Medalem za Wybitne Osiągnięcia Sportowe i Srebrnym Krzyżem Zasługi.
Od roku szkolnego 2000/2001 był dyrektorem szkoły podstawowej nr 23 w Sosnowcu przy ul. Zapały. Pełnił także obowiązki dyrektora sportowego Zagłębia Sosnowiec.
24 kwietnia 2007 został zatrzymany przez wrocławskich prokuratorów prowadzących śledztwo w sprawie korupcji w polskiej piłce. 26 kwietnia 2007 zwolniony z aresztu (po podjęciu współpracy z prokuratorem) za kaucją w wysokości 20 000 zł. Następnego dnia wrócił na stanowisko dyrektora szkoły, skąd jednak został po kilku tygodniach zwolniony.

</doc>
<doc id="313394" url="https://pl.wikipedia.org/wiki?curid=313394" title="Modřice">
Modřice

Modřice (niem. "Mödritz") – miasto w południowych Czechach, w kraju południowomorawskim, w powiecie Brno, w gminie z rozszerzonymi uprawnieniami Šlapanice, nad rzeką Svratką. Historycznie należą do Moraw, a geograficznie leżą na Obniżeniu Dyjsko-Svrateckim. Od północy graniczą z Brnem (przez co czasami bywają mylnie uznawane za jego dzielnicę), od północnego zachodu z Moravanami, od zachodu z Želešicami, a od południa z Popovicami. 
Według danych z 2011 r. Modřice liczą 4651 mieszkańców. Obserwuje się tendencję wzrostową, co ma związek z dotykającym Brno zjawiskiem suburbanizacji. W latach 2006-2011 liczba ludności zwiększyła się o 12,5% (z 4132). Miasto ma powierzchnię 10,05 km².
Pierwsze wzmianki o miejscowości pochodzą z 1131 r. Prawa miejskie Modřice posiadają od 1 lipca 1994 r. Do zabytków zaliczają się: pierwotnie romański, obecnie barokowy kościół św. Gotarda z przełomu XII i XIII w. (przebudowany w XVIII w.), barokowa kaplica św. Wacława z 1726 r. oraz barokowy pomnik św. Floriana z 1738 r. W centrum miasta znajduje się pomnik wyzwolicieli Modřic w 1945 r.
Przez miasto przebiega autostrada D52 (E461) z Brna do Mikulova, autostrada D2 (E65) z Brna do granicy państwa w Brzecławiu, droga wojewódzka nr 152 z Modřic do Nowej Bystrzycy, a także linia kolejowa z Brna do Brzecławia. Modřice łączy z Brnem linia tramwajowa nr 2 oraz kilkanaście podmiejskich linii autobusowych.
W południowo-zachodniej części Modřic, przy granicy z Želešicami i Popovicami, znajduje się park technologiczny, w którym znajduje się kilka dużych zakładów przemysłowych. W północno-wschodniej części miasta, przy autostradzie, położone jest największe w regionie i drugie co do wielkości w całych Czechach centrum handlowo-rozrywkowe "Olympia", otwarte w 1999 r. Miasto posiada także tor kartingowy "Maranello Modřice" o długości 330 m, szerokości 5 – 7 m i ośmioma zakrętami. Najważniejszym wydarzeniem kulturalnym są coroczne "Svatováclavské hody".
Miasto jest siedzibą dekanatu Modřice, jednego z dwudziestu dekanatów rzymskokatolickiej diecezji brneńskiej.
Z Modřic pochodzą: fizyk i astronom Johann Georg Mayer (1719–1783), pediatra Franz Weithofer (1877–1941) oraz entomolog Leander Czerny, zajmujący się głównie muchówkami (1859–1944). W Modřicach zmarł biskup Litomyśla i Ołomuńca oraz kanclerz Karola IV, Jan ze Środy (1310–1380).

</doc>
<doc id="313397" url="https://pl.wikipedia.org/wiki?curid=313397" title="Henryk Wawrowski">
Henryk Wawrowski

Henryk Wawrowski (ur. 25 września 1949 w Szczecinie) – piłkarz polski grający na pozycji obrońcy; reprezentant Polski i medalista olimpijski.
Życiorys.
Wychowanek Arkonii Szczecin (1961–1970), zawodnik Gwardii Warszawa (1970–1971) i Pogoni Szczecin (1971–1979) oraz greckiego Iraklisu Saloniki (1979–1981), ponownie Arkonii (1981–1982 i 1983) i duńskiego Esbjerg fB (1982–1983). W Gwardii Warszawa w 2 sezonach ligowych (1971–1972) rozegrał 22 mecze strzelając 3 bramki. 27-krotny reprezentant Polski (25 A + 2) zadebiutował w drużynie narodowej w meczu z Kanadą (1974) a kończył reprezentacyjny staż w spotkaniu z Bułgarią (1978). Był olimpijczykiem, zdobywcą srebrnego medalu na olimpiadzie w Montrealu 1976. Uznanie u Kazimierza Górskiego zdobył agresywnością w grze na całym boisku i umiejętnością oraz pasją i zdolnością w wykonywaniu powierzonych „zadań specjalnych” (np. pokrycie wyznaczonego przeciwnika).
Mistrz Sportu, odznaczony m.in. srebrnym Medalem za Wybitne Osiągnięcia Sportowe i Złotym Krzyżem Zasługi. Obecnie jest trenerem drużyny trampkarzy w swoim macierzystym klubie – KS Arkonia, a także wiceprezesem Zachodniopomorskiego Związku Piłki Nożnej ds. szkolenia.

</doc>
<doc id="313398" url="https://pl.wikipedia.org/wiki?curid=313398" title="Mohelnice">
Mohelnice

Mohelnice (niem. "Müglitz") – miasto we wschodniej części Czech, w kraju ołomunieckim, w powiecie Šumperk, siedziba gminy z rozszerzonymi uprawnieniami i urzędu gminnego oraz mikroregionu ziemia mogielnicka (czes. "Mohelnicko"). Znajduje się w Dolinie Mogielnickiej otoczonej górami Wysokiego Jesionika i Pogórza Zabrzeskiego, nad rzeką Mirówką.
Dzięki sprzyjającym okolicznościom osadnictwo na tym terenie istniało już od starożytności. Powstałe w XII wieku miasto było w średniowieczu centrum handlu i oświaty na północnych Morawach. Jego rozwój był przerywany przez zarazy, powodzie i pożary. Kilkakrotnie było także niszczone w czasie wojen (najbardziej podczas wojny o sukcesję austriacką). W XIX i na początku XX wieku pojawiły się w Mohelnicy liczne nowinki techniczne (kolej, telegraf, elektrownia itd.). Jako część Kraju Sudetów miasto było w większości zamieszkiwane przez ludność niemiecką – wysiedloną po 1945 roku.
Dziś Mohelnice są ośrodkiem przemysłowym (Hella Autotechnik, Siemens AG), a także ważnym węzłem komunikacyjnym – krzyżują się drogi krajowe z Jesionika i Hradca Králové z drogą ekspresową do Ołomuniec, a także biegnie linia kolejowa z Ołomuńca do Zabrzegu. Odbywają się tu liczne wydarzenia kulturalne i sportowe sprzyjające ruchowi turystycznemu.
Administracyjnie Mohelnice dzielą się na 8 dzielnic. Według danych z 31 lipca 2009 liczba mieszkańców Mohelnic wynosi 9747 osób, a powierzchnia – 46,21 km².

</doc>
<doc id="313401" url="https://pl.wikipedia.org/wiki?curid=313401" title="Mato Grosso">
Mato Grosso

Mato Grosso (wym. ) – jeden z 26 stanów Brazylii (+ Dystrykt Federalny), położony w środkowozachodniej części kraju. Od zachodu graniczy z Boliwią i stanem Rondônia, od północy ze stanami Amazonas i Pará, od wschodu ze stanami Tocantins i Goiás, a od południa ze stanem Mato Grosso do Sul.
Mato Grosso jest jednym ze źródeł legend o Mapinguarze.
Największe miasta w stanie Mato Grosso.
Największe miasta w stanu Mato Grosso według liczebności mieszkańców (stan na 2013 rok):

</doc>
<doc id="313402" url="https://pl.wikipedia.org/wiki?curid=313402" title="Moravská Třebová">
Moravská Třebová

Moravská Třebová (niem. "Mährisch Trübau") − miasto w Czechach, w kraju pardubickim. Według danych z 31 grudnia 2003 powierzchnia miasta wynosiła 4 205 ha, a liczba jego mieszkańców 11 414 osób.
Miasto zostało założone w połowie XIII w. przez Boreša z Rýzmburka. Duża liczba zabytków i dzieł sztuki przypomina o czasach, kiedy nazywana była "Morawskimi Atenami". Miasto należało wówczas do rodu Boskowiców (cz. "pánů z Boskovic") oraz Ladislava Velena ze Žerotína (1486–1622).
Demografia.
"Źródło: Czeski Urząd Statystyczny"

</doc>
<doc id="313405" url="https://pl.wikipedia.org/wiki?curid=313405" title="Moravský Beroun">
Moravský Beroun

Moravský Beroun (niem. "Bärn", dawniej cz. "Beroun na Moravě") – miasto w Czechach, w kraju ołomunieckim.
Według danych z 31 grudnia 2003 powierzchnia miasta wynosiła 5122 ha, a liczba jego mieszkańców 3369 osób.
Do 31 grudnia 2004 roku miasto należało do powiatu Bruntál w kraju morawsko-śląskim. Od 1 stycznia 2005 roku należy do powiatu Ołomuniec w kraju ołomunieckim.
W Moravskim Berounie urodził się nauczyciel i muzyk František Cassián Hanel (1751–1820).
Demografia.
"Źródło: Czeski Urząd Statystyczny"

</doc>
<doc id="313406" url="https://pl.wikipedia.org/wiki?curid=313406" title="Al Taliaferro">
Al Taliaferro

Charles Alfred Taliaferro, znany jako Al Taliaferro (ur. 29 sierpnia 1905 w Montrose, Kolorado, zm. 3 lutego 1969 w Los Angeles), amerykański rysownik komiksów związany z The Walt Disney Company. Wiele ze scenariuszy do jego komiksów napisał Bob Karp.
Jest znany przede wszystkim dzięki komiksom z Kaczorem Donaldem, lecz już wcześniej pisał teksty w dymkach pasków komiksowych z Myszką Miki, w 1932 roku rysował komiksy z Buckym Bugiem, a także strony Silly Symphonies od 1932 do 1939 roku. Taliaferro stworzył szereg postaci takich jak Hyzio, Dyzio i Zyzio, Kaczka Daisy, pies Maluch i Babcia Kaczka, jest również twórcą samochodu Donalda: "trzystatrzynastki". Rysował paski komiksowe z Kaczorem Donaldem od 1936 do swojej śmierci w 1969 roku.
W latach 1994-1999 w czasopiśmie "Kaczor Donald" ukazywały się serie krótkich komiksów ("Zawsze śmieszne") i pasków komiksowych ("Najkrótsze komiksy Kaczora Donalda"). Zdecydowaną większość tych komiksów stanowiły dzieła Ala Taliaferro.
Kiedyś paski Taliaferro były wydawane w miesięczniku Gigant Poleca (po dwa paski) i półroczniku Gigant Mamut (cztery paski).

</doc>
<doc id="313407" url="https://pl.wikipedia.org/wiki?curid=313407" title="Moravský Krumlov">
Moravský Krumlov

Moravský Krumlov (niem. "Mährisch Kromau") − miasto w Czechach, w kraju południowomorawskim. Według danych z 31 grudnia 2003 powierzchnia miasta wynosiła 4 956 ha, a liczba jego mieszkańców 6 050 osób.
Demografia.
"Źródło: Czeski Urząd Statystyczny"

</doc>
<doc id="313408" url="https://pl.wikipedia.org/wiki?curid=313408" title="System notacyjny">
System notacyjny



</doc>
<doc id="313409" url="https://pl.wikipedia.org/wiki?curid=313409" title="Mýto">
Mýto

Mýto (niem. "Mauthdorf") − miasto w Czechach, w kraju pilzneńskim.
Według danych z 31 grudnia 2008 powierzchnia miasta wynosiła 1 780 ha, a liczba jego mieszkańców 1 495 osób.
Demografia.
"Źródło: Czeski Urząd Statystyczny"

</doc>
<doc id="313410" url="https://pl.wikipedia.org/wiki?curid=313410" title="Roman Wójcicki">
Roman Wójcicki

Roman Mirosław Wójcicki (ur. 8 stycznia 1958 w Nysie) – piłkarz polski grający na pozycji obrońcy.
Życiorys.
Drugi (po Zygmuncie Kalinowskim) zawodnik Śląska Wrocław, medalista mistrzostw świata. Pod koniec lat 70. i w latach 80. czołowy polski stoper. Imponował warunkami fizycznymi, świetnie grał głową, zarówno w defensywie, jak i w akcjach ofensywnych. Jak na obrońcę strzelał sporo goli. Z pewnością zawdzięczał to temu, że zaczynał jako napastnik i w miarę rozwoju kariery, przesuwał się w kierunku linii obronnych. Dobrze kierował obroną. Mankamentem była, co jest częściowo zrozumiałe przy tym wzroście, słaba zwrotność, przez co nie najlepiej wychodziły mu pojedynki z szybkimi, zwinnymi przeciwnikami.
Karierę zaczynał w 1969 roku w Stali Nysa jako napastnik. Grał dobrze i trafił do opolskiej Odry. Wkrótce został włączony do kadry seniorów, która w 1977 wywalczyła Puchar Ligi Polskiej w piłce nożnej. W ekstraklasie zadebiutował 24 lipca 1977 w meczu z Polonią Bytom. W 1978 roku trafił do młodzieżówki, a następnie do reprezentacji. Zadebiutował przeciwko Irlandii w Łodzi. Pojechał na argentyński mundial, ale nie zagrał w żadnym spotkaniu. Wiosną 1980 trafił do Śląska Wrocław. Na swój drugi mundial – w Hiszpanii w 1982 pojechał tuż po zdobyciu ze Śląskiem wicemistrzostwa Polski. W Hiszpanii Polacy wywalczyli III miejsce a Wójcicki zagrał w ostatnim meczu z Francją.
Po Mistrzostwach przeszedł do Widzewa. W swym pierwszym sezonie wywalczył wicemistrzostwo Polski oraz awans do półfinału Pucharu Mistrzów. 1985 rok to III miejsce w lidze, Puchar Polski. Rok 1986 to ostatni sezon Wójcickiego w polskiej lidze zakończony III miejscem i 4 golami. Pojechał też na swoje trzecie Mistrzostwa Świata do Meksyku i wreszcie grał w podstawowym składzie. Wystąpił we wszystkich 4 spotkaniach, ale podobnie jak reszta drużyny nie zachwycił. Potem przeszedł do beniaminka Bundesligi FC Homburg. W 1988 jego klub spadł z ligi, a po roku do niej powrócił. Wójcicki jednak przeszedł do innego spadkowicza – Hannover 96. Wiosną 1989 po fatalnych występach w reprezentacji przeciwko Szwecji i Anglii pożegnał się z reprezentacją. W Hannover 96 był jednak czołowym zawodnikiem. Mimo nieudanych ataków na Bundesligę awansował do finału Pucharu Niemiec w 1991 a rok później zdobył to trofeum. Latem 1993 odszedł z klubu do zespołu ligi regionalnej ligi Havelsee, gdzie przez 4 lata był grającym trenerem. Po zakończeniu kariery szkolił drużyny z niższych lig niemieckich.
Roman Wójcicki wystąpił w reprezentacji A w 62 meczach i strzelił 2 gole (27 stycznia 1984 r. zapewnił zwycięstwo nad Chińską Republiką Ludową, 17 maja 1987 r. zdobył bramkę przeciwko Węgrom). Strzelił 27 goli w polskiej ekstraklasie (8 dla Śląska) i 8 w Bundeslidze.

</doc>
<doc id="313412" url="https://pl.wikipedia.org/wiki?curid=313412" title="Nechanice">
Nechanice

Nechanice − miasto w Czechach, w kraju kralovohradeckim.
Według danych z 31 grudnia 2003 powierzchnia miasta wynosiła 2802 ha, a liczba jego mieszkańców 2 183 osób.
Demografia.
"Źródło: Czeski Urząd Statystyczny"

</doc>
<doc id="313413" url="https://pl.wikipedia.org/wiki?curid=313413" title="Mato Grosso do Sul">
Mato Grosso do Sul

Mato Grosso do Sul (wym. ) – jeden z 26 stanów Brazylii (+ Dystrykt Federalny), położony w południowo-zachodniej części kraju. Od zachodu graniczy z Boliwią i Paragwajem, od południa ze stanem Parana, od wschodu ze stanami São Paulo, Minas Gerais, a od północy Goiás i Mato Grosso. Wydzielony ze stanu Mato Grosso w 1977 r.
Największe miasta w stanie Mato Grosso do Sul.
Największe miasta w stanu Mato Grosso do Sul według liczebności mieszkańców (stan na 2013 rok):

</doc>
<doc id="313415" url="https://pl.wikipedia.org/wiki?curid=313415" title="Nejdek">
Nejdek

Nejdek (niem. "Neudek") − miasto w Czechach, w kraju karlowarskim. Według danych z 31 grudnia 2007 powierzchnia miasta wynosiła 5 231 ha, a liczba jego mieszkańców 8 446 osób.
Demografia.
"Źródło: Czeski Urząd Statystyczny"

</doc>
<doc id="313417" url="https://pl.wikipedia.org/wiki?curid=313417" title="Němčice nad Hanou">
Němčice nad Hanou

Němčice nad Hanou (niem. "Niemtschitz") — miasto w Czechach, w kraju ołomunieckim.
Według danych z 31 grudnia 2003 powierzchnia miasta wynosiła 1 202 ha, a liczba jego mieszkańców 2 095 osób.
Miasto położone jest w morawskim regionie Haná.
Demografia.
"Źródło: Czeski Urząd Statystyczny"

</doc>
<doc id="313418" url="https://pl.wikipedia.org/wiki?curid=313418" title="Taczki">
Taczki

Taczki (niem. "Tatzken") – wieś w Polsce położona w województwie warmińsko-mazurskim, w powiecie ełckim, w gminie Prostki.
W latach 1975–1998 miejscowość administracyjnie należała do województwa suwalskiego.

</doc>
<doc id="313420" url="https://pl.wikipedia.org/wiki?curid=313420" title="Skrzyżowanie Wełny z Nielbą">
Skrzyżowanie Wełny z Nielbą

Skrzyżowanie rzek Wełny z Nielbą pod kątem prostym, często błędnie określane jako bifurkacja, znajdujące się w obrębie miasta Wągrowiec. Nie jest to jednak naturalne zjawisko – zostało ono wykonane przez człowieka, powstało w wyniku prac melioracyjnych prowadzonych przez cystersów około 1830 roku.

</doc>
<doc id="313423" url="https://pl.wikipedia.org/wiki?curid=313423" title="María Capovilla">
María Capovilla

María Esther Capovilla, z domu María Esther Heredia Lecaro (ur. 14 września 1889 w Guayaquil, zm. 27 sierpnia 2006) – Ekwadorka, znana z długowieczności. W grudniu 2005 została uznana przez "Księgę rekordów Guinnessa" za najstarszą żyjącą osobę na świecie, ale jak wynika ze statystyk, tytuł ten przysługiwał jej już od maja 2004. Była ostatnią osobą urodzoną w latach 80. XIX wieku.
Życiorys.
Urodziła się w rodzinie wojskowego (pułkownika), w młodości uczestniczyła aktywnie w życiu towarzyskim elity. Także na małżonka wybrała oficera (pochodzenia chilijskiego) Antonio Capovillę, za którego wyszła za mąż w 1917. Z trwającego do śmierci męża w 1949 związku urodziło się pięcioro dzieci, z których troje żyło jeszcze w 2005 (Hilda, 81 lat; Irma, 79; Anibal, 77).
9 grudnia 2005 została uznana przez "Księgę Guinnessa" za najstarszą żyjącą osobę na świecie; uznanie jej wieku przyszło względnie późno, i tym samym doszło do "detronizacji" dwóch poprzednich liderek rankingu najstarszych osób – od śmierci Portorykanki Ramony Trinidad Iglesias-Jordan 29 maja 2004 za najstarszą osobę na świecie uchodziła Holenderka Hendrikje van Andel-Schipper, a po śmierci tej ostatniej w sierpniu 2005 – Amerykanka Elizabeth Bolden. Ekwadorska nestorka zmarła w sierpniu 2006 w wieku 116 lat i 347 dni, co według statystyk prowadzonych oprócz badaczy "Księgi Guinnessa" przez ośrodek naukowy Gerontology Research Group w Los Angeles daje jej 12. miejsce na liście najdłużej żyjących osób w historii. Przez kilkanaście lat należał do niej również rekord długości życia w Ameryce południowej, pobity dopiero w 2021 przez Brazylijkę Franciscę Celsa dos Santos.
Należy pamiętać, że powyższe statystyki mogą nie odpowiadać rzeczywistości, stanowią natomiast odzwierciedlenie danych dotyczących osób, których data urodzenia została odpowiednio zweryfikowana.

</doc>
<doc id="313425" url="https://pl.wikipedia.org/wiki?curid=313425" title="Edewecht">
Edewecht

Edewecht (dolnoniem. "Erwech", hist. "Adewacht") – gmina samodzielna (niem. "Einheitsgemeinde") w Niemczech w kraju związkowym Dolna Saksonia, położona w powiecie Ammerland na zachód od Oldenburga. Liczy ok. 21 006 mieszkańców.
Współpraca.
Miejscowości partnerskie:

</doc>
<doc id="313426" url="https://pl.wikipedia.org/wiki?curid=313426" title="Tocantins (stan)">
Tocantins (stan)

Tocantins (wym. []) – jest jednym z 26 stanów Brazylii, położonym w północno-środkowej części kraju, w Regionie Północnym. Od północnego wschodu graniczy ze stanem Maranhão, od wschodu ze stanami Piauí i Bahia, od zachodu ze stanami Pará i Mato Grosso, a od południa ze stanem Goiás.
Największe miasta w stanie Tocantins.
Największe miasta w stanu Tocantins według liczebności mieszkańców (stan na 2013 rok):

</doc>
<doc id="313427" url="https://pl.wikipedia.org/wiki?curid=313427" title="Nepomuk (kraj pilzneński)">
Nepomuk (kraj pilzneński)

Nepomuk – miasto w Czechach, w kraju pilzneńskim. Według danych z 31 grudnia 2003 powierzchnia miasta wynosiła 1278 ha, a liczba jego mieszkańców 3670 osób.
Domniemane miejsce urodzenia Jana Nepomucena.
Historia miasta.
Początki miasta związane są z założeniem opodal klasztoru przez cystersów z niemieckiego klasztoru Ebrach 1144 roku. Istniały tu wówczas dwie osady "Přesanice" i "Pomuk", które połączyły się oficjalnie 1384 roku i od tej pory zaczęto używać nazwy "Nepomuk".
W XIII i XIV wieku wydobywano tutaj srebro i złoto, przez co miasto dynamiczne się rozwijało przysporzyło mu bogactwa. Osiedliło się tu wtedy wielu rzemieślników i rolników. Już 1254 roku wspomniano wieś Nepomuk jako osadę targową.
W 1250 roku książę czeski Przemysł Ottokar I usadowił w Nepomuku sąd, który karał złoczyńców schwytanych w okręgu nepomuckiego klasztoru.
W roku 1415 król Wacław IV podniósł Nepomuk do rangi miasta, które stało się gospodarczym i administracyjnym centrem dóbr klasztornych obejmujących wówczas ponad 100 wsi oraz miasta Bolovice i Plánice. Jednakże w 1420 roku husyci spalili klasztor, jego posiadłości zaś przeszły w ręce rodu Śwanberków, którzy na wzniesieniu Zelená Hora znajdującym się między miastem i klasztorem wybudowali wpierw gród, a potem zamek przebudowany w XVII wieku przez Wacława ze Śternberku na barokową rezydencję.
W 1465 roku miasto Nepomuk uzyskało przywilej corocznych czterodniowych targów. W 1512 roku miasto uzyskało prawo do drugiego jarmarku. Dbający o rozwój miasta właściciele zadbali również o nadanie mu prawa do warzenia piwa. Niestety, w późniejszych wiekach liczne konflikty zbrojne i klęski głodowe doprowadziły do podupadnięcia miasta. Podczas licznych pożarów w okresie między XVI i XIX wiekiem zostało zniszczone sporo okazałych historycznych budynków.
W 1961 roku miasto zostało powiększone i kilka wsi, zabytkową dziś hutę żelaza wraz ze wspólnym dworcem kolejowym na trasie Pilzno – Czeskie Budziejowice. W latach 80. wybudowano typowe dla tamtych lat centrum handlowe na miejscu wyburzonych zabytkowych budynków. Ale od lat 90. zaczęto inwestować w nowoczesną architekturę, czego najlepszym przykładem jest otwarta w 1994 roku szkoła zawodowa.
Demografia.
"Źródło: Czeski Urząd Statystyczny"

</doc>
<doc id="313431" url="https://pl.wikipedia.org/wiki?curid=313431" title="Netolice">
Netolice

Netolice (niem. "Nettolitz") − miasto w Czechach, w kraju południowoczeskim.
Według danych z 31 grudnia 2003 powierzchnia miasta wynosiła 2 635 ha, a liczba jego mieszkańców 2 721 osób.
Demografia.
"Źródło: Czeski Urząd Statystyczny"

</doc>
<doc id="313434" url="https://pl.wikipedia.org/wiki?curid=313434" title="Nová Bystřice">
Nová Bystřice

Nová Bystřice (niem. "Neubistritz") − miasto w Czechach, w kraju południowoczeskim.
Według danych z 31 grudnia 2003 powierzchnia miasta wynosiła 8 176 ha, a liczba jego mieszkańców 3 371 osób.
Demografia.
"Źródło: Czeski Urząd Statystyczny"

</doc>
<doc id="313436" url="https://pl.wikipedia.org/wiki?curid=313436" title="Krakow Township (Michigan)">
Krakow Township (Michigan)

Krakow Township – miejscowość w hrabstwie Presque Isle w stanie Michigan w USA. Według danych z 2010 roku Krakow Township zamieszkiwało ponad 700 osób. Nazwa miejscowości pochodzi od dawnej stolicy Polski, Krakowa.

</doc>
<doc id="313437" url="https://pl.wikipedia.org/wiki?curid=313437" title="Nová Paka">
Nová Paka

Nová Paka (niem. "Neupaka") – miasto w Czechach, w kraju hradeckim, w powiecie Jiczyn. Według danych z 3 lipca 2006 powierzchnia miasta wynosiła 2868 ha, a liczba jego mieszkańców 9383 osób.
Historia.
Pierwsza wzmianka o mieście pochodzi z 1357 r. w związku z proboszczem w kościele św. Mikołaja. W tym czasie miasto było nazywane "Młoda Paka" (niem. "Jungpaka", czes. "Paka Mladá"). W 1563 r. zostało zniszczone przez pożar. W 1586 r. panowała zaraza morowa, która doprowadziła do śmierci połowy mieszkańców. Około 450 osób zmarło w czasie epidemii w 1643 r. W czasie wojny trzydziestoletniej w 1643 r. Szwedzi doszczętnie ograbili miasto. Kolejny pożar w 1666 r. zniszczył budynki przy głównym placu.
W drugiej połowie XVII w. powstał klasztor paulinów. Został on ufundowany przez Ewę z Tiefenbachu w 1655 r. na miejscu starszego kościoła (wspomnianego w 1414 r.). Barokowy kościół klasztorny został poświęcony w 1724 r. Jego budowa była dokończona w następnych latach. Później służył pielgrzymom. W 1737 r. wybudowano doń kryte, drewniane schody (odnowione w 1906 r.).
W czasie reform józefińskich, w 1785 r. nastąpiła kasacja klasztoru. W jego zabudowaniach w 1872 r. umieszczono szpital.
W 1827 r. kolejny pożar zniszczył drewnianą zabudowę miasta.

</doc>
<doc id="313438" url="https://pl.wikipedia.org/wiki?curid=313438" title="Przełajka">
Przełajka

Przełajka – dzielnica Siemianowic Śląskich o charakterze mieszkaniowo-rolniczym. Znajduje się na północnych obrzeżach miasta. Zamieszkuje ją 1352 mieszkańców (2012 r.), przez co jest najmniejszą dzielnicą miasta. Graniczy z Piekarami Śląskimi, Wojkowicami, Będzinem, Czeladzią i Bańgowem (dzielnicą miasta). Rzeką graniczną jest Brynica. Na Przełajce znajduje się kościół pod wezwaniem Wniebowzięcia NMP. Parafia należy do dekanatu Siemianowice.
Nazwa.
"Etymologia nazwy" - od końca X w. do XIII w. kształtują się nazwy służebne. Do nich należy zaliczyć nazwę wsi "Przelaja" (1313 r.), "Przeleyka" (1532 r.), "Przelaika" (1619 r.), wreszcie "Przełajka". W zabytkach polskiego piśmiennictwa wyraz "prelaja" oznaczał zobowiązanie poddanych do uczestnictwa w nagonce jeleni podczas książęcych polowań. Powinność tę w dokumentach łacińskich określano jako "custodia cervorum." W ogólnym znaczeniu "przełaja" oznaczała "bok", "ubocze" i w tym znaczeniu wyraz ten należy odnieść do nazwy miejscowości "Przełajka", jako do osiedla znajdującego się na uboczu.
W alfabetycznym spisie miejscowości z terenu Śląska wydanym w 1830 roku we Wrocławiu przez Johanna Knie miejscowość występuje pod obecnie używaną polską nazwą "Przełaika". Niemiecki językoznawca Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia nazwę "Przelaika" podając jej znaczenie jako "An der Lake (am Teiche)".
Historia.
"Dzieje Przełajki" – w XIII w. Przełajka była wsią książęcą, funkcjonującą jeszcze przez następne stulecia na prawie polskim, w przeciwieństwie do sąsiednich osad, które na przełomie XIII i XIV w. lokowano ponownie na prawie magdeburskim. Rolnictwo i ziemiopłody odgrywały wówczas w Przełajce rolę drugorzędną. W dzień św. Urbana I 25 maja 1313 r. książę bytomsko-kozielski Ziemowit, syn Kazimierza II księcia bytomskiego, darował za "wielkie czyny" Przełajkę swojemu rycerzowi Przecławowi Dudkowi.
Dokument poświadczyli Andrzej ze Świętochłowic i Piotr z Paniów. Odtąd jako dobra rycerskie, Przełajka częściej zmieniała swych właścicieli. Kolejnym dziedzicem osady został Niklas (Mikołaj) z Przełaju (zm. 1420 r.), którego spadkobiercy uzyskali od księcia Bolka staw na pograniczu Dąbrówki, należącej wtedy do klasztoru w Mogile pod Krakowem. Książę w dokumencie z 6 grudnia 1420 r. zezwolił właścicielom Przełajki na podwyższenie wody w stawie, o ile da się to uczynić bez szkody dla młyna wodnego w Dąbrówce. W 1456 r. jako dziedzic wsi występował Mikołaj Przeleyski. W 1532 r. na opuszczonych dobrach, których wartość szacowano na 100 złotych reńskich, "siedział" Jan Twardawski. W tym czasie w Siemianowicach, Bańgowie, Michałkowicach i Przełajce silną pozycję majątkową uzyskały rodziny Starzyńskich, Borkowskich, Krecików i Miroszeskich, których zasługą była krótka stabilizacja życia gospodarczego w tym rejonie. Pod zarządem Starzynskich podniosła się z ruiny Przełajka. W 1625 r. Adam Starzyński odstąpił ją właścicielowi Załęża Andrzejowi z Borku Borkowskiemu. W 1631 r. dobra te należały już do syna Andrzeja, Jana Borkowskiego. W latach "potopu", około 1656 r., padły one ofiarą pożaru wznieconego przez rabujących żołnierzy szwedzkich Karola Gustawa. W zniszczonym majątku osiadł wówczas Andrzej Krecik vel Kreczyk ze Stanwic i Mokrego. Podejmowane przez niego próby ponownego osiedlenia chłopów i odbudowy Przełajki nie powiodły się. Andrzej Krecik współczesnym dał się pozna jako fundator kaplicy pod wezwaniem Niepokalanego Poczęcia Najświętszej Marii Panny przy kościele farnym w Czeladzi. Była to powszechnie przyjęta forma ekspiacji za grzechy. Uważano, że wszelkie zło, czy to prywatne, czy publiczne, pochodzi z obrazy boskiej, wynikającej z zaniedbywania praktyk religijnych. Na mieszkańcach Przełajki ciążyła klątwa, również panowie Krecikowie "wiele nadokazywali". Prawdopodobnie po śmierci Andrzeja Krecika w 1694 r. Przełajka oddana została na trzy lata w dzierżawę Janowi Kamińskiemu. Następnie przejął ją najstarszy syn Andrzeja, Józef Konstanty Krecik ze Stanwic, który w 1700 r. wyraził zgodę na pobór dziesięciny w swoich dobrach na rzecz proboszcza z Czeladzi, aby w zamian została zdjęta ekskomunika. Mieszkańcy Przełajki już od 1694 r. byli wyłączeni ze wspólnoty wiernych, za uchylenie się od tej powinności na rzecz Kościoła. Konflikt nie został jednak w pełni zażegnany, gdyż w 1774 r. Józef Konstanty znieważył czynnie w kościele księdza prałata czeladzkiego. Spór rozstrzygnęła śmierć krewkiego szlachcica, po którym dobra dziedziczył jego brat, Jan Jerzy Krecik. Po jego śmierci dziedziczką na Przełajce jest wdowa po nim Ewa Krecikowa. Z jej rąk dobra Przełajki przechodzą w posiadanie hr. Hugona I Henckla von Donnersmarcka na Siemianowicach i zostały złączone z kompleksem dóbr siemianowickich. W 1726 r. nowy właściciel, hr. Donnersmarck zbudował nad stawem przełajskim fryszerkę. Odtąd dobra przełajskie stanowiły część dóbr siemianowickich, aż do 1871 r. (dnia 1 lipca), kiedy wszystkie majątki dóbr siemianowickich razem z obiektami przemysłowo - górniczymi nabyła od hr. Hugona I Henckel von Donnersmarcka Spółka Akcyjna "Zjednoczone Huty Królewska i Laura" z siedzibą w Berlinie. Własnością tej spółki pozostał obszar dworski w Przełajce aż do czasu ostatniej wojny. Do 1951 roku miejscowość była siedzibą gminy Przełajka. W Piekarach Śląskich i okolicach, szczególnie w dzielnicy Kamień, popularne jest powiedzenie "Przez Przełajka do Piekor", oznaczające bardzo długą, zawiłą drogę, na około, ale zawsze do celu. Główny szlak komunikacyjny stanowi ulica Wiejska.
Architektura.
Zabytki i obiekty krajoznawcze:
Komunikacja.
Na dzielnicy kursują cztery autobusy zwykłe: 96, 196, 664 i 665 oraz jeden nocny: 30N, dzięki czemu Przełajka ma połączenie z pozostałymi dzielnicami Siemianowic i Chorzowem, a w nocy też z Katowicami.

</doc>
<doc id="313439" url="https://pl.wikipedia.org/wiki?curid=313439" title="Nová Role">
Nová Role

Nová Role − miasto w Czechach, w kraju karlowarskim. Według danych z 31 grudnia 2007 powierzchnia miasta wynosiła 1 353 ha, a liczba jego mieszkańców 4 063 osób.
Demografia.
"Źródło: Czeski Urząd Statystyczny"

</doc>
<doc id="313441" url="https://pl.wikipedia.org/wiki?curid=313441" title="Nová Včelnice">
Nová Včelnice

Nová Včelnice − miasto w Czechach, w kraju południowoczeskim.
Według danych z 31 grudnia 2003 r. powierzchnia miasta wynosi 1 010 ha, a liczba jego mieszkańców − 2 449 osób.
Rodzinna miejscowość aktora Rudolfa Hrušínskiego.
Demografia.
"Źródło: Czeski Urząd Statystyczny"
Współpraca.
Miejscowości partnerskie:

</doc>
<doc id="313444" url="https://pl.wikipedia.org/wiki?curid=313444" title="Dystrykt Federalny (Brazylia)">
Dystrykt Federalny (Brazylia)

Distrito Federal – wydzielona dla stolicy kraju Brasílii jednostka administracyjna Brazylii. Graniczy ze stanem Goiás i Minas Gerais.

</doc>
<doc id="313446" url="https://pl.wikipedia.org/wiki?curid=313446" title="Nové Hrady">
Nové Hrady

Nové Hrady () – miasto w Czechach, w kraju południowoczeskim.
Według danych z 31 grudnia 2003 powierzchnia miasta wynosiła 7968 ha, a liczba jego mieszkańców 2590 osób.
W mieście znajduje się zamek Nové Hrady.
Demografia.
"Źródło: Czeski Urząd Statystyczny"

</doc>
<doc id="313448" url="https://pl.wikipedia.org/wiki?curid=313448" title="Jan Wojnowski">
Jan Wojnowski

Jan Wojnowski (ur. 23 grudnia 1946 w Torzewie, zm. 9 lutego 1990 w Bydgoszczy) – polski sztangista, dwukrotny medalista mistrzostw świata i mistrz Europy.
Kariera.
Startował w wadze piórkowej, w barwach Zawiszy Bydgoszcz. Pierwszy sukces w karierze osiągnął w 1968 roku, kiedy zwyciężył na mistrzostwach Polski. Dzięki temu znalazł się w kadrze Polski na igrzyska olimpijskie w Meksyku, gdzie zajął czwarte miejsce. Walkę o podium przegrał o 2,5 kg z Japończykiem Yoshiyukim Miyake. Na rozgrywanych dwa lata później mistrzostwach świata w Columbus zajął drugie miejsce. W zawodach tych rozdzielił na podium kolejnego Polaka, Mieczysława Nowaka i Yoshiyukiego Miyake. Po mistrzostwach całą trójkę zdyskwalifikowano za stosowanie niedozwolonych środków, jednakże już po roku dyskwalifikację cofnięto, a działacze Międzynarodowej Federacji Podnoszenia Ciężarów przeprosili z pomyłkę. W tym samym roku został też wicemistrzem Europy, a na rozgrywanych rok później mistrzostwach Europy w Sofii zdobył złoty medal.
Ostatni sukces osiągnął podczas mistrzostw świata w Hawanie, zdobywając brązowy medal. Lepsi byli jedynie Dito Szanidze z ZSRR i Norair Nurikjan z Bułgarii. Na rozgrywanych w 1972 roku igrzyskach olimpijskich w Monachium spalił wszystkie podejścia w podrzucie i ostatecznie nie został sklasyfikowany. Był też między innymi czwarty na mistrzostwach Europy w Madrycie w 1973 roku i mistrzostwach Europy w Weronie rok później.
Trzykrotny mistrz oraz 15-krotny rekordzista Polski. W 1971 roku ustanowił wynikiem 397,5 kg rekord świata w trójboju. Odznaczony medalem Za Wybitne Osiągnięcia Sportowe i odznaką Zasłużonego Mistrza Sportu.
Jego syn, Radosław Wojnowski, również był sztangistą.
Został pochowany na cmentarzu przy ulicy Wiślanej sektor VII-C, rząd 4, grób 29.

</doc>
<doc id="313450" url="https://pl.wikipedia.org/wiki?curid=313450" title="Szymon Szymonowicz">
Szymon Szymonowicz



</doc>
<doc id="313451" url="https://pl.wikipedia.org/wiki?curid=313451" title="Nové Město pod Smrkem">
Nové Město pod Smrkem

Nové Město pod Smrkem (niem. "Neustadt an der Tafelfichte") – miasto w Czechach, w kraju libereckim. Według danych z 31 grudnia 2003 r. powierzchnia miasta wynosiła 2 893 ha, a liczba jego mieszkańców 3 915 osób.
Miasto ma trzy dzielnice: "Hajniště"," Ludvíkov pod Smrkem" oraz "Nové Město pod Smrkem". Znajdują się w nim biblioteka, muzeum, szkoły: podstawowa i zasadnicza, przedszkole, Dom Dzieci i Młodzieży. Ponadto kąpielisko przyrodolecznicze i kryty basen.
Demografia.
"Źródło: Czeski Urząd Statystyczny"

</doc>
<doc id="313452" url="https://pl.wikipedia.org/wiki?curid=313452" title="Nové Sedlo">
Nové Sedlo

Nové Sedlo – miasto w Czechach, w kraju karlowarskim. Według danych z 31 grudnia 2007 powierzchnia miasta wynosiła 1698 ha, a liczba jego mieszkańców 2704 osób.
Demografia.
"Źródło: Czeski Urząd Statystyczny"

</doc>
