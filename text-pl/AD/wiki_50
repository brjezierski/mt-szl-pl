<doc id="345382" url="https://pl.wikipedia.org/wiki?curid=345382" title="Pokój w Altranstädt">
Pokój w Altranstädt

Pokój w Altranstädt – traktat pokojowy zawarty 24 września 1706 na zamku w Altranstädt (Elektorat Saksonii) podczas III wojny północnej pomiędzy królem Polski i elektorem Saksonii Augustem II Mocnym a królem Szwecji Karolem XII. 
W wyniku układu August II Mocny zmuszony był do:
August Mocny powrócił na tron w wyniku klęski Szwedów pod Połtawą.

</doc>
<doc id="345386" url="https://pl.wikipedia.org/wiki?curid=345386" title="Vodacom">
Vodacom

Vodacom Group Limited – operator telefonii komórkowej działający w Republice Południowej Afryki. Vodacom to pierwszy operator, który rozpoczął działanie w RPA i jak dotąd z 16 milionami klientów dominuje na rynku, obok konkurentów z branży takich jak Mobile Telephone Networks (MTN) i Cell C. Operator jest również pierwszą firmą w regionie, która wprowadziła do swoich usług generację 3G oraz UMTS. Zapowiedziane zostało także wprowadzenie HSDPA, czyli kolejnej generacji telefonii komórkowej.
Vodacom jest częścią Vodafone – globalnego operatora, uważanego za największego na świecie.
Vodacom świadczy usługi GSM w Południowej Afryce, Tanzanii, Lesotho, Mozambiku oraz w Demokratycznej Republice Kongo. Sygnał sieci dochodzi na Kilimandżaro, co jest najwyższym punktem na Ziemi z zasięgiem GSM.
Udziałowcy.
Spółka została założona w 1993 jako joint venture między:
W listopadzie 2005, Vodafone zgodził się na nabycie VenFin Ltd za około 16 miliardów Randów (około 2 miliardy Euro). Da to Vodafone udział 50%. Zgodnie z praktyką Vodafone, można przypuszczać, że firma zostanie poddana rebrandingowi po zakończeniu transakcji.
Firma sponsoruje kilka drużyn sportowych oraz generalnie udziela się w branży sportowej (m.in. posiada kilka stadionów)

</doc>
<doc id="345389" url="https://pl.wikipedia.org/wiki?curid=345389" title="Arpad Wigand">
Arpad Wigand

Arpad Wigand (ur. 13 stycznia 1906 w Mannheimie, zm. 26 lipca 1983 tamże) – dowódca SS i policji w Warszawie podczas okupacji niemieckiej i SS-Oberführer. Zbrodniarz hitlerowski.
Członek NSDAP i SS. W latach 1931-1932 był adiutantem w "SS-Standarte 20". Następnie do 1934 roku pełnił służbę w sztabie SS-Regionu XI. Później do 1935 Wigand był oficerem do zadań specjalnych w "SS-Standarte 1" i SS-Nadregionie "„Sud”", a od roku 1935 do roku 1937 dowodził III Batalionem "SS-Standarte 1" i pełnił obowiązki dowódcy "SS-Standarte 70". Do wybuchu II wojny światowej dowodził jeszcze "SS-Standarte 16" i służył jako oficer SD w SS-Nadregionie "„Ost”".
Od września do listopada 1939 roku pełnił służbę jako oficer SD w SS-Nadregionie "„Sudost”", a od maja 1940 roku stał na czele SD "Leitasbschnitt" we Wrocławiu. Od 4 sierpnia 1941 roku do 23 kwietnia 1943 roku był dowódcą SS i policji w Warszawie. Współodpowiedzialny za zagładę warszawskich Żydów i terror stosowany wobec polskiej ludności miasta. W maju roku 1942 Wigand został członkiem Waffen-SS, dowodził następnie plutonem w "SS Gebirgsjagerreg". Pod koniec wojny pełnił też funkcję dowódcy III Batalionu SS Freiwilligen-Gebirgsjäger Regiment 13 "„Arthur Phleps”".
Po wojnie znalazł się w brytyjskiej niewoli i został wydany Polsce. W 1950 roku Wigand został skazany przez Sąd Okręgowy w Warszawie za zbrodnie przeciw ludzkości na 15 lat pozbawienia wolności, ostatecznie jednak zwolniono go już w 1956 roku i deportowano do RFN. W 1961 roku został zatrzymany przez zachodnioniemiecki wymiar sprawiedliwości i oskarżony o udział w zabójstwie przynajmniej 2300 Żydów w Warszawie. Tym razem Wigand skazany został na 12 lat i 6 miesięcy więzienia.

</doc>
<doc id="345391" url="https://pl.wikipedia.org/wiki?curid=345391" title="Heart Ache">
Heart Ache

Heart Ache – pierwsza płyta założonej przez Justina Broadricka brytyjskiej formacji eksperymentalnej Jesu. Zawarta na płycie muzyka została w całości skomponowana i wykonana przez Broadricka.
Płyta zawiera tylko dwa utwory, którymi są rozbudowane, dwudziestominutowe kompozycje:
Pomimo iż płyta trwa niemal 40 minut, jest ona czasem uważana za EP-kę.

</doc>
<doc id="345395" url="https://pl.wikipedia.org/wiki?curid=345395" title="Przełącznik wielowarstwowy">
Przełącznik wielowarstwowy

Przełącznik wielowarstwowy () – urządzenie sieciowe łączące segmenty sieci komputerowej pracujące w wielu warstwach modelu OSI (przede wszystkim powyżej drugiej: łącza danych), jego zadaniem jest przekazywanie ramek między segmentami w sposób jeszcze skuteczniejszy niż zwykły przełącznik.
Przełącznik warstwy 3.
Przełącznik trzeciej warstwy (przełącznik „rutujący”; , "core") – urządzenie sieciowe podobne w działaniu do routera, w którym trasowanie odbywa się na podstawie danych z trzeciej warstwy modelu OSI. Do wyznaczania trasy używany jest pierwszy pakiet z danego przepływu (), a reszta pakietów z danego przepływu przełączana jest już w warstwie 2. W związku z tym przełącznik warstwy trzeciej nie ma pełnej funkcjonalności routera. Ograniczenia dotyczą m.in. translacji adresów (NAT), implementacji mechanizmów bezpieczeństwa czy niestandardowych protokołów. Ponieważ zwykle pakiety komutowane są nie przy użyciu mikroprocesora (jak w przypadku), lecz za pomocą układu cyfrowego ASIC, to przełącznik warstwy trzeciej jest zazwyczaj szybszy w działaniu, ale i droższy niż standardowy router.
Przełącznik warstw 4-7.
Przełącznik warstw 4-7 (przełącznik zawartości a. aplikacji; ) – urządzenie sieciowe pracujące w warstwach 4 do 7 modelu OSI. Przełączniki te używane są zazwyczaj do rozkładania ruchu (). Mogą rozkładać ruch typu HTTP, HTTPS, VPN lub inny pochodzący od aplikacji wykorzystującej TCP/IP. Rozkładanie ruchu na podstawie danych z wyższych warstw modelu OSI wymaga zastosowania translacji adresów NAT. Niektóre z przełączników warstw 4-7 mogą dokonywać translacji adresów z dużą prędkością (liczoną jako suma prędkości wszystkich interfejsów przełącznika – ). Inne cechują się obsługą operacji kryptograficznych i stosowane są, aby odciążyć serwery obsługujące zaszyfrowany ruch.

</doc>
<doc id="345396" url="https://pl.wikipedia.org/wiki?curid=345396" title="Klonowo (powiat działdowski)">
Klonowo (powiat działdowski)

Klonowo – wieś w Polsce położona w województwie warmińsko-mazurskim, w powiecie działdowskim, w gminie Lidzbark, na szlaku kolejowym Działdowo-Chojnice pomiędzy Lidzbarkiem a Brodnicą. Nazwa stacji kolejowej: Klonowo koło Lidzbarka. W 2011 roku w Klonowie liczba ludności wynosiła 464 osoby.
W latach 1975–1998 miejscowość należała administracyjnie do województwa ciechanowskiego.

</doc>
<doc id="345397" url="https://pl.wikipedia.org/wiki?curid=345397" title="Hajime Saitō">
Hajime Saitō

 - dowódca trzeciej jednostki Shinsengumi i jeden z nielicznych, którzy przetrwali walki ostatniego okresu shōgunatu Tokugawa w Japonii. 
Saitō był uważany za równie wybitnego wojownika, jak legendarny dowódca pierwszej jednostki, Sōji Okita. Saito był zawzięty i nieustraszony w walce, a stosowane przez niego leworęczne pchnięcie mieczem było uważane za jedną z najgroźniejszych technik stosowanych przez członków Shinsengumi.
Bardzo mało wiadomo o jego pochodzeniu i wczesnych latach jego życia, a wiele z powtarzanych historii przeczy sobie wzajemnie. Niektórzy twierdzą, że był synem rōnina, inni, że opuścił Edo, aby dołączyć do armii w Kioto, po zabiciu człowieka (możliwe, że nieumyślnie).
Saitō, jako członek Shinsengumi, był uważany za introwertyka i człowieka tajemniczego. Powszechna opinia charakteryzowała go jako człowieka "nie nadającego się do pogaduszek". Zajmował się kontrwywiadem (w szczególności wyszukiwaniem potencjalnych agentów wroga), a także kontrolą wywiadu przeciwnika i monitoringiem działań drugiej strony. Jego kontrowersyjna reputacja "bohatera" wzięła się z tego, że zabił kilku skorumpowanych członków Shinsengumi i policji po zakończeniu wojny.
Ożenił się z Tokio Takagi, córką Kojūrō Takagi, oficera policji (metsuke) schyłkowego okresu Edo.
Po wojnie zmienił nazwisko na Gorō Fujita i pracował jako policjant. W drodze wyjątku posiadał pozwolenie na noszenie katany.
Saitō dużo pił. Mogło się to przyczynić do jego śmierci z powodu wrzodów żołądka w wieku 71 lat. Aż do śmierci nie ujawnił nic na temat swojej działalności w Shinsengumi.
Saitō w kulturze masowej.
Saitō stał się lepiej znany na Zachodzie po tym, jak jego postać została wykorzystana w kilku anime i mangach. Popularna seria Rurōni Kenshin przedstawia go jako antybohatera, niegdyś śmiertelnego wroga, a następnie niechętnego sprzymierzeńca głównego bohatera. W "Rurōni Kenshin" Saitō jest przedstawiony jako bardzo wysoki i zwyczajny z wyglądu mężczyzna, w zachowaniu chłodny i spokojny. Odpowiada to nielicznym opisom z jego życia. 
Używana przez niego w serialu technika "gatotsu" jest całkowicie fikcyjna, mimo iż oparto ją na opisach rzeczywistej techniki Saitō. Podobnie jego życiowe motto "Aku-soku-zan" (dosłownie: "Natychmiast zabijaj tych, którzy są źli", bardziej poetycko tłumaczone jako: "Szybka śmierć dla złych" lub "Natychmiast zabijaj zło") jest prawdopodobnie jedynie fikcją stworzoną na potrzeby serii, choć wydaje się pasować do jego wizerunku jako zabójcy skorumpowanych policjantów i członków Shinsengumi. 
Mangaka Nobuhiro Watsuki często uwzględnia w swojej opowieści historycznie prawdziwe szczegóły: w okresie Meiji zawsze występuje jako policjant Gorō Fujita, mimo że wszystkie główne postacie nadal nazywają go Saitō, a w pewnym momencie jest wspomniana jego żona, Tokio, rzeczywiście istniejąca w życiu prawdziwego Saitō.
W Peacemakerze Kurogane, innej historycznej mandze i serii anime, opowiadającej historię chłopca przyłączającego się do Shinsengumi, aby pomścić śmierć rodziców, pojawia się on jako dowódca trzeciej jednostki, podobnie jak w prawdziwym życiu. Inaczej niż w serialu "Kenshin", jego charakter jest tu mistyczny, a on sam ma nieustannie senny wyraz twarzy.
Pojawia się również w Kaze Hikaru, gdzie jest przedstawiony jako spokojna i poważna postać, będąca przyjacielem (bardzo podobnym z wyglądu) brata głównej bohaterki.
Saitō w grach wideo i serialach anime.
Kei'ichirō Washizuki w serii gier The Last Blade jest wzorowany na Saitō z "Rurōni Kenshin". Jest tu ponownie przedstawiony jako osoba zimna i spokojna, bezwarunkowo lojalna wobec Shinsengumi. Wizualnie postać jest wzorowana na Saitō z OVA "Rurōni Kenshin" (bardziej realistyczna niż w serialu telewizyjnym).
Pod swoim imieniem i nazwiskiem występuje w anime "Hakuōki Shinsengumi Kitan".

</doc>
<doc id="345401" url="https://pl.wikipedia.org/wiki?curid=345401" title="Jamielnik (powiat działdowski)">
Jamielnik (powiat działdowski)

Jamielnik – wieś w Polsce położona w województwie warmińsko-mazurskim, w powiecie działdowskim, w gminie Lidzbark.
W latach 1975–1998 miejscowość należała administracyjnie do województwa ciechanowskiego.
Wieś składa się z trzech odrębnych części:
W skład wsi wchodzi również przysiółek Wybudowanie Jamielnickie (TERYT 1044910).
Zobacz też.
Inne miejscowości o takiej samej lub podobnej nazwie:

</doc>
<doc id="345403" url="https://pl.wikipedia.org/wiki?curid=345403" title="Ultra-high temperature processing">
Ultra-high temperature processing



</doc>
<doc id="345404" url="https://pl.wikipedia.org/wiki?curid=345404" title="UHT">
UHT

UHT (ang. "Ultra-high temperature processing") – sterylizacja produktów żywnościowych, polegająca na błyskawicznym, trwającym 2–10 sekund, podgrzaniu do temperatury ponad 100 °C (135–150 °C dla mleka) i równie błyskawicznym ochłodzeniu do temperatury pokojowej. Taka sterylizacja zabija florę bakteryjną, nie zmieniając walorów smakowych produktu.
Przy sterylizacji UHT niszczona jest jednak część wartościowych składników mleka, m.in. częściowej denaturacji ulegają białka serwatkowe, rozkładowi ulega 5-10% witamin, a laktoza ulega przekształceniu w laktulozę.
Proces stosowany był początkowo w mleczarstwie, obecnie stosuje się go w pełnej gamie produktów pakowanych aseptycznie systemem Tetra Pak.
Odmianą UHT jest sterylizacja błyskawiczna mleka, która polega na ogrzaniu mleka do temperatury 130-160 °C, w ciągu 1 sekundy, wprowadzoną bezpośrednio do mleka przegrzaną parą wodną, a następnie szybkim schłodzeniu.

</doc>
<doc id="345405" url="https://pl.wikipedia.org/wiki?curid=345405" title="Bryńsk">
Bryńsk

Bryńsk – wieś w Polsce położona w województwie warmińsko-mazurskim, w powiecie działdowskim, w gminie Lidzbark. W 2009 roku miejscowość zamieszkiwało 499 osób. Jedyna droga asfaltowa do wsi prowadzi z Lidzbarka i ma około 7 km.
W latach 1954-1957 wieś należała i była siedzibą władz gromady Bryńsk, po jej zniesieniu w gromadzie Lidzbark. W latach 1975–1998 miejscowość administracyjnie należała do województwa ciechanowskiego.
Położenie.
Miejscowość Bryńsk położona jest w północno-wschodniej Polsce w woj. Warmińsko-Mazurskim w powiecie działdowskim w gminie Lidzbark. Zgodnie z podziałem fizyczno-geograficznym Polski (według J. Kondrackiego) Bryńsk należy do prowincji Niżu Środkowoeuropejskiego, pod prowincji Pojezierzy Południowo-Bałtyckich, makroregionu Pojezierza Chełmińsko-Dobrzyńskiego i mezoregionu Garbu Lubawskiego i Równiny Urszulewskiej
Środowisko przyrodnicze wsi.
Rzeźbę powierzchni, na której znajduje się wieś ukształtował lądolód i wody lodowcowe podczas ostatniego zlodowacenia Wisły trwającego ok. 22-17 tys. lat temu. Młodoglacjalna rzeźba terenu jest niezwykle urozmaicona. Głównym elementem rzeźby terenu są pagórki i wzgórza morenowe, formy kemowe oraz rynny subglacjalne. Pojawiły się one na skutek wytapiania zawartych w nich brył wytartego lodu i erozyjnych działalności wód lodowcowych. W ich najgłębszych miejscach wykształciły się jeziora, które oddalone są od Bryńska w obrębie od 2 do 3 km.
Omawiane wyżej formy kemowe występujące w postaci rozległych, piaszczystych wzgórz, dostarczają tutejszej ludności piasków i żwirów, które są jedynymi surowcami mineralnymi występującymi na tym terenie.
Na obszarze, na którym znajduje się wieś brakuje zbiorników wodnych oraz rzek, które znajdują się jednak w obrębie granic powierzchniowych miejscowości. Są to głównie jeziora typu rynnowego. Najczęściej są one długie, wąskie o stromych brzegach, znacznych głębokościach i niewyrównanym dnie. Układają się w ciągi połączone ciekami. Zaliczamy do nich Jeziora Bryńskie i przepływającą przez nie rzekę Brynicę. Występujące na miejscowych polach zagłębienia jeszcze ok. 30 lat temu były zalane wodą. Dziś napełniają się nią tylko podczas długotrwałych opadów deszczu, co jest niewątpliwie przyczyną obniżenia się wód podziemnych. Większość występujących na terenie wsi studni wysycha lub całkowicie już wyschła. Obecnie wody gruntowe znajdują się od 6 m pod powierzchnią ziemi. Natomiast wody głębinowe można tu odkryć dopiero na 9-10 metrze.
Klimat.
Klimat wsi odznacza się dużą różnorodnością i zmiennością typów pogody. Najczęściej, bo aż ponad 300 dni w roku napływa tu powietrze polarno-morskie. Świadczy to o zdecydowanej cyrkulacji zachodniej, przyczyniającej się do napływu atlantyckich mas powietrza. Masy powietrza polarno-morskiego przynoszą w ciepłej porze roku skłonność do burz i schłodzeń, a zimą powoduje odwilże, którym towarzyszy często pogoda wilgotna i mglista. Na obszarze Bryńska przeważają wiatry z sektora północnego. Wiatry bardzo silne i porywiste występują jesienią i zimą, zaś cisze występują najczęściej w sierpniu. Omawiany teren (według regionalizacji W. Okołowicza) jest swoistym „biegunem zimna”. W stosunku do otaczających go obszarów charakteryzuje się większym średnim zachmurzeniem, mniejszą liczbą dni pochmurnych i gorących, najniższymi średnimi temperaturami miesięcy zimowych i jesiennych, większą roczna amplitudą temperatur i większą ilością opadów.
Gleba oraz fauna i flora.
W pokrywie glebowej Bryńska dominują gleby autogeniczne, które zajmują ok. 75% całej powierzchni. Należą do nich gleby brunatnoziemne i bielicoziemne. Do tych drugich zaliczamy gleby rdzawe i bielicowe. Naturalną roślinnością współuczestniczącą w powstawaniu tych gleb były bory i lasy mieszane. Taka występowalność gleb sprawiła, że na większości gruntów posadzono las sosnowy. Pod okapem grabów i luźnych koron starych sosen rozwija się runo w miarę typowe dla grądów. W miejscach gdzie dominuje drzewostan dębowy i las jest bardziej widny można spotkać fragmenty dąbrów świetlistych cechujących się bogactwem roślin ciepłolubnych jak np. orlik pospolity, pięciornik biały, pierwiosnka lekarska, wyka kaszubska, dzwonek brzoskwiniolistny, i inne. Wiek rębności tych lasów został podwyższony z 80 do 100 lat i nadal prowadzona jest gospodarka i rozmowy, aby ten wiek wydłużyć. Tak duża ilość kompleksów leśnych sprawiła, iż wiele gatunków ptaków oraz 
zwierząt osiedliło się na tych terenach. Można zaliczyć do nich: bociana czarnego, zimorodka, pluszcza oraz zwierzęta takie jak jelenie, sarny, łosie, dziki, lisy, zające, które w tych kompleksach leśnych znajdują schronienie i pożywienie. Niewątpliwie do rzadkich okazów w drzewostanie można zaliczyć daglezję, która rośnie przy budynku szkoły podstawowej i jest to jedyne tak wysokie drzewo tego gatunku występujące w regionie.
Historia, zabytki wsi.
Historia.
Pierwsza odnotowana w źródłach nazwa Bryńska pochodzi z 1229 r. Brennitia. W 1410 r. Zakon krzyżacki używał nazwy Borausee. Tereny Bryńska zostały zasiedlone przez przybywających do Lidzbarka i jego okolic kolonistów niemieckich wyznania ewangelickiego. Po wojnie trzynastoletniej na mocy pokoju toruńskiego z 1466 r. okolice Bryńska przynależały do ziemi lidzbarskiej. Znalazły się w granicach Królestwa Polskiego, weszły one w skład tzw. klucza lidzbarskiego.
W „Dziejach Polski” J. Długosza można znaleźć informację związaną z Bryńskiem i wyprawą wojsk Jagiełły na Grunwald. W 1864 r. w Bryńsku była szkoła ewangelicka i ewangelicki dom modlitwy. Do tej szkoły uczęszczało również ok. 400 dzieci katolickich. Do domu modlitwy przyjeżdżał odprawiać nabożeństwo pastor z Górzna lub Lidzbarka. Wieś liczyła wtedy ok. 5523 morgi i było w niej 149 domów mieszkalnych. Zamieszkiwały ją 1152 osoby, w tym 329 katolików i 823 ewangelików.
Ludność.
W Bryńsku Kolonii w 1921 r. były 173 budynki, a w 1931 r. - powierzchnia ogólna Bryńska wynosi 14,11 km, w tym użytki rolne stanowiły tyle co grunty orne, czyli 12,30 km. W 1931 r. W Bryńsku mieszkały 1134 osoby. Zatem w okresie międzywojennym zamienione zostały proporcje narodowościowe wśród mieszkańców Bryńska Kolonii. Przeważali tam, podobnie jak w innych osadach bryńskich katolicy. Dziś w miejscowości jest 148 budynków mieszkalnych, które zamieszkuje 540 osób. Średnia wieku mieszkańców waha się w granicach 35-42 lat. Większość z nich to kobiety. Dużym atutem wsi jest to, iż tylko 2% ludności to ludzie bezrobotni. Mieszkańcy wsi znaleźli zatrudnienie w firmach usługowych (np. „ZUL”) oraz w firmach i zakładach w Lidzbarku Welskim. Są wśród nich także mali i średni przedsiębiorcy.
Rolnictwo i walory turystyczne.
Bryńsk do lat 80. XX w. był wsią typowo rolniczą. Niska opłacalność produkcji rolnej oraz postępujący rozwój ekonomiczny sprawiły, że większość mieszkańców odeszła od gospodarki rolnej, zastępując ją handlem, usługami i produkcją usługową. W latach 2005-2006 w Bryńsku odnotowano 5 gospodarzy, którzy posiadali gospodarstwa powyżej 5 hektarów i utrzymywali się z produkcji rolnej. Produkcja ta jest wykorzystywana na bieżącą konsumpcję i nie jest w związku z tym przeznaczana na cele handlowe.
Większość użytków rolnych została przekształcona w działki budowlane.

</doc>
<doc id="345408" url="https://pl.wikipedia.org/wiki?curid=345408" title="Moc (fizyka)">
Moc (fizyka)



</doc>
<doc id="345410" url="https://pl.wikipedia.org/wiki?curid=345410" title="Jezioro Lidzbarskie">
Jezioro Lidzbarskie

 
Jezioro Lidzbarskie – jezioro w woj. warmińsko-mazurskim, w pow. działdowskim, w gminie Lidzbark, leżące na terenie Pojezierza Chełmińsko-Dobrzyńskiego.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Lidzbarskie". W różnych publikacjach jezioro to występuje pod nazwą "Lidzbarskie Wielkie".
Powierzchnia zwierciadła wody według różnych źródeł wynosi od 121,8 ha do 131,0 ha.
Zwierciadło wody położone jest na wysokości 127,7 m n.p.m. lub 127,9 m n.p.m. Średnia głębokość jeziora wynosi 10,1 m, natomiast głębokość maksymalna 25,5 m.
W oparciu o badania przeprowadzone w 2002 roku wody jeziora zaliczono do III klasy czystości.
Jezioro Lidzbarskie leży na Obszarze Ochronionego Krajobrazu Słup w otulinie Welskiego Parku Krajobrazowego 
Przez jezioro przepływa rzeka Wel.

</doc>
<doc id="345411" url="https://pl.wikipedia.org/wiki?curid=345411" title="Wilhelm Gideon">
Wilhelm Gideon

Wilhelm Gideon (ur. 15 listopada 1898 w Oldenburgu, zm. 23 lutego 1977 tamże) – SS-Hauptsturmführer, drugi w kolejności komendant obozu koncentracyjnego KL Gross-Rosen.
Życiorys.
Członek SS od 1933 i NSDAP od 1937. Walczył podczas I wojny światowej jako ochotnik w niemieckiej marynarce. Został odznaczony Krzyżem Żelaznym II Klasy i Krzyżem Honorowym. Od 1919 do 1931 pracował w hucie szkła. Następnie Gideon był skarbnikiem w sztabie SS-Reiterstandarte. W latach 1939-1942 służył w Dywizji SS "Totenkopf" (SS-Division "Totenkopf"),w której pełnił m.in. funkcję oficera do zadań specjalnych (Führer zur besonderen Verwendung). Następnie, po krótkiej dwumiesięcznej służbie w Głównym Urzędzie Gospodarczo-Administracyjnym SS (SS-Wirtschafts- und Verwaltungshauptamt, WVHA), w lutym 1942 został szefem administracji (Wydział IV - Administracja) (Abteilung IV - Verwaltung) w KL Neuengamme. Od 15 września 1942 do 10 listopada 1943 roku Gideon był drugim z kolei komendantem KL Gross-Rosen. Po odwołaniu z tego stanowiska, do końca wojny był szefem jednego z referatów w sztabie Wyższego Dowódcy SS i Policji w Danii Höhere SS- und Polizeiführer "Danmark".
Po wojnie został skazany za zbrodnie wojenne na 10 lat więzienia.

</doc>
<doc id="345413" url="https://pl.wikipedia.org/wiki?curid=345413" title="Wąpiersk">
Wąpiersk

Wąpiersk – wieś w Polsce położona w województwie warmińsko-mazurskim, w powiecie działdowskim, w gminie Lidzbark, na drodze z Lidzbarka do Grunwaldu i Olsztynka.
Historia.
Historyczne nazwy wsi to: "Wompiersk", "Wampertsch", "Wamperschke"," Wampersch", "Wampersk". Wieś istniała już w XV w.. Według zapisów w 1411 r. należała do komturstwa brodnickiego. W czasach krzyżackich we wsi znajdował się kościół murowany
św. Michała Archanioła i św. Marii Magdaleny. W czasach reformacji i wojen szwedzkich świątynia została zniszczona. Dopiero po drugiej wojnie szwedzkiej, proboszcz z Lidzbarka Stefan Bagniewski (przy udziale dziedzica Wawrzyńca Wąpierskiego) podjął próbę odbudowy kościoła. Nowa świątynia – również murowana – powstała około roku 1671. Msze odprawiane były co trzecią lub czwartą niedzielę oraz w święta i odpusty przez proboszcza z Lidzbarka. W 1733 r. kościół spłonął doszczętnie w pożarze. Odbudowano go w 1762 z inicjatywy biskupa Baiera. Kościół przetrwał do wojen napoleońskich, ale w 1820 r. był już ruiną, którą rozebrano.
Wraz z historią zmieniała się także struktura wsi. W 1789 roku, według topografii Goldbecka, wieś liczyła wraz z folwarkiem 29 dymów. W 1885 r. we wsi było 117 dymów i 608 mieszkańców (z czego 492 katolików i 116 ewangelików). W 1931 roku wieś liczyła 660 mieszkańców. Natomiast w 1934 roku było tu 662 mieszkańców w tym 642 Polaków i 20 – Niemców.
W latach 1975–1998 miejscowość administracyjnie należała do województwa ciechanowskiego. Obecnie we wsi znajduje się szkoła podstawowa im. Wincentego Witosa. Zniszczony w XIX wieku kościół odbudowano dopiero w latach 1933-1935 (pw. Opatrzności Bożej), a wieś Wąpiersk jest ponownie samodzielną parafią w dekanacie Lidzbark Welski.
Co roku, latem, nad pobliskim jeziorem Zakrocz, odbywa się obóz szkolący wychowawców dla grup Sekcji Rodzin Klubu Inteligencji Katolickiej i Przymierza Rodzin.

</doc>
<doc id="345414" url="https://pl.wikipedia.org/wiki?curid=345414" title="Dakowy Mokre">
Dakowy Mokre

Dakowy Mokre – wieś w Polsce, położona w województwie wielkopolskim, powiecie nowotomyskim w gminie Opalenica, 6 km na południowy wschód od Opalenicy, 10 km na południe od Buku.
Nazwa.
Nazwa wsi ewaluowała stopniowo od czasu jej powstania. W XIV wieku znana była pod nazwą Dakowo. Jan Nepomucen Bobrowicz w swojej książce pod tytułem "Opisanie historyczno-statystyczne Wielkiego Księztwa Poznańskiego" (wyd. 1846) pisze "Dakowy mokre".
Historia.
Pierwsza wzmianka o wsi pochodzi z 1399 r. Wieś należała kolejno do rodów Dakowskich, Chociszewskich, Niegolewskich, Raczyńskich, a następnie do Bolesława Potockiego (1870 r.). Po ślubie Felicji z Potockich z Maciejem Mielżyńskim dwór przeszedł w ręce rodziny Mielżyńskich z Iwna, a od 1932 r. do Anieli z Mielżyńskich Ostrowskiej.
W okresie Wielkiego Księstwa Poznańskiego (1815-1848) Dakowy Mokre należały do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Dakowy Mokre należały do okręgu bukowskiego i stanowiły część majątku Wojnowice, którego właścicielem był wówczas Edmund Raczyński. Według spisu urzędowego z 1837 roku wieś liczyła 518 mieszkańców i 46 dymów (domostw).
W latach 1954–1959 wieś należała i była siedzibą władz gromady Dakowy Mokre, po jej zniesieniu w gromadzie Opalenica-Wschód. W latach 1975–1998 miejscowość administracyjnie należała do województwa poznańskiego.

</doc>
<doc id="345415" url="https://pl.wikipedia.org/wiki?curid=345415" title="Jeleń (powiat działdowski)">
Jeleń (powiat działdowski)

Jeleń ("niem. Jellen") – wieś w Polsce położona w województwie warmińsko-mazurskim, w powiecie działdowskim, w gminie Lidzbark. Położona nad Jeziorem Jeleńskim, 1,5 km na północ od Wąpierska.
W latach 1975–1998 miejscowość administracyjnie należała do województwa ciechanowskiego.
Wieś jest siedzibą Welskiego Parku Krajobrazowego. W pobliżu znajduje się rezerwat ornitologiczny Bagno Koziana o powierzchni 54,85 ha: kompleks bagien z udziałem torfowisk wysokich, miejsce lęgowe ptaków wodno–błotnych. Rosną tu rzadkie gatunki roślin torfowiskowych jak: bagno zwyczajne, jeżogłówka najmniejsza, rosiczka okrągłolistna, nerecznica grzebieniasta i pływacz drobny. 
We wsi znajduje się również Muzeum Etnograficzne im. Edwarda Klemensa, Muzeum Przyrody, kilka gospodarstw agroturystycznych, remiza OSP oraz głaz upamiętniający przemarsz wojsk króla Jagiełły w 1410 roku na pola Grunwaldu.
Historia.
Pierwsza wzmianka o istnieniu wsi pochodzi z około 1410 roku, a w 1442 r. powstał tu folwark rycerski. W chwili obecnej po zabudowaniach pozostały jedynie ślady fundamentów, resztki kamiennego ogrodzenia i szczątkowo zachowany układ parku.
Wiadomo, że w czasach krzyżackich we wsi była karczma, a w 1570 r. wymienia się również zakład krawiecki. Pod koniec XIX wieku Jeleń zamieszkiwało 538 osób. 
Również historia współczesna odcisnęła swe piętno we wsi. W 1946 r. w Jeleniu miała miejsce jedna z większych na tym terenie potyczek między siłami Urzędu Bezpieczeństwa a oddziałami ruchu oporu Armii Krajowej. Zdarzenie to upamiętnia tablica pamiątkowa na murze remizy strażackiej.

</doc>
<doc id="345418" url="https://pl.wikipedia.org/wiki?curid=345418" title="Titanic">
Titanic



</doc>
<doc id="345419" url="https://pl.wikipedia.org/wiki?curid=345419" title="Bałdrzychów">
Bałdrzychów

Bałdrzychów – wieś w Polsce położona w województwie łódzkim, w powiecie poddębickim, w gminie Poddębice.
Historia.
W 1176 r. nadał tę wieś cystersom z Sulejowa książę Kazimierz Sprawiedliwy. Istniejący tu kościół w tym samym roku Piotr, arcybiskup gnieźnieński "dziesięcinami opatrzył".
Pod rokiem 1234 miejscowość wspomniana jest w bulli papieża Grzegorza IX.
W 1331 r. wieś najechali Krzyżacy.
W Królestwie Polskim istniała gmina Bałdrzychów.
W latach 1954-1968 wieś była siedzibą gromady Bałdrzychów.
W latach 1975–1998 miejscowość administracyjnie należała do województwa sieradzkiego.
Archeologia.
Na terenie wsi znajduje się popielnicowe cmentarzysko ciałopalne kultury pomorskiej rozkopane przez łódzkich prehistoryków w sezonie archeologicznym 1985/86 .
Zabytki.
Współczesny kościół św. Idziego został zbudowany w 1847 r., po spaleniu poprzedniego w 1824 r. Na łuku tęczowym od strony nawy – polichromia przedstawiająca scenę z ojcami zakonu Kamedułów (czego dowodzą ich stroje; często myleni są z cystersami). Z wyposażenia na uwagę zasługuje rzeźba św. Jana Nepomucena z XVIII w., krucyfiks z końca XVIII w. i monstrancja rokokowa z 1761 r. Nad wejściem do kościoła tablica pamiątkowa poświęcona miejscowemu lotnikowi RAF-u z Dywizjonu Bombowego 301 Leonowi Wilmańskiemu, który zginął podczas II wojny światowej nad Bawarią (Niemcy).

</doc>
<doc id="345420" url="https://pl.wikipedia.org/wiki?curid=345420" title="Gromiec">
Gromiec

Gromiec – wieś w Polsce położona w województwie małopolskim, w powiecie chrzanowskim, w gminie Libiąż.
W 1595 roku wieś położona w powiecie śląskim województwa krakowskiego była własnością kasztelana wiślickiego Mikołaja Ligęzy. W latach 1975–1998 miejscowość administracyjnie należała do województwa katowickiego.
Przez wieś przepływa Wisła, ona też stanowi jej południową granicę. Oprócz tego przebiega tam zielony i czerwony szlak turystyczny oraz czerwony (libiąski) szlak rowerowy.
W Gromcu znajduje się zespół szkolno-przedszkolny im. Marii Konopnickiej (dawniej im. Mariana Buczka), biblioteka publiczna, wiejski ośrodek zdrowia i kaplica pw. Matki Boskiej Różańcowej. Parafia w Gromcu należy do dekanatu Libiąż.
W miejscowości znajduje się kościół pw. Matki Boskiej Różańcowej.
Miejsce urodzenia Józefy Lipartowskiej – uczestniczki powstania styczniowego.

</doc>
<doc id="345421" url="https://pl.wikipedia.org/wiki?curid=345421" title="Żarki (województwo małopolskie)">
Żarki (województwo małopolskie)

Żarki – wieś sołecka w Polsce, położona w województwie małopolskim, w powiecie chrzanowskim, w gminie Libiąż. Według najnowszej aktualizacji granic mezoregionów fizycznogeograficznych Polski przygotowanej przez PAN, wieś położona jest na utworach południowej Wyżyny Krakowsko-Częstochowskiej tj. na Garbie Tenczyńskim oraz w Dolinie Górnej Wisły.
W pobliżu wsi przepływa rzeka Wisła, ona też stanowi jej południową granicę; oraz Chechło, które z kolei jest jej wschodnią granicą. Centralna część miejscowości położona jest na terenie Zrębowych Pagórów Libiąskich, części Bloku Płaziańskiego i zarazem Garbu Tenczyńskiego. Według Mieczysława Klimaszewskiego i Jerzego Kondrackiego oraz geografów związanych z Uniwersytetem Śląskim Zrębowe Pagóry Libiąskie stanowią część większej jednostki geomorfologicznej (Pagórów Jaworznickich), którą uznają za część Wyżyny Śląskiej. Od wschodu miejscowość graniczy z otuliną Tenczyńskiego Parku Krajobrazowego. Oprócz tego przebiega tam zielony i czerwony szlak turystyczny oraz czerwony (libiąski) i niebieski (babicki) szlak rowerowy, a także droga wojewódzka nr 780.
Historia.
Według tradycji ustnej, od XIII wieku Żarki oraz sąsiednie miejscowości zamieszkiwała ludność napływowa zajmująca się pasterstwem i hodowlą bydła nazywana cabanami. Wywodziła ona swoje pochodzenie od pasterzy (czabanów), którzy przybyli na ziemie Małopolski wraz z najazdem Tatarów w 1241 roku. Społeczność ta z czasem przyjęła osiadły tryb życia i zasymilowała się z Polakami. Zachowała jednak do XX wieku pewne swoje tradycje i utrzymywała własną odrębność kulturową.
W przeszłości wieś należała do klucza lipowieckiego.
Wieś biskupstwa krakowskiego w powiecie proszowickim w województwie krakowskim w końcu XVI wieku.
W latach 1975–1998 miejscowość należała administracyjnie do województwa katowickiego.
Zabytki.
Obiekty wpisane do rejestru zabytków nieruchomych województwa małopolskiego.
Etnografia.
Ludność Żarek i okolic zaliczana jest przez etnografów do grupy Krakowiaków Zachodnich. Maria Przeździecka, współautorka monografii powiatu chrzanowskiego, przypisała dawnych mieszkańców tej wsi do czwartej – zachodniej podrupy terytorialnej używającej krakowskiego stroju regionalnego. Cechą charakterystyczną tego stroju w Żarkach był używany zamiast kożuchów tzw. "kapuzdrak" czyli długi płaszcz.
Fonetyczne zapisy tekstów gwarowych mieszkańców tej wsi sprzed stulecia zamieszczono w pracy Piotra Jaworka pt. „Gwary na południe od Chrzanowa“ (1920). W zgodnej opinii badaczy ludność okolic Żarek posługuje się dialektem małopolskim.
Religia.
Na terenie wsi działalność duszpasterską prowadzi Kościół Rzymskokatolicki (parafia św. Stanisława Biskupa i Męczennika).

</doc>
<doc id="345423" url="https://pl.wikipedia.org/wiki?curid=345423" title="Siekierczyn (Polska)">
Siekierczyn (Polska)

Siekierczyn (niem. "Geibsdorf") – wieś w Polsce położona w województwie dolnośląskim, w powiecie lubańskim, w gminie Siekierczyn, około 20 km od granicy niemiecko-polskiej w Zgorzelcu oraz około 30 km od granicy polsko-czeskiej w Miłoszowie.
Położenie.
Siekierczyn do bardzo duża wieś o długości około 4,5 km, leżąca na Pogórzu Izerskim, na Wysoczyznie Siekierczyńskiej, nad górnym biegiem Siekierki, na wysokości około 240–280 m n.p.m.
Podział administracyjny.
W latach 1975–1998 miejscowość administracyjnie należała do województwa jeleniogórskiego. Miejscowość jest siedzibą gminy Siekierczyn.
Demografia.
Według Narodowego Spisu Powszechnego (III 2001 r.) liczył 1835 mieszkańców. Jest największą miejscowością gminy Siekierczyn.
Mikroklimat.
Cechą charakterystyczną jest jej specyficzny mikroklimat (głównie dzięki bardzo dużej liczbie jezior, np. Formoza oraz sztucznych zbiorników wodnych).
Zabytki.
Do wojewódzkiego rejestru zabytków wpisane są obiekty:

</doc>
<doc id="345427" url="https://pl.wikipedia.org/wiki?curid=345427" title="Brukowanie">
Brukowanie



</doc>
<doc id="345432" url="https://pl.wikipedia.org/wiki?curid=345432" title="Åsgard">
Åsgard



</doc>
<doc id="345437" url="https://pl.wikipedia.org/wiki?curid=345437" title="Przysięga antymodernistyczna">
Przysięga antymodernistyczna

Przysięga antymodernistyczna – dokument wydany przez papieża Piusa X 1 września 1910. Miała być ona obowiązkowo wygłaszana przez wszystkich księży i biskupów przed uzyskaniem święceń oraz przez nauczycieli religii i profesorów w seminariach duchownych. Przysięga została wydana, aby zapobiec rozprzestrzenianiu się modernistycznych tendencji w Kościele katolickim oraz by jasno wyłożyć katolicką doktrynę wobec tych tendencji. Obowiązkowe wygłaszanie "Przysięgi" zniósł papież Paweł VI w 1967 roku.

</doc>
<doc id="345438" url="https://pl.wikipedia.org/wiki?curid=345438" title="Socjopata">
Socjopata



</doc>
<doc id="345441" url="https://pl.wikipedia.org/wiki?curid=345441" title="Subsydium">
Subsydium



</doc>
<doc id="345453" url="https://pl.wikipedia.org/wiki?curid=345453" title="William Makepeace Thackeray">
William Makepeace Thackeray

William Makepeace Thackeray (ur. 18 lipca 1811 w Kalkucie, zm. 24 grudnia 1863 w Londynie) – brytyjski pisarz, dziennikarz i satyryk. Zyskał popularność dzięki powieści "Targowisko próżności" ("Vanity Fair"), satyrycznemu portretowi społeczeństwa angielskiego w XIX wieku. Przedstawiciel realizmu krytycznego.
Życiorys.
Urodzony w Kolkacie w Indiach, gdzie jego ojciec pracował dla Brytyjskiej Kompanii Wschodnioindyjskiej. W roku 1817 jego rodzina wróciła do Anglii, gdzie William uczęszczał do szkół. Swą edukację kończył po dwóch latach studiów w Trinity College na Uniwersytecie Cambridge. Zaczął pisać, między innymi w „The Times” i „Punch”. W roku 1860 założył i redagował „Cornhill Magazine”.
W swej karierze dziennikarza dużo podróżował po Europie, poznał wiele znakomitości swoich czasów, takich jak Goethe czy Charlotte Brontë, która stała się jego admiratorką i dedykowała mu drugie wydanie swej powieści "Dziwne losy Jane Eyre" ("Jane Eyre").
Thackeray był niezwykle płodnym pisarzem, pisał pod wieloma zabawnymi pseudonimami (Charles James Yellowplush, Michael Angelo Titmarsh, George Savage FitzBoodle). Jego twórczość jest szczególnie związana z miejscowością Royal Tunbridge Wells, miasteczko to jest często portretowane w jego nowelach i powieściach. Dom, w którym mieszkał, „Kamienna Willa” (Rock Villa), zachował się do dzisiaj w swej oryginalnej formie. To tu powstawały niektóre jego powieści ("Tonbridge Toys", "The Virginians").
"Księga snobów" – psychologiczne portrety społeczeństwa angielskiego – wyznacza kierunek jego twórczości, w której dowcipnie i krytycznie demaskuje hipokryzję umysłową i obyczajową rodaków, a szczególnie warstw wyższych. Najbardziej znane powieści: "Targowisko próżności", "Dzieje Pendennisa" – po części powieść autobiograficzna, "Rodzina Newcome’ów" i baśń dla dzieci "Pierścień i róża". William Thackeray pisał też powieści historyczne oraz był autorem studiów nad literaturą i historią Anglii, między innymi "Angielscy humoryści osiemnastego wieku" (1851).

</doc>
<doc id="345456" url="https://pl.wikipedia.org/wiki?curid=345456" title="Karl Muck">
Karl Muck

Karl Muck (ur. 22 października 1859 w Darmstadt, zm. 3 marca 1940 w Stuttgarcie) – niemiecki dyrygent.
Życiorys.
W Heidelbergu studiował filologię i filozofię, później kierunki muzyczne. W 1877 przeniósł się do Lipska, by tam dokończyć edukację muzyczną. W 1880 wystąpił w sali Lipskiego Gewandhausu w roli pianisty. Spotkanie z Richardem Wagnerem otworzyło jego wrażliwość na brzmienie orkiestry i podjął decyzję o wstąpieniu na podium dyrygenta. W ciągu kilku lat zdobył opinię niekwestionowanego mistrza batuty w dziedzinie dzieł orkiestrowych Richarda Wagnera. W 1886 wyjechał do Pragi na zaproszenie Angelo Neumanna, szefa Praskiego Teatru by objąć posadę drugiego dyrygenta. Od tego momentu sława Karla Mucka obiega wszystkie stolice Europy. Karl Muck koncertował tam z dużymi sukcesami: Berlin, Hamburg, Londyn, Paryż i kilkukrotnie Petersburg 1888-1889. Cosima Wagner, córka Liszta, eksmałżonka Hansa von Bülowa, a wdowa po Richardzie Wagnerze otwiera przed nim teatr w Bayreuth, gdzie dyryguje już regularnie – najczęściej "Parsifala", a w 1909 "Lohengrina". w 1908 wraz z Richardem Straussem rozpoczął współpracę z operą berlińską, gdzie dyrygował aż do 1912. Otwarty konflikt (1912) z szefostwem placówki przyspieszył jego decyzję o wyjeździe do USA, gdzie objął młodą, bo powstałą w 1906, ale już świetną Bostońską Orkiestrę Symfoniczną. W 1914 wybuchła I wojna światowa. Fanatyczni "patrioci" amerykańscy oskarżyli Karla Mucka o szpiegostwo, ale do 1917 jego pozycja wydawała się być niezagrożona. W rok po wypowiedzeniu wojny Niemcom przez Stany Zjednoczone, Karl Muck został internowany. Lata 1918-1919 spędził w obozie dla internowanych. Po powrocie do Europy (pod koniec sierpnia 1919) podjął pracę kapelmistrza koncertując w Berlinie i Bayreuth. Niestety kłopoty w Stanach odbiły się na zdrowiu muzyka i szybko wycofał się z życia publicznego by oddać się poezji i filozofii. Zmarł w 1940.
Osiągnięcia.
Przez trzy kolejne dekady dyrygował wszystkimi Wagnerowskimi przedstawieniami w Bayreuth. Wystawił wszystkie Wagnerowskie opery i pozostał w pamięci melomanów jako "Ten, który znał Wagnera". W historii muzyki pozostaną jego wykonania dzieł wagnerowskich zarejestrowane podczas koncertów w Berlinie, Bayreuth i w Rosji. Z dzisiejszego punktu widzenia, są one bardzo niedoskonałe technicznie i dyrygowane z osobliwym dystansem, który w dzisiejszych czasach jest niezwykle rzadki. Precyzja rytmiczna i ścisłe realizowanie partytury to cechy, które być może zaszczepił mu sam Richard Wagner. Oprócz płyt Miełodii dostępne są także płyty wydawane przez małe niezależne wytwórnie np. VAI AUDIO udostępniła nagrania z lat 1927-1928 na dwupłytowym albumie "Karl Muck - The Electrical Wagner Recordings for Orchestra (1927-1928)"

</doc>
<doc id="345462" url="https://pl.wikipedia.org/wiki?curid=345462" title="Labelflash">
Labelflash

Labelflash™ – technologia umożliwiająca użytkownikowi nagrywanie dowolnych motywów, napisów lub obrazków na płytę DVD, oparta na wcześniejszej technologii DiscT@2 firmy Yamaha dla płyt CD, opracowana przez YAMAHA CORPORATION przy współpracy FUJIFILM Corporation. Również obie te firmy udzielają licencji na technologie Labelflash™. W związku z tym, że płyty DVD oparte na cyjaninie (ciemnoniebieskie) są już rzadkością (aktualnie ftalocyjanina) FUJIFILM Corporation opracowała specjalne płyty ze specjalną warstwą ciemnoniebieską na górnej powierzchni dla lepszego kontrastu wypalanych informacji, a od dołu ze standardową warstwą DVD. Yamaha opracowała technologię przenosząc ją z płyt CD na DVD. Przy wypalaniu napisów na dolnej warstwie DVD (do tego wystarczy zwykła płyta DVD) program np. Nero informuje nas o tym, że płyta jest wypalana w trybie DiscT@2 – jeśli mamy specjalna płytę Labelflash™ i wypalamy płytę na górnej specjalnej warstwie dostajemy informacje o wypalaniu w trybie Labelflash™. Technologia Labelflash™ została zastosowana po raz pierwszy przez NEC w grudniu 2005. Podobną technologia pozwalającą na wypalanie etykiet na płytach jest także LightScribe autorstwa Hewlett-Packard.
Cechy otrzymywanych obrazów:
Labelflash wykorzystuje promień lasera do etykietowania płyt optycznych. Cechą charakterystyczną jest możliwość wypalania obrazów zarówno na pustej stronie, jak i na stronie z danymi – kosztem miejsca na dane, ponieważ dane i etykieta nie mogą na siebie zachodzić. Nadruk na stronie danych odbywa się na dowolnej płycie DVD, natomiast na stronie wierzchniej wymaga specjalnych płyt. Dodatkową zaletą technologii Labelflash jest wykonywanie nadruku odpornego na czynniki zewnętrzne i na czyszczenie mechaniczne, ponieważ nie ma do niego bezpośredniego dostępu. 
"Wydrukowanie" etykiety laserem zajmuje napędom od 7 do 27 minut. Czas w jakim one powstają zależy od wybranej jakości lub ilości nadruku. 7 minut to czas potrzebny na etykietę całej powierzchni wykonaną w trybie „Fast mode” lub 1 cm paska w trybie „High mode”. Niemal pół godziny zajmuje wypalenie opisu krążka w wysokiej jakości.
Technologia LabelFlash nie obsługuje płyt CD-R/CD-RW (nadruk od strony danych), a także nie są dostępne na rynku płyty z możliwością nadruku od strony wierzchniej.
Sprzęt.
NEC ND-3550A, ND-3551A, ND-4550A, ND-4551A &amp; ND-4571A są oparte na tym samym sprzęcie, ale tylko ND-3551A, ND-4551A i ND-4571A zostały sprzedane ze wsparciem dla LabelFlash. Zmieniając firmware w modelach z serii xxx0 na xxx1 można uzyskać wsparcie dla LabelFlash.

</doc>
<doc id="345464" url="https://pl.wikipedia.org/wiki?curid=345464" title="Rada Główna Opiekuńcza (1940–1945)">
Rada Główna Opiekuńcza (1940–1945)

Rada Główna Opiekuńcza (RGO) – polska organizacja charytatywna działająca podczas II wojny światowej, nawiązująca nazwą i formami działalności do istniejącej w latach 1916–1921 organizacji pod tą samą nazwą.
RGO działała za zgodą władz okupacyjnych w czasie II wojny światowej – od lutego 1940, kiedy Adam Ronikier za zgodą gubernatora Hansa Franka wznowił jej działalność z centralą w Krakowie, do stycznia 1945. Radę w jej działalności wspierał abp Adam Stefan Sapieha. Z pomocy RGO korzystało wówczas ok. 700–900 tys. osób rocznie. Następcą Ronikiera na stanowisku prezesa RGO był od października 1943 do 1944 Konstanty Tchorznicki.
Źródła finansowania.
RGO uzyskiwała środki (finansowe oraz w naturze) na prowadzenie działalności:
RGO współpracowała ze Szwajcarskim Czerwonym Krzyżem.
Pracowało w niej, z reguły bez wynagrodzenia, ok. 15 tys. osób, m.in. Karolina Lanckorońska.
Struktura terenowa.
RGO tworzyła agendy terenowe w powiatach i miastach wydzielonych, początkowo pod nazwą rad opiekuńczych powiatowych i miejskich, a od lipca 1941 z polecenia niemieckiego – polskich komitetów opiekuńczych, w skrócie PolKO.
Działalność RGO w Warszawie.
PolKO Warszawa-Miasto i PolKO Warszawa-Powiat zostały powołane w październiku 1940. PolKO Warszawa-Miasto wykonywał niekiedy więcej niż 50 procent całej opieki społecznej świadczonej przez RGO. Przewodniczącym tego PolKO był przez cały czas Janusz Machnicki, jego zastępcą Stanisław Wachowiak. PolKO Warszawa-Miasto dzielił się na 12 okręgów opiekuńczych z wieloosobowym aparatem wykonawczym każdy, obwody odpowiadające dzielnicom policyjnym i rejony odpowiadające komisariatom, dysponował też opiekunami blokowymi i domowymi.
Wybuch powstania warszawskiego w sierpniu 1944 odciął PolKO Warszawa-Miasto i PolKO Warszawa-Powiat od centrali RGO w Krakowie (w pałacu Pusłowskich), a sam PolKo Warszawa-Powiat także od jego delegatur. Dla części pracowników stało się też niemożliwe dotarcie do miejsc pracy, co doprowadziło do dezorganizacji PolKO. Pracownicy RGO od początku powstania angażowali się w różne formy pomocy społecznej, z naciskiem na uruchamianie dawnych placówek komitetu. W drugiej dekadzie sierpnia PolKO Warszawa-Miasto wznowił działalność i prowadził ją do końca powstania pod nazwą Rada Główna Opiekuńcza – Zarząd na m.st. Warszawę. Natomiast PolKO Warszawa-Powiat został reaktywowany 15 września z siedzibą w Pruszkowie.
Działalność RGO w Krakowie.
Ważnym działaczem Rady w Krakowie był prof. Władysław Wolter, były dziekan Wydziału Prawa Uniwersytetu Jagiellońskiego i więzień obozu koncentracyjnego w Sachsenhausen.

</doc>
<doc id="345467" url="https://pl.wikipedia.org/wiki?curid=345467" title="Lublin R-VIII">
Lublin R-VIII



</doc>
<doc id="345468" url="https://pl.wikipedia.org/wiki?curid=345468" title="Narodowa Organizacja Cypryjskich Bojowników">
Narodowa Organizacja Cypryjskich Bojowników

Narodowa Organizacja Cypryjskich Bojowników (gr. Εθνική Οργάνωσις Κυπρίων Αγωνιστών – "Ethniki Organosis Kiprijon Agoniston" – "EOKA", skrót rozwijany czasem: Εθνική Οργάνωσις Κυπριακού Αγώνος – "Narodowa Organizacja Cypryjskiej Walki") – nacjonalistyczna organizacja narodowowyzwoleńcza Greków cypryjskich powstała w roku 1955, walcząca z władzą brytyjską na Cyprze oraz o wcielenie Cypru do Grecji (enosis). Przywódcą i twórcą organizacji był generał Jeorjos Griwas.
Podłoże.
Wielka Brytania przyrzekła, że jeśli Grecja przystąpi do I wojny światowej po stronie aliantów, dojdzie do zjednoczenia tego państwa z Cyprem, który był wtedy pod władzą brytyjską. Hellenowie odrzucili jednak tę propozycję, w wyniku czego obietnica nigdy nie została zrealizowana. W roku 1955 generał Jerjos Grwias założył Narodową Organizację Cypryjskich Bojowników, by ta jednoczyła mieszkańców wyspy w walce z Brytyjczykami, w odróżnieniu jednak od Postępowej Partii Ludzi Pracy, która chciała walczyć z okupantem za pomocą strajków i demonstracji.
Ideologia.
Narodowa Organizacja Cypryjskich Bojowników była antykolonialną, antyimperialistyczną organizacją nacjonalistyczną, której głównym celem było „uwolnienie Cypru od brytyjskiego jarzma”. Drugim celem, nie uwzględnionym w deklaracji, której tekst rozdawano ludności 1 kwietnia 1955, była "enosis" – zjednoczenie Grecji i Cypru.
Choć ta ideologia znalazła odbicie w działaniach zbrojnych organizacji, którym dowodził przede wszystkim gen. Griwas, to jednak nie wszyscy ją podzielali, co widać po tym, że szef ramienia politycznego EOKA – Makarios, był, szczególnie pod koniec walk, zwolennikiem pójścia na kompromis z przeciwnikiem.
Pomimo tego, że organizacja stosowała metody siłowe, to jednak chciała osiągnąć cele polityczne, a nie militarne. W związku z tym jej działania były ukierunkowane na to, by zwrócić na Cypr uwagę międzynarodowej opinii publicznej, przez dokonywanie aktów sabotażu, które miały trafić na pierwsze strony gazet, o czym pisał sam gen. Griwas w swoich pamiętnikach.
Działania zbrojne.
Działania militarne organizacja rozpoczęła dnia 1 maja 1955, kiedy to przeprowadziła ona jednoczesne ataki na kontrolowaną przez Brytyjczyków Cypryjską Stację Nadawczą (dowódcą operacji był Markos Drakos) oraz na koszary armii brytyjskiej i na różne cele w Famaguście (dowódca – Grigoris Afksentiou). Tego dnia kolportowano także broszury informujące o celach organizacji i nawołujące Cypryjczyków do walki z okupantem.
W odróżnieniu od innych ruchów antykolonialnych, organizacja ta nie starała się przejąć kontroli nad żadną częścią terytorium Cypru, ale skupiała się na sabotowaniu brytyjskich instalacji wojskowych, przeprowadzaniu ataków na konwoje wojskowe oraz na dokonywaniu zamachów na żołnierzy wrogiej armii lub jej informatorów. Jak wspominał sam założyciel EOKA, było to spowodowane z jednej strony małymi rozmiarami wyspy, a z drugiej strony nieodpowiednim do tego typu działań terenem. Nie bez znaczenia były także dysproporcje między Armią Brytyjską a EOKA, przemawiające na korzyść tej pierwszej formacji.
Formacja i struktura.
Na czele organizacji stał gen. Jerjos Griwas – dowódca o dużym doświadczeniu, który nauki pobierał w Greckiej Szkole Aspirantów i będąc oficerem armii greckiej brał udział w obu wojnach światowych po stronie Grecji. W roku 1941 założył Organizację Wojskową Grivasa przemianowaną później na Organizację Narodowego Oporu Wewnętrznego X, która walczyła najpierw z okupantem niemieckim, a później w czasie greckiej wojny domowej z komunistycznymi bojówkami Greckiego Ludowego Wojska Wyzwoleńczego. Przyjął pseudonim Digenis na pamiątkę bohatera eposu słynnego eposu średniowiecznego "Wasilios Digenis Akritas", który bronił Bizancjum przed wrogami. Adiutantem gen. Griwasa był Grigoris Afxentiou, który służył na pograniczu grecko-bułgarskim i był absolwentem Akademii Oficerów Rezerwy na wyspie Siros, lecz nie miał doświadczenia bojowego.
Sytuacja na Cyprze różniła się od sytuacji w innych koloniach brytyjskich także tym, że nie było tam wielkich problemów ekonomicznych, ubóstwa, czy głodu. Klasa średnia, w większości popierająca Postępową Partię Ludzi Pracy dochody czerpała z handlu międzynarodowego, co popierała władza brytyjska. To wszystko powodowało, że trudno było znaleźć ludzi, którzy chcieliby ryzykować życie dla walki o niepodległość Cypru, dlatego też organizacja Narodowa Organizacja Cypryjskich Bojowników rekrutowała swoich członków głównie spośród młodzieży. Należał do niej znany aktor Sotiris Moustakas, który wstąpił do EOKA mając 15 lat. Roznosił ulotki i pisał narodowowyzwoleńcze hasła na murach, za co został aresztowany i uwięziony na siedem miesięcy.
Gdy walka osiągnęła apogeum, organizacja miała 1250 członków, z których 250 działało oficjalnie, a 1000 – w podziemiu. Stawiali oni czoła wojskom brytyjskim liczącym sobie 40000 żołnierzy. EOKA była wspierana aktywnie przez rząd grecki, który dostarczał jej broń i pieniądze, a także za pośrednictwem fal radiowych emitowanych z Aten prowadził akcje propagandowe. Koszt całej operacji trwającej cztery lata wyniósł £50,000.
Cele.
Brytyjczycy.
Głównym celem organizacji, jak to zostało napisane w tekście przysięgi, którą składali kandydaci na członków, oraz w deklaracji z 1955 roku, byli żołnierze armii brytyjskiej. W czasie całej kampanii EOKA brała udział w 1144 starciach zbrojnych, z których 53% miało miejsce w terenie zurbanizowanym, a 47% na terenach wiejskich. W walkach zginęło według oficjalnych danych 105 żołnierzy brytyjskich (nieoficjalnie mówi się o 371 zabitych) i 51 policjantów.
Poza żołnierzami ofiarami ataków byli także ludzie związani z brytyjskimi siłami zbrojnymi, członkowie rodzin żołnierzy, informatorzy, czy policjanci.
Grecy cypryjscy.
Celem ataków byli także ci Grecy cypryjscy, których podejrzewano o współpracę z władzami kolonialnymi. Często byli brutalniej karani i zabijani, niż Brytyjczycy. Choć zamachy na Cypryjczyków miały miejsce rzadziej, niż na wojskowych, to jednak były bardziej efektywne, zapewne dlatego, że sądzili, że nie są uważani przez organizację za wrogów. W czasie walki o niepodległość Cypru przeprowadzono 230 takich zamachów – 13 osobom udało się uciec bez szwanku, 148 Greków cypryjskich zostało zabitych, a 69 odniosło rany.
Wśród tych 148 uśmierconych osób o 23 wiadomo, że cechowały je poglądy lewicowe. Po zakończeniu walk zastanawiano się nad tym, czy orientacja polityczna miała wpływ na wybór celów zamachów dokonywanych przez EOKA, szczególnie gdy były przeciwne prawicowym poglądom gen. Griwasa.
Turcy cypryjscy.
Jedną z pierwszych działań podjętych przez marszałka polnego sir Johna Hardinga, mianowanego w 1955 roku gubernatorem Cypru, było zwiększenie liczby policjantów. Osiągnął to przez rekrutowanie głównie Turków cypryjskich, przez co policja nie odzwierciedlała proporcji ludności na wyspie. Uczynił to wbrew radom doświadczonych urzędników kolonialnych, którzy przewidywali, że tak duża liczba Turków w policji może doprowadzić do wielu napięć na tle narodowościowym. Powstały też Specjalne Mobilne Rezerwy, do których należały wyłącznie osoby narodowości turecko-cypryjskiej. Doprowadziło to do tego, że choć na celowniku EOKA znajdowali się wciąż przede wszystkim Brytyjczycy, to jednak wzrosła liczba zabójstw dokonywanych na ludności tureckiej – szczególnie dotyczyło to służb mających zaprowadzać ład na Cyprze.
Przed powstaniem narodowowyzwoleńczym, konflikty na tle narodowościowym były rzadkie. Sytuacja zmieniła się w roku 1956, a następnie pogarszała się przez cały okres kampanii EOKA.
W roku 1957 utworzona została Turecka Organizacja Oporu (TMT) i choć z EOKA miała wspólnego wroga, to jednak dochodziło czasami do krwawych starć między członkami obu stowarzyszeń. Najwięcej tego typu aktów wzajemnej agresji miało miejsce w 1958 roku, kiedy to EOKA zlikwidowało 55 Turków cypryjskich, a TMT – 60 Greków cypryjskich.
Wydarzenia.
16 czerwca 1956 roku w restauracji wybuchła bomba podłożona przez członków EOKA, powodując śmierć Williama P. Botelera – oficera CIA pracującego pod przykrywką dyplomatyczną. Szef organizacji wystosował natychmiast deklarację, w której podkreślił, że celem EOKA nie jest szkodzenie obywatelom Stanów Zjednoczonych Ameryki, a także ostrzegł ich, by dla własnego bezpieczeństwa nie angażowali się w działalność żadnych struktur pozostających pod brytyjskim patronatem.
W październiku 1956 roku jeden z przywódców EOKA Pilots Christof został pojmany w czasie operacji Sparrowhawk. Rok później w czasie bitwy pod Machairas spłonął Grigoris Afksentiou. Wielu bojowników zostało uwięzionych i powieszonych, a ciała 11 z nich spoczywają wraz ze zwłokami czterech innych powstańców zmarłych w czasie walk i jednego zmarłego w szpitalu w wyniku odniesionych ran w Uwięzionych Grobach znajdujących się na terenie Centralnych Więzień Nikozji.
Oskarżenie żołnierzy brytyjskich o tortury.
W roku 2011 weterani walk o niepodległość pod szyldem EOKA oświadczyli, że zamierzają wytoczyć proces państwu brytyjskiemu. Organizacje kombatanckie twierdzą, że w latach 1955 – 1959 setki członków organizacji były torturowane w czasie przesłuchań dokonywanych przez kolonialne służby mundurowe. W ich wyniku zginęło podobno 14 Cypryjczyków, z których 2 nie miało wtedy skończonych 18 lat. Owe stowarzyszenia sugerują, że chodzi o praktyki podobne do tych, jakie miały miejsce w Kenii podczas powstania Mau Mau.
Rozwiązanie organizacji i jej dziedzictwo.
Oficjalnie kampania EOKA zakończyła się 31 marca 1959. W roku 1971 gen. Griwas utworzył organizację EOKA B, która miała na celu walkę o "enosis". Po odzyskaniu przez Cypr niepodległości część bojowników zakładała organizacje, takie jak Unia Bojowników Miasta i Dystryktu Limassol, których zadaniem było o zachowanie pamięci o EOKA. W latach dziewięćdziesiątych XX wieku utworzono we wsi Palodia położonej w pobliżu Limassol dom spokojnej starości dla weteranów walki o niepodległość o nazwie Dom Bojowników EOKA (gr. Μέλαθρον Αγωνιστών της ΕΟΚΑ "Melathron Agoniston tis EOKA").
W roku 1960 roku w Nikozji otwarto muzeum poświęcone historii organizacji.
Na metodach walki stosowanych przez EOKA wzorowały się także inne ruchy antykolonialne.

</doc>
<doc id="345469" url="https://pl.wikipedia.org/wiki?curid=345469" title="HMX">
HMX



</doc>
<doc id="345471" url="https://pl.wikipedia.org/wiki?curid=345471" title="Sowiecka Gawań">
Sowiecka Gawań

Sowiecka Gawań () – miasto w Rosji w Kraju Chabarowskim, nad Cieśniną Tatarską (część Morza Japońskiego). Populacja w 2010 roku wynosiła 27 712 osób. Miasto jest krańcową wschodnią stacją Kolei Bajkalsko-Amurskiej (, BAM).
Historia.
Zatoka nad którą położone jest miasto została odkryta 23 maja 1853 roku przez Nikołaja Konstantinowicza Boszniaka, który nazwał ją zatoką Hadżi. W sierpniu tego samego roku bazę wojskową w tym miejscu założył Giennadij Niewielskoj. Zmienił też nazwę zatoki na "Imperatorskaja Gawań". Pierwszym zarządcą bazy był Boszniak.
W 1922 roku nazwę osady zmieniono na Sowiecka Gawań. W 1941 roku otrzymała prawa miejskie. W 1947 otwarto linię kolejową z Komsomolska nad Amurem. Był to jednocześnie pierwszy odcinek późniejszej Kolei Bajkalsko-Amurskiej.
W latach 1950-54 w mieście znajdowała się administracja obozu Ulminski-ITL w ramach systemu gułagów. 14900 więźniów było wykorzystywanych do budowy portu w Wanino, dróg oraz pozyskiwania drewna.
W sierpniu 2020 roku podjęto decyzję o budowie terminala LPG w Sowieckiej Gawani.
Znajduje się tu dyrekcja Rezerwatu przyrody „Botczinskij”.
Symbol.
Flaga i godło Sowieckiej Gawani przedstawia rosyjską fregatę Pałłada, która została zatopiona przez swoją załogę niedaleko miejscowości w 1856 roku.

</doc>
<doc id="345473" url="https://pl.wikipedia.org/wiki?curid=345473" title="William Thackeray">
William Thackeray



</doc>
<doc id="345474" url="https://pl.wikipedia.org/wiki?curid=345474" title="Kołbiel">
Kołbiel

Kołbiel – wieś w Polsce położona w województwie mazowieckim, w powiecie otwockim, w gminie Kołbiel. Siedziba gminy Kołbiel oraz rzymskokatolickiej parafii Świętej Trójcy. Ośrodek sztuki ludowej znany m.in. z pasiaków i kilimów. Dawniej miasto, Kołbiel uzyskała lokację miejską w 1532 roku, zdegradowana w 1870 roku. W drugiej połowie XVI wieku Kołbiel położona była w powiecie garwolińskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego.
Kołbiel leży na Równinie Garwolińskiej, na południowy wschód od Otwocka, przy drodze krajowej nr 17, będącej częścią drogi międzynarodowej E372 oraz drodze krajowej nr 50, nad rzeką Świder, w odległości 3 kilometrów od wsi przystanek kolejowy Kołbiel.
Historia.
Ślady osadnictwa na tym terenie pochodzą˛ ze starożytności i wczesnego średniowiecza. Wieś założona w 1326 r. przy przeprawie przez Świder na trakcie z Czerska do Liwu.
Pierwsze wzmianki o Kołbieli pochodzą z 1407 roku, gdy prawdopodobnie został pobudowany drewniany kościół pod wezwaniem Świętej Trójcy, ufundowany przez Mikołaja Kurzca herbu Jasieńczyk z rodu Kolibielskich z Kołbieli (Kolibieli) i Mikołaja herbu Pobóg z Sufczyna. W 1422 roku biskup poznański Andrzej Łaskarz z Gosławic podniósł ów kościół do rangi kościoła parafialnego. Obecny kościół wybudowany został według projektu Józefa Piusa Dziekońskiego w 1901 r. w stylu neogotyckim. W kościele parafialnym znajduje się barokowy ołtarz główny św. Trójcy z XVII w., drewniane ołtarze boczne w stylu renesansowym: św. Józefa z XVI w. i Miłosierdzia Bożego. Parafia w Kołbieli należy do dekanatu mińskiego św. Antoniego, diecezji warszawsko-praskiej.
Kołbiel niegdyś posiadała prawa miejskie (miasto prywatne), nadane w 1532 roku przez króla Zygmunta I Starego, potwierdzone w 1624. Podobnie jak wiele innych miejscowości z zaboru rosyjskiego Kołbiel utraciła prawa miejskie w roku 1869 na mocy ukazu carskiego. W 1806 roku Kołbiel nabywają Zamoyscy, przyczynia się to do ożywienia miasta. W 1877 roku uruchomienie Nadwiślańskiej Linii Kolejowej. W 1853 roku powstała w Kołbieli gmina żydowska, do II wojny światowej istniała drewniana synagoga. 
W czasie kampanii wrześniowej stacjonowała tu 16 Eskadra Towarzysząca.
W 1941 Niemcy utworzyli w Kołbieli getto dla ludności żydowskiej. Przebywało w nim ok. 1000 Żydów z powiatu mińskiego. 27 września 1942 getto zostało zlikwidowane, a jego mieszkańcy wywiezieni do obozu zagłady w Treblince. W 1944 miały miejsce ciężkie walki wojsk pancernych Armii Czerwonej z Niemcami.
Kołbielska sztuka ludowa.
Okolice Kołbieli słyną z odrębnej kultury ludowej, jednym z jej przejawów jest tradycyjny strój kobiecy szyty z tkaniny samodziałowej. Na przenośnych warsztatach tkackich zwanych "staciwami" powstają tkaniny lniano-wełniane o charakterystycznym układzie bardzo drobnych kolorowych prążków, które występują w skupiskach na jednobarwnym, najczęściej czerwonym tle. W podobny sposób tworzone są chodniki zwane szmaciakami oraz narzuty i tkaniny pościelowe. Do dziś pielęgnowana jest tradycja wycinanek z kolorowego papieru glansowanego.
W Kołbieli i okolicy zachowało się miejscowe budownictwo drewniane.

</doc>
<doc id="345479" url="https://pl.wikipedia.org/wiki?curid=345479" title="Appomattox Court House">
Appomattox Court House

Appomattox Court House – wieś w Stanach Zjednoczonych w stanie Wirginia położona około 4 km na północny wschód od miasta Appomattox w południowej części stanu. 9 kwietnia 1865 miała tam miejsce jedna z bitew wojny secesyjnej, która zakończyła się klęską i kapitulacją sił Konfederacji.

</doc>
<doc id="345481" url="https://pl.wikipedia.org/wiki?curid=345481" title="Izopren">
Izopren

Izopren – organiczny związek chemiczny z grupy dienów. Stosowany w przemyśle do otrzymywania jednego gatunku kauczuku syntetycznego (kopolimeru izoprenu i izobutanu).
Występuje w dwóch stereochemicznych odmianach – 1,4 cis oraz 1,4 trans, oraz w formie dwóch adduktów (1,2 oraz 3,4). Wynika to z rodzaju syntezy (wolnorodnikowa lub koordynacyjna). Izopren bardzo łatwo ulega fotodegradacji.
Występowanie.
Jest najpowszechniej występującym węglowodorem pochodzenia roślinnego oraz produkowanym przez ssaki. Stanowi do 70% ilości węglowodorów w powietrzu wydychanym przez człowieka, choć jego stężenie jest bardzo zróżnicowane. Powstaje podczas biosyntezy cholesterolu na szlaku mewalonowym. Pomiar jego stężenia jest łatwy do przeprowadzenia i może być wykorzystywany do badania różnych zjawisk metabolicznych w organizmie, np. zaburzeń gospodarki tłuszczami.
Kilkukrotnie powielony motyw strukturalny izoprenu tworzy szkielet węglowy wielu związków pochodzenia naturalnego – terpenów.
Otrzymywanie.
Na skalę przemysłową jest otrzymywany przez dimeryzację propenu w obecności katalizatora glinoorganicznego. Otrzymywany również z formaldehydu i izobutylenu, acetylenu i acetonu lub poprzez odwodornienie izopentanu.

</doc>
<doc id="345483" url="https://pl.wikipedia.org/wiki?curid=345483" title="Stephen Chow (aktor)">
Stephen Chow (aktor)

Stephen Chow (ur. 22 czerwca 1962 w Hongkongu) – chiński aktor filmowy pochodzący z Hongkongu, ochrzczony przez lokalne media „królem komedii" i specjalizujący się w filmach kung-fu. Grał m.in. w "Shaolin soccer" (pinyin: Shàolín Zúqiú), czy "Kung fu szał" (pinyin: Gōngfu, ang. "Kung Fu Hustle").

</doc>
<doc id="345486" url="https://pl.wikipedia.org/wiki?curid=345486" title="Śródchłonka">
Śródchłonka

Śródchłonka (łac. "endolimfa") – płyn wypełniający struktury błędnika błoniastego. Jego ruch odpowiada za pobudzanie receptorów słuchu i układu równowagi. Produkowany jest w przewodzie ślimaka (prążek naczyniowy) i łagiewce (komórki ciemne). Charakteryzuje się, w odróżnieniu od przychłonki, wysokim stężeniem jonów potasu (K+) oraz niskim stężeniem jonów sodu (Na+).
Mechanizm wytwarzania polega na pompowaniu do światła błędnika jonów potasu, w mniejszej ilości także jonów sodu (Na+), za którymi podąża woda.

</doc>
<doc id="345488" url="https://pl.wikipedia.org/wiki?curid=345488" title="Ucho wewnętrzne">
Ucho wewnętrzne

Ucho wewnętrzne (łac. "auris interna"; błędnik łac. "labirynthus" – zwany tak z powodu skomplikowanej budowy anatomicznej) – wewnętrzna część ucha. Jest jednym z elementów (receptorem) zmysłu równowagi i zmysłu słuchu.
Budowa.
Składa się z: 
Ruchy głowy powodują przemieszczanie się płynu i substancji galaretowatej aparatu przedsionkowego, co wywołuje pobudzenie komórek zmysłowych. Powstają impulsy nerwowe przekazywane nerwem równowagi do mózgu, gdzie są analizowane.

</doc>
<doc id="345496" url="https://pl.wikipedia.org/wiki?curid=345496" title="Strzemieszyce Wielkie">
Strzemieszyce Wielkie

Strzemieszyce Wielkie – dzielnica Dąbrowy Górniczej, położona pomiędzy Redenem i Strzemieszycami Małymi, przy drodze krajowej nr 94. Oddalona o 7,5 km od centrum.
Przez Strzemieszyce przepływają rzeki Rakówka oraz Jamki, które z kolei wpływają do Bobrka.
Były wsią biskupstwa krakowskiego w powiecie proszowickim w województwie krakowskim w końcu XVI wieku.
Pochodzenie nazwy.
Etymologia ludowa utrzymuje, że Strzemieszyce otrzymały swoją nazwę od zdarzenia związanego z przejazdem przez wieś króla Jana III Sobieskiego. Król ten, ciągnąc pod Wiedeń, zerwać miał tutaj złote strzemię, które zszyte zostało przez miejscowego rzemieślnika. Legendzie takiej przeczy jednak fakt, że nazwa „Strzemieszyce Wielkie” ("Strmyeschycze major") zaświadczona jest już w XV w. W rzeczywistości nazwa „Strzemieszyce” należy do grupy nazw patronimicznych. Nazwy takie w okresie wczesnośredniowiecznym wskazywały na potomków lub poddanych człowieka, którego imię dało początek nazwie. Nazwa Strzemieszyce pochodzi tym samym od nazwy osobowej "Strzemiesz" i oznacza najprawdopodobniej potomków człowieka o takim imieniu, którzy zasiedlili obszar ówczesnej wsi. Z grupy ludzi przeniesiona została z czasem na miejsce, które zamieszkiwali. Błędne rozumienie nazwy Strzemieszyce utrwaliło się jednak tak dalece, że znalazło swój wyraz nawet w opracowanym w 1967 r. przez urodzonego w Strzemieszycach a później mieszkającego w Krakowie, inżyniera Józefa Ścisłę herbie miasta Strzemieszyce Wielkie. Niezależnie od tego, użycie strzemienia jako symbolu Strzemieszyc jest w pełni uzasadnione. Przydomek "Strzemiesz" wywodzić bowiem należy właśnie od tego słowa. Nazwa nawiązuje zatem pośrednio do istnienia w dawnych Strzemieszycach Wielkich rzemieślniczego ośrodka produkcji strzemion. Złoty kolor strzemienia w herbie wskazuje jedynie na piękną legendę, która nie ma jednak wiele wspólnego z rzeczywistością. Najprawdopodobniej w XIV w., w związku z ukształtowaniem się sąsiedniego przysiółka Strzemieszyce Małe, do nazwy Strzemieszyc zaczęto dodawać przymiotnik „Wielkie”.
Historia.
Czasy prehistoryczne.
W Strzemieszycach Wielkich odkryto ślady osadnictwa z okresu kultury łużyckiej. Natrafiono na szczątki cmentarza z późnej epoki brązu względnie wczesnej epoki żelaza (ok. 700 r. p.n.e.). Według miejscowej legendy na terenie obecnych Strzemieszyc zatrzymał się w 965 r. podróżnik, kronikarz i handlarz niewolników Ibrahim ibn Jakub – i tam też kupił swoją ulubioną niewolnicę Dziewoję. Obóz Ibrahima miał się znajdować przy źródłach Wywierzyska.
XI-XVIII w..
Ciągłość osadnicza na terenie Strzemieszyc Wielkich istnieje co najmniej od XI w. Potwierdzają to prace archeologiczne z 1932, kiedy w odległości ok. 3–4 km od Łośnia (na terenie zajętym później przez Hutę Katowice) odkryto cmentarzysko z okresu średniowiecza, datowane obecnie na okres od XI do drugiej połowy XII w. Należy ono do najbogatszych cmentarzysk z początków państwa polskiego (103 groby). Natomiast prace archeologiczne przeprowadzone w 1997 r. na posesji przy ul. Strzemieszyckiej 407 doprowadziły do odkrycia szczątków trzech średniowiecznych chat datowanych na XI-XII w. Istnienie osady związane jest najprawdopodobniej z istnieniem mikroregionu osadniczego, obejmującego również sąsiedni Łosień i związanego z wydobyciem oraz wytopem rud ołowiu i srebra. Odkryte szczątki pieca do wytopu kruszców oraz wyposażenie odkrytych w 1932 r. grobów potwierdzają tezę, że ówcześni mieszkańcy tych terenów zajmowali się górnictwem i hutnictwem. Pierwsze wiadomości pisane o wsi Strzemieszyce pochodzą z początku XIV w. Wieś była wtedy własnością biskupów krakowskich i wchodziła do końca XVIII w. w skład klucza sławkowskiego. Istniał też tutaj prawdopodobnie dwór biskupi, w którym w 1363 r. bawił cesarz Karol IV jadąc z Pragi do Krakowa na swój ślub z wnuczką Kazimierza Wielkiego Elżbietą. Wieś płaciła biskupom dziesięcinę. Życie gospodarcze sprzężone było z pobliskim Sławkowem. W XVI w. Strzemieszyce Wielkie były terenem eksploatacji kruszców. Zachowały się z tego czasu informacje o bogatej w złoża kopalni w Warpiu (okolice dzisiejszej kolonii Przełajka), którą w 1552 r. otworzył niejaki Stanisław Grabowski. Mniej więcej w tym samym czasie działała kopalnia „Jakuby”, będąca własnością Jana Porębskiego i zakupiona w 1568 r. przez Marcina Górnika. Leżała ona między Wojciechowicami a Strzemieszycami Wielkimi. Funkcjonowały też w Strzemieszycach Wielkich karczmy i młyny. W 1490 r. odnotowano istnienie w Strzemieszycach Wielkich na rzece Bobrek dwóch młynów: „Szałas” i „Warmus”. W 1522 r. mieszczanin sławkowski Marcin Porębski uzyskał odnowienie przywileju na prowadzenie karczmy w Strzemieszycach Wielkich. Od średniowiecza były Strzemieszyce Wielkie również ośrodkiem rzemiosła, podległego od XVI w. sławkowskim organizacjom cechowym. Wiadomo, że w XVIII w. działał tu pochodzący z Żywca mistrz Mikołaj Strzałkiewicz, u którego praktykowali urodzony w Strzemieszycach Filip Lewkowicz oraz sławkowianin Wawrzyniec Trzewiczek. W 1794 r. księgi cechowe odnotowują działalność mistrza rzemiosła tkackiego Filipa Kłoska. Ze schyłkowego okresu zwierzchności biskupiej pochodzą też wiadomości o zaangażowaniu chłopów strzemieszyckich po stronie urzędników biskupich w utarczkach z mieszczanami sławkowskimi.
XIX-XX w..
Wraz z innymi miejscowościami klucza Strzemieszyce Wielkie przeszły w 1790 r. na własność skarbu państwa. W wyniku III rozbioru Polski weszły w skład Nowego Śląska, w którym pozostawały do 1807 r. W okresie tym, w 1806 r., założona została pierwsza szkoła elementarna, gromadząca dzieci ze Strzemieszyc Wielkich i Małych oraz z osady Niemce. W 1809 r. Strzemieszyce weszły w skład gminy olkusko-siewierskiej. Pomimo gwałtownego rozwoju przemysłowego sąsiedniej Dąbrowy Górniczej i Ostrów Górniczych, Strzemieszyce Wielkie jeszcze w drugiej połowie XIX w. pozostawały miejscowością przeważnie rolniczą. Mimo zapoczątkowanych jeszcze w okresie pruskim (1795-1807) poszukiwań, nie zlokalizowano w Strzemieszycach Wielkich złóż kruszców. Początkowo nie odkryto również złóż węgla kamiennego. Rozwój gospodarczy wsi wiąże się z rozbudową szlaków komunikacyjnych. W latach 30. XIX w. powstał bity trakt łączący Będzin z Olkuszem, przebiegający przez Strzemieszyce Wielkie. Transportowano nim galman z kopalń w Olkuszu, Sławkowie i Strzemieszycach Małych do hut w Dąbrowie Górniczej i Będzinie. W stronę przeciwną, do Olkusza, wożono węgiel z kopalń zagłębiowskich.
W 1848 r. przeszedł tędy odcinek Kolei Warszawsko-Wiedeńskiej prowadzący do Maczek. Otwarto wtedy stację Strzemieszyce Południowe (obecnie Dąbrowa Górnicza Południowa). W styczniu 1885 r. Strzemieszyce połączone zostały koleją Iwanogrodzko-Dąbrowską z Kielcami. Połączenia kolejowe, w szczególności Kolej Iwangorodzko-Dąbrowska, odegrały rolę miastotwórczą.
Od lat 70. XIX w. rozpoczęto poszukiwania węgla kamiennego, którego złoża nie okazały się jednak obfite. Zaczęły powstawać małe kopalnie. W 1880 r. powstała kopalnia „Jakub” w Grabocinie, funkcjonująca do 1884 r. jako kopalnia odkrywkowa. Wznowiono w niej eksploatację w latach 1908-1910 pod nazwą „Jakub II”. Wkrótce potem połączona została z kopalnią „Kazimierz”. Kopalnia „Podreden” rozpoczęła eksploatację w 1912 r. Istniała na dzierżawionych od 1910 r. polach górniczych na terenie obecnej Mikrohuty. Kopalnia „Lilit” założona została w 1913 r. na granicy Strzemieszyc Wielkich i Ostrów Górniczych. Funkcjonowała ponadto kopalnia „Siurpryz”, będąca zakładem działającym w ramach Towarzystwa Górniczo-Przemysłowego Będzin-Olkusz. Po pierwszej wojnie światowej zaprzestano w niej eksploatacji węgla.
W 1883 r. rozpoczęto budowę Fabryki Cerezyny (późniejszy „Strem”). W 1904 r. zakład ten zatrudniał 120, a w 1914 r. już 206 osób. W 1899 r. powstało Towarzystwo Akcyjne Fabryka Superfosfatów i Przetworów Chemicznych „Strzemieszyce”. W 1904 r. zatrudniało ono 90 pracowników, dziesięć lat później, w 1914 r., 149. Wraz z rozwojem przemysłu rozpoczynają się osiedlać Żydzi. W przeciwieństwie do innych miejscowości Zagłębia Dąbrowskiego (Będzin, Modrzejów), w należących do biskupstwa krakowskiego Strzemieszycach nie wolno się było im osiedlać do końca epoki przedrozbiorowej (przywilej "de non tolerandis Judaeis"). Żydzi zaczęli się osiedlać w miejscowości dopiero w drugiej połowie XIX w. W 1885 r. na 2962 mieszkańców było już 125 Żydów (4,2%). Odsetek ten wzrósł w okresie międzywojennym do ok. 20%. W 1928 r. powstała tu samodzielna gmina wyznaniowa, dysponująca synagogą, mykwą i chederem. Zmarłych chowano na cmentarzu w Sławkowie. 10 lutego 1911 r. erygowana została przez biskupa kieleckiego Augustyna Łosińskiego, poprzez wydzielenie z parafii Gołonóg, parafia w Strzemieszycach Wielkich, obejmująca również Strzemieszyce Małe, Grabocin, Kazimierz, Ostrowy, Feliks i Niemce.
Z 11 tys. mieszkańców Strzemieszyce Wielkie były najbardziej ludną wsią II Rzeczypospolitej.
Okupacja niemiecka.
W czasie II wojny światowej pod okupacją niemiecką jako "Groß Strzemieszyce". Planowanej nazwy niemieckiej "Strehmen" nigdy oficjalnie nie wprowadzono. Siedziba okręgu urzędowego Strzemieszyce ("Amtsbezirk Strzemieszyce"), w skład którego oprócz Strzemieszyc Wielkich wchodziły: Strzemieszyce Małe, Strzemieszyce Folwark, Maczki, Niemce, Ostrowy i Porąbka (razem 7 gmin).
Okres powojenny.
1 stycznia 1950 r. przestała istnieć gmina Olkusko-Siewierska, której trzon stanowiły Strzemieszyce Wielkie. Po odłączeniu od gminy Olkusko-Siewierskiej Gołonoga, Ząbkowic, Kazimierza, Ostrów Górniczych i Porąbki utworzono na jej miejsce gminę wiejską o charakterze miejskim Strzemieszyce Wielkie. W 1952 r. nastąpiła korekta granic z Kazimierzem Górniczym. W 1954 r. Strzemieszyce Wielkie uzyskały status miasta. Z dniem 30 czerwca 1963 r. przyłączono do Strzemieszyc Wielkich kolonię Jamki i tereny leśne o łącznej powierzchni 339,30 ha, wyłączone z Dąbrowy Górniczej. 1 stycznia 1973 r. włączono w skład Strzemieszyc Wielkich obszar sołectwa Strzemieszyce Małe.
W 1975 r. przyłączono miejscowość do Dąbrowy Górniczej.
Gospodarka.
W Strzemieszycach Wielkich posiada swój zakład produkcyjny firma Saint-Gobain.
Szkoły.
W Strzemieszycach Wielkich znajdują się następujące szkoły :
Każda ze szkół wyżej wymienionych istnieje od ponad pół wieku i nadal niestrudzenie edukuje Strzemieszyczan. Atrakcją jaką posiada Szkoła Podstawowa nr 5 jest basen, który jest dostępny nie tylko dla uczniów, ale również dla mieszkańców miasta.
Przyroda.
Pomnik Przyrody Wywierzyska.
Pomnik Przyrody Wywierzyska w Strzemieszycach Wielkich utworzony został uchwałą Rady Miejskiej w maju 1996 r. Jest to obszar o powierzchni 1,3 ha. Źródła niosą wodę wapniowo-magnezową. Podobnie jak w innych źródełkach strzemieszyckich woda nie jest jednak zdatna do picia z uwagi na obecność w niej bakterii koli. Wydajność źródeł to 50 litrów/sekundę. Źródła położone są na wysokości 290 m n.p.m. Obszar ich zasilania nie jest ustalony.
Najważniejsze elementy fauny to:
Najważniejsze elementy flory:
Na terenie Wywierzysk funkcjonwała w XIX w. płuczka galmanu „Strzemeska” (zakład wzbogacania rud), której zabudowania według dokumentów archiwalnych zlokalizowane były „"przy trakcie bitym z Dąbrowy do Olkusza. Oddalone od kopalni Anna o 2 wiorsty, od Sławkowa wiorst 4. (...) Założona została przy źródłach wód sączących się ze stopy góry Kawiej, które w tem miejscu tworzą stawiki"”. Początkowo przemywano w niej galman z kopalń „Anna”, „Leonidas”, „Józef”, „Jerzy” i „Ulisses”, a po wybudowaniu innych tego typu zakładów płuczka ta obsługiwała tylko kopalnie „Anna” i „Leonidas”. Z inwentarza spłuczki, sporządzonego w 1835 r. dowiadujemy się, że składała się ona z murowanego domu sztygara oraz drewnianego budynku samej płuczki, w którym znajdowały się „"skrzynie dubeltowe do płukania galmanu, do tego półskrzynki do nasypywania galmanu, rynny z tarcic przez które woda z pobliskiego stawku płynie, rury drewniane, upust o dwóch stawidłach, rynsztok brukowany z trzech stron mieszkania". Oprócz skrzyń, w których płukano duże kawałki rudy zakład ten posiadał też tzw. „przeciery”, w których płukano miał galmanowy używając sit drucianych. Płuczkę „Strzemeską” zamknięto w 1893 r. Później teren ten znacznie przekształcono w związku z regulacją stawów i budową alejek parkowych, dlatego po dawnym zakładzie wzbogacania galmanu nie pozostały już żadne ślady.

</doc>
<doc id="345497" url="https://pl.wikipedia.org/wiki?curid=345497" title="Skrzeczkowice">
Skrzeczkowice

Skrzeczkowice (niem. "Skrzetzkowitz)" – sołectwo miasta Jastrzębie-Zdrój, w jego w północnym krańcu. Dawniej samodzielna wieś i obszar dworski. Sołectwo obejmuje obszar o powierzchni 320 ha, który 31 grudnia 2021 zamieszkiwało 800 mieszkańców. Graniczy na zachodzie z gminą Świerklany w powiecie rybnickim (Świerklany Górne), na północy z miastem Żory, na południowym wschodzie z gminą Pawłowice w powiecie pszczyńskim (Krzyżowice) i z Borynią na południu. Składa się z trzech odrębnych eksklaw. 
Nazwa wsi jest patronimiczna od imienia Skrzek, z kolei niemiecka nazwa, "Eichendorf", została nadana gminie w 1907 na wniosek ówczesnego starosty rybnickiego Lentza na cześć niemiecko-górnośląskiego poety (Joseph von Eichendorff).
Historia.
Możliwe, że wieś wzmiankowana została po raz pierwszy w Liber fundationis episcopatus Vratislaviensis (ok. 1305) jako "Friczkonis villa" przez obcego skrybę, który źle zrozumiał trudną do wyrażenie mu nazwę. W 1323 Skrzeczkowice zostały sprzedane przez rycerza Piotra Steinera niejakiemu "Jeske-Riske". Odtąd wieś wielokrotnie zmieniała właścicieli. Politycznie należała początkowo do księstwa raciborskiego (od 1377 księstwo raciborsko-opawskie, od 1491 Wodzisławskie Państwo Stanowe), które w 1327 stało się lennem Królestwa Czech, które z kolei stało się częścią państwa Habsburgów w 1526. Po wojnach śląskich w Królestwie Prus (od 1871 Cesarstwo Niemieckie). Po zaprowadzeniu na pruskim Śląsku powiatów w 1818 Skrzeczkowice znalazły się w powiecie rybnickim. W drugiej połowie XIX wieku wieś przeżywała kryzys demograficzny. Zadłużony majątek został przez bank rozparcelowany w 1904, po czym zaczęli się tu osiedlać niemieccy osadnicy (m.in. z Besarabii i spod Gliwic), podobnie jak w Boryni Górnej i Osinach. W 1910 30% mieszkańców gminy Eichendorf zadeklarowało używanie wyłącznie języka niemieckiego, natomiast kolejnych 22% było dwujęzyznych, w sumie był to największy odsetek osób niemieckojęzycznych w powiecie rybnickim. W plebiscycie górnośląskim w 1921 49 z 76 osób uprawnionych do głosowania osób optowało za pozostaniem w granicach Niemiec, przeciwko 27 głosującym za Polską. Podobnie wysoki procent osób proniemieckich w powiecie rybnickim odnotowano jedynie w 3 miastach i 4 gminach wiejskich.
Charakterystyka dzielnicy.
Skrzeczkowice i sąsiednia Borynia stanowią w praktyce jedną jednostkę osadniczą. Podlegają w większości jednej parafii Matki Bożej Piekarskiej, mają wspólnego sołtysa i dom sołecki. Mimo to administracyjnie są odrębnymi sołectwami z własnymi radami sołeckimi. Skrzeczkowice są dodatkowo podzielone na trzy niegraniczące ze sobą części, przedzielone terytorium sołectwa Borynia. Część zachodnia, stanowiąca właściwą część wsi, graniczy z Borynią oraz Żorami (dzielnica Rój) i Świerklanami Górnymi, część środkowa graniczy z Borynią i Żorami (dzielnica Rogoźna), a część wschodnia – z Borynią, Żorami (dzielnice Rogoźna i Osiny) i Krzyżowicami. Taki stan jest skutkiem administracyjnej przeszłości regionu. 
Współczesna granica między Borynią i Skrzeczkowicami w przybliżeniu odpowiada granicy, która do roku 1954 dzieliła powiaty pszczyński (do którego należała Borynia w ramach gminy Pawłowice) i rybnicki (w skład którego wchodziły Skrzeczkowice). Same Skrzeczkowice były podzielone na poziomie gminnym. Część zachodnia Skrzeczkowic (b. obszar dworski Skrzeczkowice) przynależała od 1 grudnia 1945 do gminy Jankowice Rybnickie, przy czym według stanu z 1 stycznia 1946 roku obszar ten figurował w gminie jako osobna gromada Skrzeczkowice, a 1 lipca 1952 roku nie były już wyróżniane w spisie, stanowiąc część gromady Świerklany Górne. Natomiast środkowa (pola uprawne) i wschodnia (wieś) część Skrzeczkowic, stanowiły od 1 grudnia 1945 odrębną gromadę Skrzeczkowice w gminie Żory, a wg spisu z 1952 przynależały do gromady Osiny w tejże gminie.
5 października 1954 w wyniku reformy administracyjnej znoszącej gminy, utworzono w powiecie pszczyńskim gromadę Borynia, do której oprócz Boryni i sąsiedniej Szerokiej, włączono także wszystkie trzy części Skrzeczkowic. Od tego momentu historia tych trzech wsi przebiegała wspólnie. Skrzeczkowice w powiecie pszczyńskim znajdowały się zaledwie przez niecałe trzy miesiące, ponieważ 1 stycznia 1955 roku gromada Borynia została włączona do powiatu rybnickiego.
W wyniku kolejnej reformy administracyjnej z dnia 1 stycznia 1973 roku z terenu gromady Borynia utworzono gminę Szeroka, którą w 27 maja 1975 roku, wraz ze Skrzeczkowicami w składzie, włączono w granice miasta Jastrzębie-Zdrój w powiecie wodzisławskim. W powiecie wodzisławskim Skrzeczkowice pobyły zaledwie 5 dni, ponieważ już 1 czerwca 1975 zniesiono powiaty, tworząc nowe województwa. Jastrzębie-Zdrój (ze Skrzeczkowiczmi) weszło w skład mniejszego województwa katowickiego.
W związku z kolejną reformą przywracającą powiaty i większe województwa, Jastrzębie-Zdrój (ze Skrzeczkowicami) ustanowiły odrębny powiat miejski w województwie śląskim.

</doc>
<doc id="345500" url="https://pl.wikipedia.org/wiki?curid=345500" title="Górnośląski Park Etnograficzny">
Górnośląski Park Etnograficzny

Muzeum "Górnośląski Park Etnograficzny w Chorzowie" – skansen znajdujący się na terenie Parku Śląskiego (dawniej Wojewódzki Park Kultury i Wypoczynku im. gen. Jerzego Ziętka), nieopodal Stadionu Śląskiego i Centrum Handlowego AKS. Park etnograficzny posiada 78 zabytkowych drewnianych obiektów architektury wiejskiej i małomiasteczkowej. Obszar skansenu wynosi ok. 35,6 ha.
Zgromadzone zabytki budownictwa ludowego pochodzą z pięciu podregionów Górnego Śląska (beskidzkiego, podgórskiego, pszczyńsko-rybnickiego, przemysłowego i lublinieckiego) oraz regionu Zagłębia Dąbrowskiego.
Obiektem scalającym poszczególne części ekspozycji jest pochodzący z XVIII w. kościół pw. św. Józefa Robotnika z Nieboczów, podobnie jak spichlerze dworskie, plebański i chłopskie oraz niektóre budynki z Beskidu Śląskiego, większość pozostałych zabytków pochodzi z połowy XIX w.
We wrześniu 2022 roku nastąpiły zmiany w dyrekcji Muzeum "Górnośląski Park Etnograficzny w Chorzowie". Szefem chorzowskiego skansenu została p.o. Dyrektora Paulina Cius-Górska.
Muzeum "Górnośląski Park Etnograficzny w Chorzowie" znajduje się na szlaku architektury drewnianej woj. śląskiego.
Historia.
Pierwszy pomysł powstania muzeum etnograficznego pojawił się w 1938 roku. Wybuch wojny uniemożliwił jednak jego realizację. W 1952 roku, podczas Walnego Zjazdu Polskiego Towarzystwa Ludoznawczego w Katowicach zaproponowano, by na terenie powstającego WPKiW stworzyć skansen. W 1963 roku Krakowskie Biuro Projektowe opracowało jego ostateczną koncepcję, a rok później projekt zatwierdzono i rozpoczęto jego realizację. Zakładał on m.in. uformowanie wzniesienia w celu wiarygodnego przedstawienia podregionu podgórskiego. Oficjalne otwarcie nastąpiło w maju 1975 roku.
Działalność naukowa.
Od 2013 wydaje czasopismo naukowe Rocznik Muzeum „Górnośląski Park Etnograficzny w Chorzowie”.
Galeria.
&lt;/div align="center"&gt;

</doc>
<doc id="345501" url="https://pl.wikipedia.org/wiki?curid=345501" title="Moszczenica (Jastrzębie-Zdrój)">
Moszczenica (Jastrzębie-Zdrój)

Moszczenica (niem. "Moschczenitz," śl." Moszczynica") – część miasta Jastrzębie-Zdrój oraz sołectwo w jego granicach. 
W 2021 r. sołectwo miało 3360 mieszkańców i liczyło 803 ha powierzchni. Moszczenica od 1975 r. jest częścią Jastrzębia-Zdroju.
Z sołectwa pochodzą: filolog prof. Rudolf Ranoszek, ks. Infułat Józef Pawliczek, oraz ekonomista prof. Jan Pyka.
Od 2014 roku na terenie Moszczenicy działa Stowarzyszenie na Rzecz Rozwoju Moszczenicy Śląskiej.
Położenie.
Moszczenica jest położona w południowo-zachodniej części miasta nad rzeką Szotkówką. Historycznie leży na Górnym Śląsku na ziemi wodzisławskiej, geograficznie zaś na Płaskowyżu Rybnickim.
Znajduje się przy granicy z Czechami. Moszczenica bezpośrednio sąsiaduje z jednostkami: Ruptawa, Zdrój oraz Złote Łany (będące enklawą na terytorium Moszczenicy), a także z Mszaną w gminie Mszana oraz Gołkowicami i Skrzyszowem w gminie Godów w powiecie wodzisławskim.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w szeregu wsi położonych w okolicy Żor i Wodzisławia ("ville circa Zary et Wladislaviam") w zlatynizownej formie "Moschenicza ("Item in Moschenicza debent esse XXIII) mansi")". 
Historia.
W latach 1474 – 1809 należała do Wodzisławskiego Państwa Stanowego, a po jego likwidacji znalazła się w granicach powiatu pszczyńskiego. W wyniku wojen śląskich Ruptawa znalazła się wraz z całą ziemią wodzisławską w Królestwie Pruskim. Następnie po II wojnie światowej jako gmina należała do powiatu wodzisławskiego. 
W latach 1945–1954 należała do gminy Jastrzębie Zdrój. W latach 1954–1972 była siedzibą Gromady Moszczenica.
1 stycznia 1969 r. część gromady Moszczenica włączono do Jastrzębia-Zdroju. W 1975 roku cała miejscowość stała się przemysłową dzielnicą Jastrzębia z Kopalnią Węgla Kamiennego Moszczenica. Przez Moszczenicę przebiegały linie kolejowe: Jastrzębie-Zdrój - Zebrzydowice i Orzesze - Wodzisław Śląski zlikwidowane w latach 90. XX w. Zachował się budynek stacyjny dawnej stacji kolejowej.
Zabudowa.
Na moszczenickim cmentarzu parafialnym pochowany jest Rudolf Ranoszek. Na tym samym cmentarzu znajduje się pomnik poległych podczas I wojny światowej oraz dąb szypułkowy - jeden z pomników przyrody w Jastrzębiu-Zdroju.
Na terenie sołectwa znajdują się placówki oświatowe: Publiczne Przedszkole nr 26, Szkoła Podstawowa nr 16 im. prof. Rudolfa Ranoszka oraz Zespół Szkół nr 4 im. Czesława Miłosza, na który składają się Gimnazjum nr 2 i Technikum nr 6.
Funkcję kościoła parafialnego w Moszczenicy pełni kościół Matki Bożej Różańcowej, znajdujący się na ul. Kościelnej. Innym obiektem sakralnym jest kapliczka św. Jana Nepomucena leżąca przy ul. Komuny Paryskiej.
 Znajduje się tutaj stadion sportowy, który z pobliskim hotelem tworzą m.in. bazą szkoleniową dla klubu GKS Jastrzębie. 
W Moszczenicy znajdowała się Kopalnia Węgla Kamiennego Moszczenica, obecnie w trakcie rozbiórki. Jej dawne tereny to obecnie Specjalna Strefa Ekonomiczna. W dzielnicy działa zakład produkcji przypraw i koncentratów Prymat wraz z siedzibą firmy i serwisem konsumenta. 

</doc>
<doc id="345511" url="https://pl.wikipedia.org/wiki?curid=345511" title="Stowarzyszenie „Wspólnota Polska”">
Stowarzyszenie „Wspólnota Polska”

Stowarzyszenie „Wspólnota Polska” – organizacja pozarządowa, której celem jest umacnianie więzi z Polską osób polskiego pochodzenia i Polaków zamieszkałych za granicą.
Działalność.
Została powołana w lutym 1990 z inicjatywy marszałka Senatu, prof. Andrzeja Stelmachowskiego, który był jej prezesem do 11 maja 2008. Zastąpił go Maciej Płażyński. Prof. Andrzej Stelmachowski został Prezesem Honorowym Stowarzyszenia.
„Wspólnota Polska” ma oddziały w kilkunastu większych miastach Polski. Prowadzi także kilka "Domów Polonii", między innymi w Krakowie i w Pułtusku.
Statutowymi celami Stowarzyszenia są:
Realizuje je między innymi poprzez programy:
Najwyższym odznaczeniem Stowarzyszenia „Wspólnota Polska” jest Wawrzyn Polonijny.
Z inicjatywy Stowarzyszenia „Wspólnota Polska” została ustanowiona nagroda im. Grażyny Langowskiej, skierowana do nauczycieli i wychowawców oraz instytucji i środowisk edukacyjnych. Nagroda przyznawana jest w trzech kategoriach:
Celem nagrody jest docenienie pracy nauczycieli i wychowawców oraz stowarzyszeń i innych instytucji edukacyjnych, którzy w duchu patriotycznym, idąc pod prąd współczesnym czasom i tendencjom,
wychowują kolejne pokolenia młodzieży.
Nagroda im. Grażyny Langowskiej została wręczona po raz pierwszy 25 października 2021 r. w Olsztynie. Nagrodę otrzymali:

</doc>
<doc id="345519" url="https://pl.wikipedia.org/wiki?curid=345519" title="Pistolet Webley Mars">
Pistolet Webley Mars

Webley Mars – angielski pistolet samopowtarzalny skonstruowany przez Hugh Gabbet-Fairfaxa.
Hugh Gabbet-Fairfax w latach 1895–1890 opatentował kilka pistoletów samopowtarzalnych. W 1898 próbował zainteresować swoimi konstrukcjami brytyjską firmę Webley&amp;Scott, ale ta początkowo nie wyraziła zainteresowania. Ostatecznie Webley wyprodukował kilkadziesiąt pistoletów Gabbet-Fairfaxa na zamówienie konstruktora.
W latach 1901–1903 pistolety Mars były testowane przez armię brytyjską, ale ostatecznie zdecydowała się ona pozostawić w uzbrojeniu rewolwery. Hugh Gabbet-Fairfax uznał, że przyczyną odrzucenia jego konstrukcji jest zbyt duży odrzut i częste zacięcia. Dlatego w 1902 roku opracował nową wersję swojego pistoletu zasilaną słabszą amunicją.
Nowy model Marsa także nie wzbudził zainteresowania armii, a Gabbet-Fairfax, który zaciągnął na rozwój swojego pistoletu duże pożyczki, zbankrutował. W latach 1904–1907 ponownie próbował uruchomić produkcję udoskonalonego modelu Marsa, ale także ta próba zakończyła się fiaskiem.
Łącznie wyprodukowano ok. 70 egzemplarzy pistoletu Mars w kalibrach .45 Mars Short (11,43 × 20 mm) i .38 Mars (9 × 16 mm).
Opis.
Webley Mars był bronią samopowtarzalną. Zasada działania oparta o krótki odrzut lufy. Zamek ryglowany przez obrót (cztery rygle). Mechanizm uderzeniowy kurkowy, bez samonapinania.
Mars był zasilany ze stałego magazynka pudełkowego o pojemności 7 naboi.
Lufa gwintowana, posiadała siedem bruzd prawoskrętnych.
Przyrządy celownicze mechaniczne, stałe (muszka i szczerbinka).

</doc>
<doc id="345520" url="https://pl.wikipedia.org/wiki?curid=345520" title="Imbir japoński">
Imbir japoński

Imbir japoński, imbir mioga ("Zingiber mioga" (Thunb.) Roscoe) – gatunek rośliny należący do rodziny imbirowatych. Pochodzi z Japonii, jest uprawiany w wielu krajach świata.
Zastosowanie.
Kłącze, rozłogi i owoce są używane jako przyprawy.

</doc>
<doc id="345523" url="https://pl.wikipedia.org/wiki?curid=345523" title="Kapitan Jastrząb">
Kapitan Jastrząb

 – manga stworzona w 1981 roku przez Yōichiego Takahashiego. Na podstawie mangi powstał serial anime oraz seria gier wideo. 128-odcinkowy serial "Kapitan Jastrząb" był jednym z pierwszych anime pokazywanych w Polsce. Głównym bohaterem serii jest młody piłkarz, Tsubasa Ōzora.
Fabuła.
Utalentowany i młody piłkarz Tsubasa Ōzora przeprowadza się do Nankatsu w celu rozwijania swojej kariery piłkarskiej. Akcja toczy się wokół meczów piłkarskich rozgrywanych pomiędzy FC Nankatsu, którego barwy reprezentuje Tsubasa, a innymi japońskimi drużynami. Na murawach serialowych stadionów wyróżniają się Kojirō Hyūga (największy przeciwnik Tsubasy, kapitan FC Meiwa, później Toho), Hikaru Matsuyama (FC Furano), bracia Masao i Kazuo Tachibana (FC Hanawa), Jun Misugi (FC Musashi), Taro Misaki (różne kluby m.in. FC Nankatsu), Takeshi Sawada (FC Meiwa, później Toho) i Shun Nitta (Shutetsu/Otomo/Nankatsu). Pośród bramkarzy wybijają się Genzo Wakabayashi i Yuzo Morisaki (FC Nankatsu), Ken Wakashimazu (FC Meiwa, później Toho) oraz olbrzymi Taichi Nakanichi (FC Naniwa). Jednymi z wyróżniających się obrońców są Ryo Ishizaki i Shingo Takasugi z Nankatsu oraz Hiroshi Jito z Hirado. W późniejszych odcinkach rywalizujący dotychczas ze sobą bohaterowie wspólnie reprezentują barwy japońskie na arenie międzynarodowej.
Anime.
Lista odcinków.
Kapitan Jastrząb [1–128] – Captain Tsubasa (Polonia 1)
Shin Captain Tsubasa [1-13]
Captain Tsubasa - Road to 2002
"Kapitan Tsubasa" (2018).
Reboot anime w reżyserii Toshiyuki'ego Kato i wyprodukowane przez David Animation Inc.. Japońska premiera anime odbyła się 2 kwietnia 2018 roku na antenie TV Tokyo. Ostatni odcinek anime został wyemitowany 1 kwietnia 2019 roku. Polska premiera serialu z polskim dubbingiem odbyła się 25 czerwca 2020 roku na antenie TVP ABC.
Wersja polska.
W Polsce serial nadawany był na kanałach Polonia 1, Nasza TV, Polsat 2, TV Wisła, TVR Bryza, GKS TV. Emitowano go w wersji oryginalnej (z japońskimi dialogami) oraz z dubbingiem włoskim (odcinki 90–128). Polskimi lektorami serialu byli Jerzy Rosołowski, Tomasz Knapik i Henryk Pijanowski. 
AXN Sci-Fi.
Serial emitowany był pod nazwą Kapitan Tsubasa ("Captain Tsubasa") po dwa odcinki na kanale AXN Sci-Fi od 2 marca 2009 do 4 lutego 2010. Była to wersja oryginalna z polskim napisami. Autorką tekstu była Anna Sznajder.
TVP Sport.
Serial emitowany był pod nazwą Tsubasa – kapitan Jastrząb po dwa odcinki od 1 maja 2018 na kanale TVP Sport w nowej wersji lektorskiej. Lektorem serialu był Maciej Jabłoński.
Odbiór.
Anime Kapitan Jastrząb zostało sklasyfikowane na 9. miejscu wśród najlepszych anime w cyklu Anime Grand Prix w 1984 roku. Postać Taro Misakiego uplasowała się wówczas na 13., a Tsubasy Ōzory na 19. miejscu. Rok później anime zostało sklasyfikowane na 19. miejscu. Postacie Taro Misakiego, Tsubasy Ōzory i Kojirō Hyūgi uplasowały się odpowiednio na 14., 15. i 16. miejscu. Redakcja polskojęzycznego serwisu tanuki.pl wystawiła anime ocenę 7/10.
Według rankingu miesięcznika Animage Kapitan Jastrząb zajął 49. miejsce wśród 100 najlepszych anime wszech czasów. Według rankingu TV Asahi anime jest 13. najchętniej oglądanym na świecie. Główni bohaterowie serii zainspirowali m.in. Alessandra Del Piero, Zinédine’a Zidane’a, Francesco Tottiego, Lionela Messiego czy Alexisa Sáncheza do wybrania kariery piłkarskiej.

</doc>
<doc id="345527" url="https://pl.wikipedia.org/wiki?curid=345527" title="Notacja bnf">
Notacja bnf



</doc>
<doc id="345535" url="https://pl.wikipedia.org/wiki?curid=345535" title="Filtr o nieskończonej odpowiedzi impulsowej">
Filtr o nieskończonej odpowiedzi impulsowej

Filtr o nieskończonej odpowiedzi impulsowej (IIR filter ) – rodzaj filtru cyfrowego, który w odróżnieniu od filtrów FIR jest układem rekursywnym. IIR oznacza nieskończoną odpowiedź impulsową (w polskiej literaturze stosowana jest również nazwa filtr NOI). Znaczy to tyle, że reakcja na pobudzenie o skończonym czasie trwania jest teoretycznie nieskończenie długa. Jest to efektem występowania pętli sprzężenia zwrotnego widocznej na poniższym schemacie blokowym (zob. schemat filtru FIR).
Na powyższym schemacie moduły formula_1 oznaczają opóźnienie sygnału o jedną próbkę, natomiast formula_2 oraz formula_3 są współczynnikami filtru.
Transmitancję filtru IIR można opisać następująco:
gdzie:
lub po rozpisaniu wzorów na wielomiany opisujące bieguny i zera:
Zera transmitancji determinowane są przez miejsca zerowe wielomianu licznika, zaś miejsca zerowe wielomianu mianownika określają bieguny transmitancji.
Zalety i wady.
Ze względu na dużą elastyczność w kształtowaniu przebiegu funkcji za pomocą ilorazu wielomianów, znacznie łatwiej uzyskać pożądaną charakterystykę używając filtru IIR niskiego rzędu niż filtru FIR. Wynikają z tego dwie podstawowe zalety filtrów IIR w porównaniu do FIR:
Te zalety spowodowały duże zainteresowanie filtrami IIR i burzliwy rozwój teorii ich projektowania w latach 70. XX w., które przypadają na początki rozwoju technik cyfrowego przetwarzania sygnałów, gdy nie były dostępne procesory o odpowiedniej mocy obliczeniowej.
Do wad filtrów IIR należy zaliczyć:
Z uwagi na rosnącą wydajność układów cyfrowych i procesorów sygnałowych, filtry IIR nie są obecnie tak chętnie wykorzystywane jak dawniej, a największą popularnością cieszą się filtry FIR, które nie mają wyżej wymienionych wad.
Przykład.
Rozważane jest działanie filtru o nieskończonej odpowiedzi impulsowej. Założeniem jest estymacja średniego kosztu użytkowania energii elektrycznej na podstawie rachunku za prąd z bieżącego miesiąca formula_8 oraz oszacowanej wartości z poprzedniego miesiąca formula_9
gdzie:
Dla formula_15 pojawia się problem brzegowy, ponieważ nie dysponuje się oszacowaniem formula_16 – przyjęto, że formula_17 Przykładowo:
Wartości kolejnych próbek wejściowych formula_8 (rachunków) oraz szacowanych wartości średnich formula_13 przedstawia tabela:
Wykres próbek wejściowych formula_8 oraz wyjściowych formula_13 przedstawiony jest na wykresie poniżej (sygnał określony jest tylko dla dyskretnych wartości formula_24 natomiast linie pomagają zaobserwować trend sygnału):
Na podstawie tego prostego przykładu można wysnuć następujące, użyteczne wnioski:
Realizację filtru z przykładu przestawiono na rysunku poniżej, gdzie blok opóźniający o jedną próbkę oznaczono przez formula_29

</doc>
<doc id="345539" url="https://pl.wikipedia.org/wiki?curid=345539" title="IIR">
IIR



</doc>
<doc id="345542" url="https://pl.wikipedia.org/wiki?curid=345542" title="NOI">
NOI



</doc>
<doc id="345543" url="https://pl.wikipedia.org/wiki?curid=345543" title="SOI">
SOI



</doc>
<doc id="345549" url="https://pl.wikipedia.org/wiki?curid=345549" title="Jakub Wujek">
Jakub Wujek

Jakub Wujek SJ (ur. 1541 w Wągrowcu, zm. 27 lipca 1597 w Krakowie) – polski duchowny katolicki, jezuita, doktor teologii, rektor Jezuickiej Akademii Wileńskiej, rektor Kolegium jezuitów w Poznaniu, autor przekładu Biblii na język polski.
Życiorys.
Urodził się w 1541 roku w Wągrowcu, jako syna ławnika sądowego Macieja i jego żony Elżbiety. Pochodził z religijnej i majętnej rodziny – Wujkowie posiadali ziemie, ogrody i browar. Jakub odebrał podstawowe wykształcenie w szkole cysterskiej. W 1555 roku udał się na Śląsk, najprawdopodobniej do Wrocławia, gdzie uczył się w szkole humanistyczno-reformacyjnej. Nauczył się wówczas języka niemieckiego i zbliżył się do luteranizmu. W 1558 roku powrócił do Wągrowca i został nauczycielem w szkole parafialnej. Pod wpływem tamtejszego księdza i lektury dzieł Stanisława Hozjusza, powrócił do wiary katolickiej. Jeszcze w tym samym roku przerwał pracę i udał się do Krakowa, gdzie 26 kwietnia rozpoczął rok akademicki na Akademii Krakowskiej. Jego wykładowcami byli m.in. Jakub Górski, Jan Nicz i Benedykt Herbest. Studiował sztuki wyzwolone i języki klasyczne. Wybuch epidemii w 1559 roku spowodowała konieczność przerwania studiów, jednak Wujkowi udało się zaliczyć wszystkie egzaminy i przed 15 czerwca uzyskał stopień bakałarza. Za radą Herbesta, udał się do biskupa Jakuba Uchańskiego i rozpoczął pracę nauczyciela łaciny, greki i niemieckiego.
W 1562 roku Uchański został prymasem i wysłał Wujka wraz z dwoma swoimi bratankami do Kolegium jezuickiego w Wiedniu. Studiował filozofię pod kierunkiem Filipa Widmanstadta i dwa lata później uzyskał magisterium. Po powrocie do Polski, Uchański mianował go kanonikiem łęczyckim i mianował go swym sekretarzem. W 1565 roku postanowił wstąpić do jezuitów. Ponieważ w Polsce nie było wówczas nowicjatu, musiał udać się do Rzymu. 25 lipca rozpoczął życie zakonne, a 8 grudnia złożył pierwsze śluby i przeniósł się na studia teologiczne do Collegium Romanum. Będąc studentem, prowadził jednocześnie wykłady z języka hebrajskiego. Nie zdążył ukończyć studiów w Rzymie, gdyż we wrześniu 1567 roku musiał wracać do Polski. Z polecenia prowincjała Franciszka Sunyera, przed 5 listopada w Braniewie odbył egzamin magisterski ze sztuk wyzwolonych i bakalaureat z teologii. Następnie udał się do Pułtuska, gdzie nauczał retoryki i katechizmu. W kwietniu 1568 roku generał zakonu jezuitów Franciszek Borgiasz wyraził zgodę, by Wujek mógł złożyć profesję wieczystą i przyjąć sakrament święceń. 3 października złożył śluby, a w listopadzie przyjął święcenia. Wkrótce potem rozpoczął posługę kapłańską, a także został mianowany wicerektorem Kolegium jezuitów w Pułtusku. Rozwijająca się epidemia spowodowała tymczasowe zamknięcie Kolegium, a Wujek wyjechał do rodzinnego Wągrowca, gdzie jeszcze podupadł na zdrowiu. W 1570 roku udał się do Warszawy, gdzie miał wygłosić rekolekcje dla dworu, jednak tam ponownie ciężko zachorował. 22 grudnia dzięki staraniom prowincjała Wawrzyńca Maggio, odbył egzamin i uzyskał stopień naukowy doktora teologii.
W 1570 roku Wujek wydał swoją pierwszą pracę: „Iudiciumalbo rozsądek niektórych Katholików o Confessiey Sędomierskiey”, które zostało skierowane przeciwko innowiercom. W tym samym roku ukazało się tłumaczenie małego katechizmu Piotra Kanizego „Maluczki katechyzm Kościoła powszechnego abo nauka krześciajańskiej pobożności”. Dwa lata później przełożył także katechizm Jakuba Ledesmy: „Nauka chrześcijańska albo Katechizmik dla dziatek”. Większość dzieł wydawał anonimowo. Sunyer chciał aby Wujek kontynuował pracę pisarską i wydał postylle katolickie, gdyż jedyne dostępne były wówczas protestanckie postylle Reja. Pracę nad nią rozpoczął w 1571 roku, jednak musiał ją przerwać, gdyż prowincjał przeniósł go do Poznania. Udał się tam wraz z Szymonem Wysockim i dwoma innymi jezuitami, gdzie mieli założyć nowe Kolegium jezuitów. Zajął się organizacją środków na utrzymanie pracowników, budową kolegium, pracą duszpasterską i literacką. Jednym z jego dzieł powstałych w Poznaniu jest , skierowane przeciwko Franciszkowi Stankarowi.
20 maja 1578 roku opuścił Ponzań i udał się do Wilna, gdzie został rektorem tamtejszego kolegium. Miało to odciążyć go w obowiązkach, gdyż sprawami administracyjnymi miał zająć się Piotr Fabrycy Kowalski. Wujkowi przypisuje się rozwój szkoły, dzięki któremu Stefan Batory podniósł ją do rangi Akademii, jednak nie ma na to dowodów. Rok później król prosił władze zakonu, by pozwoliły wysłać Wujka do Siedniogrodu. Jakub zrezygnował ze stanowisko rektora i wyjechał tworzyć misję w Koloszwarze i szerzyć działalność kontrreformacyjną. Pomimo trudów pracy duszpasterskiej i niechętnej miejscowej ludności, wydał trzynaście prac, w tym „Czyściec” oraz „Dialysis”. Z misji w 1584 roku odwołał go prowincjał Jan Paweł Campano.
Po powrocie do Polski, jego zadaniem był przekład Biblii na język polski. Dotychczasowe tłumaczenie (Biblia Leopolity) z 1561 roku, oceniano jako niewystarczające i zawierające błędy i nieścisłości. W tym celu udał się do Rzymu, by omówić sprawę z generałem zakonu Claudio Acquavivą. W 1586 roku został wiceprowincjałem prowincji polskiej, toteż miał mało czasu na pracę nad tłumaczeniem. Ponieważ epidemia doprowadziła do śmierci wielu zakonników w Siedmiogrodzie, ponownie wysłano tam Wujka i powierzono mu funkcję wiceprowincjała. W 1589 roku tamtejsza prowincja została zlikwidowana, dlatego Wujek opuścił Siedmiogród. Wówczas wrócił do Polski i osiadł w Krakowie, gdzie poświęcił więcej czasu na pisaniu. W 1591 roku pierwszy przekład Nowego Testamentu był już gotowy, jednak z powodu donosu dotyczącego rzekomego niedopełnienia warunków generała zakonu, praca została wstrzymana. Nowy prowincjał Ludwik Masselli zwołał specjalną naradę, na której zaaprobowano pracę Wujka. Kolejne posiedzenie komisji badającej dzieła polskiego jezuity, zostało odwołane z powodu epidemii, w wyniku której zmarła część cenzorów. Nowy skład komisji zebrał się dopiero wiosną 1592 i ponownie zaakceptował tłumaczenie. Głównym krytykiem Wujka był profesor teologii z Wilna, Stanisław Grodzicki, który najprawdopodobniej zazdrościł Jakubowi talentu pisarskiego. W międzyczasie pracy nad Pismem Świętym, Wujek wydał także postyllę „Apologia”, która była odpowiedzią na argumenty Grzegorza z Żarnowca. Tymczasem Grodzicki kontynuował zarzuty wobec Wujka o brak dokładności przekładu biblijnego i składał skargi u prowincjała a także w kurii generalnej w Rzymie. Prowincjał nie uwierzył w zarzuty, jednak generał zakonu nakazał wstrzymanie druku Starego Testamentu. Kolejna komisja zebrała się podczas kongregacji prowincji w 1593 roku w Pułtusku. Zaraz potem Wujek, Grodzicki i Masselli udali się do Rzymu, gdzie każdy miał zaprezentować swój punkt widzenia przed najwyższą władzą kościelną. Po powrocie do Krakowa Wujek kontynuował druk Nowego Testamentu i Psałterza.
W 1594 roku wyjechał do Poznania, gdzie kontynuował przekład Starego Testamentu. 16 maja 1595 roku sejm walny powołał nową misję w Siedmiogrodzie i mianował Wujka na wiceprowincjała. Jezuita kontynuował pracę na Biblią w Siedmiogrodzie i ukończył ją latem 1596 roku. Rok później powrócił do Krakowa, gdzie oczekiwał na wynik pracy cenzorów. Nie doczekał jednak jej końca, gdyż zmarł 27 lipca 1597 roku.
Twórczość.
Wydał 2 większe dzieła pisarskie: "Postyllę katoliczną" ("Postylla catholica, to iest Kazania na każdą niedzielę i na każde święto przez cały rok", 1573), "Postyllę mniejszą", a także „Żywoty”, „Pasję” i inne liczne publikacje.
W roku 1584 władze zakonu jezuitów zleciły mu przełożenie Pisma Świętego. Podstawą przekładu był łaciński przekład przypisywany św. Hieronimowi – tzw. Wulgata, usankcjonowana dekretem Soboru Trydenckiego jako oficjalny tekst Kościoła rzymskokatolickiego w 1546 roku.
Wujek wykorzystał Wulgatę lowańską (Antwerpia 1574), Poliglotę antwerpską (1569–1572), Novum Instrumentum omne, wydanie Teodora Bezy, być może tekst Roberta Estienny, przekład syryjski oraz rękopisy łacińskie. Pierwszeństwo dawał tekstowi łacińskiemu, który uważał za bardziej pewny.
W roku 1593 ukazał się przekład Nowego Testamentu, wydany z poprawkami i psalmami w 1594 roku. Pełny przekład został ukończony w roku 1595, ponieważ jednak oparty był na Wulgacie lowańskiej, jezuici zobowiązani byli dokonać rewizji przekładu celem dostosowania go do brzmienia Wulgaty klementyńskiej. Praca komisji rewizyjnej zajęła kilka lat i cały oficjalny przekład Biblii ukazał się dopiero dwa lata po śmierci Jakuba Wujka, w roku 1599. Wprowadzone przez komisję rewizyjną przekładu Wujka zmiany i poprawki były liczne i poważne, jednak mimo to przekład ten przeszedł do historii jako przekład Wujka.
Biblia Wujka zawiera objaśnienia rzeczowe oraz dogmatyczno-apologetyczne. Zawiera także odniesienia do tekstu oryginalnego, co ma duże znaczenie przy zwrotach błędnie podanych w tekście źródłowym przekładu – Wulgacie klementyńskiej.
Pod względem językowym Wujek korzystał z pracy swoich poprzedników. Przekład Wujka odznacza się ścisłością i wielostronnością: posiada język prosty i jasny, a jednocześnie poważny i dostojny. Przekład ten zastąpił Biblię Leopolity i pełnił rolę podstawowego polskiego przekładu katolickiego przez ponad trzy wieki. Kościoły protestanckie korzystały w tym czasie z przekładów z języków oryginalnych, takich jak Biblia brzeska (1563) a następnie Biblia gdańska (1636). Pierwszym katolickim tłumaczeniem Biblii z oryginału na język polski była dopiero Biblia Tysiąclecia.

</doc>
<doc id="345553" url="https://pl.wikipedia.org/wiki?curid=345553" title="Manieryzm w architekturze">
Manieryzm w architekturze



</doc>
<doc id="345555" url="https://pl.wikipedia.org/wiki?curid=345555" title="Pistolet Bergmann No 5">
Pistolet Bergmann No 5

Bergmann No 5 (Bergmann M1897) – niemiecki pistolet samopowtarzalny skonstruowany przez Louisa Schmeissera.
Kłopoty ze sprzedażą produkowanego w zakładach Bergmanna pistoletu No 3 spowodowały rozpoczęcie nad nowym wzorem pistoletu bardziej przystosowanego do potrzeb potencjalnych nabywców. Z powodu dużych wymiarów nie nadawał się jako broń do obrony osobistej, a wojskowych zniechęcał słaby nabój. Dlatego w 1897 roku w zakładach Bergmanna rozpoczęto produkcję nowego pistoletu strzelającego silniejszą amunicją.
Nowy pistolet miał strzelać nabojem 7,62 × 25 mm (skonstruowaną przez Hugo Borchardta jako amunicja pistoletu C93). Jego konstruktorem był Louis Schmeisser.
Pistolet No 5 był produkowany od 1897 roku. Pomimo testów przeprowadzonych przez kilka armii europejskich żadna z nich nie zdecydowała się wprowadzić go do uzbrojenia. Produkcję pistoletu No 5 zakończono po rozpoczęciu produkcji pistoletu Mars w 1901 roku.
Opis.
Bergmann No 5 był bronią samopowtarzalną. Zasada działania oparta o krótki odrzut lufy. Zamek ryglowany przez przesunięcie zamka w bok (przesunięcie zamka wymuszane przez krzywki wycięte w komorze zamkowej). Mechanizm uderzeniowy kurkowy, bez samonapinania.
No 5 był zasilany z wymiennego magazynka pudełkowego o pojemności 9 naboi. Magazynek znajdował się przed spustem. Magazynek mógł być napełniany bez wyjmowania z pistoletu przez okno wyrzutowe łusek przy pomocy łódki.
Lufa gwintowana, posiadała cztery bruzdy prawoskrętne.
Przyrządy celownicze mechaniczne regulowane (muszka i szczerbinka, nastawy do 700 m).

</doc>
<doc id="345559" url="https://pl.wikipedia.org/wiki?curid=345559" title="Polska Izba Komunikacji Elektronicznej">
Polska Izba Komunikacji Elektronicznej

Polska Izba Komunikacji Elektronicznej (PIKE) – organizacja zrzeszająca 110 firm działających w zakresie mediów elektronicznych, w tym operatorów szerokopasmowej komunikacji elektronicznej oraz związanych z nimi producentów, dystrybutorów sprzętu i usług.
PIKE należy do Krajowej Izby Gospodarczej oraz European Cable Communication Association.
Protoplastą organizacji było założone w 1991 roku Ogólnopolskie Stowarzyszenie Telewizji Kablowych (OSTvK), w 1999 roku przekształcone w Ogólnopolską Izbą Gospodarczą Komunikacji Kablowej. Obecną nazwę PIKE nosi od sierpnia 2005 roku.
Od 2003 roku prezesem zarządu PIKE jest Jerzy Straszewski, prezes i współwłaściciel SATEL S.A., firmy produkującej urządzenia sieciowe dla operatorów.

</doc>
<doc id="345567" url="https://pl.wikipedia.org/wiki?curid=345567" title="C/2006 A1 (Pojmanski)">
C/2006 A1 (Pojmanski)

C/2006 A1 Pojmański – kometa długookresowa.
Odkrycie i obserwacje komety.
Kometa została odkryta niewiele ponad godzinę po północy 1 stycznia 2006 roku przez Grzegorza Pojmańskiego z Obserwatorium Astronomicznego Uniwersytetu Warszawskiego przy użyciu automatycznych teleskopów umieszczonych w Obserwatorium Las Campanas w Chile. Był to kolejny tego typu obiekt odkryty w projekcie ASAS.
Orbita komety.
C/2006 A1 Pojmański porusza się po orbicie w kształcie bardzo wydłużonej elipsy o mimośrodzie 0,999765. Peryhelium znajduje się w odległości 0,5554 j.a. od Słońca, aphelium zaś aż ok. 4730 j.a. od niego. Okres jej obiegu wokół Słońca to ok. 115 tysięcy lat, nachylenie do ekliptyki to 92,7˚.
Przez peryhelium kometa przeszła 22 lutego 2006 r.

</doc>
<doc id="345571" url="https://pl.wikipedia.org/wiki?curid=345571" title="WRT54GS">
WRT54GS



</doc>
<doc id="345574" url="https://pl.wikipedia.org/wiki?curid=345574" title="Kałów">
Kałów

Kałów – wieś w Polsce, dawne miasto, położona w województwie łódzkim, w powiecie poddębickim, w gminie Poddębice.
Kałów uzyskał lokację miejską przed 1500 rokiem, zdegradowany przed 1765 rokiem.
W 2011 roku zamieszkiwało tu 162 mieszkańców w 53 domach. Do dnia dzisiejszego zachowały się stare nazwy części pól i lasów Kałowa takie jak: Kontrrewers, Nowiny, Gęsie Jaja, Golaźnia, Góra Niemiecka, Poduchowne, Poklasztorne, Pofolwarczne i Glinianki.
Miejscowość znajduje się nad rzeczką Bełdówką, dopływem Neru, w odległości 7 km na południowy wschód od Poddębic, 25 km na zachód od Łodzi, 6 km od wsi w kierunku zachodnim przebiega magistrala kolejowa łącząca Gdynię ze Śląskiem, 16 km na północ od wsi znajduje się węzeł drogowy Wartkowice ze zjazdem na autostradę A2 łączącą Warszawę z Poznaniem. W Kałowie krzyżują się drogi powiatowe 3709E (Poddębice – Ciężków – Kałów – Puczniew – Kazimierz – Konstantynów – Łódź) i 3707E (Poddębice – Kałów – Złotniki – Aleksandrów Łódzki – Łódź). Przebiega tu również drugi odcinek szlaku turystycznego po ziemi poddębickiej.
Przy wsi znajdują się od strony południowej i północnej kompleksy lasów prywatnych z przewagą sosny o pow. około 1000 ha. Jak podają źródła, już w 1814 roku las był własnością poszczególnych mieszkańców wsi Kałów; była to zwykle szlachta zagrodowa. Kompleks ten graniczy z kompleksem lasów państwowych leśnictwa Mianów, w którym znajduje się rezerwat leśny torfowiskowy o pow. 5,87 ha. Torfowiska z rozległymi łąkami znajdują się również w dolinie rzeki Bełdówki. Tereny na południe od wsi wraz z doliną rzeki Bełdówki, bagnami i lasem leżą w obrębie „Puczniewsko-Grotnickiego Obszaru Chronionego Krajobrazu”.
Historia.
Pierwsza wzmianka pisana o wsi pojawia się w 1387 roku. Była to własność szlachecka rodu Kałowskich, z którego wywodzi się Jarosław Kałowski herbu Nagodzice, łowczy sieradzki w latach 1453–1465. Prawa miejskie Kałów uzyskał przed rokiem 1592. Dziesięciny ze wsi i łanów miejskich dawano kolegiacie łęczyckiej, a plebanowi tylko kolędę i meszne po 2 korce żyta z łanu. Natomiast Kałowski płacił podatki od 3 i 1/2 łanu, 2 zagrodników, 2 rzemieślników po 2 grosze, z połowy młyna 12 groszy; od karczmy, wyszynku i wyrobu wódki nie płacił podatków. Prócz tego za 3 łany płacili kmiecie w 2 działach, 1 zagrodnik, pół młyna. Była to jednak lokacja nieudana – zapewne ze względu na położenie z dala od szlaków handlowych, wśród lasów i bagien. Przebiegał tu z południa na północ tzw. Trakt Łęczycki łączący ówczesne stolice powiatów Szadkowskiego i Łęczyckiego; jak i również najkrótsza droga łącząca dawne stolice województw a później guberni Warszawskiej i Kaliskiej. Położony w pobliżu bardziej prężnych miast nad Nerem: Poddębic, Lutomierska i Kazimierza – kilka wieków wegetował. Mieszczanie trudnili się głównie rolnictwem, nieliczni dodatkowo rzemiosłem. Znaczna liczba Żydów trudniła się handlem. W roku 1673 Kałów liczył 71 dorosłych mieszkańców wraz ze szlachtą we dworze. Z rzemieślników byli tu: płóciennik, kowal i młynarz. Ze wzmianki z 1765 r. wiadomo, że był tu nawet ratusz, który już wtedy nie spełniał swych funkcji, a poza ludnością chrześcijańską w Kałowie było 69 Żydów, mieszkających w 9 domach, 4 rodziny zajmowały izby w dawnym ratuszu, gdzie także mieściła się karczma. Wśród ludności żydowskiej byli: mydlarz, 2 złotników, krawiec i karczmarz. W 1775 r. Kałów miał tylko 35 gospodarstw wiejskich i 244 mieszkańców- należał do Sulimierskich. W latach 1793-1806 Kałów znalazł się w zaborze pruskim, natomiast w latach 1807-1815 w granicach Księstwa Warszawskiego; od 1815 roku wchodził w skład Królestwa Polskiego. W 1827 roku było tu 20 domów, które zamieszkiwało 153 mieszkańców.
Nie ustalono, w którym roku Kałów utracił prawa miejskie. Prawdopodobnie na początku XIX wieku, gdy mieszkańcy masowo przemieszczali się do pobliskiej Łodzi w związku z jej przemysłowym rozwojem. Do 1834 roku istniał również folwark, który miał 620 mórg. Podczas parcelacji folwarku dokonano również podziału lasu, który był wspólnotą dziedzica z Puczniewa i Kałowa. Kałowianie otrzymali wtedy dodatek lasu tak zwany „Kontrrewers” od dziedzica Puczniewa, jako rozrachunek za zaległe długi – jeszcze innym kawałku lasu. Jak podają źródła, „w czasie tego regulowania majątek Puczniew oszukał Kałowian, a sam geometra po podziale opowiadał, że Puczniew dostał krowę a Kałów ogon od tej krowy.” Radość dziedzica z Puczniewa nie trwała jednak długo ponieważ w 1945 roku jego las upaństwowiono, a las Kałowian do dnia dzisiejszego stanowi ich prywatną własność. Od 1830 roku do 1863 Kałów był pod administracją polsko-rosyjską. Natomiast w latach 1863-1914 pod zaborem rosyjskim. Dnia 19 sierpnia 1863 r. na polach graniczących z polami wsi Fułki doszło do potyczki jazdy powstańczej dowodzonej przez Parczewskiego z oddziałem Kozaków pod dowództwem rtm. Waliaminowa-Zernowa. Parczewski po stracie 5 rannych cofnął się spod Fułek w stronę województwa kaliskiego. Po tej potyczce wojenny naczelnik łęczyckiego powiatu nałożył na Ciesielskiego właściciela majątku Panaszew gm. Kałów oraz Adama Bajkowskiego właściciela majątku Ciężków karę grzywny po 25 rubli za ukrywanie rannych powstańców w sierpniu 1863 r. Bajkowski Adam ponownie został ukarany w roku 1864 grzywną 300 rubli srebrem za niezatrzymanie 4 powstańców, którzy do niego przybyli i za udzielenie im schronienia. Końcową karą była parcelacja ich majątków. Za to samo został ukarany gospodarz pobliskiej wsi Wilczyca Józef Szwajkowski, grzywną 30 rubli, to jest pełną sumą w tym czasie rocznego dochodu z posiadanego gospodarstwa. W latach 1914-1918 Kałów znajdował się pod okupacją niemiecką. Od 1918 roku do września 1939 był w granicach Polski. A w listopadzie 1939 roku został włączony do Rzeszy Niemieckiej.
W latach 1959–1972 był siedzibą gromady Kałów. W latach 1975–1998 miejscowość położona była w województwie sieradzkim. W 1976 roku kręcono tu kilka ujęć w naturalnym plenerze do polskiego obyczajowego serialu telewizyjnego „Daleko od szosy”. Co roku (27 lipca) przez Kałów przechodzi do Częstochowy Piesza Pielgrzymka Diecezji Bydgoskiej.
Zabytki.
Kościół św. Mikołaja Biskupa został wzniesiony w 1786 r. na miejscu poprzedniego, bowiem parafia istniała już w 1393 r. Fundatorami świątyni byli ówcześni właściciele posiadłości – bracia Sulimierscy, którzy na ten cel zaciągnęli pożyczkę, której później nie byli w stanie spłacić. W 1839 r. komornik doprowadził do licytacji dóbr Sulimierskich, do której przystąpiło 17 uczestników pochodzących ze zubożałej szlachty, którzy to wylicytowali Kałów wraz z kościołem i całym inwentarzem ruchomym. Do dnia dzisiejszego zachowały się tylko dwa nazwiska uczestników tej licytacji. Są to Wawrzyniak i Wilmański.
Poddano go gruntownej odnowie w 1869 r., a w 1912 powiększono. W 1974 roku został pomalowany na zewnątrz. Natomiast w 2011 roku poddano kościół i dzwonnice pełnej renowacji m.in. powrócono do dachu pokrytego gontem.
Jest to kościół drewniany, konstrukcji zrębowej, oszalowany. Zbudowany na planie krzyża. Wewnątrz dwie pary słupów oddzielają dwie wąskie boczne nawy i podtrzymują kolebkowe sklepienie pozorne. Wystrój wnętrza barokowy. Organy rokokowe z figurami aniołów grających na trąbach. Z wyposażenia ruchomego warto wymienić wieżyczkową monstrancję z 1620 r., ufundowaną przez Macieja Mianowskiego. Drugą monstrancję, zwykłą, prostą, która po II wojnie wróciła do parafii dzięki napisowi na krzyżu „1899 r. Ofiara Piotra i Marianny małżonków Kubickich z wsi Pustkowie, parafii Kałów”. Krzyż na ołtarz soborowy z roku 1742. Sześć lichtarzy posrebrzanych. Chrzcielnica-drewno, snycerka, polichromia, rokoko 1800 rok, 310 cm.
Dzwonnica z końca XVIII w., konstrukcji słupowej, oszalowana, o dwóch kondygnacjach, nakryta czterospadowym dachem.
Przed kościołem kapliczka słupowa z rzeźbą św. Floriana z końca XVIII w. Kapliczkę ustawiono w 1838 r. jako wotum kosztem Tomasza i Antoniny Patorów z domu Wilmańska.

</doc>
<doc id="345576" url="https://pl.wikipedia.org/wiki?curid=345576" title="Ibrahim Rugova">
Ibrahim Rugova

Ibrahim Rugova (ur. 2 grudnia 1944 w Cerrcë w Kosowie, zm. 21 stycznia 2006 w Prisztinie) – przywódca kosowskich Albańczyków, prezydent Kosowa w latach 1992–2006, laureat Nagrody Sacharowa w 1998.
Życiorys.
Ukończył filologię albańską na Uniwersytecie w Prisztinie i językoznawstwo na Sorbonie.
Był członkiem partii komunistycznej. Usunięto go z jej szeregów za żądanie wniesienia poprawek do jugosłowiańskiej konstytucji. Przez ponad 10 lat kierował pokojowym ruchem oporu kosowskich Albańczyków przeciwko rządom byłego prezydenta Jugosławii Slobodana Miloševicia.
W 1989 roku, gdy Milošević odebrał prowincji autonomię, którą cieszyła się ona prawie 20 lat, założył Demokratyczną Ligę Kosowa. Początkowo dążyła ona do przyznania Kosowu statusu odrębnej republiki w ramach Federacji Jugosłowiańskiej, później zaczęła się domagać niepodległości dla prowincji.
W 1992 i 1998 roku wygrywał wybory na urząd prezydenta Republiki Kosowa, pod hasłem niepodległości i odłączenia się od Jugosławii. Belgrad nie uznał wyników tych wyborów, uznając je za nielegalne. Milošević tropił partyzantów z UÇK, którzy od 1996 roku, wbrew stanowisku Rugovy, atakowali Serbów.
W lutym 1999 Rugova był jednym z członków kosowskiej delegacji podczas rozmów pokojowych kosowsko-serbskich, prowadzonych w Rambouillet pod Paryżem. Serbowie przystąpili do nich pod groźbą nalotów NATO. 18 marca podpisał w imieniu kosowskich Albańczyków układ zapewniający Kosowu autonomię, a kontrolę nad procesem pokojowym oddający korpusowi 28 tys. żołnierzy NATO (KFOR). Serbska delegacja odrzuciła te warunki.
Odrzucenie przez Miloševicia tego porozumienia stało się bezpośrednią przyczyną rozpoczętych 24 marca 1999 i trwających 79 dni nalotów lotniczych NATO na Jugosławię. Naloty nie uzyskały akceptacji Rady Bezpieczeństwa i obudziły protesty Rosji. Z Kosowa uciekło lub zostało wygnanych dziesiątki tysięcy uchodźców, którzy przybywali do Albanii i Macedonii.
W październiku 2000 roku partia Rugovy zdecydowanie pokonała w wyborach lokalnych w Kosowie Demokratyczną Partię Kosowa byłego przywódcy UÇK – Hashima Thaciego. W marcu 2002 parlament prowincji oficjalnie powierzył mu stanowisko prezydenta.
Rugova był dla większości Albańczyków największym autorytetem politycznym, a dla wszystkich, nawet swoich przeciwników – autorytetem moralnym. Stany Zjednoczone i Europa Zachodnia otwarcie go popierały w sporach z radykalnymi rywalami. W świecie popularność przyniosła mu pacyfistyczna postawa, a zwłaszcza potępianie stosowania przemocy, nawet przez własnych rodaków. Zmarł na raka płuc.
Dzień po śmierci Rugovy władze Kosowa wprowadziły 15 dni żałoby narodowej, począwszy od 23 stycznia 2006 roku.

</doc>
<doc id="345583" url="https://pl.wikipedia.org/wiki?curid=345583" title="Niemysłów">
Niemysłów

Niemysłów – wieś (dawniej miasto) w Polsce położona w województwie łódzkim, w powiecie poddębickim, w gminie Poddębice. Położona w odległości ok. 13 km na zachód od Poddębic.
Niemysłów uzyskał lokację miejską przed 1563 rokiem, zdegradowany przed 1580 rokiem. Wieś arcybiskupstwa gnieźnieńskiego w powiecie szadkowskim województwa sieradzkiego w końcu XVI wieku. Do 1937 roku istniała gmina Niemysłów. W latach 1975–1998 miejscowość administracyjnie należała do województwa sieradzkiego.
Historia.
Pierwsza wzmianka z 1262 roku świadczy, iż miejscowość ta była własnością biskupów gnieźnieńskich. Odtąd, aż do XIX w. Niemysłów należał do dóbr arcybiskupów.
7 września 1939 wkraczający do wsi żołnierze Wehrmachtu podpalili zabudowania i zamordowali 22 mieszkańców wsi.
Zabytki.
We wsi znajduje się kościół parafialny pw. św. Michała Archanioła, zbudowany z drewna w końcu XVII w., przemurowany w cegle w 1880 roku z zachowaniem planu i kształtów drewnianego kościoła, z kaplicą murowaną Aniołów Stróżów z I poł. XVII w. Wewnątrz pięć ołtarzy o wystroju barokowym. Krucyfiks w tęczy z XVII w., dwie monstrancje także z XVII w. Kielich gotycko-renesansowy oraz dwa inne kielichy z początku XVII w.
W 1917 roku w pobliżu kościoła wzniesiono pomnik Tadeusza Kościuszki. Postać naczelnika wykonana została w naturalnej wielkości w czerwonym kamieniu. W 1940 roku pomnik ukryto przed Niemcami. W 1948 roku ustawiono go ponownie na placu przed remizą strażacką.
Według rejestru zabytków NID na listę zabytków wpisany jest obiekt:

</doc>
<doc id="345595" url="https://pl.wikipedia.org/wiki?curid=345595" title="Hanna Pieńkowska">
Hanna Pieńkowska

Hanna Pieńkowska (ur. 22 września 1917 w Żytomierzu, zm. 18 czerwca 1976) – polska konserwatorka zabytków.
Córka neurologa i psychiatry Stefana Pieńkowskiego i Wiktorii z Sawickich. Studia z historii sztuki rozpoczęła przed II wojną światową; po wojnie osiadła w Krakowie, gdzie po ukończeniu studiów podjęła pracę w Urzędzie Konserwatorskim pod kierunkiem Józefa Dutkiewicza; po jego przejściu na Akademię Sztuk Pięknych w Krakowie została w 1951 wojewódzkim konserwatorem zabytków. Na stanowisku tym pozostała do końca życia. W 1950 obroniła doktorat.
Jako konserwator zajmowała się ratowaniem zabytków, była autorką nowatorskich metod ochrony, prowadziła dokładną dokumentację konserwatorską. W latach 50. działała na rzecz powołania Stowarzyszenia Konserwatorów Zabytków. Przyczyniła się do uratowania wsi Chochołów, założenia Nadwiślańskiego Parku Etnograficznego w Wygiezłowie, powstania ogrodów renesansowych w Mogilanach. Była autorką ponad 100 prac naukowych, w tym koncepcji ochrony Lanckorony oraz artykułów w "Polskim Słowniku Biograficznym" (m.in. życiorysu Maurycego Gottlieba). 
Wraz z mężem, poetą Tadeuszem Staichem, była miłośniczką pieszych wędrówek po Tatrach. Jako konserwator działała na rzecz uratowania zabytkowych szałasów tatrzańskich. Swojej pasji poświęciła książkę "Drogami skalnej ziemi. Podtatrzańska włóczęga krajoznawcza" (1956, razem z mężem).
Wraz z Jerzym Łomnickim jest patronką dorocznej nagrody Stowarzyszenia Konserwatorów Zabytków, ustanowionej w 1984.

</doc>
<doc id="345596" url="https://pl.wikipedia.org/wiki?curid=345596" title="Károly József Batthyány">
Károly József Batthyány

Károly József Batthyány (ur. 28 kwietnia 1697 w Rechnitz, zm. 15 kwietnia 1772 w Wiedniu) był austriackim generałem i marszałkiem polnym węgierskiego pochodzenia.
Károly József Batthyány był synem hrabiego Ádáma Batthyánya (1662-1703), jako młody mężczyzna wstąpił do armii austriackiej. Pod księciem Eugeniuszem Sabaudzkim walczył z Turkami m.in. w bitwach pod Peterwardein, Temesvárem i Belgradem, wykazując się szczególną odwagą.
W 1734 r. dowodził wojskami cesarskimi jako generał przeciw francuzom, a w 1737 przeciw Turkom. Od 1739 do 1740 był austriackim attaché na dworze w Berlinie. Z powodu pierwszej śląskiej wojny między Prusami a Austrią wrócił do służby wojskowej, odznaczając się ponownie męstwem.
15 kwietnia 1745 zadał klęskę przeważającym wojskom francusko-bawarskim pod Pfaffenhofen i został za to nominowany marszałkiem polnym. W 1746 służył pod Karolem Lotaryńskim w dzisiejszej Belgii biorąc udział w przegranej bitwie pod Roucoux, w 1747 służył pod Wilhelmem Augustem Hanowerskim, księciem Cumberland, ratując jego wojska w bitwie pod Lauffeldt wzorowym manewrem odwrotu.
Po skończonej wojnie został mianowany przez Marię Teresę w 1748 wychowawcą królewicza i późniejszego cesarza Józefa II.
W 1763 otrzymał tytuł księcia.

</doc>
<doc id="345597" url="https://pl.wikipedia.org/wiki?curid=345597" title="Pałac Namiestnikowski">
Pałac Namiestnikowski



</doc>
<doc id="345600" url="https://pl.wikipedia.org/wiki?curid=345600" title="Jerzy Mellibruda">
Jerzy Mellibruda

Jerzy Mellibruda (ur. 22 lipca 1938, zm. 4 września 2020) – polski psycholog i psychoterapeuta, profesor w Szkole Wyższej Psychologii Społecznej, doktor habilitowany, specjalizujący się w problematyce uzależnień, autor prac z dziedziny psychologii, w tym problemów alkoholowych.
Życiorys.
Ukończył studia psychologiczne na Uniwersytecie Jagiellońskim w 1969, po których odbył – pod kierunkiem prof. Antoniego Kępińskiego – staż kliniczny. Pracę doktorską obronił w 1972. Był założycielem (1993) i wieloletnim dyrektorem Państwowej Agencji Rozwiązywania Problemów Alkoholowych oraz szefem Instytutu Psychologii Zdrowia Polskiego Towarzystwa Psychologicznego.
Był kierownikiem Katedry Psychologii Uzależnień, Przemocy i Sytuacji Kryzysowych w Szkole Wyższej Psychologii Społecznej w Warszawie.
Odznaczony Krzyżem Komandorskim Orderu Odrodzenia Polski (1998). Popularyzator idei Dorosłych Dzieci Alkoholików w Polsce. Superwizor psychoterapii Polskiego Towarzystwa Psychologicznego certyfikowany Superwizor Treningów Polskiego Towarzystwa Psychologicznego. Certyfikowany Specjalista Psychoterapii Uzależnień i Superwizor Psychoterapii Uzależnień PARPA, specjalista psychologii klinicznej II st. Był redaktorem czasopisma Niebieska Linia.

</doc>
<doc id="345601" url="https://pl.wikipedia.org/wiki?curid=345601" title="Pałac Koniecpolskich">
Pałac Koniecpolskich



</doc>
<doc id="345602" url="https://pl.wikipedia.org/wiki?curid=345602" title="CAFTA">
CAFTA

CAFTA (ang. "Central America Free Trade Agreement") – strefa wolnego handlu Ameryki Środkowej w składzie: Salwador, Nikaragua, Honduras, Gwatemala i Dominikana. Kostaryka podpisała umowę o CAFTA, lecz nie ratyfikował jej jeszcze parlament. Wenezuela została wyrzucona po niewybrednych komentarzach wypowiedzianych przez Hugo Chaveza pod adresem USA na szczycie w Miami w 2003 roku. Jego postawa została potępiona przez kraje Ameryki Łacińskiej, ale zyskała poklask wśród społeczeństw. Układ CAFTA, podpisany 28 maja 2004 roku doczekał się ratyfikacji w amerykańskim Senacie 30 czerwca 2005 r. Dwustronną umowę o wolnym handlu z USA nadal negocjuje Panama. CAFTA jest postrzegana jako wstęp do tworzenia FTAA, która ma objąć całą Amerykę Łacińską.

</doc>
<doc id="345613" url="https://pl.wikipedia.org/wiki?curid=345613" title="Pistolet Bergmann-Bayard">
Pistolet Bergmann-Bayard

Bergman-Bayard – niemiecki pistolet samopowtarzalny produkowany na licencji w Belgii.
Historia.
W latach 90. XIX wieku pracujący w zakładach Theodora Bergmanna Louis Schmeisser skonstruował kilka wzorów pistoletów samopowtarzalnych. Do produkcji seryjnej skierowano dwa oznaczona jako No 3 i No 5, jednak żaden z nich nie odniósł sukcesu rynkowego.
W 1901 roku rozpoczęto produkcję nowego pistoletu oznaczonego początkowo jako "No 6", później jako "Mars". Strzelał on nowym opracowanym w zakładach Bergmanna nabojem 9 x 23 mm (powstał on przez przeszyjkowanie naboju 7,65 × 25 mm Borchardt). Podobnie jak w przypadku wcześniej produkowanych w zakładach Bergmanna pistoletów konstruktorem nowej broni był Schmeisser.
W 1905 roku pistolet Bergmann Mars został przyjęty do uzbrojenia armii hiszpańskiej. Okazało się jednak że niewielka firma Bergmanna nie jest w stanie wykonać zamówionych przez Hiszpanów pistoletów na czas. Początkowo Bergmann próbował zlecić produkcję podzespołów innym firmom, pozostawiając końcowy montaż we własnej fabryce, ale wkrótce naraził się poddostawcom publiczną krytyką jakości dostarczanych przez nich podzespołów.
Następnie Bergmann próbował nawiązać współpracę z firmą "Schilling of Shul", ale wkrótce po podpisaniu kontraktu została ona wykupiona przez Heinrick Krieghoffa który przerwał współpracę. Ostatecznie licencyjną produkcję pistoletu Mars rozpoczęła belgijska firma Pieper-Bayard która dokończyła realizację kontraktu hiszpańskiego.
Po dostarczeniu pistoletów zamówionych przez Hiszpanów, pistolet Mars został zmodyfikowany. Nowa wersja otrzymała oznaczenie "Model 1908". W dwa lata później powstała kolejna wersja "Model 1910". Została ona zamówiona przez Duńskie Siły Zbrojne, które używały jej jako "m/1910".
Następnym nabywcą pistoletów Bergmann-Bayard była armia grecka, która zamówiła te pistolety w 1913 roku. Kontrakt grecki nie został całkowicie zrealizowany ponieważ w 1914 roku Belgia została zajęta przez Armię Cesarstwa Niemieckiego. Pod okupacją niemiecką produkcji pistoletu Bergmann-Bayard nie kontynuowano, a po zakończeniu I wojny światowej nie zdecydowano się na jej wznowienie.
W latach 1922-1935 produkcję pistoletu Bergmann-Bayard prowadzono w Danii.
Opis.
Bergmann-Bayard był bronią samopowtarzalną. Zasada działania oparta o krótki odrzut lufy. Zamek ryglowany przez przekoszenie w dół. Mechanizm uderzeniowy kurkowy, bez samonapinania.
Bergmann- Bayard zasilany był z wymiennego magazynka pudełkowego o pojemności 6 naboi (w mniejszej ilości produkowano magazynki 10-nabojowe). Magazynek znajdował się przed spustem.
Lufa gwintowana, posiadała sześć bruzd lewoskrętnych.
Przyrządy celownicze mechaniczne stałe (muszka i celownik szczerbinkowy).

</doc>
<doc id="345616" url="https://pl.wikipedia.org/wiki?curid=345616" title="UCK">
UCK



</doc>
<doc id="345620" url="https://pl.wikipedia.org/wiki?curid=345620" title="Chorągiew Opolska ZHP">
Chorągiew Opolska ZHP

Chorągiew Opolska ZHP – jednostka terenowa Związku Harcerstwa Polskiego, utworzona dnia 1 marca 2008 roku. Działa na terenie województwa opolskiego. Siedzibą władz Chorągwi jest Opole.
Chorągiew o tej samej nazwie i obszarze działania funkcjonowała do dnia 30 czerwca 2007, kiedy to została rozwiązana w wyniku niewypłacalności oraz niemożności wyboru nowego komendanta.
Hufce.
Obecnie Chorągiew Opolska skupia 7 hufców z terenu województwa opolskiego obejmujący swymi działaniami poszczególne powiaty i gminy:
Historia działalności.
Początki Chorągwi Opolskiej datuje się na rok 1957, choć polskie harcerstwo działało w tym rejonie również przed II wojną światową.
W 1997 roku harcerze i harcerki Chorągwi zorganizowali pomoc poszkodowanym podczas powodzi tysiąclecia. W dowód uznania Chorągiew Opolska ZHP otrzymała w 1998 r. od Fundacji im. Stefana Batorego tytuł „Najlepsza Organizacja Pozarządowa”.
Po latach skutecznej i pożytecznej dla regionu pracy wychowawczej przyszły gorsze chwile, które doprowadziły do rozwiązania struktury z dniem 30 czerwca 2007 roku z przyczyn finansowych.
29 lutego 2008 roku powołana została na nowo Chorągiew Opolska ZHP, która od początku stała się aktywnym organizatorem różnorodnych przedsięwzięć realizowanych we współpracy z samorządem lokalnym i wojewódzkim.
Projekty Instruktorów Chorągwi Opolskiej wspierane były m.in. przez:
Kluczowe projekty chorągwiane:
W dowód uznania dla naszej pracy w roku 2014 Chorągiew Opolska ZHP została wyróżniona statuetką Opolskiej Niezapominajki  przyznawanej dla Najlepszej Organizacji Pozarządowej Województwa Opolskiego.
W roku 2018 Chorągiew Opolska ZHP została także wyróżniona Złotym Laurem Umiejętności i Kompetencji przyznanym przez Opolską Izbę Gospodarczą w kategorii pro publico bono.
Inspektorat Ratowniczy kierowany przez phm. Adriana Drobka i phm. Violettę Sikorę (zastępczyni) Chorągwi Opolskiej uznano w 2019 za jeden z lepiej działających w ZHP).
Rozwiązanie i ponowne utworzenie Chorągwi Opolskiej.
W okresie 1993-2002 Chorągiew wygenerowała wiele długów, szacowanych na ponad milion złotych. Większość stanowiły należności wobec Zakładu Ubezpieczeń Społecznych oraz Kuratorium Oświaty. Ówczesne władze Chorągwi otrzymały na pomoc ofiarom powodzi z 1997 r. 270 tys. zł z zagranicy, jednak nie wydały jej właściwie, co skutkowało żądaniem zwrotu tej sumy. Z kolei kuratoryjną dotację na wypoczynek dzieci wydatkowały, na bazie sfałszowanych dokumentów, na pensje chorągwianego personelu ZHP. Pierwsze wątpliwości do wypłacalności Opolskiej pojawiły się pod koniec 2006 roku, gdy Prezydium Centralnej Komisji Rewizyjnej powołało zespół mający skontrolować stan chorągwianych finansów. Wyniki rewizji były negatywne, dlatego Komisja podjęła 13 stycznia 2007 roku uchwałę, w której stwierdziła "trwałą niemożność regulowania zaciągniętych i wymagalnych zobowiązań przez Chorągiew Opolską ZHP" oraz zobowiązała Naczelnika i Skarbnika ZHP do "natychmiastowego zabezpieczenia majątku i interesów Związku".
Wobec zaistniałej sytuacji Rada Naczelna ZHP zobowiązała do zajęcia stanowiska co do rozwiązania Chorągwi wszystkim hufcom, które likwidacja miałaby bezpośrednio dotknąć. Zbieranie opinii trwało od 10 lutego do końca marca 2007 roku. Rozwiązanie Chorągwi nastąpiło 30 czerwca w specjalne uchwale nr 43/XXXIII Rady Naczelnej. Dokładny proces likwidacji miała opracować oraz przeprowadzić Główna Kwatera. Do końca 2007 roku musiała dokonać podziału majątku, uregulować chorągwiane należności oraz zadecydować, do jakich chorągwi przyporządkować poszczególne hufce. Również to Główna Kwatera maiła być obciążona wszelkimi zaległymi należnościami pieniężnymi, nieuregulowanymi do terminu ostatecznej likwidacji.
Polityka władz naczelnych wobec opolskiego środowiska harcerskiego zmieniła się tuż po XXXV Zjeździe Nadzwyczajnym ZHP, który wybrał nowy skład osobowych organów zarządzających Związkiem. 28 października 2007 Rada Naczelna przedłużyła proces likwidacyjny Chorągwi do końca lutego 2008 roku. Oznaczało to więcej czasu na działania zmierzające ku jej reaktywacji. Tego samego dnia Główna Kwatera ustaliła, że hufce z likwidowanej chorągwi podlegają bezpośrednio Naczelnikowi lub jego pełnomocnikowi.
W wyniku starań Naczelnik ZHP Małgorzaty Sinicy dnia 29 lutego Główna Kwatera podjęła uchwałę o ponownym utworzeniu Chorągwi Opolskiej ZHP. Była ona nową jednostką, bez ciągłości prawnej z poprzednią Chorągwią Opolską, która wraz z 1 marca została finalnie zlikwidowana. Dlatego rozpoczęła działalność bez długów, które, zgodnie z uchwałą Rady Naczelnej, przejęła Główna Kwatera (część długów harcerskich została pokryta przez jednostki samorządowe, 120 tys. zł zaległości umorzyły władze Opola). W skład nowej Chorągwi wchodziły te same hufce i ten sam obszar. Jednocześnie, Naczelnik zwołała Zjazd Nadzwyczajny Chorągwi Opolskiej, który miał dokonać wyboru jej władz. Do tego czasu, nowo utworzoną Chorągwią administrował pełnomocnik Naczelnika. Zjazd odbył się 31 maja, a jego obrady toczyły się w gmachu opolskiego ratusza.

</doc>
<doc id="345621" url="https://pl.wikipedia.org/wiki?curid=345621" title="4 Pułk Ułanów Zaniemeńskich">
4 Pułk Ułanów Zaniemeńskich

4 Pułk Ułanów Zaniemeńskich (4 puł.) – oddział kawalerii Wojska Polskiego II RP.
Pułk stacjonował w garnizonie Wilno.
Święto pułkowe: 9 lipca – rocznica szarży pod Hrebionką w 1920.
Formowanie i zmiany organizacyjne.
Wiosną 1918 gen. Józef Dowbor-Muśnicki wydał rozkaz utworzenia 4 pułku ułanów w ramach I Korpusu Polskiego w Rosji, jednak w związku z rozbrojeniem korpusu pułk nie został utworzony.
Ponowne sformowanie 4 Pułku Ułanów nastąpiło już 1 listopada 1918 w Warszawie, przy czym poszczególne szwadrony tworzone były także w Łomży, Mławie, Płocku, Włocławku, Białymstoku i Koninie.
Pułk 4 Ułanów Zaniemeńskich kontynuował tradycje 4 pułku ułanów Królestwa Polskiego.
Od 1921 roku pułk mógł używać nazwy „pułk 4-ty ułanów Zaniemeńskich”.
Wojna polsko-ukraińska i polsko-bolszewicka.
Od stycznia 1919 pułk brał udział w działaniach bojowych wojny polsko-ukraińskiej w rejonie Lwowa. W dniu 10 maja skierowany został do Białegostoku, gdzie został uzupełniony, a następnie już w pełnym składzie skierowano go w rejon Mosty-Lida, tam też jako pierwszy polski pułk przekroczył linię rzeki Niemen. Następnie uczestniczył w zajęciu Wilna i walkach na Białorusi. W lipcu 1920 w związku z ofensywą wojsk bolszewickich, pułk prowadził działania opóźniające. W tym czasie stoczył szereg walk m.in. pod Hrebionką (9 lipca 1920), gdzie rozbił trzy pułki piechoty Armii Czerwonej. W walkach odwrotowych dotarł na przedpola Warszawy. Od 15 sierpnia 1920 brał udział w polskiej kontrofensywie. W czasie tych walk ponownie doszedł do Niemna, gdzie toczył walki także z wojskami litewskimi. Swój udział w wojnie zakończył na linii rzeki Berezyny, gdzie w rejonie Dokszyc zajął stanowiska do momentu zawarcia Traktatu Ryskiego w 1921.
Okres międzywojenny.
Po zakończeniu działań bojowych pułk skierowano do Wilna, które stało się przez cały okres II Rzeczypospolitej jego pokojowym garnizonem. W 1921 naczelne władze wojskowe zezwoliły na używanie nazwy „Zaniemeńskich”. W 1927 oficjalnie otrzymał nazwę – 4 Pułk Ułanów Zaniemeńskich, w celu upamiętnienia, że był to pierwszy polski pułk, który przekroczył Niemen w walkach o wschodnie granice Polski.
W 1929 roku w Zakładach Graficznych „Polska Zjednoczona” w Warszawie zostało wydane opracowanie „Zarys historji wojennej 4-go Pułku Ułanów Zaniemeńskich” autorstwa porucznika Stefana Kajetana Bayera, oficera pułku, odznaczonego dwukrotnie Krzyżem Walecznych.
Wojna obronna 1939.
W kampanii wrześniowej pułk pod dowództwem ppłk. Ludomira Wysockiego walczył w składzie Wileńskiej Brygady Kawalerii.
Został zmobilizowany 23 sierpnia 1939, dodatkowo w szwadronie zapasowym 4 puł. w Wołkowysku był mobilizowany Ośrodek Zapasowy Wileńskiej Brygady Kawalerii. Załadunek do transportu kolejowego nastąpił dopiero 30 sierpnia na stacji kolejowej Wilno i Porubanek. W związku z tym do rejonów koncentracji przewidzianej dla Armii „Prusy” dotarł 2 września, koncentrując się w lesie na północny wschód od Piotrkowa Trybunalskiego, aby następnie 3 września przegrupować się w rejon miejscowości Lubień.
W nocy z 5 na 6 września pułk przeszedł do rejonu Sulejowa, gdzie miał organizować obronę na rzece Pilica. 7 września skoncentrował się w rejonie Przysuchy.
8 września zorganizował obronę na południe od Radomia, gdzie po raz pierwszych toczył przez cały dzień walkę z niemieckimi wojskami pancernymi. W nocy wycofał się w rejon przyczółka mostowego pod Maciejowicami, gdzie bronił się następnego dnia.
W nocy z 9 na 10 września pułk w czasie przeprawy przez Wisłę w rejonie Magnuszewa poniósł duże straty (ciężką broń zatopiono, wielu żołnierzy, a jeszcze więcej koni utonęło), i został rozproszony. Skoncentrował się ponownie nad Wieprzem, gdzie nastąpiła jego reorganizacja. Z pierwotnego składu pozostało tylko dowództwo pułku i 2 szwadron. Do pułku włączono szwadron 13 pułku Ułanów Wileńskich, szwadron kawalerii dywizyjnej 36 Dywizji Piechoty, 7 szwadron pionierów oraz 7 szwadron łączności. W pułku znalazło się też kilka czołgów z 61 kompanii czołgów rozpoznawczych. Tak zreorganizowany pułk przemaszerował w rejon Świdnika.
Następnie wszedł w skład Brygady Kawalerii płk. Jerzego Grobickiego z Grupy Operacyjnej Kawalerii gen. Władysława Andersa. 20 września w zaciętych walkach opanował miejscowość Cześniki, a 22 września nacierał na Komorów.
24 września podjął wraz z pozostałymi jednostkami GO Kaw. próbę przedostania się na Węgry. 26 września pułk zdołał przebić się przez szosę Lwów-Przemyśl, ale w nocy natrafił na oddziały Armii Czerwonej i musiał wycofać się w lasy.
27 września pułk na czele z dowódcą złożył koło Medyki broń, uzyskując od Niemców honorową kapitulację.
Symbole pułkowe.
Sztandar.
4 pułk Ułanów Zaniemeńskich otrzymał dwa sztandary. Pierwszy sztandar otrzymał od Pogotowia Wojennego Ziemi Kujawskiej we Włocławku. Drugi przepisowy sztandar został ufundowany przez mieszkańców Ziemi Lidzkiej, Mińskiej i Ejszyskiej w 1920 r. Uroczystego wręczenia sztandaru dokonał marszałek Józef Piłsudski 14 kwietnia 1922 r. w Wilnie, w trzecią rocznicę wyzwolenia Wilna z rąk bolszewików. Losy obu sztandarów Pułku nie były znane do 2019 roku.
Jesienią 2019 roku dzięki współpracy kadry Instytutu Archeologii Uniwersytetu Warszawskiego, członków Stowarzyszenia Grupa Historyczna „Zgrupowanie Radosław”, ministra Michała Dworczyka oraz Fundacji Wolność i Demokracja udało się odnaleźć sztandar ufundowany przez mieszkańców Ziemi Lidzkiej, Mińskiej i Ejszyskiej. Sztandar ten, pod koniec września 1939 roku został po walkach ukryty w rejonie Medyki i przez 80 lat pozostawał w ukryciu. 29 listopada 2019 roku w Pałacu Prezydenckim, w obecności Prezydenta RP Andrzeja Dudy, Ministra Obrony Narodowej, oraz reprezentantów 9 Warmińskiego Pułku Rozpoznawczego Prezes Fundacji Wolność i Demokracja, Pani Lila Luboniewicz przekazała sztandar do Muzeum Wojska Polskiego.
Odznaka pamiątkowa.
Odznaka zatwierdzona Dz. Rozk. MSWojsk. nr 49, poz. 872 z 13 grudnia 1921 roku. Posiada kształt Krzyża Orderu Virtuti Militari, którego ramiona pokryte są chabrową emalią z białym obramowaniem. Na krzyż nałożony jest orzeł z rozpiętymi skrzydłami, trzymający w szponach wieniec. Nad głową orła złota otwarta korona. Na ramionach krzyża wpisano datę odzyskania niepodległości 11 XI 1918, na dolnym ramieniu w wieńcu numer 4 i inicjał U. Oficerska – czteroczęściowa, wykonana w srebrze, emaliowana. Wymiary: 38x38 mm. Projekt: Witold Łada-Zabłocki. Wykonanie: Teodor Filipski – Wilno
Zaniemeńscy ułani.
Żołnierze 4 pułku ułanów - ofiary zbrodni katyńskiej.
"Biogramy ofiar zbrodni katyńskiej znajdują się między innymi w bazach udostępnionych przez Ministerstwo Kultury i Dziedzictwa Narodowego oraz Muzeum Katyńskie".
Tradycje pułku.
Tradycje Pułku kultywuje:
Tradycje 4 pułku Ułanów Zaniemeńskich kontynuował 3 Mazurski Batalion Rozpoznawczy im. płk. Jana Hipolita Kozietulskiego.

</doc>
<doc id="345622" url="https://pl.wikipedia.org/wiki?curid=345622" title="Muhammad ibn Raszid Al Maktum">
Muhammad ibn Raszid Al Maktum

Muhammad bin Raszid Al Maktum (arab. الشيخ محمد بن راشد آل مكتوم; ur. 22 lipca 1949 w Al Shindagha) – szejk arabski, od 2006 emir Dubaju, premier i wiceprezydent Zjednoczonych Emiratów Arabskich.
Życiorys.
Trzeci z czterech synów emira Dubaju, Raszida bin Sa’ida Al Maktuma, podstawowe i średnie wykształcenie zdobył w Dubaju, następnie studiował w Anglii (Cambridge University). W styczniu 1995 jego starszy brat Maktum ibn Raszid Al Maktum, kolejny emir Dubaju, mianował go następcą tronu.
Przyczynił się do rozwoju Dubaju, planując uczynić z miasta jeden z najważniejszych ośrodków finansowych świata i lidera gospodarczego regionu. Zainicjował m.in. budowę planowanego najwyższego budynku na świecie Burdż Dubaj, otwartego jako Burdż Chalifa. Uważany za jednego z najbogatszych ludzi na świecie, znany jest ze swojej pasji jeździeckiej; z jego inicjatywy odbywają się zawody jeździeckiego Pucharu Świata w Dubaju.
W styczniu 2006 po śmierci szejka Maktuma został emirem Dubaju; kilka dni później z nominacji prezydenta Zjednoczonych Emiratów Arabskich Chalify ibn Zajida Al Nahajjana objął także stanowiska premiera i wiceprezydenta kraju, zajmowane dotychczas przez zmarłego brata.
Przewodził 4 stycznia 2010 ceremonii otwarcia najwyższego budynku świata Burdż Chalifa.
Ma sześć żon; jedną z nich była Haja bint Husajn – córka Husajna ibn Talala i przyrodnia siostra Abd Allaha II, króla Jordanii. Jest ojcem dwadzieściorga czworga dzieci.

</doc>
<doc id="345623" url="https://pl.wikipedia.org/wiki?curid=345623" title="Muhammad Bin Rashid al-Maktoum">
Muhammad Bin Rashid al-Maktoum



</doc>
<doc id="345628" url="https://pl.wikipedia.org/wiki?curid=345628" title="Olivier, Olivier">
Olivier, Olivier

Olivier, Olivier – dramat filmowy produkcji francuskiej z 1992 roku w reżyserii Agnieszki Holland. W 1992 roku na Międzynarodowym Festiwalu Filmowym w hiszpańskim Valladolid Brigitte Roüan została wyróżniona w kategorii najlepsza aktorka, a Holland była nominowana w kategorii najlepszy film.
Opis fabuły.
Serge (François Cluzet) i Elisabeth Duval (Brigitte Roüan), wraz z dziećmi, Nadine i 9-letnim Olivierem, mieszkają na francuskiej prowincji. Pewnego dnia Olivier w zastępstwie siostry wyjeżdża rowerem, by zawieźć obiad dla chorej babci, ale już nie wraca do domu. Wszczynane jest śledztwo, ale nie przynosi żadnych rezultatów. Małżonkowie nie wytrzymują próby cierpienia i rozstają się. Serge wyjeżdża do Afryki, zostawiając Elisabeth z córką.
Po sześciu latach w Paryżu inspektor Druot, dla którego, sześć lat wcześniej, była to pierwsza sprawa w karierze, aresztuje młodocianego przestępcę. Podejrzany jest bardzo podobny do zaginionego przed laty Oliviera. Chłopak nie zaprzecza, że jest zaginionym przed laty poszukiwanym. Elisabeth rozpoznaje go i zabiera do domu. Rodzina znowu się jednoczy, tylko Nadine jest nieufna, zachowuje dystans w stosunku do rzekomego młodszego brata. Po tym jak, podszywający się pod zaginionego, nastoletni chłopiec odkrywa, że jeden z sąsiadów dokonuje aktu przemocy seksualnej wobec innego chłopczyka, wezwany komisarz odnajduje w piwnicy domu pedofila szczątki 9-letniego chłopca, które przed laty zakopał gwałciciel.

</doc>
<doc id="345633" url="https://pl.wikipedia.org/wiki?curid=345633" title="Edward Hyra">
Edward Hyra

Edward Władysław Hyra (ur. 8 października 1938 w Toruniu, zm. 18 stycznia 2009 tamże) – generał brygady pilot Wojska Polskiego.
Życiorys.
Syn Władysława, żołnierza zawodowego i Zofii z domu Cichockiej. W 1958 ukończył Technikum Budowlane w Toruniu. W 1957 ukończył kurs szybowcowy w Szkole Szybowcowej w Fordonie oraz kurs samolotowy w Aeroklubie Pomorskim w Toruniu. W latach 1957–1958 przeszedł również przeszkolenie spadochronowe w Aeroklubie Pomorskim. Służbę wojskową rozpoczął w listopadzie 1958 i został skierowany na przeszkolenie unitarne i specjalistyczne w 5 Pułku Lotnictwa Szturmowego w Bydgoszczy, gdzie od stycznia 1959 pełnił służbę jako mechanik uzbrojenia. W latach 1959–1962 był podchorążym w Oficerskiej Szkole Lotniczej im. Żwirki i Wigury w Radomiu. 23 marca 1962 promowany na stopień podporucznika przez gen. bryg.pil. Michała Jakubika. Po promocji pełnił służbę w 51 pułku lotnictwa myśliwsko-szturmowego w Pile, gdzie był kolejno starszym pilotem (1962-1964), dowódcą klucza (1964-1966) i zastępcą dowódcy eskadry (1966-1968). W latach 1968–1971 był słuchaczem Akademii Sztabu Generalnego WP w Rembertowie. Po ukończeniu studiów skierowany do 45 pułku lotnictwa myśliwsko-szturmowego w Babimoście, gdzie początkowo był dowódcą eskadry, a od 1972 zastępcą dowódcy pułku do spraw szkolenia. W latach 1975–1978 był dowódcą 6 pułku myśliwsko-szturmowego w Pile. W 1978 ukończył kurs przeszkolenia operacyjnego w Akademii Sztabu Generalnego WP, a w 1979 Podyplomowe Studium Operacyjno-Strategiczne w tej akademii. Od marca 1978 był zastępcą dowódcy do spraw liniowych 2 Brandenburskiej Dywizji Lotnictwa Szturmowo-Rozpoznawczego w Pile. W czerwcu 1983 został dowódcą tej dywizji, wkrótce przemianowanej na 2 Brandenburską Dywizję Lotnictwa Myśliwsko-Bombowego. W październiku 1989 na mocy postanowienia Prezydenta PRL został awansowany do stopnia generała brygady. Nominację wręczył mu 9 października 1989 w Belwederze prezydent PRL gen. armii Wojciech Jaruzelski.
W latach 1990–1995 pełnił funkcję komendanta Wyższej Oficerskiej Szkoły Lotniczej w Dęblinie, przemianowanej w 1994 roku na Wyższą Szkołę Oficerską Sił Powietrznych. W 1994 Rada Naukowa Wydziału Wojsk Lotniczych i Obrony Powietrznej Akademii Obrony Narodowej nadała mu stopień naukowy doktora nauk wojskowych. Promotorem jego rozprawy doktorskiej był płk prof. dr hab. Eugeniusz Zabłocki. W latach 1995–1998 był szefem szkolenia – zastępcą dowódcy Wojsk Lotniczych i Obrony Powietrznej. W październiku 1998 przeszedł w stan spoczynku. Po przejściu w stan spoczynku stał na czele Komitetu Organizacyjnego Budowy Pomnika ku Czci Lotników Polskich Poległych w latach 1939–1945. Był członkiem Krajowej Rady Lotnictwa.
Zmarł po długiej i ciężkiej chorobie 18 stycznia 2009 roku w Toruniu. Pochowany 24 stycznia 2009 r. na Centralnym Cmentarzu Komunalnym w Toruniu. W uroczystościach pogrzebowych udział wzięli m.in. Dowódca Sił Powietrznych gen. broni pilot Andrzej Błasik, byli dowódcy Sił Powietrznych gen. dyw. pil. Kazimierz Dziok oraz gen. broni Stanisław Targosz, Szef Wojsk Lotniczych gen. bryg. pil. Ryszard Hać, Dowódca Pomorskiego Okręgu Wojskowego gen. bryg. Zygmunt Duleba, a także b, komendant Wyższej Oficerskiej Szkoły Lotniczej gen. bryg. w st. spocz. pil. Mirosław Hermaszewski, Prezes Stowarzyszenia Lotników Polskich płk Andrzej Jeziorski oraz dyrektor ITWL dr inż. Ryszard Szczepanik. W imieniu Stowarzyszenia Seniorów Lotnictwa Wojskowego pożegnalny list odczytał gen. dyw. pilot w st. spocz. Tytus Krawczyc.
Osiągnięcia.
Był pilotem wojskowym klasy mistrzowskiej. W powietrzu spędził 3100 godzin, w tym 2630 godzin na samolotach odrzutowych. Latał na samolotach: CSS-13, LWD Junak, Jak-18, TS-8Bies, PZL-130, MiG-15, MiG-17, Lim-2, Lim-6, TS-11 Iskra oraz Su-22, a także na szybowcach IS-3 ABC, IS-A Salamandra, IS-B Komar, SZD-15 Sroka, IS-2 Mucha. 22 lipca 1964 uczestniczył w defiladzie powietrznej w Warszawie, wykonując lot na samolocie Lim-6 w zgrupowaniu defiladowym „Jodełka”. W 1965 zajął 5 miejsce w zawodach rozpoznawczych lotnictwa Sił Zbrojnych. Dowodzony przez niego 6 pułk lotnictwa myśliwsko-szturmowego został wyróżniony w rocznym rozkazie ministra obrony narodowej do szkolenia z 1976 roku za wyniki w szkoleniu i służbie. W latach 80. dowodzona przez niego 2 Brandenburska Dywizja Lotnictwa Myśliwsko-Bombowego została przezbrojona w samoloty Su-22. W latach 90. był współorganizatorem ważnych wydarzeń lotniczych takich jak Światowy Zjazd Lotników Polskich (1992), Samolotowe Mistrzostwa Świata w Lataniu Precyzyjnym (1992), 75-lecie Lotnictwa Polskiego (1993). Jako komendant Wyższej Oficerskiej Szkoły Lotniczej kierował procesem wprowadzania do służby w WP trzech nowych typów statków powietrznych: PZL-130 Orlik, PZL I-22 Iryda oraz śmigłowca PZL W-3 Sokół.
Odznaczenia.
Został odznaczony m.in. Krzyżami Kawalerskim (1979), Oficerskim (1986) i Komandorskim (2003) Orderu Odrodzenia Polski oraz Złotym Krzyżem Zasługi (1973) i innymi odznaczeniami.
Awanse.
W trakcie wieloletniej służby wojskowej otrzymywał awanse na kolejne stopnie wojskowe:
Życie prywatne.
Od 1959 żonaty z Elżbietą Dylińską (zmarła w 2006). Małżeństwo miało córkę.

</doc>
<doc id="345634" url="https://pl.wikipedia.org/wiki?curid=345634" title="Pstrążna">
Pstrążna

Pstrążna (niem. "Pstrzonsna")– wieś w Polsce położona w województwie śląskim, w powiecie rybnickim, w gminie Lyski.
Po wojnie siedziba gminy Pstrążna. W latach 1975–1998 miejscowość administracyjnie należała do województwa katowickiego.
Przez miejscowość przepływa niewielka struga Sumina, dopływ Rudy.
Obszar wsi - 395 ha.
Wzniesienie Pstrążnej: od 230 do 282,2 m n.p.m.(Podlesie).
Rys historyczny.
W pierwszym historycznym zapisie z roku 1335 nazwa wioski brzmi "Psdrazno".
Zapis nazwy wioski w poszczególnych okresach:
Nazwa wioski oznacza miejsce dawnego licznego występowania pstrągów w rzece Sumince lub też miejscowych stawach.
Pierwszy posiadacz folwarku w Pstrążnej - Mikołaj Mozga, w 1538 r. zapisał połowę swojego majątku swej pierwszej żonie z d. Zdarza, a w 1541 r. drugiej swej żonie Annie z d. Zawada. Kolejni właściciele majątku: od 1554 r. - Jerzy von Zasuski-Macerowski,
Adam Bies, Larysz, Mordeis, Freistein, Kotulinski, Freiher, Tost, Schweinischen, Rochowski, Gebauer, Stein, Marcin Schultz. 
W 1905 r. Marcin Schultz sprzedał majątek w Pstrążnej dla skarbu pruskiego, od którego dzierżawił go rotmistrz Fryderyk Lonczyk.
Od chwili powstania w 1918 r. państwa polskiego majątek ten przeszedł na rzecz skarbu polskiego (po ustaleniu granicy zachodniej w 1922 r.). W latach 1924-1936 dzierżawcą majątku był Adam Sikora.
Położone w rejonie Pstrążna-Podlesie pola folwarku zostały rozparcelowane i powstała tam nowa kolonia gospodarstw chłopskich. Część ziemi wykupili miejscowi chłopi, a resztę Alojzy Kot dla swego syna Władysława. Po roku 1945 część ziemi p. Kota zagarnęła Spółdzielnia Produkcyjna i PGR Kornowac.
Kolejnym właścicielem ziemi jest Jolanta Kota, córka Władysława.
Herb wioski.
Na niebieskim tle postać rybaka z gołą głową, niosącego na drążku, położonym na ramionach, po jednej sieci z każdej strony (od 1835 r.).
W nowszej wersji herbu zamiast sieci są wiadra (od 1921 r.).
Szkolnictwo.
Przy kościele istniała 2 izbowa drewniana Szkoła Parafialna, gdzie uczył Hawer. Do roku 1871 naukę w szkole prowadzono w języku polskim, a od 1872 r. uczono po niemiecku. Nowa murowana szkoła 3 klasowa z mieszkaniami dla nauczycieli oddana została do użytku w 1863 r. Budowę szkoły sfinansowało państwo oraz mieszkańcy parafii. Naukę w języku polskim ponownie rozpoczęto w szkole dopiero w 1922 r. Działali tu tacy pedagodzy jak: Emilia Winigrad (pierwszy polski kierownik szkoły), Julia Gałeczka, Otton Porażyk, Alojzy Tengler - długoletni kierownik szkoły również i po 1945 r., aż do przejścia na emeryturę (także organista w miejscowym kościele)
Podczas działań wojennych w 1945 r. szkoła uległa spaleniu i została odbudowana w 1947 r.
W 1966-1969 r. wybudowano nową szkołę podstawową (obecnie Szkoła Podstawowa im. Kazimierza Wielkiego).
Dane statystyczne.
Pstrążna w roku 1861 liczyła 274 mieszkańców. Zabudowę stanowiło 34 głównie drewnianych budynków mieszkalnych oraz 40 budynków gospodarskich. Żywy inwentarz przedstawiał się: 19 koni, 58 szt. bydła rogatego, świń 33, 53 owce oraz 2 kozy. Dworskie pola liczyły 943 morgi, chłopskie 390 morg (było to już po uwłaszczeniu). 
Wieś opłacała następujące rodzaje podatków: od budynków 4 talary, gruntowy 78 talary, przemysłowy 22 talary oraz klasyfikacyjny 103 talary. Podatek przemysłowy pobierano od rzemieślników, sklepikarzy oraz młynarzy.
Istniały też dwa młyny napędzane wodą z koryta rzeczki Suminki. Ich właścicielami byli Jęczmionka, a następnie Utrata (młyn ten istniał obok drogi z Pstrążnej do Rzuchowa) oraz Joan, a po nim przejął go Sitek, ten zaś młyn umiejscowiony był u styku wioski Dzimierz nad Suminką.
Ludność utrzymywała się głównie z uprawy roli, przekształcając się w części wraz z rozwojem kopalń i przemysłu w górników i rzemieślników.
Kolejny spis urzędowy z 1910 r. wykazał w Pstrążnej 492 mieszkańców.
Rozwinięty ruch POW i powstańczy przeprowadził potyczki w czasie I i II powstania śląskiego. Wybitni organizatorzy tego ruchu: Emanuel Szymera, Franciszek Staniczek, Józef Depta, zaś aktywnym działaczem Katolickiego Związku Zawodowego na kopalni "Anna" w Pszowie był Teodor Staniczek. 9 kompanię V Powstańczego Pułku Rybnickiego wystawiła parafia Pstrążna i wioski przynależne do parafii Pstrążna. Dowódcą kompanii był Emanuel Szymera. Kompania ta 3 maja 1921 r. opanowała miejscowość i udała się na front. Powrót 9 kompanii z III powstania śląskiego upamiętnia tablica umiejscowiona przed wioską od strony Dzimierza.
Podczas Plebiscytu do głosowania było uprawnionych w Pstrążnej 278 osób, w tym przywiezionych emigrantów 62. Opowiedziało się za przyłączeniem Śląska do Polski 165, do Niemiec 107.
W okresie międzywojennym Naczelnikiem Gminy Pstrążna był Karol Porwoł. W tym czasie wybudowana została droga bita Dzimierz - Pstrążna - Rzuchów. Z polskich organizacji działały tu: Związek Powstańców Śląskich, Towarzystwo Matek Polek i Młodych Polek oraz mniejszościowe organizacje niemieckie.
W czasie okupacji Naczelnikiem Gminy był Mika Wilhelm, zaś Ortsgrupenleitrem Eugeniusz Gentner - rodowity Niemiec. Na tablicy pamiątkowej w miejscowym kościele parafialnym jest wykaz osób, które poniosły śmierć w obozach koncentracyjnych jak i też z rąk żołnierzy radzieckich.
Inwestycje w wiosce w latach 1945-1993:
Parafia.
Powstanie parafii nastąpiło prawdopodobnie w połowie XIII w. (podobnie jak w Lyskach). W pierwszym historycznym zapisie z roku 1335 istniał tu już kościół parafialny. W 1341 r. poświęcono nowy kościół, który przetrwał do 1679 r. W 1684 r. zbudowano drewniany kościół, rozebrany w 1903 r.
Obecny kościół parafialny pw. św. Mikołaja został zbudowany w 1905 r. Marcin Schultz wówczas na rzecz budującego się nowego kościoła zapisał 6 ha ziemi i gotówkę w wys. 8 000 złotych marek.
Jest to świątynia murowana, neoromańska, orientowana, jednonawowa z transeptem, od wsch. półkolista absyda. Przy transeptach półkoliste absydy. Od zach. czworoboczna, trójkondygnacyjna wieża, w dolnej części poszerzona, ujęta kolistymi klatkami schodów na chór muzyczny. Nad nawą czworoboczna wieżyczka sygnaturki, z latarnią i hełmem ostrosłupowym. Ściany oszkarpowane, w górnej części potynkowane, z ceglastymi fryzami arkadkowymi. Okna trójdzielne z półkolistymi obramieniami. W wieży biforium. Portal półkolisty, flankowany kolumnami kompozytowymi. Dach dwuspadowy, kryty dachówką. Hełm wieży otrosłupowy, kryty blachą. Nad absydami daszki pokryte blachą. W transepcie ołtarze neobarokowe. Chrzcielnica kamienna, polichromowana z XVIII w. Kropielnica kamienna, w bocznej kruchcie z XVII w. Na konsolach w absydzie i w transepcie figury z dawnego kościoła, m.in. Matki Boskiej z Dzieciątkiem i św. Jana Ewangelisty XVII w. Chór muzyczny wsparty na kolumnach, organy z końca XIX w. W kruchcie tablica upamiętniająca ofiary ostatniej wojny.
Do parafii Pstrążna należały: Pstrążna, Dzimierz, Żytna, Łańce, Rzuchów, Pstrążna-Podlesie i Czernica. 
Cmentarz znajduje się wokół kościoła - powierzchnia ok. 2 ha, uporządkowany w latach 1990-1993.
Najstarsze nagrobki pochodzą z początku XX w.
Na zach. od kruchty usytuowany jest nagrobek ks. Józefa Marcinka (1835 r.). Obmurówka z poziomą metalową płytą inskrypcyjną w języku polskim. Krzyż metalowy opleciony metalowym wężem.

</doc>
<doc id="345635" url="https://pl.wikipedia.org/wiki?curid=345635" title="REGON">
REGON

REGON (Rejestr Gospodarki Narodowej), Krajowy Rejestr Urzędowy Podmiotów Gospodarki Narodowej – rejestr prowadzony przez Prezesa Głównego Urzędu Statystycznego. Pod pojęciem REGON-u rozumiany jest także numer identyfikacyjny REGON, czyli dziewięciocyfrowy identyfikator nadany podmiotowi w tym rejestrze.
Rejestr REGON jest bieżąco aktualizowanym zbiorem informacji o podmiotach gospodarki narodowej prowadzonym w systemie informatycznym w postaci centralnej bazy danych oraz terenowych baz danych posadowionych w 16 urzędach statystycznych. CEIDG-2011
Wpisowi do rejestru REGON podlegają następujące podmioty:
Osoby fizyczne mają numer REGON przypisany raz na zawsze, przy pierwszej rejestracji w rejestrze. Jeżeli po zlikwidowaniu działalności podejmą kiedykolwiek nową działalność (taką samą lub inną), ich 9-cyfrowy numer REGON pozostanie niezmieniony.
Numer REGON otrzymuje się po złożeniu wniosku o założenie działalności gospodarczej. REGON wydawany jest bezpłatnie niezależnie od formy prawnej założonej firmy. Informacja o nadanym nr REGON wysyłana jest drogą pocztową na adres podany we wniosku w ciągu dwóch tygodni od momentu złożenia wniosku. 
Od 2009 roku nie ma obowiązku umieszczania REGON na fakturach, dokumentach składanych do urzędów.
Nr REGON obecnie wykorzystywany jest do celów informacyjnych i statystycznych. Dzięki bazie REGON Główny Urząd Statystyczny uzyskuje rzetelne dane dot. np. liczby założonych firm, rodzaju branż, formie prawnej.
Historia.
Pierwszą regulację prawa wprowadzającą numery statystyczne w jednostkach gospodarki podjęto w lipcu 1966 r. Tę uchwałę 9 lat później uchyliła kolejna uchwała rządowa o utworzeniu w 1975 r. systemu REGON. Tę uchwałę z kolei uchylono w czerwcu 1989 r. i do końca 1997 r. system REGON oparty był o ustawę o statystyce państwowej z 1982 r. Od początku 1998 r. system REGON prowadzony jest w oparciu o ustawę z 1995 r. o statystyce publicznej.
Budowa numeru REGON.
9-cyfrowy REGON.
Początkowo REGON był 7-cyfrowy, a numery były nadawane centralnie. Później (ok. 1985–90 r.) rozszerzono REGON do 9 cyfr. Regonom „starym” (7-cyfrowym) po prostu dołożono na początku 2 zera, a nowe zaczęto tworzyć według klucza:
2 cyfry wyróżnika województwa + 6 cyfr „numeru seryjnego” + 1 cyfra kontrolna. Województw było 49 i miały nadane kolejne numery nieparzyste – od 01 (warszawskie) do 97 (zielonogórskie).
Po reformie 1999 – dla nowo nadawanych numerów REGON dwie pierwsze cyfry zależne są od numeru nowego województwa. Podczas prac Sejmu początkowe dwie cyfry „04” przydzielono do zakonów, kościołów i związków wyznaniowych. Ten numer – prefiks był wcześniej dany przez GUS województwu kujawsko-pomorskiemu, któremu więc nadano w Sejmie prefiks numeru REGON „34”.
Z powodu dużo większej liczby małych przedsiębiorstw i gospodarstw pojemność numeryczna puli terytorialnej REGON-u może się wyczerpać i GUS może rozpocząć nową pulę numerów z pierwszymi dwiema cyframi np. „36”, „38”, „40” itd. Pula rozpoczynająca się od numeru „36” obejmuje podmioty z terenu całego kraju. Wcześniej nadanych numerów REGON się nie zmienia.
Suma kontrolna.
Dziewiąta cyfra jest cyfrą kontrolną obliczaną następująco:
Wagi: 8 9 2 3 4 5 6 7
Pierwsze osiem cyfr REGON: 1 2 3 4 5 6 7 8
Wynik: 1·8 + 2·9 + 3·2 + 4·3 + 5·4 + 6·5 + 7·6 + 8·7 = 192
Cyfra kontrolna: 192 mod 11 = 5
Cały REGON: 123456785
W przypadku, gdy dzielenie mod 11 zwraca 10, to za cyfrę kontrolną przyjmuje się 0.
14-cyfrowy REGON.
Jednostkom organizacyjnym, które mają swoje siedziby w różnych województwach nadaje się REGON 14-cyfrowy (identyfikator jednostki lokalnej). Dziewięć pierwszych cyfr takiego numeru pokrywa się z REGON-em jednostki macierzystej. Cyfra kontrolna numeru obliczana jest tym samym sposobem, ale wagi są inne. Ponieważ jeden ze współczynników wagowych wynosi zero to weryfikacja „długiego” REGON-u wymaga weryfikacji 9 cyfr z wagami jak dla 9-cyfrowego numeru, a następnie weryfikacji długiego REGON-u z innymi wagami.
Suma kontrolna.
W przypadku REGON-ów 14-cyfrowych cyfrę kontrolną oblicza się następująco:
Wagi: 2 4 8 5 0 9 7 3 6 1 2 4 8
Pierwsze trzynaście cyfr REGON: 1 2 3 4 5 6 7 8 5 1 2 3 4
Wynik: 1·2 + 2·4 + 3·8 + 4·5 + 5·0 + 6·9 + 7·7 + 8·3 + 5·6 + 1·1 + 2·2 + 3·4 + 4·8 = 260
Cyfra kontrolna: 260 mod 11 = 7
Cały REGON: 12345678512347

</doc>
<doc id="345636" url="https://pl.wikipedia.org/wiki?curid=345636" title="Toyota Corolla">
Toyota Corolla

Toyota Corolla – samochód osobowy segmentu B, a następnie segmentu C, produkowany pod japońską marką Toyota od roku 1966. W 1974 roku po raz pierwszy model został bestsellerem roku. W 1997 Corolla wyprzedziła model Typ 1 Volkswagena (Garbus) w rankingu na najlepiej sprzedających się modeli w historii. W lipcu 2013 roku Corolla przekroczyła 40 milionów sprzedanych egzemplarzy. W latach 2004–2016 jest nieprzerwanie najlepiej sprzedającym się samochodem roku. W pierwszym kwartale 2018 roku model był również najpopularniejszym kompaktowym sedanem w Polsce. Najlepszym rokiem dla Corolli był 2015, kiedy kupiono 1,35 mln egzemplarzy. Oznaczeniem kodowym dla Corolli jest „E”.
Od 2018 roku produkowana jest dwunasta generacja.
W 2019 roku, po 13 latach przerwy, Toyota wróciła do oferowania swojego kompaktowego hatchbacka w Europie pod nazwą Corolla przy okazji prezentacji dwunastej generacji. Oznacza to, że nazwa Auris została trwale wycofana z użycia.
Pierwsza generacja.
Toyota Corolla I od samego początku produkowana była w Japonii. Jej głównym konkurentem był Datsun 1000.
Toyota rozpoczęła projektowanie Corolli na początku lat 60. Japońskie społeczeństwo stawało się coraz bogatsze i potrzebny był popularny model, większy od Toyoty Publica z silnikiem 0,8 l. Szefem zespołu projektantów był inżynier Tatsuo Hasegawa. Samochód otrzymał zawieszenie MacPhersona i 4-stopniową skrzynię biegów, a drążek zmiany biegów zamontowano nie przy kierownicy, lecz na podłodze. Samochód miał 2 rodzaje nadwozia: 2-drzwiowy sedan i 4-drzwiowy sedan.
Specjalnie z myślą o montażu Corolli Toyota zbudowała fabrykę w Takaoka, pierwszą, której prace kontrolował komputer. Nowa fabryka Kamigo produkowała silniki do Corolli.
W maju 1967 roku zadebiutowała wersja kombi, a miesięczna sprzedaż przekroczyła 10 tys. egzemplarzy. W 1968 roku sprzedaż wyniosła ponad 167 tys. aut i rozbudowano fabrykę w Takaoka, w rok później sprzedano 248 tys. aut. W październiku 1968 miesięczna produkcja przekroczyła 100 tys. egzemplarzy. W ten sposób powstała masowa motoryzacja w Japonii.
W 1968 roku rozpoczęła się sprzedaż Corolli w USA.
Samochód został wyposażony w tarczowe hamulce i silnik 1,2 l o mocy 68 KM. Dzięki Corolli w 1969 roku Toyota było drugą najpopularniejszą marką importowaną w USA.
Druga generacja.
Toyota Corolla II stała się drugim najlepiej sprzedającym się samochodem 1970 roku na świecie. W 1973 roku auto przeszło niewielkie zmiany stylistyczne.
Trzecia generacja.
Toyota Corolla III była produkowany od sierpnia 1974 do sierpnia 1979 roku.
Czwarta generacja.
W czasie produkcji Corolla IV doczekała się kilku modernizacji.
Szósta generacja.
Silniki.
Benzynowe
Diesla
Siódma generacja.
Silniki.
Benzynowe
Diesla
Ósma generacja.
Początek produkcji.
Ósma generacja Toyoty Corolli weszła do sprzedaży w 1997 roku. Z oferty zniknął pięciodrzwiowy hatchback, do wyboru pozostały trzydrzwiowy hatchback, pięciodrzwiowy liftback i kombi oraz czterodrzwiowy sedan. W odniesieniu do poprzedniej generacji nowa Corolla miała zupełnie inną stylistykę nadwozia. Nowa stylistyka Corolli wielu osobom nie przypadła do gustu (przednie, jak i tylne reflektory miały nawiązywać do oczu owada).
Facelift.
W listopadzie 1999 roku auto przeszło face lifting, co wyeliminowało odklejające się uszczelki reflektorów z przodu. Wersja ta ma gładkie klosze lamp i osobne reflektory świateł mijania i drogowych (zdjęcie po prawej). Dokonano niewielkich modernizacji wnętrza. Wprowadzono wielofunkcyjny komputer pokładowy zespolony z radiem, odtwarzaczem CD lub (i) kasetowym. W najbogatszych wersjach można było dokupić nawigację, której wyświetlaczem był ekran komputera pokładowego. Wprowadzono nowe, lepiej wyprofilowane fotele z innych materiałów tapicerskich. Do oferty weszły nowoczesne silniki VVT-i ze zmiennymi fazami rozrządu 1.4 97KM oraz 1.6 110KM. E11 to ostatnia generacja tego samochodu, w której zastosowano zaawansowane wielowahaczowe tylne zawieszenie.
Wersje wyposażeniowe.
Dodatkowo pakiet TTE, Carlos Sainz (tylko przed faceliftingiem)
W Polsce oferowano wyłącznie wersję Linea Terra oznaczoną w zależności od wyposażenia numerem 1,2,3 lub 4
Silniki.
Benzyna
Diesel
Wersja WRC.
W oparciu o Corollę E11 i Toyotę Celicę GT-Four skonstruowano samochód WRC. Używany był on podczas Rajdowych Mistrzostw Świata 1997–1999 przez zespół Toyota Team Europe.
Dziewiąta generacja.
Toyota Corolla IX zadebiutowała w 2001 roku. Sprzedaż rozpoczęto od razu w czterech wersjach nadwoziowych. W przeciwieństwie do poprzedników auto powstało w europejskim centrum projektowym. W 2004 auto przeszło drobne zmiany stylistyczne. Przeprojektowano przede wszystkim zderzak, atrapę i reflektory. Na bazie Corolli IX sprzed modernizacji produkowano Toyotę Corollę Verso I, a na bazie Corolli IX po modernizacji produkowano Toyotę Corollę Verso II. Są to minivany.
Silniki Toyota Corolla E12/E13.
Benzynowe:
1.8 16V DOHC VVT-i 130KM (1ZZ-FE) (wersja USA E130)
Diesla:
Wersje wyposażeniowe:
Wersje USA:
Dziesiąta generacja.
Toyota Corolla X zadebiutowała w 2006 roku w Helsinkach. W 2010 roku auto przeszło facelifting. Zmieniono przednią cześć auta oraz wnętrze.
Wersje wyposażeniowe.
Europa
USA
Jedenasta generacja.
Toyota Corolla XI występuje w dwóch wersjach stylistycznych: jednej na rynek europejski oraz drugiej na amerykański. W roku 2016 przeszła gruntowny lifting, głównie zewnętrznego nadwozia.
Silniki.
Benzynowe:
Diesla:
Wersje wyposażeniowe.
oraz pakiety doposażające
Dwunasta generacja.
Toyota Corolla XII została zaprezentowana po raz pierwszy na Międzynarodowym Salonie Samochodowym w Genewie w marcu 2018.
Dwunasta generacja Corolli trafiła do sprzedaży w Stanach Zjednoczonych i Australii, najpierw jako hatchback, latem 2018 roku, na pół roku przed debiutem na Starym Kontynencie. Samochód pierwotnie miał być w Europie trzecią generacją modelu Auris, jednakże, na skutek zmiany polityki nazewniczej, w sierpniu europejski oddział marki poinformował, że Toyota wraca do nazywania swojego kompaktowego hatchbacka Corolla na całym świecie. Oznacza to, że po 13 latach marka wraca do oferowania swojej kompaktowej rodziny w Europie pod jednolitą nazwą, a gama nadwoziowa nowej Corolli będzie największa od czasu wycofania 9. generacji z produkcji w 2006 roku.
Poza hatchbackiem samochód trafi do sprzedaży w Europie na początku 2019 roku jednocześnie także jako kombi, a także sedan, jedyny model oferowany pod tą nazwą w Europie w latach 2006–2019.
Pomimo wycofania nazwy Auris w Europie, samochód i tak będzie jeszcze pod nią oferowany na Tajwanie. W Japonii z kolei samochód w wersji hatchback nosi dodatkowy przydomek Sport.
Corollę dwunastej generacji oparto na nowej platformie TNGA, samochód jest o 25 mm niższy i o 40 mm dłuższy, a nadwozie otrzymało nową, bardziej zwartą stylistykę. Auto będzie dostępne z silnikiem spalinowymi oraz w dwóch wersjach hybrydowych. W ofercie zabraknie jednostki Diesla. Samochód na rynek europejski będzie produkowany w fabryce Toyota Manufacturing UK w brytyjskim Burnaston.
Samochód jest standardowo wyposażony w pakiet systemów bezpieczeństwa czynnego Toyota Safety Sense drugiej generacji. W 2019 roku Toyota Corolla otrzymała maksymalny wynik 5 gwiazdek w testach zderzeniowych Euro NCAP. Samochód zdobył odpowiednio 95% i 84% za bezpieczeństwo dorosłych pasażerów i dzieci oraz 86% w zakresie ochrony pieszych.
Lifting.
W czerwcu 2022 roku samochód przeszedł delikatną modernizację. Objęły one m.in. wykończenie wlotu powietrza do chłodnicy, obramowanie świateł przeciwmgielnych oraz reflektory bi-LED, dostępne dla bogatszych wersji hatchbacka i kombi.
Corolla Touring Sports.
W październiku 2018 roku na salonie samochodowym w Paryżu Toyota zaprezentowała Corollę dwunastej generacji z nadwoziem kombi. Samochód będący następcą Toyoty Auris Touring Sports jest o 58 mm dłuższy do poprzednika. Auto ma również o 100 mm większy rozstaw osi, a także większą o 48 mm odległość od uśrednionej pozycji przedniego fotela do oparcia kanapy. Podobnie jak hatchbacka, Toyotę Corollę Touring Sports oparto na modułowej platformie Toyoty TNGA i przygotowano w trzech odmianach napędowych, w tym dwóch hybrydowych.
Corolla TREK.
Na Salonie Samochodowym w Genewie 2019 Toyota zaprezentowała specjalną wersję modelu Corolla Touring Sports – TREK. Auto ma m.in. powiększony o 20 mm prześwit, dodatkowe osłony podwozia, dwukolorowe wnętrze i elementy dekoracyjne wykonane z drewna w środku.
Corolla Sedan.
W listopadzie Toyota zaprezentowała Corollę Sedan. Konstrukcję oparto na nowej platformie GA-C z serii TNGA, dzięki czemu auto ma niżej umieszczony środek ciężkości i 60% sztywniejsze nadwozie. Sedan ma wydłużony rozstaw osi do 2700 mm, podobnie jak odmiana kombi. Auto w tej wersji nadwoziowej będą napędzać układ hybrydowy o mocy 122 KM oraz silnik benzynowy 1,6 o mocy 132 KM.
Corolla Sedan oferowana będzie w trzech wersjach stylistycznych:
Corolla GR Sport.
Na początku 2019 roku zadebiutowała usportowiona z wyglądu odmiana „GR Sport”. Wersja specjalna otrzymała m.in. nowy grill w kolorze ciemnego chromu, nakładki na progi, inny bardziej sportowo wyglądający zderzak z tyłu, specjalny wzór 17 calowych felg, dostępne w wyposażeniu standardowym przednie światła LED, przyciemniane szyby, światła przeciwmgielne, a także lakierowany na czarny dach. We wnętrzu znajdziemy pokryte skórą sportowe fotele czy też czarno-czerwone akcenty. Równocześnie ze zmianami stylistycznymi nie poszły żadne. Początkowo wersja „GR Sport” była dostępna tylko w przypadku nadwozia hatchback i kombi, jednak w połowie 2020 roku do oferty dołączyła również odmiana sedan.

</doc>
<doc id="345637" url="https://pl.wikipedia.org/wiki?curid=345637" title="Szponton">
Szponton

Szponton – rodzaj broni drzewcowej, odmiana partyzany o obosiecznym grocie, u którego nasadzie znajdowały się wygięte pręty lub skrzydła. Głownie szpontonów miały charakterystycznie rozszerzoną część centralną. Rozpowszechniony w Europie w XVII-XVIII wieku, głównie jako oznaka stopnia podoficerskiego lub oficerskiego.
Nazwa pochodzi od francuskiego słowa "esponton", które w średniowieczu oznaczało sztylet. W połowie XVI w. nazwa ta, jako "espontone", pojawia się we Włoszech na określenie rodzaju włóczni, a od XVII w. we Francji jako nazwa pół-piki. Broń używana jako oznaczenie godności wojskowej była często bogato zdobiona np. herbami lub monogramami.
W Polsce używany podobnie jak w armiach zachodnich, za panowania saskiego i aż do reformy wojska przez Sejm Czteroletni w końcu XVIII wieku, głównie w dragonii i piechocie. W Anglii używany przez oficerów do 1786 r., a przez sierżantów w latach 1792–1830.

</doc>
<doc id="345639" url="https://pl.wikipedia.org/wiki?curid=345639" title="Złoty Niedźwiedź">
Złoty Niedźwiedź

Złoty Niedźwiedź (niem. "Goldener Bär") – nagroda przyznawana przez jury konkursu głównego na Międzynarodowym Festiwalu Filmowym w Berlinie dla najlepszego filmu w sekcji konkursowej. Przyznawana niemal nieustannie od 1951, jest jedną z najstarszych i najbardziej prestiżowych europejskich nagród filmowych.
Historia nagrody.
Nagrodę przyznano po raz pierwszy na zakończenie I edycji festiwalu w 1951. Niemieckie jury wyróżniło wtedy pięć filmów, rozróżniając ich odmienne gatunki (dramat, komedia, dokument, thriller, musical). Następnie w latach 1952-1955 zwycięzców wyłaniała festiwalowa publiczność. Od 1956, gdy berlińska impreza uzyskała oficjalną akredytację od FIAPF, Złotego Niedźwiedzia przyznaje niezmiennie międzynarodowe jury.
Nagroda przyznawana jest w formie statuetki przedstawiającej niedźwiedzia – symbol Berlina, który znajduje się we fladze i herbie miasta. Statuetka została zaprojektowana przez berlińską rzeźbiarkę Renée Sintenis (1888–1965).
Złoty Niedźwiedź przyznawany jest nie tylko dla filmów fabularnych. Dla filmów krótkometrażowych istnieje osobny konkurs i osobny Złoty Niedźwiedź. Każdego roku wybitni twórcy filmowi z całego świata otrzymują także Honorowego Złotego Niedźwiedzia za całokształt twórczości.
Statystyki.
Najwięcej filmów wyróżnionych Złotym Niedźwiedziem pochodziło ze Stanów Zjednoczonych (14). Osiem nagrodzonych tytułów reprezentowało kinematografię francuską, a po siedem - brytyjską i włoską. Siedem filmów, które zdobyły główną nagrodę festiwalu, wyreżyserowały kobiety: Márta Mészáros, Łarisa Szepitko, Jasmila Žbanić, Claudia Llosa, Ildikó Enyedi, Adina Pintilie i Carla Simón. Wśród nagrodzonych filmów są dwa animowane ("Kopciuszek", "") oraz trzy dokumentalne ("Bobrowa dolina", "Fuocoammare. Ogień na morzu", "Na Adamancie").
Jak dotychczas tylko jednemu reżyserowi udało się zdobyć Złotego Niedźwiedzia dwukrotnie. Tajwańczyk Ang Lee otrzymał tę nagrodę za filmy "Przyjęcie weselne" (1993) oraz "Rozważna i romantyczna" (1996).
Chociaż jak dotychczas żaden polski film nie zdobył Złotego Niedźwiedzia, laureatami nagrody byli dwaj polscy reżyserzy. Obydwaj twórcy, Roman Polański za film "Matnia" (1966) i Jerzy Skolimowski za "Start" (1967), wyróżnieni zostali za filmy nakręcone na emigracji (odpowiednio w Wielkiej Brytanii i Belgii).
Zestawienie państw, których filmy zdobyły Złotego Niedźwiedzia (stan na marzec 2023), przedstawia się następująco:

</doc>
<doc id="345643" url="https://pl.wikipedia.org/wiki?curid=345643" title="Marcin Kurzeniecki">
Marcin Kurzeniecki

Marcin Kurzeniecki (ur. 1705 w Warszawie, zm. 1771) – jezuita. Uczył w rozmaitych kolegiach retoryki i gramatyki, ostatecznie zarządzał kolegium w Nieświeżu i tam zmarł w roku 1771. Jego najbardziej znane pisma to: "Nauki z Ewangelji na niedziele i święta Kościoła greckiego w unji z Kościołem rzymskim zostającego" (Wilno, 1752); "Mniejszy i większy katechizm" (tamże, 1752); "Kazania" (tamże, 1754); "Wykład pisma Starego i Nowego Testamentu etc." (Nieśwież, 1769).

</doc>
<doc id="345645" url="https://pl.wikipedia.org/wiki?curid=345645" title="Złoty Lew">
Złoty Lew

Złoty Lew (wł. "Leone d’oro") – główna nagroda filmowa przyznawana corocznie dla najlepszego filmu konkursowego na MFF w Wenecji. Nagroda została ustanowiona przez komitet organizacyjny festiwalu w 1949.
Od 1970 zaczęto na festiwalu przyznawać również Honorowego Złotego Lwa – nagrodę za całokształt twórczości, przeznaczoną dla wybitnych twórców kina światowego. Od 1974 Złote Lwy przyznaje się na Międzynarodowym Biennale Sztuki, a od 1978 – także na Międzynarodowym Biennale Architektury.
Historia nagrody.
Prekursorem Złotego Lwa w latach 1934-1942 był Puchar Mussoliniego ("Coppa Mussolini"), przyznawany dla najlepszego filmu włoskiego i zagranicznego. Pod koniec wojny, w latach 1943-1945, festiwal nie odbywał się.
W latach 1946-1948 najważniejszą nagrodą festiwalu była Wenecka Międzynarodowa Nagroda Główna ("Gran Premio Internazionale di Venezia"). W 1949 zmieniono ją na Złotego Lwa Świętego Marka – nazwa ta funkcjonowała do 1953. Później był to już po prostu Złoty Lew. Od tamtej pory nagroda ma formę statuetki uskrzydlonego lwa, który odnosi się do flagi Republiki Weneckiej.
Przez całą dekadę, w latach 1969-1979, nagrody nie przyznawano. Według oficjalnej strony festiwalu, Złoty Lew dla radykalnego niemieckiego filmu eksperymentalnego "" (1968) Alexandra Kluge oraz ogólna atmosfera roku 1968 spowodowały dziesięcioletnią przerwę w przyznawaniu nagrody, gdyż festiwal oskarżano o kontynuowanie faszystowskich tradycji.
Statystyki.
Najwięcej filmów wyróżnionych Złotym Lwem pochodziło z Francji (12 tytułów) i Włoch (11). Na kolejnych miejscach plasuje się kinematografia amerykańska (10 wygranych) i chińska (4). Siedmiokrotnie reżyserami filmów nagrodzonych były kobiety: Margarethe von Trotta, Agnès Varda, Mira Nair, Sofia Coppola, Chloé Zhao, Audrey Diwan i Laura Poitras. Jedynymi filmami dokumentalnymi, którym udało się zdobyć Złotego Lwa były "Rzymska aureola" (2013) Gianfranco Rosiego oraz "Całe to piękno i krew" (2022) Laury Poitras.
Jak dotychczas czterech reżyserów uhonorowano Złotym Lwem dwukrotnie. Do elitarnego grona podwójnych zwycięzców należą:
Dwukrotnie otrzymali tę nagrodę polscy twórcy filmowi: Krzysztof Zanussi za "Rok spokojnego słońca" (1984) i Krzysztof Kieślowski za "Trzy kolory. Niebieski" (1993).
Zestawienie państw, których filmy zdobywały Złotego Lwa lub analogiczną Wenecką Międzynarodową Nagrodę Główną ("Gran Premio Internazionale di Venezia"), przyznawaną w latach 1946-1948 (stan na wrzesień 2022), przedstawia się następująco:

</doc>
<doc id="345650" url="https://pl.wikipedia.org/wiki?curid=345650" title="Polski Instytut Sztuki Filmowej">
Polski Instytut Sztuki Filmowej

Polski Instytut Sztuki Filmowej (PISF) jest państwową osobą prawną, która powstała w 2005 r. w celu wspierania rozwoju kinematografii. Instytut funkcjonuje na podstawie Ustawy z dnia 30 czerwca 2005 r. o kinematografii, Ustawy z dnia 9 listopada 2018 r. o finansowym wspieraniu produkcji audiowizualnej oraz statutu.
Działalność Polskiego Instytutu Sztuki Filmowej finansowana jest przede wszystkim z wpłat nadawców telewizyjnych, platform cyfrowych, telewizji kablowych, a także właścicieli kin i dystrybutorów filmów. Instytut mieści się w Warszawie przy ulicy Leona Kruczkowskiego 2.
W 2019 roku dzięki dofinansowaniu Polskiego Instytutu Sztuki Filmowej powstało 40 filmów fabularnych, 42 filmy dokumentalne i 22 filmy animowane. Instytut wspiera też m.in. wszystkie najważniejsze festiwale filmowe odbywające się w Polsce, edukację filmową, rozwój kin i promocję zagraniczną polskiej kinematografii.
Zadania Polskiego Instytutu Sztuki Filmowej.
PISF realizuje zadania z zakresu polityki państwa w dziedzinie kinematografii, w szczególności przez tworzenie warunków do rozwoju polskiej produkcji filmów i koprodukcji filmowej. Inspiruje i wspiera rozwój wszystkich gatunków polskiej twórczości filmowej, przede wszystkim filmów artystycznych, w tym przygotowania, produkcję i rozpowszechnianie filmów. Instytut wspiera też działania mające na celu tworzenie warunków powszechnego dostępu do dorobku polskiej, europejskiej i światowej sztuki filmowej. Wspiera również debiuty filmowe oraz rozwój artystyczny młodych twórców filmowych.
PISF dofinansowuje przedsięwzięcia z zakresu przygotowania projektów filmowych, produkcji, dystrybucji i rozpowszechniania filmów, promocji polskiej twórczości filmowej i upowszechniania kultury filmowej, w tym produkcji filmów podejmowanych przez środowiska polonijne. Instytut świadczy usługi eksperckie organom administracji publicznej, wspiera również utrzymywanie archiwów filmowych. Działa na rzecz rozwoju potencjału polskiego niezależnego przemysłu kinematograficznego, a w szczególności małych i średnich przedsiębiorców działających w kinematografii. Nadaje każdemu filmowi wyświetlanemu w kinie indywidualny identyfikator publikowany na stronie Instytutu w Biuletynie Informacji Publicznej.
PISF angażuje się w programy wspierające debiutantów, m.in. poprzez Studio „Młodzi i Film” im. Andrzeja Munka. Instytut wspiera programy doskonalenia zawodowego prowadzone przez państwowe i prywatne szkoły filmowe, m.in. Szkołę Wajdy i Warszawską Szkołę Filmową.
W 2011 roku PISF uruchomił program cyfryzacji kin, w ramach którego kina należące do Sieci Kin Studyjnych i Lokalnych są sukcesywnie włączane do Sieci Polskich Kin Cyfrowych. W 2011 roku Instytut zainicjował powstanie Koalicji dla Edukacji Filmowej – porozumienia instytucji pracujących w systemie edukacji szkolnej i pozaszkolnej, którego celem jest nadanie edukacji filmowej i audiowizualnej spójnego charakteru i podniesienie jej rangi w systemie nauczania.
Jednym z prowadzonych przez PISF programów edukacyjnych jest uruchomiona w styczniu 2009 roku Filmoteka Szkolna, dzięki któremu polskie szkoły mają dostęp do najważniejszych dzieł polskiej kinematografii podzielonych na 54 lekcje. Od 2016 roku program jest prowadzony przez Filmotekę Narodową przy wsparciu PISF. Kolejnym programem edukacyjnym Instytutu była adresowana do studentów Akademia Polskiego Filmu – dwuletni kurs historii polskiego filmu fabularnego. Od 2016 roku prowadzona przez Filmotekę Narodową przy wsparciu PISF.
W 2013 roku ruszyła kampania społeczna „Skrytykuj” promująca świadomą dyskusję o kinie wśród młodzieży. Ambasadorami kampanii byli m.in. Zofia Wichłacz, Sebastian Fabijański, Joanna Kulig, Eryk Lubos, Mela Koteluk, Marcin Kowalczyk, Arkadiusz Jakubik, Monika Brodka, Michał Oleszczyk, Tomasz Raczek, Andrzej Bukowiecki i Błażej Hrapkowicz. Od 2016 roku kampania prowadzona jest przez Filmotekę Narodową przy wsparciu PISF.
PISF wspiera finansowo wiele wydarzeń, m.in. festiwale filmowe, a wśród nich Festiwal Filmowy w Gdyni, Warszawski Festiwal Filmowy, Nowe Horyzonty we Wrocławiu, Camerimage w Toruniu, Docs Against Gravity Film Festival czy Krakowski Festiwal Filmowy.
Organizacja i struktura PISF.
Organami Instytutu są: Dyrektor Instytutu oraz Rada Instytutu. Dyrektor PISF odpowiada za całokształt działalności Instytutu. Korzystając z opinii ekspertów oceniających wnioski, podejmuje decyzje o dofinansowaniu przedsięwzięć filmowych przez PISF. Kadencja Dyrektora Instytutu trwa 5 lat. Od 8 grudnia 2017 dyrektorem Polskiego Instytutu Sztuki Filmowej jest Radosław Śmigulski. Po pięciu latach, 14 listopada 2022 r., Radosław Śmigulski został ponownie wybrany na to stanowisko. Jego druga kadencja wygaśnie w grudniu 2027 r. 
Dyrektorzy PISF:
Rada PISF składa się z 11 członków, tworzą ją przedstawiciele twórców, producentów filmowych, związków zawodowych działających w kinematografii, kin, dystrybutorów, nadawców, operatorów telewizji kablowych i platform cyfrowych. Członków Rady Instytutu powołuje Minister Kultury i Dziedzictwa Narodowego na trzyletnią kadencję. Rada PISF opiniuje m.in. plan działalności, plan finansowy i sprawozdania roczne Instytutu, a także podział środków finansowych na poszczególne dziedziny kinematografii.
Skład Rady Instytutu kadencji 2020-2023:
Nadzór nad działalnością Instytutu sprawuje Minister Kultury i Dziedzictwa Narodowego w zakresie określonym w ustawie, m.in. zatwierdza plan działalności oraz projekt rocznego planu finansowego, a także sprawozdania z działalności oraz finansowe.
Przychody Instytutu.
Budżet PISF stanowią przede wszystkim wpłaty dokonywane przez nadawców telewizyjnych, platformy cyfrowe, telewizje kablowe, a także właścicieli kin i dystrybutorów filmów. Podmioty te zobowiązane są do przekazywania Polskiemu Instytutowi Sztuki Filmowej wpłat w wysokości 1,5% uzyskanego przychodu.
Źródłem przychodów jest także dotacja podmiotowa z budżetu Ministra Kultury i Dziedzictwa Narodowego.
Środki uzyskiwane przez Instytut służą wspieraniu kinematografii, a wydatkowane są w formie dotacji, poręczeń, pożyczek, stypendiów i nagród. Instrumentem do realizacji przedmiotowego wsparcia są Programy Operacyjne, ogłaszane na poszczególne lata przez Dyrektora PISF.
Programy Operacyjne PISF.
Podstawowym zadaniem PISF jest udzielanie dofinansowań w ramach Programów Operacyjnych na produkcję filmową, edukację, upowszechnianie kultury filmowej, rozwój kin i promocję zagraniczną polskiej kinematografii. Programy Operacyjne są najważniejszym instrumentem wypełniania zadań ustawowych przez PISF – określają zakres pomocy publicznej, uprawnionych wnioskodawców i rodzaje zadań. W Programach zawarte są również inne informacje, m.in. określające koszty kwalifikowane, kryteria wyboru projektów, wykaz niezbędnych elementów wniosku oraz tryb rozliczenia.
W 2019 r. PISF prowadził 6 Programów Operacyjnych: Produkcja filmowa, Edukacja filmowa, Upowszechnianie kultury filmowej, Promocja polskiego filmu za granicą, Rozwój kin, Nagrody, eksperci, inne.
Dyrektor PISF w 2019 roku podjął decyzje o dofinansowaniu w ramach wszystkich Programów Operacyjnych projektów na łączną kwotę 163 918 655 zł.
Program Udzielania Wsparcia Finansowego dla produkcji audiowizualnych „30% Cash Rebate – Zachęty”.
Zachęty dla filmowców „Cash Rebate” zostały wprowadzone w Polsce w lutym 2019 roku w oparciu o ustawę z dnia 9 listopada 2018 r. o finansowym wspieraniu produkcji audiowizualnej i rozporządzenie Ministra Kultury i Dziedzictwa Narodowego.
To nowe narzędzie wsparcia produkcji filmowej. Od 19 lutego 2019 r. oferuje zwrot poniesionych w Polsce kosztów produkcji w wysokości maksymalnie 30% polskich wydatków kwalifikowanych. To systemowe rozwiązanie, którego podstawowym zadaniem jest wspieranie produkcji audiowizualnej w Polsce. Środki finansowe pochodzą bezpośrednio z budżetu państwa, a operatorem programu jest Polski Instytut Sztuki Filmowej. Do zadań Instytutu należy przede wszystkim przyznawanie, wypłata i rozliczanie wsparcia finansowego produkcji audiowizualnej w formie refundacji części polskich kosztów kwalifikowalnych.
Polski system zachęt jest otwarty dla produkcji krajowych i międzynarodowych, dla filmów i seriali fabularnych, animowanych i dokumentalnych. Zwrot dostępny jest dla produkcji polskich oraz międzynarodowych koprodukcji i usług świadczonych dla zagranicznych produkcji (tzw. serwisy). Aby projekt mógł uzyskać wsparcie, jego producenci muszą wydać w Polsce określoną przepisami kwotę pieniędzy, współpracować z polskimi twórcami i ekipami filmowymi oraz zrealizować zdjęcia w polskich plenerach lub studiach filmowych. Po spełnieniu wymaganych kryteriów wsparcie przyznawane jest automatycznie, nie ma gremium eksperckiego rozdzielającego środki finansowe. Mechanizm oparty jest o kryteria ekonomiczne i prawne, nie artystyczne.
Program Polska Cyfrowa.
Od 2017 roku PISF realizuje Program Polska Cyfrowa, którego głównym celem jest rekonstrukcja, digitalizacja i udostępnienie materiałów filmowych w postaci filmów pełnometrażowych, dokumentalnych, bajek i animacji, wyprodukowanych przez polskie studia filmowe. Projekt jest realizowany przez Konsorcjum w składzie: PISF jako lider projektu zarządza i koordynuje działaniami partnerów projektu: Wytwórnią Filmów Dokumentalnych i Fabularnych w Warszawie (od 1 października 2019 r. połączona ze Studiem Filmowym TOR, Studiem Filmowym KADR, Studiem Filmowym ZEBRA i Studiem Miniatur Filmowych) oraz Studiem Filmów Rysunkowych w Bielsku-Białej.
W roku 2018 zrekonstruowano łącznie 23 filmy fabularne, 7 odcinków animacji oraz zdigitalizowano blisko tysiąc odcinków Polskiej Kroniki Filmowej. W roku 2019 zrekonstruowano 73 filmy fabularne, 14 filmów dokumentalnych, 266 odcinków filmów animowanych, 2 animacje pełnometrażowe oraz zdigitalizowano 2403 odcinki Polskiej Kroniki Filmowej.
Nagrody PISF.
PISF od wielu lat jest zaangażowany w organizację Festiwalu Polskich Filmów Fabularnych w Gdyni, podczas którego od 2008 roku przyznaje Nagrody Polskiego Instytutu Sztuki Filmowej dla osób i instytucji, które wyróżniły się w promocji polskiego kina. Statuetki przyznawane są w 9 kategoriach: Kino, Wydarzenie filmowe, Promocja polskiego filmu za granicą, Krytyka filmowa, Edukacja filmowa, Książka o tematyce filmowej, Dystrybucja polskiego filmu, Dyskusyjny Klub Filmowy, Plakat filmowy.
Nagrody PISF są szczególnym wyróżnieniem w branży filmowej. To jedyne polskie nagrody, wręczane w tylu kategoriach za znaczące osiągnięcia w upowszechnianiu i promocji polskiego kina. Nagrody honorują pracę ludzi i instytucji zajmujących się upowszechnianiem kultury filmowej, promocją polskiego kina oraz ułatwiających dostęp do polskiej twórczości filmowej. Kandydatów do nagrody mogą zgłaszać instytucje kultury, szkoły filmowe, władze samorządowe, instytucje pozarządowe związane z kulturą i inne podmioty działające w sektorze kultury.
Komisja Oscarowa.
Dyrektor Polskiego Instytutu Sztuki Filmowej powołuje Komisję Oscarową, która wyłania polskiego kandydata do Oscara w kategorii Najlepszy Pełnometrażowy Film Międzynarodowy. Instytut wspiera również kampanię zwiększającą szansę filmu na dostanie się na skróconą listę oscarową tzw. shortlistę. W ramach promocji polskich kandydatów odbywa się szereg pokazów m.in. dla przedstawicieli członków Amerykańskiej Akademii Sztuki i Wiedzy Filmowej.
W 2020 r. PISF został uhonorowany Polską Nagrodą Filmową – Orłem, przyznaną przez Polską Akademie Filmową za „niezwykły wkład w polskie kino”.

</doc>
<doc id="345651" url="https://pl.wikipedia.org/wiki?curid=345651" title="Liberecký kraj">
Liberecký kraj



</doc>
<doc id="345652" url="https://pl.wikipedia.org/wiki?curid=345652" title="Olomoucký kraj">
Olomoucký kraj



</doc>
<doc id="345653" url="https://pl.wikipedia.org/wiki?curid=345653" title="Jan Kwiatkiewicz">
Jan Kwiatkiewicz

Jan Kwiatkiewicz (ur. 1630 w Małopolsce, zm. 23 marca 1703 w Krakowie) – jezuita, profesor wymowy, filozofii, teologii i matematyki
Życiorys.
W roku 1645 wstąpił do zakonu jezuitów. Przez wiele lat uczył w rozmaitych kolegiach wymowy, gramatyki, filozofii, teologii i matematyki, a później zarządzał kolegiami w Kaliszu, Brześciu, Lublinie, Lwowie, Jarosławiu, Sandomierzu i Krakowie. W roku 1680 został rektorem kolegium w Sandomierzu, później był prepozytem i rektorem w Jarosławiu.
Twórczość.
Zostawił około 40 dzieł różnej treści (w większości retorycznych), pisanych po łacinie i po polsku. Niektóre z pism Kwiatkiewicza kilkakrotnie były przedrukowane ("Svada civilis" 10-krotnie w ciągu 40 lat). Najbardziej znane z jego dzieł to "Factorum triumphalium tres partes, bellorum ot triumphorum Joannis III Sobieski Rogis-Poloniae elogiastiea descriptio etc.", pomieszczone przez Załuskiego w jego "Listach historycznych, familijnych" (Brunsberga, 1711, s. 454-519).

</doc>
<doc id="345655" url="https://pl.wikipedia.org/wiki?curid=345655" title="Středočeský kraj">
Středočeský kraj



</doc>
<doc id="345657" url="https://pl.wikipedia.org/wiki?curid=345657" title="Saturnin Kwiatkowski">
Saturnin Kwiatkowski

Saturnin Kwiatkowski (ur. 20 listopada 1856 w Dorofijówce w Galicji, zm. 3 kwietnia 1902 w Wiedniu) – polski historyk, członek Towarzystwa Historycznego we Lwowie.
Kształcił się na Uniwersytecie Lwowskim pod kierunkiem profesora Ksawerego Liskego na wydziale filozoficznym. Początkowo nauczyciel gimnazjalny we Lwowie, potem C. K. Wyższym Gimnazjum w Tarnopolu, ponownie we Lwowie (II gimnazjum), stąd przeniesiony na referenta szkolnictwa w Wiedniu w ministerstwie oświaty i wyznań. Należał do organizatorów „Towarzystwa Historycznego”. Jego prace historyczne, o dużej wartości, poświęcone są w przeważanej części panowaniu Władysława Warneńczyka.

</doc>
<doc id="345662" url="https://pl.wikipedia.org/wiki?curid=345662" title="Szczepan Pieniążek">
Szczepan Pieniążek

Szczepan Aleksander Pieniążek (ur. 27 grudnia 1913 w miejscowości Słup, powiat garwoliński, zm. 1 lipca 2008 w Konstancinie-Jeziornie) – wieloletni dyrektor Instytutu Sadownictwa w Skierniewicach, profesor Szkoły Głównej Gospodarstwa Wiejskiego w Warszawie, wiceprezes Polskiej Akademii Nauk.
Życiorys.
Z woli rodziców miał zostać księdzem. Ukończył gimnazjum biskupie w Siedlcach, gdzie opanował łacinę, grekę oraz język francuski, a także zainteresował się starożytnością i przyrodą (szkoła dysponowała dobrze wyposażoną ekspozycją przyrodniczą). Wybrał studia biologiczne, co wywołało niezadowolenie rodziców. Pierwszy semestr nauki na Wydziale Biologii Uniwersytetu Warszawskiego opłaciła mu siostra. Po ich ukończeniu, w 1938 roku otrzymał stypendium Funduszu Kultury Narodowej im. Józefa Piłsudskiego i wyjechał do Stanów Zjednoczonych, gdzie kontynuował naukę na Uniwersytecie Cornella w Ithaca w stanie Nowy Jork (1938–1942). Po obronie pracy doktorskiej pt. „Transpiracja jabłek w chłodni” w 1942 roku przyjął propozycję objęcia stanowiska Assistant Professor na Wydziale Ogrodniczym Uniwersytetu stanowego w Kingston, Rhode Island, gdzie pracował do wiosny 1946 roku.
Po zakończeniu II wojny światowej powrócił do Polski w kwietniu 1946 roku i rozpoczął pracę na Wydziale Ogrodniczym SGGW w Warszawie jako profesor nadzwyczajny i kierownik Katedry Sadownictwa. W latach 1965–1966 był dziekanem Wydziału Ogrodniczego. W 1968 roku stanął w obronie relegowanych studentów i wraz z paru innymi profesorami podpisał list protestacyjny przeciwko wydaleniu z uczelni profesorów pochodzenia żydowskiego. Na skutek nacisku władz partyjnych został zmuszony do rezygnacji z pracy w SGGW.
Po powstaniu Instytutu Sadownictwa w Skierniewicach w 1951 roku został jego pierwszym dyrektorem i pełnił tę funkcję do przejścia na emeryturę w 1984 roku. W 1952 roku został członkiem PZPR, a w 1954 roku uzyskał tytuł profesora zwyczajnego.
W 1947 roku Szczepan Pieniążek nawiązał współpracę z amerykańską organizacją religijną, z którą utworzył polsko-amerykańską wymianę rolniczą, działającą od 1957 roku pod nazwą „Brethren Service Exchange Program”. Dzięki tej współpracy, przerwanej w okresie stalinowskim, do końca 1989 roku wyjechało na roczne staże do USA ponad 1300 osób, głównie polskich sadowników. Roczny, a czasem dłuższy pobyt w USA umożliwił im zapoznanie się z najnowocześniejszymi metodami produkcji sadowniczej oraz pozwolił na zgromadzenie oszczędności, które przeznaczali na powiększenie i unowocześnienie własnych gospodarstw. Oprócz wyjazdów na staże do USA ogrodników praktyków organizował wyjazdy polskich pracowników naukowych zajmujących się ogrodnictwem na stypendia do amerykańskich (ale nie tylko) uczelni rolniczych, co pozwoliło im na uzyskiwanie przez nich stopni doktorskich, habilitacji oraz nominacji profesorskich. Kierował także utworzonym przez dr Irenę Modlibowską w Anglii stypendium British Council im. Władysława Filewicza, dzięki któremu kilkudziesięciu naukowców z Polski odbyło krótsze lub dłuższe staże w różnych instytutach naukowych Wielkiej Brytanii.
W 1952 roku Szczepan Pieniążek został członkiem korespondentem, a od 1964 roku członkiem rzeczywistym Polskiej Akademii Nauk (PAN). W latach 1966–1971 był sekretarzem Wydziału Nauk Rolniczych i Leśnych PAN, a następnie członkiem Prezydium oraz wiceprezesem PAN. W latach 1972–1974 był również przewodniczącym Komitetu Nauk Ogrodniczych PAN. Szczepan Pieniążek był członkiem Międzynarodowego Towarzystwa Nauk Ogrodniczych, przewodniczącym Sekcji Sadowniczej, wiceprezydentem, następnie prezydentem (1970–1974).
Profesor Pieniążek był członkiem honorowym Bułgarskiej Akademii Nauk Rolniczych, członkiem Akademii Nauk Rolniczych Republiki Federalnej Niemiec, Francuskiej Akademii Rolniczej, Niemieckiej Akademii Nauk Rolniczych (NRD) i Wszechzwiązkowej Akademii Nauk Rolniczych (ZSRR). Honorowe członkostwo nadały mu m.in. Polskie Towarzystwo Przyrodników im. M. Kopernika, Polskie Towarzystwo Botaniczne, Amerykańskie Towarzystwo Nauk Ogrodniczych, a doktoraty "honoris causa" "–" Akademia Rolnicza w Poznaniu, Akademia Rolnicza w Szczecinie oraz Szkoła Główna Gospodarstwa Wiejskiego w Warszawie.
W lutym 1984 roku otrzymał tytuł honorowego obywatela miasta Skierniewice.
W pracy naukowej Szczepan Pieniążek zajmował się szeroko rozumianą pomologią, w tym uprawą drzew owocowych i roślin jagodowych, ochroną sadów, a także fizjologią roślin. Jednym z ważniejszych Jego osiągnięć jest doprowadzenie do corocznego owocowania jabłoni odmian przemiennie owocujących, wprowadzenie do uprawy drzew niskopiennych, opracowanie nowoczesnych systemów pielęgnacji gleby, wprowadzenie do produkcji wielu cennych odmian jabłoni. Opublikował około 100 prac naukowych. Jest między innymi autorem podręcznika akademickiego pt. “Sadownictwo”, który doczekał się 11 wydań- (ostatnie w 2000 roku), a także autorem popularnonaukowych książek dotyczących sadownictwa “Dookoła sadowniczego świata” (1965 r.) przetłumaczona na: czeski, bułgarski i węgierski oraz „Gdy zakwitną jabłonie” (1971 r.) przetłumaczona na język czeski.
We wczesnych latach 50. był aktywnym propagatorem miczurinizmu oraz teorii Łysenki, głosząc, że geny nie biorą udziału w dziedziczeniu. Po kilku latach przyznał, że był to błąd i całkowicie wycofał się z głoszonych poglądów. Należy dodać, że z prac Miczurina Profesor najwyżej cenił poglądy dotyczące uprawy niskopiennych odmian drzew owocowych powszednie uważanych za najbardziej wartościowe. W tym samym okresie działał na rzecz obrony sadowników i warzywników przed nadmiernym opodatkowaniem i uspółdzielczeniem oraz zachowania ich gospodarstw w rękach prywatnych.
Wynikiem tych działań była ciągła obecność na polskim rynku owoców i warzyw, podczas gdy w tamtych latach często brakowało innych produktów rolnych. Działalność Profesora i stworzonego przez niego Instytutu Sadownictwa najlepiej pokazują dane dotyczące produkcji sadowniczej w Polsce, w której przed II wojną światową produkcja jabłek wynosiła 400-600 tysięcy ton rocznie, a w 1983 roku, kiedy przechodził na emeryturę osiągnęła ponad 1,7 miliona ton.
Obok działalności naukowej Profesor Pieniążek zajmował się szeroko rozumianą popularyzacją wiedzy ogrodniczej w Polsce publikując w prasie artykuły dotyczące m.in. sadownictwa, a w latach 70. biorąc udział w cotygodniowych audycjach telewizyjnych propagujących sadzenie i uprawę drzew owocowych i roślin jagodowych na działkach i w ogródkach przydomowych, a także cytryn doniczkowych w domu. W 1968 roku otrzymał Nagrodę „Problemów” za osiągnięcia w dziedzinie popularyzowania wiedzy o sadownictwie.
Odznaczony został m.in. Krzyżem Oficerskim Orderu Odrodzenia Polski (1954), Krzyżem Komandorskim z Gwiazdą Orderu Odrodzenia Polski (1994), Orderem Sztandaru Pracy I i II klasy, Medalem Towarzystwa Ogrodniczego w Krakowie. 21 lipca 1977 roku odznaczony Orderem Budowniczych Polski Ludowej. Otrzymał także Nagrodę Zespołową I Stopnia za udział w opracowaniu i wdrożeniu do praktyki nowoczesnych metod produkcji owoców przyznaną  przez Komitet Nagród Państwowych (1978)
Był żonaty z Janiną Praską, ur. 28 sierpnia 1914 r. w Warszawie, profesorem fizjologii roślin (ślub: 1 września 1939 r. w Ithace). Miał dwoje dzieci (córkę Emilię, ur. w 1942 r., po mężu Mroczkowską, i syna Normana, ur. w 1946 r.).
Zmarł 1 lipca 2008 roku w Domu spokojnej starości w Konstancinie-Jeziornie. Miał 95 lat. Został pochowany na cmentarzu Bródnowskim w Warszawie (aleja 49A, rząd 1, grób 25).
Pamięć profesora Pieniążka uczczono trzema pomnikami: pomnikiem-ławeczką przed gmachem ratusza w Skierniewicach, popiersiem przed gmachem Instytutu Ogrodnictwa w Skierniewicach oraz kamiennym obeliskiem na rynku w Błędowie w powiecie grójeckim, ufundowanym przez miejscowych sadowników.

</doc>
<doc id="345666" url="https://pl.wikipedia.org/wiki?curid=345666" title="PISF">
PISF



</doc>
<doc id="345668" url="https://pl.wikipedia.org/wiki?curid=345668" title="Krzętle">
Krzętle

Krzętle – wieś w Polsce położona w województwie łódzkim, w powiecie wieluńskim, w gminie Osjaków. Znajduje się po wschodniej stronie szosy wiodącej z Konopnicy do Osjakowa.
W latach 1975–1998 miejscowość administracyjnie należała do województwa sieradzkiego.
Zabytki.
W niewielkiej odległości od przystanku PKS, w lesie (pomiędzy szosą a wsią) widać wyraźnie kurhany o średnicy 10 m i wysokości do 80 cm. Dr H. Wiklak z Muzeum Archeologicznego i Etnograficznego w Łodzi stwierdził, iż jest to cmentarzysko z końca VII wieku z pochówkami szkieletowymi i ciałopalnymi.

</doc>
<doc id="345669" url="https://pl.wikipedia.org/wiki?curid=345669" title="Transfery po BA">
Transfery po BA



</doc>
<doc id="345671" url="https://pl.wikipedia.org/wiki?curid=345671" title="Mak nagołodygowy">
Mak nagołodygowy

Mak nagołodygowy, m. syberyjski, m. islandzki ("Papaver nudicaule") – gatunek należący do rodziny makowatych. Pochodzi z Azji (wschodnia Syberia, Ałtaj, Kazachstan, Mongolia) oraz z północnej części Ameryki Północnej (Jukon i Alaska). W Polsce jest uprawiany jako roślina ozdobna.
Zastosowanie i uprawa.
Uprawiany jest ze względu na swoje duże, ładne i pachnące kwiaty. Nadaje się na rabaty, do ogrodów skalnych i na kwiat cięty. Jest byliną, ale zazwyczaj uprawiany jest jako roślina jednoroczna. W uprawie istnieją kultywary o kwiatach barwy białej, różowej, żółtej, pomarańczowej lub różowej, z gładkimi lub pomarszczonymi płatkami. Uprawia się go z siewu nasion wprost do gruntu (jesienią lub wczesną wiosną). Preferuje stanowisko słoneczne, ziemię żyzną i przepuszczalną.

</doc>
<doc id="345673" url="https://pl.wikipedia.org/wiki?curid=345673" title="Grupa Szańca">
Grupa Szańca

Grupa „Szańca” – konspiracyjna grupa byłych działaczy przedwojennego Obozu Narodowo-Radykalnego „ABC” działająca przez cały okres okupacji.
Zarys historyczny.
Klęska w wojnie obronnej 1939 r. doprowadziła do dużych zmian w kierownictwie ONR, które przyjęło nazwę Grupa „Szańca” od wydawanego najważniejszego pisma pt. „Szaniec”. Do władzy doszli młodzi działacze, przed wojną zajmujący mniej eksponowane stanowiska, gdyż większość dotychczasowych przywódców albo została zamordowana przez Niemców w początkowym okresie konspiracji (Witold Kozłowski, Jan Korolec, Włodzimierz Sylwestrowicz, czy Jerzy Czerwiński, sygnatariusz "Deklaracji ONR" z 1934 r.), albo przez Sowietów (Wiktor Martini), zmarli (Tadeusz Gluziński) lub przebywali w niewoli niemieckiej (Jan Jodzewicz). Na początku doszło do zmiany składu osobowego Organizacji Polskiej (OP), czyli tajnego organu kierowniczego przedwojennego ONR. Na czele Komitetu Wykonawczego OP stanął Tadeusz Salski, a w jego weszli m.in. Jerzy Olgierd Iłłakowicz, Tadeusz Todtleben, Stefan Nowicki, Władysław Marcinkowski, Kazimierz Gluziński. Struktury propagandy zaczął tworzyć Otmar Wawrzkowicz ps. „Oleś”, „Kaczkowski”. Organizacja Polska prowadziła działalność w trzech kierunkach: wojskowym, cywilnym i politycznym. Na czele organizacji wojskowej noszącej nazwę Organizacja Wojskowa Związek Jaszczurczy, tworzonej jako zalążek przyszłego wojska i sił porządkowych, stanął W. Marcinkowski ps. „Jaxa”, „Szymkiewicz”. W poł. 1942 r. współtworzyła ona wraz z rozłamowcami z NOW i innymi mniejszymi organizacjami o charakterze narodowym Narodowe Siły Zbrojne. Po rozłamie w NSZ na tle scalenia z AK w kwietniu 1944 r. dawna część wywodząca się z ZJ podjęła samodzielną działalność jako NSZ-ZJ. Działalność na polu cywilnym była realizowana przez Komisariat Cywilny, utworzony na przełomie 1939 i 1940 r., który przygotowywał administracyjne kadry do objęcia ziem polskich po wyzwoleniu. Szefem Komisariatu był początkowo J. O. Iłłakowicz, a od lipca 1941 r. do września 1942 r. – K. Gluziński. Po powstaniu NSZ Komisariat został przekształcony w Służbę Cywilną Narodu poprzez dokooptowanie do jego składu przedstawicieli NOW. Utworzenie NSZ wiązało się także z powołaniem do życia nadbudowy politycznej w postaci Tymczasowej Narodowej Rady Politycznej, w której po połowie zasiadali przedstawiciele Grupy „Szańca” i rozłamowcy z NOW. Po rozłamie w NSZ na tle scalenia z AK działacze Grupy „Szańca” utworzyli samodzielną Radę Polityczną NSZ. W terenie działacze Grupy „Szańca” prowadzili silnie rozwiniętą działalność propagandową i wydawniczą. Wychodziło wiele pism o charakterze narodowo-radykalnym na czele z „Szańcem”. Nie wiadomo dokładnie, w jakim stopniu struktury Grupy Szańca zachowały odrębność od ZJ; w terenie częściowo się pokrywały.
W ciągu 1940 r. zostały także reaktywowane – nawiązując do analogicznych organizacji przedwojennych – tzw. organizacje zewnętrzne, czyli grupy środowiskowe, posiadające teoretycznie autonomię, własne kierownictwo i struktury, ale w rzeczywistości politycznie całkowicie podporządkowane OP. Należały do nich:
W 1943 r. w Organizacji Polskiej powstał nowy poziom D, czyli Dyrektoriat, w skład którego weszli wszyscy kierownicy organizacji wewnętrznych. Podlegał on bezpośrednio Komitetowi Politycznemu.
Jednym z największych problemów Grupy „Szańca” był brak środków finansowych, szczególnie w początkowym okresie działalności. Rekompensował go w dużym stopniu znaczny dynamizm jej działaczy i ich zdolności organizacyjne. Podstawę dla rozwinięcia działalności politycznej stanowiło wydawanie własnej prasy konspiracyjnej. Wiązało się to z koniecznością zorganizowania dobrze rozwiniętej sieci informacyjnej i kolporterskiej, a to jednocześnie zapewniało rozrost liczebny organizacji i zwiększenie możliwości jej oddziaływania na społeczeństwo.
Stosunek do naczelnych władz politycznych i wojskowych.
Działacze Grupy „Szańca” uznawali Rząd RP na uchodźstwie za legalny rząd polski, natomiast ZWZ-AK uważali za organizację równorzędną wobec ZJ, z którymi współpraca możliwa jest jedynie na równych prawach. Podobne stanowisko prezentowali w stosunku do Delegatury Rządu na Kraj. Pomimo tego istniały w kraju różne kontakty między Grupą „Szańca” i podporządkowanymi jej organizacjami a ZWZ-AK i Delegaturą Rządu. Świadczą o tym meldunki wysyłane do Londynu przez Komendanta Głównego AK płk. Stefana Roweckiego ps. „Grot” oraz relacje byłych działaczy Grupy „Szańca”. Jedną z nielicznych płaszczyzn porozumienia była działalność wywiadowcza, w ramach której Oddział II KG ZJ, a następnie NSZ przekazał wiele cennych informacji Oddziałowi II KG ZWZ-AK. Wiadomo też, że na początku okupacji istniała lokalna współpraca między obiema organizacjami na Pomorzu.
Kilkakrotnie dochodziło również do prób udostępnienia dorobku programowego Komisariatu Cywilnego, a następnie Służby Cywilnej Narodu kolejnym Delegatom Rządu, ale za każdym razem rozbijały się one o żądania podporządkowania się legalnym strukturom podziemnym. Ważnym celem zabiegów Grupy „Szańca” było też uzyskanie dostępu do funduszy finansowych przesyłanych z Londynu na potrzeby podziemia w kraju, ale starania te zakończyły się ostatecznie niepowodzeniem.
Próby zalegalizowania działalności.
Jeszcze pod koniec 1939 r. działacze Grupa „Szańca” podjęli działania mające doprowadzić do ich „legalizacji” i wejścia w struktury władz polskich na uchodźstwie. Pierwszym wysłannikiem na Zachód był jeden z seniorów ONR Tadeusz Gluziński. Jednakże podczas przekraczaniu granicy zachorował i wkrótce zmarł na Węgrzech. Dopiero wiosną 1940 r. dotarł do Paryża kolejny przedstawiciel Mieczysław Harusewicz. Próbował on wejść do Rady Narodowej (namiastki parlamentu) jako reprezentant ONR, ale sprzeciwili się temu działacze PPS, SL i SP. Jedynie Stronnictwo Narodowe poparło jego starania, a to było zdecydowanie za mało. Sam Naczelny Wódz gen. Władysław Sikorski był także nastawiony negatywnie do ONR i posunął się nawet do oskarżenia jego członków o kolaborację z Niemcami.
Program.
Przywódcy Grupy „Szańca” uważali, że po zakończonej wojnie Polska powinna uzyskać całe Prusy Wschodnie, a na zachodzie tereny po linię rzek Odry i Nysy Łużyckiej. Ludność niemiecką należało z tych ziem wysiedlić. Rozumiano, że tak znacznemu osłabieniu Niemiec będą przeciwne państwa zachodnie. Dlatego Grupa „Szańca” uważała, że: "Przed nadejściem armii zwycięskich z zachodu sami musimy zająć to wszystko, co odwiecznie jest polskim: Prusy Wschodnie, Gdańsk, linię Odry, cały Śląsk."
Oznaczało to postawienie zachodnich aliantów, a także rządu polskiego, przed faktami dokonanymi. W tym czasie żadna z istniejących konspiracyjnych grup politycznych nie wysunęła tak daleko idącego postulatu. Natomiast granica wschodnia miała pozostać w formie przedwojennej.
Kolejnym punktem programu Grupy „Szańca” było przekształcenie ustroju politycznego przyszłej Polski w kierunku narodowym i katolickim (koncepcja Katolickiego Państwa Narodu Polskiego) oraz odrzucenie niektórych elementów systemu demokratycznego. W zamian postulowano wzmocnienie władzy wykonawczej, powiększenie kompetencji Senatu, silne ograniczenie praw mniejszości narodowych, wprowadzenie zasady elitaryzmu władzy, wzmocnienie pozycji niezawisłego wymiaru sprawiedliwości, nowy podział terytorialny państwa, rozbudowanie samorządów zawodowych.
Ważne miejsce zajmował także pomysł utworzenia po wojnie bloku narodów Środkowej Europy w postaci konfederacji w celu przeciwstawienia się ekspansjonistycznym wpływom niemieckim i sowieckim.
W trakcie wojny nastąpiła wyraźna zmiana w tradycyjnie niechętnym nastawieniu narodowców w stosunku do mniejszości żydowskiej. Przestali oni uznawać Żydów za grupę narodowościową, którą należy zwalczać, czego najbardziej widocznym efektem było ograniczenie wrogości i dotychczasowych wystąpień propagandowych w prasie. Brutalna rzeczywistość okupacyjna sprawiła, że niemieckie postępowanie wobec Żydów o charakterze rasistowskim były często krytykowane i zwalczane. Zwłaszcza polityka ludobójstwa była uważana za wyjątkowo obrzydliwą. Było to w dużym stopniu wynikiem przyjęcia nauki społecznej Kościoła. Z drugiej strony akcenty antysemickie czy antyżydowskie w pismach związanych z Grupą „Szańca” pojawiały się przez cały okres okupacji.
Bibliografia.
Pozostałe pozycje:

</doc>
<doc id="345684" url="https://pl.wikipedia.org/wiki?curid=345684" title="Mariupol">
Mariupol

Mariupol (w latach 1948–1989 Żdanow, , ) – miasto we wschodniej części Ukrainy, w obwodzie donieckim, położone nad Morzem Azowskim, nad Zatoką Taganroską, u ujścia Kalmiusu. Jest portem morskim i stolicą rejonu mariupolskiego. Na początku 2021 roku, z liczbą mieszkańców wynoszącą ponad 431 tys., Mariupol zajmował dziesiąte miejsce wśród najludniejszych ukraińskich miast. Od marca 2022 miasto-bohater Ukrainy. Od maja 2022 roku okupowane przez Rosję, a 30 września 2022 roku wraz z całym obwodem donieckim i trzema innymi obwodami przez nią anektowane.
Historia.
Miasto zostało założone w 1778 r. pod nazwą "Pawłowsk", na miejscu ufortyfikowanego posterunku Kozaków zaporoskich z XVI wieku. W 1789 r. otrzymało prawa miejskie (jest najstarszym miastem w obwodzie donieckim).
Nazwa "Mariupol" pojawiła się w 1780 r., na cześć Marii Fiodorowny, żony późniejszego cara Rosji Pawła I.
Od końca XVIII wieku stał się znacznym ośrodkiem targowym, w 1809 r. otwarto port, a w 1882 wybudowano linię kolejową łączącą Mariupol z Donieckiem, co umożliwiło eksportowanie przez Mariupol donieckiego węgla. W latach 1886–1889 wybudowano nowy Mariupolski port handlowy, który stał się najważniejszym pod względem przeładunku towarów portem Imperium Rosyjskiego na południu po Odessie. Od końca XIX wieku rozwój przemysłu metalurgicznego.
W latach 1941–1943 okupacja niemiecka miasta.
W latach 1948–1989 Mariupol nosił nazwę Żdanow, na cześć radzieckiego działacza partyjnego Andrieja Żdanowa, który się tam urodził.
Wojna rosyjsko-ukraińska.
Wojna w Donbasie.
W 2014 roku miasto przejściowo znajdowało się pod kontrolą tzw. prorosyjskich separatystów. W tym czasie (11 maja) odbyło się m.in. pseudoreferendum dotyczące statusu Donbasu. Wskazywano wówczas na liczne nieprawidłowości, jak np. otwarcie w Mariupolu zaledwie czterech lokali wyborczych przy 345 tys. uprawnionych do głosowania. W czerwcu tego samego roku, po starciach zbrojnych, wojska ukraińskie odzyskały kontrolę nad miastem.
24 stycznia 2015 na dzielnicę mieszkalną miasta spadły pociski z wyrzutni rakietowej typu Grad zabijając 30 osób cywilnych i raniąc prawie 100. Wydarzenie to było częścią ofensywy prowadzonej przez prorosyjskich rebeliantów w ramach wojny we wschodniej Ukrainie. Władze ukraińskie oraz OBWE potwierdziły, że ataku pociskami dokonano z terenów kontrolowanych przez władze samozwańczej Donieckiej Republiki Ludowej. Atak spotkał się z oburzeniem i słowami potępienia ze strony UE, NATO, OBWE i Stanów Zjednoczonych. Ponadto prezydent Ukrainy Petro Poroszenko uznał owo zdarzenie za zbrodnię podlegającą Międzynarodowemu Trybunałowi Karnemu w Hadze. Służba Bezpieczeństwa Ukrainy ujawniła do publicznej wiadomości swoje dane, wg których miasto zostało ostrzelane z systemów rakietowych Grad i moździerzy Tulipan, dostarczonych przez rosyjskich żołnierzy z baz wojskowych Południowego Okręgu Federacji Rosyjskiej, a rozkaz w tej sprawie wydał oficer rosyjski, który dowodził specjalnie utworzonym batalionem.
Pełnoskalowa inwazja Rosji na Ukrainę.
Od lutego do maja 2022 roku miasto było oblegane przez rosyjskie siły zbrojne w związku z inwazją Rosji na Ukrainę i zostało w znacznym stopniu zniszczone. Działania te doprowadziły także do licznych ofiar wśród ludności cywilnej wobec niedotrzymania przez Rosjan warunków zawieszenia broni i utworzenia korytarzy humanitarnych. Zastępca mera Mariupola Serhij Orłow 17 marca 2022 roku stwierdził, że „80-90 procent miasta zostało zbombardowane. Nie ma ani jednego budynku bez uszkodzeń. Wszystkie są zniszczone lub uszkodzone”. W końcu marca 2022 r. w mieście nie było dostępu do bieżącej wody, prądu czy jedzenia. Eksperci międzynarodowi określali tę sytuację mianem katastrofy humanitarnej. 30 września 2022 roku Mariupol wraz z obwodem donieckim został bezprawnie zaanektowany przez Federację Rosyjską. 
Demografia.
Według danych z 2002 roku 48,7% mieszkańców stanowili Ukraińcy, 44,4% Rosjanie, a 4,3% Grecy, przy czym jednocześnie aż 89,64% mieszkańców jako języka ojczystego używało języka rosyjskiego, a tylko 9,92% ukraińskiego, zaś greckiego 0,20%. Według greckich źródeł Mariupol to największe na Ukrainie skupisko rosyjskojęzycznej diaspory greckiej. Ostrożność, dziedziczona po prześladowaniach okresu ZSRR, powstrzymuje część Greków przed deklaracją narodowości innej niż dwie główne. W roku 2014 wicepremier Grecji, Ewangelos Wenizelos, swą oficjalną wizytę w Kijowie poprzedził spotkaniem z diasporą Mariupola.
Historyczny skład narodowościowy miasta na podstawie oficjalnych danych rosyjskich, radzieckich i ukraińskich:
Gospodarka.
W mieście rozwinął się przemysł maszynowy, chemiczny, materiałów budowlanych, spożywczy, stoczniowy oraz hutniczy.
W mieście znajdują się 2 duże kombinaty metalurgiczne: i „Azowstal”.
Oświata.
W Mariupolu znajdują się 3 szkoły wyższe: Mariupolski Uniwersytet Humanistyczny, Nadazowski Państwowy Uniwersytet Techniczny oraz Azowski Instytut Transportu Morskiego.

</doc>
<doc id="345690" url="https://pl.wikipedia.org/wiki?curid=345690" title="Równowaga chwiejna">
Równowaga chwiejna



</doc>
<doc id="345693" url="https://pl.wikipedia.org/wiki?curid=345693" title="Świniowice">
Świniowice

Świniowice (niem. "Schwinowitz") – wieś sołecka w Polsce położona w województwie śląskim, w powiecie tarnogórskim, w gminie Tworóg.
W latach 1975–1998 miejscowość należała administracyjnie do województwa katowickiego.
Charakterystyka.
Przez Świniowice przepływa rzeka Ligancja. Wieś jest otoczona polami, lecz dawniej rósł tu las składający się z buków i dębów.
Nazwa.
Nazwa wsi Świniowice pochodzi od leśnego wypasu świń, którym między innymi zajmowali się mieszkańcy.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Swoynowitz" we fragmencie "Swoynowitz solvitur decima more polonico".
W okresie hitlerowskiego reżimu w latach 1936–1945 zmieniono nazwę miejscowości na całkowicie niemiecką "Ebersheide".
Historia.
Świniowice powstały w XIII wieku, są obok Połomi i Wojski jedną z trzech najstarszych wsi w gminie. Powinnością służebną mieszkańców Świniowic był leśny wypas świń oraz dostarczaniem miodu z leśnych barci. Były jedną z wsi wchodzących w skład księstwa bytomskiego, a po jego rozpadzie księstwa toszeckiego zhołdowanego później przez Czechy. Między rokiem 1431 a 1433 okolica została złupiona przez husytów. Na krótko, między 1474 a 1490, należały do Węgier. W roku 1742 znalazły się w państwie pruskim. Obszar ten, był objęty zasięgiem II i III powstania śląskiego (lata 1919–1920) W czasie plebiscytu (w 1921 roku), większość mieszkańców głosowała za przyłączeniem do Polski. Mimo to Świniowice nie weszły w skład II Rzeczypospolitej.

</doc>
<doc id="345697" url="https://pl.wikipedia.org/wiki?curid=345697" title="Skyplane">
Skyplane



</doc>
<doc id="345698" url="https://pl.wikipedia.org/wiki?curid=345698" title="Skydome">
Skydome



</doc>
<doc id="345699" url="https://pl.wikipedia.org/wiki?curid=345699" title="Skysphere">
Skysphere



</doc>
<doc id="345700" url="https://pl.wikipedia.org/wiki?curid=345700" title="Sky box">
Sky box



</doc>
<doc id="345703" url="https://pl.wikipedia.org/wiki?curid=345703" title="Głogów (województwo mazowieckie)">
Głogów (województwo mazowieckie)

Głogów – wieś w Polsce położona w województwie mazowieckim, w powiecie przysuskim, w gminie Wieniawa, nad Zalewem Domaniowskim.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Jana Chrzciciela i św. Stanisława Kostki w Mniszku.

</doc>
<doc id="345708" url="https://pl.wikipedia.org/wiki?curid=345708" title="Koszedary">
Koszedary

Koszedary (lit. "Kaišiadorys") – miasto litewskie w regionie Auksztota w okręgu kowieńskim, siedziba gminy.
Koszedary leżą na drodze pomiędzy dwoma największymi miastami Litwy: Wilnem (67 km) i Kownem (37 km) w widłach Niemna i Wilii. Liczba mieszkańców gminy – 37 tys., miasta – 9 734.
W drugiej połowie XIX wieku majątki ziemskie Koszedary i Władykiszki należały do rodziny Roemerów (od 1876 r. Eugeniusza Roemera). W latach 60. XIX w. majątkiem w Koszedarach władał Ryszard Roemer, który przekazał go w dzierżawę lekarzowi Jackiewiczowi. W 1866 roku mieszkało tu 29 mieszkańców. Rozwój miejscowości spowodowała budowa stacji kolejowej w Koszedarach przy linii Wilno-Kowno (lata 60. XIX wieku). Później przez Koszedary poprowadzono linię kolejową do Szawli. W 1905 r. władze carskie zamknęły w Koszedarach szkołę rękodzieła zorganizowaną przez polskie Towarzystwo „Oświata”.
W 1915 roku po zajęciu Koszedar przez wojska niemieckie miasto stanowiło ważne centrum administracyjne dla tamtejszego węzła kolejowego. Po 1918 roku w pobliskich Prawieniszkach założono więzienie.
14 grudnia 1920 r. polska eskadra Wojsk Litwy Środkowej zbombardowała st. kol. Koszedary. W 1926 roku w Koszedarach ulokowano siedzibę biskupstwa. W styczniu 1930 r. w poczekalni dworca kolejowego doszło do kuriozalnego sądu nad Władysławem Jagiełłą, królem polskim i wielkim księciem litewskim. Oskarżyciel występujący w imieniu mieszkańców powiatu trocko-koszedarskiego zażądał dla króla kary śmierci i wykreślenia go z historii Litwy. W Koszedarach swój majątek ziemski miał również Kazimierz Strumiłło.

</doc>
<doc id="345713" url="https://pl.wikipedia.org/wiki?curid=345713" title="Bitwa w Lasach Królewskich">
Bitwa w Lasach Królewskich

Bitwa w Lasach Królewskich – bitwa kampanii wrześniowej stoczona dnia 1 września 1939 w rejonie Janowa i Krzynowłogi Małej pomiędzy pododdziałem kawalerii z 11 pułku Ułanów Legionowych z Mazowieckiej Brygady Kawalerii a kawalerią niemiecką. Mimo zaskoczenia nieprzyjaciel przyjął szarżę, w walce użyto lanc i szabel.
Geneza.
Obszar byłych Prus Książęcych, po traktacie wersalskim, został pozostawiony Niemcom jako prowincja Prusy Wschodnie. Ustalona granica przebiegała ok. 120 km od Warszawy.
Plan agresji na Polskę, plan obrony państwa.
Najważniejsza ofensywa, obok tej przeprowadzonej z Górnego Śląska, według niemieckiego planu agresji na Polskę (Plan „Biały”), zakładał, że rozpocznie się w Prusach Wschodnich w ogólnym kierunku na Warszawę. W 1939 r. polska Armia „Modlin” dowodzona przez gen. Emila Krukowicza-Przedrzymirskiego została przydzielona do obrony północnej granicy państwa. Została rozlokowana wzdłuż granicy z Prusami Wschodnimi, mając zatrzymać ewentualny atak niemiecki w kierunku Warszawy i Twierdzy Modlin.
Przygotowania rejonu do obrony.
Na krótko przed wojną zaczęto wzmacniać obronę, budując linię fortyfikacji polowych i żelbetowych schronów na północ od Mławy, w centrum pozycji Armii „Modlin”, w szczególności na kierunku mławskim.
Dowódca armii Modlin zdecydował się wysunąć obronę jak najdalej na północ i przyjąć rozstrzygającą bitwę nie na linii Narwi, Bugu i Wisły, lecz tuż przy granicy z Prusami Wschodnimi na linii Lidzbark – Mława – Krzynowłogi. Trzon obrony stanowiła 20 Dywizja Piechoty rozmieszczona na zawczasu przygotowanych i silnie umocnionych stanowiskach w rejonie Mławy ("mobilizacja i przemieszczenie marzec 1939"). Lewe skrzydło dywizji osłaniać miała Nowogrodzka Brygada Kawalerii ("mobilizacja i przemieszczenie marzec 1939") oraz dozorować kierunek Lidzbark – Sierpc – Płock.
Mazowiecka Brygada Kawalerii osłaniała prawe skrzydło i dozorowała kierunki z Janowa i Chorzel na Krzynowłogi – Przasnysz i Krzynowłogi – Grodzisk – Ciechanów ("mobilizacja i rozmieszczenie 24 sierpnia – 30 sierpnia 1939"). Odwodowa 8 Dywizja Piechoty miała być rozmieszczona w rejonie Ciechanowa i być w gotowości do działań pod Mławą ("dotarła w rejon ześrodkowania dopiero o świcie 3 września"). W razie konieczności odejścia z pozycji mławskiej gen. Przedrzymirski zamierzał stawić przejściowy opór na dwu kolejnych liniach po Ciechanów, a następnie odskoczyć na linię Wisły.
1 września 1939.
1 września 1939 r. Mazowiecka Brygada Kawalerii pod dowództwem płk dypl. Jana Karcza Armii „Modlin” broniła pozycji koło Mławy w kierunku na Przasnysz (prawe skrzydło reduty mławskiej), na który nacierała niemiecka 12 Dywizja Piechoty gen. por. Ludwiga von Leyena.
11 Pułk Ułanów Legionowych ze składu Mazowieckiej Brygady Kawalerii bronił odcinka rubieży w okolicach Chorzel i Krzynowłogi Małej, zabezpieczając skrzydło 20 Dywizji Piechoty płk dypl. Wilhelma Liszki-Lawicza przed obejściem przez Niemców i atakiem od tyłu. 11 p.uł. był w składzie zgrupowania płk Mikołaja Prusa-Więckowskiego, który był zastępcą dowódcy MBK. W składzie tego zgrupowania był 3 baon strzelców oraz 2 i 3 bateria 1 dak. Jego zadaniem była obrona węzła drogowego w Krzynowłodze Małej. Zgrupowanie płk Albrechta (1 pszw, 1 bateria 1 dak) miało zamknąć kierunek Chorzele – Przasnysz.
Ugrupowanie bojowe MBK.
1 września 1939 r. ugrupowanie wyjściowe MBK było:
Ugrupowanie bojowe 11 p. uł..
11 p. uł. był w ugrupowaniu:
Bitwa.
1 września 1939 r. na kierunku Muszaki – Janowo – Krzynowłoga Mała oraz Janowo – Brzozowo-Maje – Dzierzgowo – Rzęgnowo natarły oddziały nieprzyjaciela, 12 Dywizja Piechoty gen. por. Ludwiga von Leyena oraz oddziały kawalerii z 1 Brygady Kawalerii płk Kurta Feldta.
Działania obronne szwadronów 11 p.uł..
2 szwadron 11 p. uł. z dowódcą por. Adam Szulczewski i prawy jego sąsiad 4 szwadron 11 p. uł. z dowódcą rtm. Franciszek Wrzosek, broniły skutecznie swoich stanowisk przez cztery godziny, po czym wycofały się na kolejne stanowiska. Opór tak długi przy wielkiej przewadze przeciwnika był możliwy dzięki wsparciu 1 baterii 1 Dywizjonu Artylerii Konnej. W Rembielinie została zaatakowana czata z 1 szwadronu z 11 p. uł. Główne pozycje tego szwadronu rozciągały się za Krzynowłogą Wielką, od strony północnej. Na stanowiskach tych szwadron bronił się około półtorej godziny przed atakami niemieckich oddziałów. Skutecznej pomocy udzielała na tym kierunku ułanom 1 bateria 1 DAK. Zniszczyła ona celnym ogniem kilka wozów pancernych nieprzyjaciela.
Działania, szarża patroli 11 p.uł..
W rejonie Muszaki – Janowo – Krzynowłoga Mała prowadziły rozpoznanie patroly z 11 p. uł. Patrol pod komendą por. rez. Andrzeja Żylińskiego obserwował przeciwnika maszerującego szosą Chorzele – Krzynowłoga Mała. Drugi patrol z 4 szwadronu 11 p. uł. pod dowództwem ppor. Władysława Kossakowskiego w sile plutonu dotarł do wsi Zembrzus-Mokry Grunt (wówczas ranny został ułan Błaszkowski) znajdującej się w odległości 4,5 km na południe od Janowa. Wieś była już opanowana przez oddziały niemieckie, które gwałtownym ogniem broni maszynowej, w tym też przez patrol motocyklistów – zaatakowały patrol z 4 szwadronu, który wycofał się do lasu i tam wzdłuż szosy Janowo – Krzynowłoga Mała prowadził w tzw. Lasach Królewskich przez 6 godzin obserwację kolumn nieprzyjacielskich. Doszło trzykrotnie do potyczki patrolu z nieprzyjacielem zadając mu straty, w tym potyczka z niemiecką kawalerią z 1 pułku kawalerii ("Reiter-Regiment 1") 1 Brygady Kawalerii w kompleksie leśnym zwanym Lasami Królewskimi, mając charakter typowo kawaleryjski.
Dowódca patrolu ppor. Władysław Kossakowski po czasie tak to opisał: 
W czasie tych walk został wzięty do niewoli żołnierz kawalerii nieprzyjacielskiej pochodzący z Królewca. Patrol po wykonaniu szarży natrafił na placówkę własnej piechoty należącą do 79pp. Nieprzyjaciel w tych potyczkach, z patrolem 4 szwadronu z 11 p.uł., poniósł straty, było kilku zabitych i rannych. Patrol ppor. Władysława Kossakowskiego powrócił do macierzystego pułku dopiero wieczorem, z jednym ciężko rannym (ułan Dydach Błaszkiewicz). Działania obu podjazdów, a szczególnie patrolu 4 szwadronu bardzo pozytywnie ocenił mjr Bohdan Konstanty Wieczorkiewicz (I zastępca dowódcy 11 p. uł.). Informacje zdobyte przez podjazdy zostały przekazane do sztabu armii.
Po pierwszym dniu walki.
Sytuacja Mazowieckiej Brygady Kawalerii po pierwszym dniu walk była korzystna, dzięki zaangażowaniu jej wszystkich sił. Niemcy nie zdołali przełamać pozycji obronnej brygady. Główny wysiłek niemieckiej 3 armii był skierowany na Mławę, a kierunek na Przasnysz traktowano jako pomocniczy. Straty brygady w pierwszym dniu walk były nieznaczne, około kilkudzidziesięciu zabitych i rannych. Jedno uszkodzone działo, utracone 3 wozy bojowe w dywizjonie pancernym. Straty nieprzyjaciela na kierunku brygady nie dało się dokładnie ustalić, ale też nie były znaczące. Niemcy utracili kilkanaście pojazdów. W drugim dniu brygada zagrożona okrążeniem wycofała się na drugą linię obrony od wsi Rudno Jeziorowe, Łoje, Łanięta aż po Drążdżewo, następnie przechodziła na kolejne linie opóźniania.
Próba oceny walk 1 września.
Pas obrony wyznaczony dla MBK zaczynał się od miejscowości Parciaki, poprzez dolinę rzeki Ulatówki, dalej przez Małowidz, Kaki-Mroczki, Krzynowłogę Małą do Rudna Jeziorowego, do styku z 79pp stanowiącym oddział wydzielony 20DP broniący pozycji Rzęgnowo. Wzdłuż linii granicznej odcinek obronny przebiegał od Chorzel do Janowa. Brygada broniła odcinku szerokości 22 km, natomiast według regulaminu skutecznie można było bronić 10 km frontu.
Niezrealizowany plan obrony rozbudowy inżynieryjnej.
Na odcinku obrony brygady planowano wybudować 40 schronów dla ckm, jednakże w lecie główny wysiłek w budowie schronów skupiono na centralnym odcinku armii, w pasie 20DP. Na wschodnim skrzydle przystąpiono do robót inżynieryjnych i budowy dopiero po nadejściu brygady do rejonu koncentracji. Zgromadzono materiał do budowy 3 schronów. Podjęto także prace mające na celu zwiększenie zabagnienia dolin Ulatówki i Orzyca, jednak ze względu na wyjątkowo suche lato obie rzeki nie stanowiły większych przeszkód dla broni pancernej nieprzyjaciela. Brak pełnego przygotowania obrony brygady pod względem inżynieryjnym nie był zawiniony przez dowódcę brygady, czy armii. Przygotowania, mobilizacja, bardzo późne przemieszczenie w rejony działań – hamowały, bagatelizowały, lekceważyły, błędne decyzje – czynniki polityczne Rzeczypospolitej, co miało wpływ na działania obronne szwadronów, pułków, brygady podczas pierwszego dnia działań w dniu 1 września 1939 r. na głównej pozycji ciężkości obrony „Krzynowłogi Małej”, w tym na działania patroli, czat i obrony przednich odcinków obrony szwadronów 11 p.uł.
Niezrozumiałe usytuowanie obrony.
Niezrozumiałym było usytuowanie w środku przedniego skraju obrony armii, najsilniejszej jednostki, jaką była wzmocniona 20 DP wsparta z obu boków po jednej brygadzie kawalerii, jak też przeznaczenie do odwodu tylko jednej dywizji piechoty (8 Dywizja Piechoty). Do obrony tak ważnego dla strony polskiej kierunku spodziewanego natarcia przeznaczono zbyt mało sił. Brygady na skrzydłach nie posiadały obrony typu polowego, obrona została zbyt późno i nie do końca zorganizowana ze względu na późną mobilizację. Obydwie obrony stałej 20DP skrzydłowe brygady kawalerii to jednostki manewrowe szybkie i wepchnięcie ich do okopów, było niezgodne z obowiązującymi zasadami walki tych jednostek. Obrona 1 września tych brygad powodowała, że co trzeci żołnierz kawalerii był pozbawiony strzelania z karabinu, bo trzymał konie, których w sumie w obu brygadach było 11 485. Z aktywnej walki zostało wyłączonych około 3800 żołnierzy. Odcinek MBK nie był przygotowany do dłuższego stawiania oporu, co w konskekencji podważało trwało obrony stałej 20DP, grożąc obejściem skrzydła.
Niezastosowany wariant obrony.
Skuteczniejszym wariantem obrony byłby plan, ale tylko w sytuacji zmobilizowania wszystkich 4 wielkich oddziałów, wyznaczonych do armii Modlin, pod koniec marca, a więc wówczas, kiedy została zmobilizowana 20DP, pozwoliłoby dowódcy armii na przyjęcie planu obrony:
Dowodzenie.
Mazowiecka Brygada Kawalerii 1 września 1939 r. walczyła doskonale. Jednak wielu historyków wojskowości stawia zarzuty dowództwu Armii Modlin. Okazuje się, że dowództwo Armii Modlin najwidoczniej źle odebrało plan ataku Niemców, bowiem odebrało MBK 4 pułk strzelców konnych i przeniosło go do stojącej na lewym skrzydle obrony Mławy Nowogrodzkiej Brygady Kawalerii. Pułk ten bardzo przydałby się MBK, gdyż bez niego nie miała odwodu. Brygadzie także odebrano 81 baterię przeciwlotniczą pozbawiając jej jedynej obrony przed samolotami wroga. W dodatku pluton działek przeciwpancernych 1 pułku szwolezerów oddano 20 dywizji piechoty. Uwagi są także kierowane do dowódcy MBK, że bez zgody dowódcy armii, wycofał się na nową rubież obronną ("w czasie dalszych walk ponowił taką decyzję"). Zarzut sprowadza się do tego, że Brygada zbyt szybko opuściła rubież obronną Rudno Jeziorowe – Morawy Wielkie – Łanięta. Twierdzą, że w czasie walk pod Krzywonogą Małą, walce tej brak było tzw. wykończenia podjętych działań w sytuacji, kiedy należało bitwę lub nacisk obronny Brygady przedłużyć o kilkanaście godzin. Wskazują także, że MBK nie wykorzystała należycie przeszkód, jakie stanowiły „lasy królewskie”, ciągnące się z przerwami na obszarze od Janowa do Chorzel i Brzozowa. Małe pododdziały żołnierzy i patroli, broniące umiejętnie przeszkód leśnych, mogły i na tym kierunku trzymać nieprzyjaciela dość długo, opóźniając w ten sposób zwarcie na pierwszej linii obronnej, a co za tym idzie, lepsze przygotowanie do obrony głównych sił Brygady, w tym 11 p. uł. Inni natomiast badacze, czy uczestnik tamtych walk, a zarazem historyk Brygady (por. Jan Mazur) stawiają opinie, że dalsze trwanie na stanowiskach groziło obejściem i zniszczeniem Brygady.

</doc>
<doc id="345722" url="https://pl.wikipedia.org/wiki?curid=345722" title="11 Pułk Ułanów Legionowych">
11 Pułk Ułanów Legionowych

11 Pułk Ułanów Legionowych im. Marszałka Edwarda Śmigłego-Rydza (11 puł) – oddział kawalerii Wojska Polskiego.
Geneza pułku.
Nadszedł czas, kiedy Niemcy i Austriacy rozwiązywali brygady legionowe. Więzili legionistów w Beniaminowie i Szczypiornie lub w przypadku austriackich poddanych wysyłano ich do różnych pułków armii austriackiej. Część legionistów przechodzi przez front, organizując polskie oddziały lub rozbiega się po całej Polsce. Niektórzy zasilają Polską Organizację Wojskową, tworząc tajną i silną duchowo armię. W momencie złamania potęgi niemieckiej w listopadzie 1918 roku, wszyscy stają do ogromnej pracy wykonywanej wszystkimi siłami i całym sercem. Siłą faktów od chwili uzyskania wolności musiała Rzeczpospolita prowadzić wojnę na wszystkich swoich granicach. Wszędzie tam, gdzie znajdowały się małe skupiska legionistów czy Polskiej Organizacji Wojskowej, zaczęły się tworzyć oddziały wojskowe. W taki sposób z rozwiązanego w 1917 roku 1 pułku Ułanów Legionów powstał w Krakowie w pierwszych dniach listopada 1918 roku „Dywizjon Rotmistrza Jabłońskiego”, jako istotny zalążek 11 pułku Ułanów Legionowych. W późniejszym terminie powstały szwadrony radomski i jędrzejowski, działające na początku swojego powstania samodzielnie, ale złączone z dywizjonem rtm. Jabłońskiego tworzą 11 puł legionowych.
Pierwsze dni listopada 1918 roku zastają byłego oficera 1 puł Leg w Krakowie. Por. Antoni Jabłoński, skupiając wokół siebie dawnych „Beliniaków”, przyjął ochotników, organizując przy 5 pp Legionów „szwadron kadrowy 1 puł W.P.”. 6 listopada 1918 roku ukazał się pierwszy rozkaz szwadronowy. Do pracy stawili się: por. Janusz Żuławski, por. Leon Kniaziołucki i podoficerowie: Koczwara, Grad-Soniński, Buszczyński, Królicki, Peszkowski, Kasimir, Stachowicz, Sarto, Ciszowski, Wilowski oraz kilku innych. Z każdym dniem szwadron zaczyna rosnąć w siłę. Po kilkudniowych ćwiczeniach, uzupełnieniu broni i ekwipunku oraz improwizowanej przysiędze, szwadron w sile trzech plutonów był gotowy do wymarszu.
17 listopada 1918 roku opuścił swoje pierwsze koszary w Rakowcach pod Krakowem i razem z 5 pp. odjechał transportem kolejowym do Przemyśla i zajął koszary „Szwarca”. Znajdował się tam oddziałek jazdy przemyskiej zwany „Tatarami”, który rozkazem dowódcy I BK ppłk. Beliny-Prażmowskiego został przydzielony do szwadronu Jabłońskiego. W dniu następnym część szwadronu pełniła służbę na przedmieściach miasta na tzw. odcinku lwowskim, a druga część w składzie dwóch plutonów pod dowództwem por. Kniaziołuckiego wyjechała z odsieczą w kierunku Lwowa. Po potyczkach w czasie podróży półszwadron wszedł we Lwowie w skład oddziału jazdy zwanego „Wilkami”, a dowodzonego przez rtm. Krynickiego. Jego zastępcą był por. Dzieduszycki. Po oswobodzeniu Lwowa półszwadron odszedł w połowie do 2 puł, a druga część została ściągnięta do Leżajska jako zaczątek „szwadronu rezerwowego 1 p.uł. W.P.”. Oddział rtm. Jabłońskiego, który pozostał w Przemyślu został powiększony 12 grudnia o „szwadron noworadomski” utworzony w Radomsku przez por. Jankowskiego i oficerów legionowych: ppor. Święcickiego, Kosiarskiego, Wojciczewskiego i Mordasewicza. Okazało się, że dołączył tylko jeden pluton tzw. „czerwonych”, a pozostali zostali przydzieleni do 1 puł Krechowieckich w Tarnowie. Dzięki napływającym ochotnikom, szwadron rozrastał się, a po ściągnięciu 6 stycznia 1919 roku szwadronu leżajskiego rtm. Jabłoński zorganizował swój oddział złożony z dwóch szwadronów i oddziału karabinów maszynowych pod dowództwem por. Józefa Grad-Sonińskiego. Dowódcami szwadronów zostali por. Janusz Żuławski i ppor. Kazimierz Buszczyński. Koni wystarczyło z trudem na trzy plutony, a pozostali ułani musieli chodzić pieszo. Dywizjon organizował się pomiędzy służbą na placówce, a wypadami i zwiadami. Po służbie ubezpieczeń w Przemyślu nastąpiły śmiałe zwiady, potyczki i walki. 14 grudnia została przeprowadzona ekspedycja na Niżnakowice, której celem było oczyszczenie okolicy z nieprzyjaciela. Szwadron rtm. Jabłońskiego został ściągnięty do wsi Stanisławczyka i 17 grudnia otrzymał rozkaz do wykonania okrężnego marszu na Chodnowice – Chruszatyce – Nowe Miasto. Dowódca szwadronu rozpoczął akcję, chociaż nie dotarł jeszcze oddział mjr. Bardzińskiego, z którym mieli współdziałać. Zajął w nocy Cyków i Popowice. W dniu następnym posuwanie się było zagrożone, ponieważ szwadron został zaatakowany od czoła i ze skrzydeł. Wywiązała się walka, w czasie której szwadron musiał się wycofać na Popowice i do Jaksmanic, ponieważ był okrążany. Szwadron po przemarszu do Nowego Miasta wziął udział 21 grudnia wraz z grupą mjr. Bardzińskiego w zwycięskim ataku na Wołczę.
24 grudnia 1919 roku, działając z grupą Bardzińskiego, szwadron rtm. Jabłońskiego poszedł w środku ataku, zajmując Błozew i przechodząc około 500 m pod ogniem zajmuje Czyszki, gdzie wziął jeńców. Z powodu nagłego ataku Ukraińców na grupę wycofał się do Nowego Miasta. 31 grudnia uczestniczył w akcji na Czyszki. Dowodzący wówczas szwadronem ppor. Koczwara na początku walki został ranny, więc dowodzenie przejął ppor. Kazimierz Peszkowski. Miejscowość została zajęta, a podczas zajmowania dworu został ranny ppor. Peszkowski. Dalej szwadron do walki poprowadził ppor. Juliusz Dreszer. Powodzenie ataku zostało, jednak przerwane przez atak Ukraińców od strony Bylic. Grupa zaczęła się wycofywać osłaniana przez szwadron. Wycofali się do rejonu Stanisławczyka, skąd szwadron powrócił 4 stycznia 1920 roku do Przemyśla. Pozostał tam do 28 stycznia, a następnie przekształcony w dywizjon odjechał do Kraśnika. Rozpoczął normalną pracę nad organizacją dywizjonu i jego wyszkoleniem. Rozrastając się doszedł do czterech konnych plutonów. Jego postój trwał w Kraśniku do 4 marca, a następnie zgodnie z rozkazem Naczelnego Dowództwa maszerował przez Sandomierz, Staszów do Pińczowa, który miał być miejscem organizacji 11 p.uł. 16 marca 1920 roku ukazał się ostatni dywizjonowy rozkaz, a pierwszy pułkowy nr L. 47 zamykający okres „Dywizjonu 1 Brygady Kawalerii” i rozpoczynający karty 11 p.uł.
Na terenie ziemi radomskiej istniały pod koniec okupacji austriackiej oprócz dobrze zorganizowanej POW także duże skupiska legionistów. Dzięki temu pierwsze dni listopada 1918 roku przeszły nad przejmowaniem państwowego dobra, służbie wartowniczej oraz czuwaniem nad spokojem i porządkiem publicznym. Organizację kawalerii na tym terenie zaczął organizować były wachm. 1 puł Legionów ppor. Tadeusz Brzęk-Osiński. Od pierwszych dni współpracowali z nim: ppor. Kalinowski, Karol Nachtlicht ps. „Światełko”, Chruścicki, Skrzyński, pchor.: Mączewski, Zieliński, podof.: Strojnowski, Kroenitz, Dworakowski. Warunki były ciężkie, ponieważ w okolicy nie było koni ani rzędów. Zbierali je po znajdującej się na tym terenie żandarmerii austriackiej oraz uzupełniając szeregi ochotnikami przychodzącymi z własnymi końmi. Szwadron ten rozrastał się bardzo szybko, licząc 14 listopada 1918 roku pięć plutonów konnych. Jeden z plutonów dowodzony przez por. Sokołowskiego odszedł przez Lublin do Białej i utracił w ten sposób na zawsze styczność ze szwadronem. 15 grudnia tzw. „Szwadron radomski”, licząc 219 szeregowych i 196 koni, przeszedł do Lublina. Dowództwo nad nim objął były oficer 1 puł por. Edward Kleszczyński. Po kilku dniach przygotowań pomaszerował na front ukraiński, pozostawiając pieszych jako „kadrę” szwadronu. W czasie przemarszu został zatrzymany w Zamościu celem stłumienia rozruchów. Podzielił się tam na dwa półszwadrony, z których jeden pozostał w mieście, a drugi został przydzielony do Grupy „Bug” i pomaszerował na Rawę Ruską. Stoczył pod Uhnowem i Magierowem szereg walk, a także wykonywał zwiad i zabezpieczał łączność. Oba półszwadrony po powrocie z Żółkwi połączyły się w Rawie Ruskiej, a w tym samym czasie przyjechała „kadra szwadronu” do Zamościa z uzupełnieniem ludzi i koni. Wykonywał tam szereg patroli, podjazdów oraz wypadów. Walcząc ofiarnie przeszedł oblężenie Rawy Ruskiej wraz z innymi oddziałami. Jego zachowanie podczas walk podkreślali w rozkazach gen. Romer, płk Berbeci i mjr Lis-Kula. Po zluzowaniu szwadronu w Bełżcu przez 2 puł udał się 3 kwietnia do Pińczowa jako miejsca organizacji 11 puł, gdzie wszedł w jego skład jako 4 szwadron.
Szwadron ten został zorganizowany przez por. Edwarda Kleszczyńskiego, a powstał z pozostałości kadry 7 puł austriackich w Pińczowie przy wydatnej pomocy okolicznego ziemiaństwa. W jego skład weszły również lotne oddziały kawalerii, a mianowicie: plutony radomski, częstochowski i radomszczańskii. Por. Kleszczyński został odwołany w pierwszych dniach grudnia 1918 roku na dowódcę szwadronu radomskiego, więc na jego miejsce został wyznaczony por. Edward Bednarski. Dowódcami plutonów zostali: ppor. Jarzyński, ppor. Skrzyński, ppor. Łomnicki, ppor. Bednarski i wachm. Dworakowski. Wachmistrzem-szefem został wachm. Leopold Peszkowski. Kierowany rozkazami dowództwa Okręgu Generalnego Kielce pełnił służbę wewnątrz kraju. 14 marca 1919 roku wchodził w skład 11 puł jako 3 szwadron.
Formowanie pułku.
Przygotowania do sformowania 11 pułku rozpoczęły się w listopadzie 1918 roku. Formalny rozkaz dowództwa WP nr 77 o utworzeniu jednostki w Pińczowie został wydany 19 lutego 1919 roku. Zadanie sformowania pułku i objęcia nad nim dowództwa zostało powierzone Mariuszowi Zaruskiemu. W skład nowo tworzonego pułku wejść miały oddziały: por. Bednarskiego z Pińczowa, rtm. Jabłońskiego z Kraśnika, por. Kleszczyńskiego, por. Niementowskiego i wszystkie lotne oddziały Okręgu Generalnego Kielce. Na miejsce formowania pułku wyznaczono Sandomierz; później zmieniony na Pińczów. Do miejsca koncentracji nie dołączył szwadron por. Niementowskiego. W międzyczasie został skierowany do 7 puł.
Pierwszy rozkaz nr L. 47, nowo utworzonego 11 pułku ułanów został wydany 16 marca 1919 roku. Zgodnie z nim, funkcję zastępcy dowódcy objął rtm. Antoni Jabłoński ps. „Zdzisław”. Od pierwszych dni rozpoczęto pracę nad urządzeniem i zagospodarowaniem koszar, magazynów, stajni i placów ćwiczeń. Pułk dążył do ujednolicenia umundurowania i wyposażenia. Udało się to wykonać tylko częściowo, ponieważ w magazynach brakowało sprzętu. W początkowym okresie pułk posiadał tylko 250 koni, z których skompletowano jeden szwadron. Pozostałe konie użyto wybitnie do taborów. Czas do 6 kwietnia był okresem żmudnej pracy organizacyjno szkoleniowej.
Do oddziałów powołanych do oswobodzenia Wilna został wybrany przez Naczelnego Wodza również 11 p.uł. 6 kwietnia o 2.00 pułk otrzymał rozkaz pogotowia, a 7 kwietnia 1919 roku, w składzie dwóch szwadronów i plutonu karabinów maszynowych, wyruszył z Pińczowa na wyprawę wileńską.
Walki pułku.
Do wyprawy zostały wyznaczone szwadrony 1 i 3 oraz 1 pluton karabinów maszynowych. Zostały one wyekwipowane kosztem pozostających na miejscu szwadronów. Dowódcą oddziału mianowano mjr. Zaruskiego, adiutantem por. Żuławskiego, pierwszym szwadronem dowodził por. Kleszczyński, trzecim por. Bednarski, a plutonem karabinów maszynowych pchor. Widuch. Pułk, po załadowaniu na transport kolejowy w Jędrzejowie, przejechał do stacji Mosty, skąd 13 kwietnia marszem pieszym dotarł do wsi Krasnowce. Tu zakwaterowana została grupa kawaleryjska ppłk. Beliny-Prażmowskiego. W skład grupy wchodził 11 puł, 1 pszw, po jednym szwadronie z 2, 4 i 7 puł oraz pół baterii artylerii konnej. Podczas trzydniowego postoju pułk uzupełniał braki materiałowe i szkolił się. 16 kwietnia otrzymał rozkaz do wymarszu w kierunku Wilna. Oddział, defilując przed Naczelnym Wodzem, przeszedł o 6.00 most na rzece Myła. 18 kwietnia doszedł do Pawłowa i po kilkugodzinnym odpoczynku, działając jako straż przednia maszerował przez Misiewicze na Rudomino. 19 kwietnia 1919 roku około 2.00 osiągnął Soły. Tu otrzymał rozkaz zaatakowania oraz zajęcia dworca kolejowego w Wilnie, a następnie natarcia w kierunku śródmieścia. O świcie zajął Lipówkę, skąd atakiem pieszym opanował dworzec kolejowy. Za powyższy czyn Zaruski został odznaczony Orderem Virtuti Militari. Dowódca wysłał stojący na stacji pod parą pociąg do Lidy.
Zostawiając szwadron 4 pułku i kilkunastu ułanów 11 pułku z rtm. Nowickim, pułk maszerował dalej.
Doszedł do ul. Niemieckiej, następnie opanował ul. Trocką i Małą Pohulankę. Tu zajął obronę i z powodzeniem odpierał kontrataki Rosjan, ponosząc przy tym duże straty. W czasie walki zabici zostali: ppor. Sarto-Szewc, plut. Stępień, wachm. Wypych, uł. Kucharski, kpr. Dreszer, a ranni: rtm. Jabłoński, por. Kleszczyński oraz kilkunastu ułanów. W nocy został zluzowany przez oddziały 1 pp Leg. Mieszkańcy Wilna ufundowali sztandar wykonany jeszcze za okupacji niemieckiej. Przeznaczony był dla pierwszego polskiego oddziału, który wejdzie do miasta. 20 kwietnia 1919 roku pułk przegrupował się w rejon Warki. Ubezpieczał miasto od strony zachodniej i dopiero po dwóch dniach powrócił na odpoczynek zajmując kwatery w koszarach kozackich przy ul. Tombakowej. Trzeci szwadron pomaszerował następnego dnia do stacji kolejowej Bezdany. Zajął ją nawiązując jednocześnie łączność z piechotą w Nowej Wilejce. Po kilku dniach został zmieniony przez 1 pszw i powrócił do Wilna.
22 kwietnia pułk, bez 4 szwadronu i 2 karabinów maszynowych, odszedł w okolice Landwarowa. Stanowił odwód oddziałów, które obsadzały polsko-litewską linię demarkacyjną. 2 szwadron przegrupował się z Jewia do Zaborza. Dobre kwatery i piękna okolica obfitująca w siano, umożliwiły żołnierzom odpoczynek. 9 i 10 lipca 1919 roku pułk jako „grupa mjr. Zaruskiego” przegrupował się do Olkienik. Przejął tam zajmowany przez 4 p.uł. odcinek od Punic–Butremańce–Troki–Merecz do rzeki Kotry. Tam też dołączył 2 oraz 4 szwadron, działający do tej pory przy „grupie Smorgoń”.
4 szwadron obsadził Orany, 3 Bobryszki, a reszta pułku z dowódcą stacjonowała w Olkienikach. Pierwszy szwadron wyczerpany walkami pod Wilnem i Mickiewiczami odszedł ze swych stanowisk pod Sołami do Mińska Mazowieckiego w celu reorganizacji. Pułk, rozlokowany na kilkudziesięciu kilometrach, został niebawem wzmocniony przez batalion etapowy Nr II i pluton minierów z 1 DP. Do 2 sierpnia 1919 roku służba polegała na patrolowaniu, marszach demonstracyjnych, odbieraniu broni po wsiach, badaniu dróg i mostów. Szczególnym przypadkiem podczas pełnienia służby było zajęcie Dang przez trzeci szwadron i napad Litwinów na 4 szwadron w Ruskim Siole. 2 sierpnia pułk przeniósł się w rejon Oran i zajął 4 szwadronem odcinek Kruszewo–Merecz–Massaliszki, 2 szw obsadził odcinek Niedzińgi–Nieszkućce i trzeci Bobryszki–Daugi. Każdy ze szwadronów posiadał dwa karabiny maszynowe. Pozostałość pułku stała w Oranach. 14 sierpnia 1919 roku rozkazem dowódcy 1 DP Leg. gen. Śmigłego-Rydza, grupę mjr. Zaruskiego zluzował III batalion 5 pp Leg., a pułk wyruszył trzema transportami na front przeciw-sowiecki.
Walki na Białorusi.
Po wyładowaniu się z transportu na stacji Krzywicze, pułk przemaszerował do Wołkowatej, gdzie miała nastąpić koncentracja 1 BK ppłk. Beliny-Prażmowskiego. Do pułku dołączył tam 1 szwadron i czwarty pluton karabinów maszynowych. Razem było 229 koni. Działo się to w czasie, kiedy Naczelne Dowództwo dążyło po zajęciu Mińska do oparcia frontu wschodniego o rzekę Berezynę i Dźwinę. 1 Brygada Jazdy dostała zadanie wyparcia nieprzyjaciela w kierunku północno-wschodnim. Pułk w pierwszym dniu działania walczył dwoma odosobnionymi kolumnami, z których jedna pod dowództwem por. Kleszczyńskiego szła na daleki podjazd, a reszta poszła drogą główną z Wołkowatej przez Martyniewicze–Derkowszczyznę. 19 sierpnia pod wsią Malinowszczyzna wywiązała się walka z sowieckim 157 pp. Przeprowadzone natarcie przez 2 i 3 szwadron wspierane ogniem karabinów maszynowych utrzymały pułk na zajętym terenie. Późno w nocy pułk wycofał się do Wołkowszczyzny. 20 sierpnia pułk wspólnie z 1 pułkiem szwoleżerów doprowadził, po krótkiej strzelaninie, do opanowania miasta Głębokie. Po odpoczynku i defiladzie przed dowódcą brygady, pułk odchodzi do Berezwecza (klasztor), a nazajutrz rusza w kierunku na Szubniki i Mamaje. Będące w odwrocie wojska sowieckie stawiały wszędzie zacięty opór. Na wyznaczonej dla pułku drodze stanął 146 pp sowieckiej. Pod wsią Mamaje trzeci szwadron dostał się pod silny ogień piechoty i karabinów maszynowych. Dwoma karabinami maszynowymi por. Neuman wstrzymuje wroga do czasu nadejścia pierwszego szwadronu. Rozpoczęła się krótka walka, która pozwoliła zająć pułkowi bronione Mamaje i Zaborze. 21 sierpnia pułk zgodnie z rozkazem dowódcy brygady maszeruje dwoma kolumnami na północ dążąc do zajęcia Łuczajki i Łużek i opanowania linii rzeki Mniuty. Stacza w czasie marszu szereg potyczek pod Gliniatami, Sawinkami i Łużkami z tylnymi strażami nieprzyjaciela. Pod wieczór opanowuje linię rzeki i wysyła patrole aż do Hermanowicz i pod Dzisnę. Na noc zatrzymuje się w Łuczajce i Łużkach. W tym okresie pułkiem dowodził w zastępstwie rtm. Mieszkowski.
24 sierpnia pułk został zluzowany przez bataliony 33 i 24 pp. i przemieścił się do Borejek celem zabezpieczenia odcinka na rzece Dziśnie oraz utrzymania łączności między 5 pp. i 1 pszw. Podczas przegrupowania dowództwo nad pułkiem przejął mjr Zaruski. Po pięciodniowym postoju w rejonie Borejek i patrolowaniu przedpola i dróg prowadzących przez ciągnące się milami bagna, pułk połączył się powtórnie z 1 pszw. i doszedł do brzegów Dźwiny po kilkunastu dniach walk. Ustalił tym samym w początkowej fazie niepodległości nasze granice w tym odległym zakątku. W pochodzie oddziałów 1 DP na Dryssę i oddziałów mjr. Wyspiańskiego na Dzisnę, pułk będąc w składzie 1 BK z 1 pszw., utrzymywał między nimi łączność, maszerując przez Szarkowszczyznę, Pohost do linii rzeki Bołty i następnie Dźwiny. Od 1 do 14 września odbywały się uporczywe walki na całym odcinku 1 BK począwszy od pamiętnego Dołhinowa, Malce i dalej przez Polaki, Kruki i Kowalewszczyznę. Był, to okres zaciekłych przeciwnatarć doborowych pułków sowieckich. Musiano zdobywać i opuszczać kilkakrotnie te same wsie, lasy i rzeczki. Pułk maszerował na prawym skrzydle brygady. Po kilku dniach walk był już nimi wyczerpany, więc został wzmocniony batalionem 24 pp. W tym samym czasie zginął kpr. Krzyżek ze szwadronu karabinów maszynowych, który walczył do końca na wysuniętym stanowisku. Bywały momenty, że nadesłany do wzmocnienia pułku batalion cofał się pod zaciekłym atakiem na Bosiny i Sacharnię. Na całym odcinku brygady zarządzone zdecydowane przeciwnatarcie doprowadziło do odzyskania straconych stanowisk. 13 września 1919 roku pułk doszedł do brzegów Dźwiny, spychając nieprzyjaciela w rzekę. Wzięto sporo jeńców, koni i materiału wojennego. Obsadzono placówkami wszystkie brody i przeprawy na rzece od Masłowa do Zaborzec. Po dwóch dniach pułk został zluzowany przez drugi batalion 33 pp i przeszedł przez Ikaźń-Bracław-Opsę do Dukszt, jako odwód grupy gen. Śmigłego-Rydza. W czasie odpoczynku pułk uzupełniał braki w kadrze, prowadził ćwiczenia i 20 października przejął pod ochronę część linii demarkacyjnej polsko-litewskiej. Postój pułku w tym rejonie trwa do 19 grudnia 1919 roku.
Wśród strasznej zawieruchy śnieżnej, pułk z Dukszt przemaszerował w ciągu 5 dni do Kukr i dalej do Łużek. 26 kwietnia 1920 roku przeszedł w okolicę Pohostu jako odwód armii. Jego postój został nagle przerwany 15 maja, ponieważ poprzedniego dnia rozpoczęła się wielka ofensywa sowiecka od Lepla i Połocka, spychając polskie dywizje. Pułk pośpiesznym marszem został rzucony w zagrożone strony w rejon Górki-Ziabki. Położenie było bardzo poważne, a oddziały piechoty nękane niepowodzeniami i atakowane wielkimi siłami nieprzyjaciela musiały cofać się na południowy zachód. Pułk wszedł jednym dywizjonem w linię piechoty, a resztą patrolował przedpole i skrzydła. Bronił się na zajmowanych stanowiskach przez dwa dni, ale zachodzące zmiany u sąsiadów powodują, że pułk musi wycofać się do Łużek. Z powodu niejasnej sytuacji na odcinku 8 DP, pułk pomimo rozkazu do odwrotu pozostał na linii. Naciskane w nocy oddziały wspomnianej dywizji, z którą pułk współdziałał musiały się pośpiesznie wycofać i w związku z tym pułk został rozdzielony na dwie części. Dywizjon rtm. Loewensteina cofał się na Łużki – Buki – Połów, wstrzymując atakującego wroga, a reszta pułku dowodzona przez mjr. Zaruskiego osłaniała odwrót piechoty wzdłuż osi Ziabki – Głębokie. Oba dywizjony połączyły się pod wsią Połów, która była broniona przez przybyły szwadron marszowy (pieszy) z rtm. Habsburgiem, ppor. Peszkowskim i ppor. Kostkiewiczem.
Polskie wojska cofały się na Ustaty, a pułk został przesunięty na Nowy Pohost i Przedgrodzie. Odwrót cofającej się piechoty za Koziany osłaniał czwarty szwadron z dwoma karabinami maszynowymi. Pułk zatrzymał się przed Łotyszowem, pozostając wysunięty daleko na wschód. W tym samym czasie działać zaczęła armia gen. Sosnkowskiego. Zaczęła ona ofensywę od zdobycia Kozian i łamiąc rozpęd oddziałów sowieckich, odrzuca je na wschód. Pułk walczył w pełnym składzie pod Przedgrodziem oraz Tyczkami i Szczolnem w dniach 1-6 czerwca. Utrzymał ważny punkt pomimo strat i ustawicznych ataków. Wziął przy tym kilkudziesięciu jeńców. Podczas walk wyróżnił się tutaj szwadron techniczny z por. Nalepą, pchor. Waleckim i wachm. Mazgajskim, który dwukrotnie przeszedł na tyły przeciwnika biorąc do niewoli kilkudziesięciu jeńców. Pierwszy i czwarty szwadron odpowiadał na natarcie nieprzyjaciela wielokrotnym przeciwuderzeniem. Został zarządzony pościg, podczas którego pułk przeszedł przez znane sobie miejscowości: Czeress, Bosiny dochodząc aż do Kowalewszczyzny. Stawiał tutaj opór dobrze wyekwipowany 160 pułk strzelców sowieckich, który 7 czerwca pokonał pułk w walce wręcz przy wydatnej pomocy ogniowej I dywizjonu artylerii konnej. Podczas zapalenia wsi przez polską artylerię, por. Skrzyński z garstką ułanów rzucił się do ataku pod ogniem nieprzyjacielskich karabinów maszynowych. Zaatakowani sowieci od skrzydła przez ppor. Chruścickiego i pchor. Czajkę cofnęli się w popłochu pozostawiając około dwudziestu zabitych, a pułk zdobył 20 jeńców i trzy karabiny maszynowe. Pierwszy i czwarty szwadron szły przez bagna, zaatakował je pod Nowymi Krukami spieszący na pomoc sowiecki batalion. Natarcie z dwóch stron przyniosło pułkowi pełne zwycięstwo w postaci 300 jeńców i 11 karabinów maszynowych.
W dniu następnym, pułk przegrupował się dalej, gdzie pod Jurkowszczyzną spotkał się z okopanym wrogiem. Natarcie piesze trzema szwadronami dochodzi do stanowisk nieprzyjacielskich, wybijając bagnetami obsadę okopów i sowieckie karabiny maszynowe. Jednak pułk został zmuszony do odwrotu z powodu poniesionych strat i braku odwodów. Wycofał się na niedaleki skraj lasu. Bitwa ochrzczona w nieprzyjacielskim komunikacie mianem „wielkiej bitwy” pozostała nierozstrzygnięta, ale pułk utrzymał się na placu boju, okupując ją stratą około 20 zabitych w tym ppor. Woyciszewskiego. Następnego dnia patrole por. Skrzyńskiego i pchor. Mączewskiego doszły do Dźwiny, ale ze względu na położenie sąsiadów zajęły stanowiska wzdłuż linii Sawczeńki-Genopol. Wykopano ułańskimi rękami porządne okopy, w których pułk pomimo ognia nieprzyjacielskiej artylerii przetrwał do wymarszu na front południowo-wschodni. Oprócz zajęcia wykopanych okopów, pułk bierze również udział w wypadach z innymi oddziałami brygady. Po ostatnich walkach odżył pułk moralnie i uzupełnił powstałe szczerby odpoczywając pomimo ciężkiej służby.
Pułk przetrwał na stanowiskach pod Genopolem do 22 czerwca 1920 roku. Został zluzowany przez 33 pp i odmaszerował na Przedgrodzie – Bracław – Opsę do Dukszt. 26 czerwca załadował się na transport kolejowy i pięcioma eszelonami przejechał przez Wilno – Baranowicze – Brześć – Kowel pod Równe. Pułk liczył w tym czasie 350 szabel, 8 karabinów maszynowych jucznych i 2 na taczankach. Mundury były zniszczone, brak było butów i bielizny, ale pomimo takiego stanu rzeczy stan moralny pułku był bardzo dobry.
Na froncie południowo-wschodnim.
Pułk pod Równe przybył 21 czerwca 1920 roku. Był, to czas największego powodzenia sowieckiej ofensywy, podczas której armia konna Budionnego zajmowała Zwihel, Szepietówkę i Korzec. Do nowej akcji pułk wchodzi z wiarą w siebie i swojego Wodza. Szwadrony po wyładowaniu się z transportów weszły w wir walk i obsadziły linię Horynia, zabezpieczając tym samym grupę wypadową kpt. Wolfa. Patrolował przedpole i skrzydła, a cześć pułku, tj. pierwszy pluton 1 szwadronu oraz trzy plutony szwadronu karabinów maszynowych weszły w skład grupy wypadowej, która miała 1 lipca uderzyć na Korzec. Dowódcą tego oddziału został wyznaczony rtm. Loewenstein. Na skrzydłach powierzonego pułkowi odcinka zaszły zmiany, więc pułk został ściągnięty do Kołodeńki w miejsce koncentracji 1 BK. Dołączył tam również nadszarpnięty oddział rtm. Loewensteina. Brygada została w nocy zaalarmowana i pośpiesznym marszem poszła przez Nowy Dwór na Horyń w celu obrony skrzydła 3 DP. 4 lipca 1920 roku pułk został ściągnięty przez Zaborów – Żytyń do Równego. Pozostał tam chwilowo w odwodzie, ponosząc straty od ognia artyleryjskiego. Otrzymał zadanie opanowania wsi Szpanów i Zołotyjów. Szwadrony zostały pośpiesznie rozwinięte, ale zostały ostrzelane z samochodów pancernych. Dopiero po ciężkiej walce udało się zepchnąć nieprzyjaciela i utrzymać jedyną drogę odwrotu. Wyróżniły się tutaj ułańską brawurą szwadrony pierwszy i czwarty z ppor. Królickim, Kostkiewiczem i Skrzyńskim. Pułk wycofał się z zajętych stanowisk dopiero w nocy razem z oddziałami 3 DP do lasów pod Reszuckiem. Stan bojowy pułku dowodzonego przez rtm. Loewensteina obniżył się od czasu przemarszu do Równego. Szwadron karabinów maszynowych posiadał tylko 2 karabiny, ponieważ reszta odmaszerowała na reorganizację i brakowało trzeciego szwadronu użytego do osłony taborów i zabezpieczenia łączności. Pułk pozostał bez kuchni i taborów, ale i tak jego stan moralny był bardzo dobry.
Pułk został skierowany w lasy na północ od Aleksandrii do Antonówki jako oddział przeznaczony do nawiązania łączności z walczącą jeszcze na wschodzie 1 DP. Łączność nawiązał dopiero po dwóch dniach i 7 lipca wziął udział w boju pod Równem, wychodząc wspólnie z 1 i 6 dywizją na tyły zagonów Budionnego, które dochodziły już pod Łuck. Miał również rozszerzyć przedmoście na południowym brzegu Horyni, do czasu nadejścia piechoty. Przechodzi na drugą stronę rzeki i kilkakrotnie szarżując spędza wysunięte placówki Budionnego, dając tym samym możliwość rozwinięcia się 1 DP. Uczestniczył również w ataku na Równe z 1 i 5 pp 1 dywizji, ochraniając ich lewe skrzydło. Został jako ubezpieczenie od wschodu na polach pod Karłowszczyzną, podczas gdy pułki dywizji nacierały na miasto. Szalała wówczas burza i ulewa z oślepiającymi i dezorientującymi błyskawicami. Okoliczności te oraz zmęczenie nie pozwoliły wykorzystać odniesionego zwycięstwa. W tym czasie pułkiem dowodził rtm. Habsburg. Rankiem następnego dnia pułk został ściągnięty do miasta, a nocą wyszedł jako straż tylna piechoty maszerującej na Klewań – Łuck. Podczas marszu połowa ułanów spała z powodu przemęczenia i braku snu od kilku dni. Odwrót odbywał się bez przeszkód, tylko pod Ołyką doszło do małej potyczki z nieprzyjacielem.
Pułk spędził noc z 11 na 12 lipca we wsi Terenie znajdującą się po wschodniej stronie Styru. Był jedynym oddziałem wysuniętym w tym rejonie. Rankiem pomaszerował przez Łuck do Boratyna, przejmując placówki nad Styrem. Dowodzenie pułku objął rtm. Kleszczyński, a pułk został przydzielony do 3 Brygady Jazdy. Panował spokój pozwalający na dłuższe rozsiodłanie koni i odpoczynek dla zmęczonych i poszczerbionych szwadronów, a nazajutrz z tego między innymi powodu miał odejść na reorganizację do tzw. „kadry przyfrontowej” w Hrubieszowie. W czasie marszu doszło pod Torczyn, ale został tam zawrócony i rzucony w wir walki. Świtem 17 lipca przeszedł w okolicę Boremla i Hrynik do zabezpieczenia przepraw przez rzekę Lipę i patrolowania przedpola. Rozpoczął się dla pułku okres ustawicznych podjazdów, przemarszów i wypadów wspólnie z innymi oddziałami. Były potyczki pod Boremlem, Beresteczkiem, Szczurowiczami i Nowymi Stawami, gdzie zginął bohaterską śmiercią ppor. Kostkiewicz.
Dowództwo frontu dąży do zniszczenia armii Budionnego, rzucając do walki nowe oddziały. Polskie wojsko było już bliskie zwycięstwa. 28 lipca przybywa nowo wyznaczony dowódca pułku mjr Antoni Jabłoński prowadząc z sobą szwadron „mazowiecki” i „pomorski szwadron karabinów maszynowych” oraz zbiorowy szwadron jako uzupełnienie pułku. Następnego dnia pułk w składzie siedmiu szwadronów rusza wraz z 3 i 6 BJ i 12 pp. na wypad kierując się na Bytnicę-Leszniów. Jednak zaplanowana akcja nie rozwijała się według zamierzeń, ponieważ piechota została zmuszona do cofnięcia się, a pułk wypełniając luki po niej wycofuje się na noc do Beresteczka. Nie pomógł również wypad przeprowadzony następnego dnia, a wykonany przez 3 i 6 BJ na Komarówkę. Naciskana pod Grzymałówką szósta brygada została zmuszona do odwrotu, a pułk osłaniał jej odwrót, cofając się lasami na Beresteczko.
Pomimo dotychczasowych wysiłków wojska polskiego, armia konna Budionnego manewrowała swobodnie na kilkudziesięciu kilometrach wzdłuż linii frontu. Walcząca na południu bolszewickie 18 DS i na północy 1 DS odniosły poważne sukcesy. Celem powstrzymania 18 dywizji zostały skierowane polskie brygady III, IV i VI. Pułk szedł z nimi w ich straży przedniej w kierunku na Mikołajów. Na początku działania rozwijały się bardzo pomyślnie. Pierwszy szwadron wyparł nieprzyjaciela spod Morwy i Strzemicz. Podjazdy, które poszły na Mikołajów i Szczurowice stwierdziły, że najbliższe miejscowości zostały obsadzone przez wroga. Dowódca pułku uderzył trzema szwadronami, pozostawiając dwa jako odwód. Rozwinięte szwadrony zepchnęły z przedpola sowiecką kawalerię, ale za Mikołajowem zostały zaatakowane przez sowiecką 6 Dywizję Kawalerii. Pomimo rzuconych do boju przez dowódcę pułku odwodów, po kilkugodzinnej walce, pułk zajął Mariankę i las na zachód od wzgórza 216 oraz przejścia na Nowo-Mikołajów. Bój ten był najkrwawszym dla pułku. Dla uczczenia poległych w tym boju rtm. Sokólskiego, pchor. Garbińskiego i 92 szeregowych, na szarfach swojego sztandaru wpisał pułk słowa: „Mikołajów 1.VIII.20 r.”. Bój ten wykazał wysokie morale szwadronów, a niedoszkolony w jeździe szwadron pomorski, znakomicie wykazał się w walce pieszej.
Przykładem prawdziwego bohaterstwa było uratowanie rtm. Kleszczyńskiego, który został przygnieciony przez rannego konia, kilkadziesiąt kroków od kozaków Budionnego. Zdarzenie, to zauważył kpr. Wyganowski i wspólnie z ułanem Nalezińskim, wynieśli kontuzjowanego rotmistrza z pola walki. Wyganowski został za ten czyn odznaczony krzyżem „Virtuti Militari”.
Po walkach pułk został zluzowany i odtwarzał zdolność bojową w folwarku Mikołajów. Po prawej stronie drogi do folwarku została wykopana bratnia mogiła. W dniu następnym pułk ruszył ze Smażowa przez Szczurowice, Srebrno, Baraninę na Radziwiłłów. Tam weszły do działania dwa szwadrony, a pozostałe skierowano do osłony mostu pod Szczurowicami. W międzyczasie zaszły pod Klekotowem zmiany i pułk z drogi na Szczurowice został wezwany do osłony odwrotu. Zajął obronę na polach pod Chotyniem. Przez linię obrony pułku przeszły oddziały polskiej kawalerii, a za nimi ukazała się atakująca kawaleria sowiecka. Wachmistrz Inis z ukrytym na taczance karabinem maszynowym dopuścił przeciwnika bardzo blisko i praktycznie jedną serią zamienia natarcie na bezładną ucieczkę, otrzymując za ten czyn krzyż „Virtuti Militari”. Walkę pułku obserwował osobiście ppłk Rómmel. Stał przy czwartym szwadronie ppor. Królickiego. Po walce podziękował pułkowi za świetną postawę i odparcie przeciwnika. Po paru godzinach pułk pomaszerował przez Beresteczko do Smoławy.
3 sierpnia pułk został skierowany w składzie Grupy Jazdy pod Brody na Berlin celem ponownego uderzenia na wroga. W wyniku zmian w położeniu ogólnym, wraz z 12 pułkiem, otrzymał rozkaz odwrotu do Łopatyna. Nieprzyjaciel maszerował na północ i jedną dywizją zaatakował z kierunku lasu Hajworonki na Kustyń. Kwaterowała tam III Brygada Kawalerii. Doszło do boju, w którym pułk ponosząc duże straty wycofał się na Rudenko Ruskie. Z Rudenka, po wysłaniu patroli, pułk wycofał się przez Stawki do Radziechowa.
Do powstrzymania pochodu armii Budionnego, 2 Dywizja Jazdy, do której przydzielony był 11 pułk, rozpoczęła działania zaczepne pod Józefowem i Perkunami. Pułk, wspólnie z 12 p.uł. zdobył w walce Perkuny. Pozostał tam na noc, a rankiem wycofał się przez Radziechów do Chołojowa i tam dołączył do I BJ. Nocował tam ubezpieczany przez szwadrony 17 p.uł. broniący rubieży Ohladów-Krzywe. 13 sierpnia o 8.00 17 pułk został wyparty z zajmowanych stanowisk, a 11 p.uł. zajął alarmowo stanowiska za wsią koło Kordonówki i obok wzgórza 252. Tu stoczył dwudniowy bój pod Chołojowem, podczas którego wzgórze i wsie Dmytrów i Mierów często przechodziły z rąk do rąk. Początkowo wróg atakował odcinek brygady spieszonymi oddziałami swojej kawalerii, potem zmienił taktykę i zaatakował w szyku konnym. Atakującą sowiecką kawalerię wspierały samochody pancerne i artyleria. Pułk bronił się wytrwale, ale po wycofaniu się prawego skrzydła brygady, został zmuszony do odwrotu z Dymitrowa na linię wzgórz pod Chołojowem. Za pułkiem szły piesze i konne oddziały rosyjskie, ale pomimo strat wytrzymał tam do chwili nadejścia rozkazu do odwrotu. Z pola walki zszedł jako ostatni, osłaniając dywizję cofającą się za Bug. Momentami w czasie bitwy walczył pułk z całą sowiecką 14 Dywizją Kawalerii.
Część oddziałów z południa przerzucił Naczelny Wódz na północ w miejsce walnej bitwy pod Warszawą. Odbyło się to w drugim tygodniu sierpnia. Pułk został tam również wezwany, ale podczas załadunku na transport kolejowy w Krystynopolu przyszedł rozkaz odwołujący i pułk pozostał na dotychczasowym froncie. Front małopolski miał czynnie osłaniać Małopolskę wschodnią razem ze Lwowem i zagłębiem naftowym. Tym sposobem pułk uczestniczył w podjazdach zwiadowczych z Beliatycz na Czestyń, Horyń i Nahorce oraz utarczkach kwatermistrzów w Żółtańcach. Brał udział w patrolach na Wisłoboki i Żydatycze oraz dwukrotnie uczestniczył w marszu na Żółtańce przez Arłasów i Kołodzienkę. Fakty były takie, że pułk cofał się z innymi oddziałami tylko na rozkaz, znacząc drogę swojego marszu krwią.
Obrona zagłębia naftowego pod Bóbrką-Chodorowem
22 sierpnia 1920 roku I BJ, w której składzie znajdował się 11 p.uł. weszła w skład 6 Armii i otrzymała zadanie obrony zagłębia naftowego. Po trzydniowym marszu przez Winniki, Dawidów i Bóbrkę, pułk zatrzymał się w Nowych Strzeliskach. W kierunku na Strzeliska i Wybraniówkę wysłał podjazdy, które natknęły się na 8 Dywizję Czerwonych Kozaków. Ta zaatakowała brygadę całością sił. Atak został odparty przez kompanię piechoty 19 pp i szwadrony 11 pułku. Z Nowych Strzelisk wyszły dwa patrole do przeprowadzenia rozpoznania. Jednym z nich dowodził ppor. Kozłowski. Patrol ten przez dłuższy czas działał na tyłach wroga, dołączając do pułku dopiero po paru dniach. za wzorowe prowadzenie rozpoznaia dowódca patrolu został odznaczony krzyżem „Virtuti Militari”.
W tym czasie w miejsce chorego mjr. Jabłońskiego dowództwo pułku objął rtm. Kleszczyński. 26 sierpnia w potyczce w Strzeliskach pułk zajął wzgórza za Bóbrką. Nieprzyjaciel, wspomagany przez artylerią, przystąpił do kontrataku. Jeden z pocisków trafił w karabin maszynowy ppor. Ciszowskiego, raniąc obsługę karabinu. Pułk przetrzymał atak, a lewym skrzydłem przesunął się do przodu. Po zluzowaniu przez piechotę pomaszerował na odpoczynek do Budkowa. 12 września po otrzymaniu rozkazu, pułk pomaszerował do Ottyniowiec w celu przygotowania się do wyjazdu transportem na inny front. W związku z zagrożeniem na prawym skrzydle, pomaszerował z powrotem przez Knihinicze do Bukaczowiec. Tam dwoma szwadronami obsadził linię frontu pod Bursztynem-Bukaczowcami.
4 września pułk pozostawił w Bursztynie szwadron techniczny, a sam przemaszerował do Czachrowa. Drugi szwadron obsadził Koniuszki. Miejscowość ta wieczorem tego samego dnia przechodziła w przeciwnatarciach z rąk do rąk. Szwadron walczył bardzo dzielnie, ale musiał wycofać się na pobliskie wzgórza. Bój pod Czachrowem rozwinął się dopiero następnego dnia. 1 i 2 szwadron, które posiadały niespełna sto szabel, nieprzyjaciel atakował w przeważającej sile. Jego atak był wspomagany ogniem artylerii, która rozbiła taczankę zabijając obsługę wraz z koniem. Pomimo otrzymanych odwodów, pułk został zmuszony do wycofania się przez Bukaczowce na Hrehorów. Zamknął tam przeprawy na rzece Świrz i Ług pod Chodorowem. Nieprzyjaciel zaatakował ochronę mostu pod Chodorowem, ale przy wsparciu ppor. Pytlewskiego z 3 szwadronem i ppor. Piecka z 2 szwadronem oraz taczanek plut. Kozłowskiego atak został odparty. Od Równego po Chodorów pułk walczył prawie codziennie z nieprzyjacielem. Zadania postawione przed, nim wypełniał zawsze ofiarnie, pomagając nawet sąsiadom. Potyczki pod Chodorowem były ostatnim etapem odwrotu.
Kontrofensywa.
Pułk będąc w dalszym ciągu w składzie I BJ, od 7 września 1920 roku parł zwycięsko naprzód pokonując jedną przeszkodę po drugiej, a były nimi poszczególne linie rzek i dopływów Dniestru. Za rzekami wojska sowieckie organizowały obronę przed swoim odwrotem. Nad rzeką Świrż pod Czeremchą pułk wyparł ze stanowisk część ósmej brygady kawalerii sowieckiej. Podczas walki ranny został adiutant pułku pchor. Wieczorkiewicz oraz ułan Kołtys. Po skierowaniu do pomocy dywizji ukraińskiej pod Ruzdwianami, wspólnie z nią rozbija batalion sowiecki. Wykazał się tutaj świetną szarżą szwadron ppor. Królickiego. Po zluzowaniu przez piechotę, pułk poszedł na pomoc 3 p.uł. Był, to słabo obsadzony odcinek frontu, więc nieprzyjaciel na tym odcinku atakował. Broniąc swoich stanowisk pod Wasiuczynem, pułk zepchnął silnymi patrolami nieprzyjaciela i 16 września doszedł do rzeki Narajówki pod Sarnami Górnymi. Podczas walk został ranny ppor. Stróżyński. Dalszy pościg nieprzyjaciel wstrzymał nad Złotą Lipą, ale jego dwukrotny atak załamał się przed atakującymi pieszo szwadronami pułku. W tym samym czasie 33 pp. przeprawił się przez rzekę i zaatakował wroga od północy. Po krótkiej walce przeprawa pod Bożkowem została zdobyta, a pułk nocą prowadził pościg za sowietami i doszedł do Bożykówki. 19 września 1 szwadron pułku brał udział pod Nastasowem w walce z sowietami. Idąc w straży przedniej brygady, pułk przeprawił się wpław przez Seret i przepędził oddziały wroga ze wschodniego brzegu rzeki.
Nieprzyjaciel cofał się w popłochu i pułkowi udało się go dopędzić dopiero 21 września pod Białozierką za Zbruczem. Pułk maszerował w straży przedniej brygady. Idący w straży przedniej pułku, 2 szwadron został silnie ostrzelany pod Białozierką. Ostrzelała go tylna straż przeciwnika. Szwadron związał ją ogniem karabinów maszynowych z taczanek, a sam przesunął się poza wzgórzami i szarżą plutonu pchor. Krocnitza, który szedł od czoła oraz plutonem wchm. Dworakowskiego od strony skrzydła, oczyścił swoje przedpole biorąc jeńców do niewoli. Na czoło pułku wyszedł 1 szwadron, a 3 szwadron poszedł na Horoszczę. Pierwszy szwadron wpadł pod Jampolem na dobrze zorganizowanego wroga. Ukrył się przed ogniem, lecz pod osłoną taczanek przegrupował się na lewe skrzydło i wspólnie z plutonem ppor. Kasimira z 4 szwadronu zaatakował wroga biorąc do niewoli przeszło 300 jeńców. 23 września przeszedł pułk wraz z brygadą pod Szczurowice. Został w odwodzie brygady, a w walce uczestniczył dopiero pod jej koniec. Likwidował pod Toporami i Toporzykami luźne oddziały wroga i wstrzymywał jadącą brygadę kawalerii sowieckiej. Późnym wieczorem pułk razem z brygadą przeszedł przez Szczurowie do Szczurowczyk na dłuższy odpoczynek.
Po postoju w Szczurowczykach, który przerywany był wysyłaniem długich patroli zwiadowczych, pułk 9 października pomaszerował z brygadą na Daniłówkę i dalej na Kuźmin do Żeberek. Po przejściu Czoch i rzeki Ikwy doszedł walcząc do Bohu na rubieży Hule-Świeczne. Późną nocą pułk przeszedł do Szczerban. 12 października przemaszerował z powrotem na Czechy i Nową Sieniawkę, a po napotkaniu nieprzyjaciela odrzucił go szarżą aż pod Czydynowce i obsadził odcinek od Litiatki do Nowej Sieniawki. Nieprzyjaciel wyszedł z silnym natarciem piechoty i próbował jednocześnie atakować lewe skrzydło polskie. Widząc, to dowódca pułku mjr Jabłoński przesunął 2 i 4 szwadron na zagrożony odcinek. W walce tej został ranny dowódca pułku i z miejsca walki wywiózł go na taczance plut. Kozłowski. Dowodzenie pułkiem przejął rtm. Stachlewski. Na rozkaz dowódcy brygady, pułk przeszedł z Nowej Sieniawki i Czech do wsi Bułaj zostawiając placówkę w Szczerbinach. W następnych dniach doszedł z powrotem do Bohu, wspomagać Ukraińców pod Susłowcami, Terespolem i Wójtowcami. 18 października wyszedł ze wsi Pedossy, odparł nieprzyjacielską szarżę i pomimo zaciekłej obrony wroga zajął Łysogórki i Zinowiejce. Ostatni rozkaz bojowy dla pułku nakazywał obsadzić przed 24.00 Zinowiejce, a punktualnie o wspomnianej godzinie trębacz pułkowy miał odtrąbić zawarcie rozejmu. Rozkaz został wykonany, ale hejnału nie usłyszał mjr Antoni Jabłoński, umierający z ran w szpitalu we Lwowie. Zmarł 22 października 1920 roku.
Szwadron kadrowy – udział w odsieczy Lwowa, krwawe walki z konną armią Budionnego 1920 roku. W 1939 roku w składzie Mazowieckiej Brygady Kawalerii walczył m.in. 1 września w Lasach Królewskich i wykonując szarżę w Kałuszynie 12 września. Rozbity 24 września pod Suchowolą.
Pułk w okresie pokoju.
Po noclegu spędzonym w Zinowiejcach, przeszedł pułk 23 października do rejonu Tereszki-Pieczyska. Przeprowadził tam szereg prac organizacyjnych, zakupił zboże, przechodząc tym samym na gospodarkę pokojową. Ważniejszymi momentami tamtego okresu była msza za spokój duszy śp. mjr. Antoniego Jabłońskiego, dekoracja orderami „Virtuti Militari”. Dowódcą pułku został w zastępstwie mjr Edward Kleszczyński. Po miesięcznym pobycie w Tereszkach pułk przeszedł 25 listopada w rejon Czortkowa w Małopolsce. Obsadził tam Zbrucz na odcinku Dawidowce – Czarnokońce – Kociubiniec. W dalszym ciągu reorganizował się, otrzymywał uzupełnienie, przeprowadził demobilizację Górnoślązaków i akademików. Prowadził ćwiczenia i wykłady oraz stworzył szkołę podoficerską pod dowództwem rtm. Filipowicza. W związku ze zmianami w polskiej kawalerii pułk został 12 czerwca 1921 roku przydzielony do VIII BJ i transportami kolejowymi przejechał do nowego garnizonu w Ciechanowie. Przeszedł tam ciężki okres demobilizacji, przystępując do pokojowej pracy dla dobra i chwały Rzeczypospolitej Polskiej. Od 1921 r. w Przasnyszu kwaterowały trzy szwadrony z 11 Pułku Ułanów Legionowych: szwadron zapasowy, szwadron techniczny i szwadron ciężkich karabinów maszynowych. Na wszystkie szwadrony nie było miejsca w koszarach w Ciechanowie, które przez parę lat były pozbawione podstawowych instalacji wodno-kanalizacyjnych oraz elektrycznych. Były to stare porosyjskie koszary. Natomiast stan porosyjskich koszar w Przasnyszu był o wiele lepszy, bo dysponowały większą bazą budynków oraz przykoszarowym placem ćwiczeń. W roku 1928 w garnizonie Ciechanów spaliła się stajnia 4 szwadronu, a w niej 26 koni. W związku z taką dramatyczną sytuacją podjęto decyzję, że do Przasnysza zostanie karnie przeniesiony 4 szwadron. Natomiast do Ciechanowa przeniósł się szwadron karabinów maszynowych. W garnizonie Przasnysz od 1928 r. do listopada 1938 roku kwaterowały następujące szwadrony ze składu 11. Pułku Ułanów: 4. szwadron, szwadron techniczny (gospodarczy) i szwadron zapasowy. Pułk stacjonował również w Jędrzejowie oraz w garnizonie Radom (IV szwadron w latach 1918–1919).
19 maja 1927 roku Minister Spraw Wojskowych marszałek Polski Józef Piłsudski ustalił i zatwierdził dzień 19 kwietnia, jako datę święta pułkowego. Pułk obchodził swoje święto w rocznicę zdobycia Wilna w 1919 roku. Stosowną uchwałę w tej sprawie podjęło zebranie oficerów pułku 23 marca 1922 roku.
28 maja 1937 roku Minister Spraw Wojskowych generał dywizji Tadeusz Kasprzycki nadał pułkowi nazwę „11 Pułk Ułanów Legionowych imienia Marszałka Edwarda Śmigłego-Rydza”&lt;ref name="6/28V1937"&gt;Dz. Rozk. MSWojsk. Nr 6 z 28 maja 1937 roku, poz. 77.&lt;/ref&gt;.
Pułk w kampanii wrześniowej.
Mobilizację pułku przeprowadzono 24 sierpnia. W następnych dniach pułk osłaniał koncentrację Mazowieckiej BK. Od 1 września bronił się na kierunku Przasnysz – Ciechanów. Obsadzał kolejno rubieże: Rostków – Las, Pułtusk – Grabowiec, lasy wyszkowskie, Serock – Kościelne – Popowo, Wyszków. 10 września osłaniał odwrót do lasu obok Woli Kłębowskiej. 12 września w nocy 4 szwadron pod dowództwem por. Andrzeja Żylińskiego szarżą w Zawodziu rozpoczął bitwę pod Kałuszynem. Wprawdzie szarża nie odnotowała powodzenia (z 85 koni zostało tylko 33), ale stała się sygnałem do rozpoczęcia walki przez oddziały 1 Dywizji Piechoty Legionów.
W ślad za ułanami rozpoczęły natarcie bataliony 6 Pułku Piechoty Legionów, które opanowawszy Zawodę, ruszyły w kierunku centrum miasteczka, a następnie do walki włączyły się pozostałe siły 1. Dywizji Piechoty Legionów rozpoczęły już walkę o Kałuszyn.
W wyniku ciągłych walk ponosił poważne straty. 24 września walczył o przejście do Suchowoli. Olbrzymie straty były przyczyną rozwiązania Mazowieckiej BK. resztki płku walczyły do 27 września pod rozkazami napotkanego przypadkowo gen. W. Piekarskiego, dowódcy Grupy Operacyjnej złożonej z pozostałości 33 i 41 Dywizji Piechoty.
W 1939 roku w pułku poległo 4 oficerów i 26 szeregowych, rannych było 5 oficerów i około 40 szeregowych, przyznano 2 Krzyże Virtuti Militari i 24 Krzyże Walecznych.
W Armii Krajowej odtworzono dwa szwadrony piesze 11 Pułku Ułanów Legionowych w Obwodzie Siedlce – Węgrów i jeden w Warszawie. Ten ostatni brał udział w powstaniu warszawskim.
Symbole wojskowe.
Sztandar.
Pułk otrzymał sztandar 5 października 1919 roku w dowód szczególnych zasług i trudów wykazanych w czasie obrony Wilna. Po jednej stronie sztandaru wyszyta jest Matka Boska Ostrobramska, a, z drugiej strony znajduje się Orzeł Biały i Pogoń Litewska ze słowami: „Obrońcom swoim wdzięczne Wilno”. Na zebraniu korpusu oficerskiego 23 marca 1922 roku postanowiono na szarfach sztandaru wyszyć nazwy następujących miejscowości: Kowalewszczyzna, Nowe Kruki, Peresławka, Szczelno, Tyszki, Perebrodzie, Równe, Mikołajów, Ruzdwiany, Jampol, Nowa Sieniawka. Sztandar znajduje się w zasobach Muzeum Wojska Polskiego w Warszawie.
Odznaka pamiątkowa.
18 maja 1929 minister spraw wojskowych rozkazem G.M. 5999-I zatwierdził wzór i regulamin odznaki pamiątkowej 11 puł. Odznaka ma kształt srebrnego, oksydowanego krzyża. Na ramionach umieszczono cztery emaliowane proporczyki w barwach pułku – amarantowe z białym paskiem oraz wpisano daty: „1809”, „1914”, „1918” i „1919”. Środek odznaki wypełnia miniatura odznaki I Brygady Legionów Polskich „Za Wierną Służbę”. Odznaka jednoczęściowa – wykonana w srebrze, emaliowana, jednolita dla oficerów i szeregowych.
Inicjały na naramiennikach.
28 maja 1937 minister spraw wojskowych zarządził noszenie przez żołnierzy pułku na naramiennikach kurtek i płaszczy – zamiast dotychczasowej numeracji – inicjałów „Ś.R.” z buławą marszałkowską. Inicjały i buława dla oficerów i chorążych haftowane nićmi metalowymi oksydowanymi na stare srebro, a dla podoficerów poniżej chorążego i ułanów wykonane z białego matowanego metalu. Podoficerowie zawodowi mogli do ubioru poza służbowego nosić inicjały haftowane.
Żołnierze pułku.
Żołnierze 11 pułku ułanów - ofiary zbrodni katyńskiej.
"Biogramy ofiar zbrodni katyńskiej znajdują się między innymi w bazach udostępnionych przez Ministerstwo Kultury i Dziedzictwa Narodowego oraz Muzeum Katyńskie".

</doc>
<doc id="345728" url="https://pl.wikipedia.org/wiki?curid=345728" title="Cannolo">
Cannolo

Cannolo /kan'n:lo/ (l.m. "cannoli") – deser sycylijski; rurki z chrupiącego ciasta nadziane kremem z sera ricotta.
Legenda mówi, że cannoli pierwszy raz zostały stworzone w IX wieku w miasteczku Caltanissetta na Sycylii przez nałożnice emira, jako hołd dla jego potencji. 

</doc>
<doc id="345733" url="https://pl.wikipedia.org/wiki?curid=345733" title="Lom stavkirke">
Lom stavkirke

Kościół klepkowy w Lom ("Lom stavkirke") – kościół klepkowy (słupowy), znajdujący się w norweskim mieście Lom, w regionie Oppland. Pierwotnie znajdował się w dolinie Gudbrandsdal około 60 kilometrów na zachód od miejscowości Otta.
Powstał w połowie XII wieku. Z tego okresu pochodzą jego fundamenty. Konstrukcja nawy głównej oparta jest o wolno stojące belki. Na początku XVII wieku miała miejsce gruntowna przebudowa świątyni. Dodano wtedy transept, a w 1608 roku wykonano dekorację prezbiterium. Nawa główna została przedłużona na zachód w 1634 roku. Chór oraz ambona wykonane zostały przez znanego rzeźbiarza norweskiego Jacoba Sæterdalena. Jest jednym z nielicznych kościołów norweskich, w których zdobienia kalenic w kształcie głów smoków dotrwały do dziś. Od czasu reformacji świątynia należy do Kościoła Norweskiego.

</doc>
<doc id="345742" url="https://pl.wikipedia.org/wiki?curid=345742" title="Ratowo (województwo mazowieckie)">
Ratowo (województwo mazowieckie)

Ratowo – wieś w Polsce położona w województwie mazowieckim, w powiecie mławskim, w gminie Radzanów. Leży nad rzeką Mławką, nieopodal jej ujścia do Wkry. 
Nazwa wsi oznacza „miejsce, które ratuje” – miejscowość jest ośrodkiem kultu św. Antoniego z Padwy przynajmniej od XV w. Ratowo po raz pierwszy wzmiankowane jest w 1494 jako własność rycerza, chorążego płockiego, Pawła z Radzanowa.
Wierni Kościoła rzymskokatolickiego należą do parafii św. Rocha w Radzanowie.
Do 1954 istniała gmina Ratowo. W latach 1975–1998 miejscowość administracyjnie należała do województwa ciechanowskiego.
W Ratowie zlokalizowany jest zabytkowy zespół klasztorny z XVIII w. W jego skład wchodzą: (pobernardyński) klasztor Zgromadzenia Sióstr Misjonarek św. Rodziny oraz kościół św. Antoniego Padewskiego, w którym znajduje się otoczony czcią obraz tego świętego, a także zabytkowe organy z 1752. Klasztor piętrowy, czteroskrzydłowy z wirydarzem został wzniesiony w latach 1750–1761 przez budowniczego Jana Narębskiego. Kościół barokowy – hala ścienno-filarowa z piętrowymi korytarzami biegnącymi wzdłuż bocznych elewacji, z parą kaplic bocznych od strony zachodniej – został wybudowany w latach 1735–1749. Zarówno kościół, jak i organy ufundował ówczesny dziedzic Ratowa – Antoni Karczewski. Zespół klasztorny został wzniesiony z materiałów budowlanych, przetransportowanych z odległego o ok. 20 km Niedzborza, a pochodzących z rozbiórki zamku, wybudowanego przez Narzymskich (herbu Dołęga) w I połowie XVI w. W skład zespołu klasztornego wchodzi również murowana plebania z końca XIX w.
W klasztorze funkcjonuje obecnie Dom Rekolekcyjno-Formacyjny im. św. Antoniego wraz z kościołem rektorskim. W krypcie kościoła zostały w 1946 złożone relikwie założycielki Zgromadzenia Sióstr Misjonarek św. Rodziny, błogosławionej Bolesławy Lament. W październiku 1991 relikwie błogosławionej przeniesiono do sanktuarium jej imienia w Białymstoku, przy ul. Stołecznej 5.

</doc>
<doc id="345754" url="https://pl.wikipedia.org/wiki?curid=345754" title="Izba Poselska (I Rzeczpospolita)">
Izba Poselska (I Rzeczpospolita)

Izba Poselska – izba niższa Sejmu walnego w I Rzeczypospolitej, wyłoniona po raz pierwszy na sejmie w Piotrkowie w 1493 jako reprezentacja szlachty wybierana na sejmikach ziemskich. Ostatni raz zebrała się równo 300 lat później na sejmie grodzieńskim w 1793, na którym zatwierdzono II rozbiór Polski. Reprezentowała stan rycerski.
Opis.
Ustrój Rzeczypospolitej Obojga Narodów określa się jako monarchię mieszaną. Organami władzy był monarcha, element arystokratyczny reprezentowany przez Senat oraz element demokratyczny reprezentowany przez Izbę Poselską. Izba Poselska wraz z królem i Senatem stanowiła stany sejmujące.
Ostateczny skład izby został określony w wyniku unii lubelskiej w 1569 roku. W izbie poselskiej zasiadało od 140 do 170 posłów, wybranych na sejmikach, w tym 48 z Wielkiego Księstwa Litewskiego. Zmienna liczba posłów wynikała z braku kodyfikacji w Koronie, gdzie poszczególne województwa wysyłały zwyczajową liczbę posłów, czasem zmienianą, która nie odpowiadała jednak proporcjonalnej liczbie ludności. Na Litwie wybierano z reguły 2 posłów z powiatu. Dopuszczano także przedstawicieli większych miast, posiadających prawa szlacheckie, jednak bez prawa głosu (Kraków i Wilno, później także Lublin, Lwów, Gdańsk i Kamieniec Podolski).
W sądzie sejmowym deputaci poselscy w niektórych sprawach sądzili wraz z asesorami z Senatu. 
Skład społeczny i wyznaniowy izby poselskiej.
Posłami najczęściej byli przedstawiciele średniej szlachty. Magnaci piastując zazwyczaj wyższe urzędy związane z godnością senatora pozbawieni byli możliwości posłowania, choć często zostawali posłami magnaccy synowie, dla których udział w obradach izby poselskiej był dobrą okazją do zdobycia doświadczenia politycznego. Od początku XVII wieku sporadycznie, a później coraz częściej przedstawiciele magnaterii zostawali za to marszałkami izby poselskiej. W XVII i XVIII wieku szeregi posłów coraz częściej zapełniali ubodzy szlachcice, będący klientami magnatów lub obcych posłów.
W czasach Zygmunta II Augusta i pierwszych królów elekcyjnych wyznanie posłów nie miało znaczenia. Jednak już pod koniec długiego panowania Zygmunta III Wazy większość katolicka zaczęła podnosić sprawę wyznania jako czynnika decydującego o możliwości pełnienia funkcji publicznych. Po raz ostatni innowierca został marszałkiem izby poselskiej w 1641 (był nim Bogusław Leszczyński), już wówczas jednak odbyła się gorąca debata nad tym czy dysydent może być marszałkiem. W drugiej połowie XVII wieku posłów niekatolickich było jednak coraz mniej, chociaż pojawiali się jeszcze w pierwszych latach panowania Augusta II. Do wykluczenia ich z możliwości zasiadania w sejmie doszło w drodze precedensu w 1718 roku, gdy na wniosek duchowieństwa katolickiego nie dopuszczono protestanckiego posła Andrzeja Piotrowskiego do oddania głosu w czasie wyboru marszałka izby. Odbyło się to z pominięciem legalnej procedury rugowania (weryfikacji mandatu) poselskiego. Formalne wykluczenie możliwości zasiadania w izbie poselskiej innowierców nastąpiło w czasie bezkrólewia po śmierci Augusta III (1763) i zostało potwierdzone konstytucją sejmową z 1768 roku.

</doc>
<doc id="345755" url="https://pl.wikipedia.org/wiki?curid=345755" title="Čelákovice">
Čelákovice

Čelákovice − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 1 587 ha, a liczba jego mieszkańców 10 125 osób.
Demografia.
"Źródło: Czeski Urząd Statystyczny"

</doc>
<doc id="345757" url="https://pl.wikipedia.org/wiki?curid=345757" title="Černošice">
Černošice

Černošice − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 906 ha, a liczba jego mieszkańców 4 920 osób.
Demografia.
"Źródło: Czeski Urząd Statystyczny"

</doc>
<doc id="345758" url="https://pl.wikipedia.org/wiki?curid=345758" title="Gallipoli (film)">
Gallipoli (film)

Gallipoli – australijski film z 1981 r., reż. Peter Weir. Nominowany do nagrody Złotego Globu. 9 nagród na konkursach w Australii w latach 1981–1982 (m.in. dla reżysera Petera Weira i odtwórcy jednej z głównych ról, Mela Gibsona).
Fabuła.
Jest 1914 rok. Australia jako część Imperium Brytyjskiego przystąpiła do I wojny światowej. Dwóch młodych sprinterów z południowej Australii, Archy Hamilton i Frank Dunne, rywalizuje ze sobą na lokalnych zawodach lekkoatletycznych. Obaj na ochotnika wstępują do wojska i na początku 1915 roku zostają wysłani przez Egipt do Turcji, by wziąć udział w bitwie o Gallipoli. Wraz z zawiązującą się przyjaźnią dociera do nich prawda o naturze wojny.
Przejmujący protest antywojenny. W filmie podkreślono wątki tworzących się zrębów narodowości australijskiej.
Krytycy podkreślają niezwykle wierne odtworzenie realiów południowej Australii i Afryki i świetną realizację scen wojennych.
Realizacja.
Film był realizowany w południowej Australii. Półwysep Gallipoli (tur. "Gelibolu") filmowano w Port Lincoln. Kilka scen zostało zrealizowanych w Egipcie: w Kairze i w Gizie pod piramidami Chufu (gr. Cheops), Chafre (gr. Chefren) i Menkaure (gr. Mykerinos). Koszt filmu wynosił 2,6 mln AU$.

</doc>
<doc id="345759" url="https://pl.wikipedia.org/wiki?curid=345759" title="Uvdal stavkirke">
Uvdal stavkirke

Kościół klepkowy w Uvdal ("Uvdal stavkirke") – kościół klepkowy (słupowy), znajdujący się w norweskiej miejscowości Uvdal, w dolinie Numedal, w gminie Nore og Uvdal, w okręgu Buskerud.
Świątynia wybudowana została w 1168 roku na miejscu starszej. Od tego czasu była wielokrotnie rozbudowywana. Transept dodano w 1723 roku. W 1760 roku kościół został oszalowany. Wnętrze ozdobiono ornamentalną dekoracją naścienną. Od czasu reformacji świątynia należy do Kościoła Norweskiego. 

</doc>
<doc id="345760" url="https://pl.wikipedia.org/wiki?curid=345760" title="Český Brod">
Český Brod

Český Brod (niem. "Böhmisch Brod") – miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 1 971 ha, a liczba jego mieszkańców 6 609 osób.
Nazwa.
Nazwa Brod pochodzi od brodu przez rzeczkę Šemberę na szlaku handlowym z Pragi do Kolína i dalej na wschód i południe. Współczesna nazwa Český Brod jest używana od początku XIV wieku.
Historia.
Przed X wiekiem przebiegała tutaj granica oddzielająca plemiona Czechów od Zliczan.
Český Brod został założony najprawdopodobniej przez praskiego biskupa Jana I w XII wieku jako osada handlowa na szlaku łączącym Pragę z południową i wschodnią Europą. Prawa miejskie i nazwę Biskupský Brod (Broda Episcopalis) uzyskał od praskiego biskupa Jana III z Dražic prawdopodobnie w roku 1268. W roku 1289 był już Brod miastem targowym. Charakter Českého Brodu jako miasta biskupiego i arcybiskupiego zakończył się w okresie wojen husyckich, podczas których miasto odegrało znaczącą rolę.
Demografia.
"Źródło: Czeski Urząd Statystyczny"

</doc>
<doc id="345761" url="https://pl.wikipedia.org/wiki?curid=345761" title="Abram Kardiner">
Abram Kardiner

Abraham Kardiner (ur. 17 sierpnia 1891 w Nowym Jorku, zm. 20 lipca 1981 w Easton) – amerykański antropolog kultury i psychoanalityk, główny przedstawiciel orientacji freudowskiej.
Życiorys.
Od 1936 organizował seminarium antropologiczne, gdzie współpracował z Ralphem Lintonem, analizował tam materiał badawczy wykorzystując analizy antropologiczne i psychologiczne.
Poświęcił się budowaniu wyjaśnień związanych z antropologią kultury. Poszukiwał odpowiedzi na pytania o źródła i motywy działań człowieka. Dokonał rewizji freudyzmu i przekształcił wiedzę wiedeńskiego uczonego na pożytek antropologicznych badań terenowych. Freud uważał, że w procesie kształtowania osobowości największy nacisk powinno się kłaść na doświadczenie zdobyte w dzieciństwie, popędy biologiczne oraz stosunki z rodzicami. Kardiner rozszerzył tę koncepcję i w swoich badaniach terenowych postarał się o odnalezienie innych źródeł różnic osobowościowych.
Kardiner podzielił instytucje na dwie kategorie: na pierwotne i wtórne. Instytucje są to sposoby ludzkiego postępowania, myślenia, wierzenia i odczuwania.
Pierwotne instytucje – są odpowiedzialne za formowanie się postaw osobowości ludzkiej. Działają w okresie niemowlęctwa i wczesnego dzieciństwa. Wiążą się z procesem tłumienia popędów pierwotnych. Są to praktyki socjalizacyjne, jakie każda grupa wytworzyła aby przygotować ich do życia w społeczeństwie i kulturze.
Wtórne instytucje – umożliwiają przystosowanie jednostki do otoczenia, umożliwiają zaspokajanie ludzkich potrzeb, należą do nich religia, rytuały, folklor, mitologia, systemy tabu – to co pozwala odnaleźć się nam w grupie. Instytucje kultury wpływają na naszą osobowość.
Niektóre prace Kardinera:

</doc>
<doc id="345762" url="https://pl.wikipedia.org/wiki?curid=345762" title="Dobříš">
Dobříš

Dobříš (niem. "Doberschich") − miasto w Czechach, w kraju środkowoczeskim, 40 km od Pragi. Według danych z 31 grudnia 2003 powierzchnia miasta wynosiła 5341 ha, a liczba jego mieszkańców 7 926 osób. W mieście znajduje się zamek.
Nazwa.
Nazwa "Dobříš" jest w języku czeskim rzeczownikiem rodzaju żeńskiego.
Demografia.
"Źródło: Czeski Urząd Statystyczny"

</doc>
<doc id="345765" url="https://pl.wikipedia.org/wiki?curid=345765" title="Dobrovice">
Dobrovice

Dobrovice (niem. "Dobrowitz") – miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 2463 ha, a liczba jego mieszkańców 2954 osób.
Demografia.
"Źródło: Czeski Urząd Statystyczny"

</doc>
<doc id="345768" url="https://pl.wikipedia.org/wiki?curid=345768" title="Protogalaktyka">
Protogalaktyka

Protogalaktyka – rozległa masa gazu, stanowiąca galaktykę w początkowym stadium ewolucji, w którym proces tworzenia gwiazd dopiero się rozpoczyna.

</doc>
<doc id="345770" url="https://pl.wikipedia.org/wiki?curid=345770" title="Dolní Bousov">
Dolní Bousov

Dolní Bousov – miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 2430 ha, a liczba jego mieszkańców 2 275 osób.
Demografia.
"Źródło: Czeski Urząd Statystyczny"

</doc>
<doc id="345772" url="https://pl.wikipedia.org/wiki?curid=345772" title="Wojskowa Komenda Uzupełnień w Gdyni">
Wojskowa Komenda Uzupełnień w Gdyni



</doc>
<doc id="345773" url="https://pl.wikipedia.org/wiki?curid=345773" title="Hořovice">
Hořovice

Hořovice (niem. "Horowitz", "Horschowitz") − miasto w Czechach, w kraju środkowoczeskim. Według danych z 31 grudnia 2007 powierzchnia miasta wynosiła 955 ha, a liczba jego mieszkańców 6 695 osób.
Demografia.
"Źródło: Czeski Urząd Statystyczny"

</doc>
<doc id="345777" url="https://pl.wikipedia.org/wiki?curid=345777" title="Hostivice">
Hostivice

Hostivice (niem. "Hostiwitz") − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 1447 ha, a liczba mieszkańców 4915 osób.
Demografia.
"Źródło: Czeski Urząd Statystyczny"

</doc>
<doc id="345779" url="https://pl.wikipedia.org/wiki?curid=345779" title="Aleksander Antoni Fredro">
Aleksander Antoni Fredro

Aleksander Antoni Fredro herbu Bończa (ur. 1674 w Pleszowicach, zm. 26 kwietnia 1734 w Radymnie) – biskup chełmski (29 marca 1719 – 27 września 1724) oraz biskup przemyski w latach (1724–1734), kantor i kanonik gnieźnieńskiej kapituły katedralnej.
Życiorys.
Syn kasztelana czernihowskiego Stanisława i Katarzyny Bełżeckiej.
W latach 1694-1695 przebywał w seminarium księży misjonarzy w Warszawie. Studiował zarówno w kraju, jak i za granicą. Po powrocie do Polski został najpierw sekretarzem królewskim na dworze Augusta II Mocnego, następnie – wiceprezydentem Trybunału Głównego Koronnego w latach 1708 i 1710, sekretarzem wielkim koronnym i wreszcie prezydentem trybunału w latach 1714 i 1716. Przez dwadzieścia lat pełnił funkcje proboszcza parafii i prepozyta jarosławskiej kolegiaty. Została ona obdarowana przez niego ozdobnymi mszałami i srebrnymi kielichami, ponadto ufundował obrazy Matki Boskiej Częstochowskiej i świętej Trójcy oraz kamienną figurę świętego Jana Nepomucena.
29 marca 1719 otrzymał nominację na biskupa chełmskiego. Rządy w diecezji rozpoczął od wizytacji diecezji, poświęcając w czasie jej trwania szczególną uwagę ludziom najbardziej potrzebującym. Stąd też zyskał sobie przydomek “ojca ubogich”, których wspierał na co dzień licznymi ofiarami pochodzącymi głównie z prywatnego majątku. Po pięcioletnich rządach w diecezji chełmskiej, 27 września 1724 mianowany został na biskupem przemyskim. Jako przemyski ordynariusz rozpoczął wielki remont świątyni katedralnej, nadając jej nowy barokowy styl. Wysiłki te zostały w dużym stopniu zniweczone katastrofą budowlaną w 1733. Nie żałował pieniędzy na renowację kościołów, czy też wyposażenie ich w sprzęt liturgiczny. Z jego inicjatywy oraz z jego fundacji wybudowano w latach 1724–1730 kościół w Radymnie, pod koniec lat 20. kościół Paulinów w Starej Wsi (wspólnie z ks. Franciszkiem Goźlińskim), a w latach 1724–1756 w Jaśliskach. Także z jego inicjatywy wyremontowano kościoły w Lubaczowie i Felsztynie oraz rezydencję biskupią koło Brzozowa.
Kapituła katedralna ufundowała mu nagrobek w późnobarokowej kaplicy Fredrów z 1724 w katedrze przemyskiej. W Muzeum Archidiecezjalnym w Przemyślu znajduje się jego portret na tle trzech kościołów: w Jarosławiu, Starej Wsi oraz przebudowanej katedry w Przemyślu.

</doc>
<doc id="345782" url="https://pl.wikipedia.org/wiki?curid=345782" title="Hostomice">
Hostomice

Hostomice − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 2 827 ha, a liczba jego mieszkańców 1 491 osób.
Demografia.
"Źródło: Czeski Urząd Statystyczny"

</doc>
<doc id="345783" url="https://pl.wikipedia.org/wiki?curid=345783" title="MIT Media Lab">
MIT Media Lab



</doc>
<doc id="345784" url="https://pl.wikipedia.org/wiki?curid=345784" title="Sargas">
Sargas

Sargas ("Theta Scorpii", "θ Sco") – jedna z jaśniejszych gwiazd w gwiazdozbiorze Skorpiona, odległa od Słońca o około 270 lat świetlnych.
Nazwa.
Gwiazda ta ma tradycyjną nazwę Sargas, która wywodzi się z języka sumeryjskiego; jej znaczenie nie jest znane. Inna sumeryjska nazwa Girtab oznacza „skorpion”, ale odnosiła się także do kilku sąsiednich gwiazd. Międzynarodowa Unia Astronomiczna w 2016 r. formalnie zatwierdziła użycie nazwy Sargas dla określenia tej gwiazdy.
Charakterystyka obserwacyjna.
Wielkość obserwowana tej gwiazdy to 1,86. Jej absolutna wielkość gwiazdowa to −2,71m. Jest położona najdalej na południe z jasnych gwiazd Skorpiona, w zagięciu jego „ogona” i nie jest widoczna powyżej 47° N (w tym z terenu Polski).
Gwiazda ma towarzysza o jasności obserwowanej 5,36m, odległego od Sargasa o 6,5 sekundy kątowej (pomiar z 1991 r.). Jest on widoczny przez mały teleskop.
Charakterystyka fizyczna.
Sargas jest żółto-białym olbrzymem lub jasnym olbrzymem, należy do typu widmowego F1. Temperatura tej gwiazdy to około 7200 K, a jasność 960 razy przekracza jasność Słońca. Średnica tej gwiazdy jest 20 razy większa od średnicy Słońca, masa to 3,7 . Prędkość obrotu mierzona na równiku gwiazdy to 125 km/s, co przekłada się na spłaszczenie 0,19 i okres rotacji szacowany na 10 dni lub mniej.

</doc>
<doc id="345786" url="https://pl.wikipedia.org/wiki?curid=345786" title="Jílové u Prahy">
Jílové u Prahy

Jílové u Prahy (niem. "Eule bei Prag") − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 1 624 ha, a liczba jego mieszkańców 3 461 osób.
Demografia.
"Źródło: Czeski Urząd Statystyczny"

</doc>
<doc id="345788" url="https://pl.wikipedia.org/wiki?curid=345788" title="Info Star">
Info Star

Info Star – środowiskowy konkurs powstały w 1993 roku z inicjatywy Centrum Promocji Informatyki przy współpracy Biura Reklamy S.A. Od roku 2010, w związku z wycofaniem się Biura Reklamy z organizacji Komputer Expo, rolę współorganizatora przejęło Polskie Towarzystwo Informatyczne.
Celem konkursu jest nagradzanie spektakularnych dokonań, w trzech podstawowych obszarach: 
Konkurs jest dwufazowy: najpierw jest dokonywany wybór Nominowanych (po 3 osoby w każdej kategorii) – a następnie (do roku 2009 w styczniu, w przeddzień warszawskich targów Komputer Expo, a od roku 2010 podczas Wielkiej Gali Społeczeństwa Informacyjnego) następuje wybór laureatów, wyniki są ogłaszane podczas uroczystości. Wybory są dokonywane przez kapitułę konkursu, która składa się z laureatów dotychczasowych edycji Info Star.
Info Star to najstarszy i najbardziej prestiżowy konkurs polskiej branży informatycznej.
Linki zewnętrzne.
Strona internetowa Info Star

</doc>
<doc id="345795" url="https://pl.wikipedia.org/wiki?curid=345795" title="Kladno">
Kladno

Kladno – miasto w Czechach, w kraju środkowoczeskim. Według danych z roku 2005 powierzchnia miasta wynosiła 36,97 km², a liczba jego mieszkańców – 69 355 osób.
Miasto było ośrodkiem górnictwa węgla kamiennego (Kladneńsko-Rakowickie Zagłębie Węglowe), hutnictwa żelaza oraz przemysłu maszynowego, elektrotechnicznego, materiałów budowlanych.
Położenie i uwarunkowania naturalne.
Kladno położone jest 25 km na zachód od Pragi na równinnej wyżynie Kladenskiej będącej zachodnią częścią płaskowyżu Praskiego na granicy z Pogórzem Křivoklátskim. Południowa i zachodnia część znajduje się na płaskim terenie, który tworzy granicę dorzecza
pomiędzy Wełtawą i Berounką. W kierunku północnozachodnim znajduje się kilka niedużych dolin. W mieście nie ma żadnych większych cieków wodnych prócz kilku potoków. Kladno jest prawie całe otoczone lasem.
Dzielnice.
W obrębie administracyjnym miasta Kladna znajduje się 6 dzielnic:
Historia dzielnic jest mało opracowana, publikacje patrz do rozdziału o historii Kladna.
Historia.
Do XVI wieku większa wieś z kościołem i twierdzą, która była siedzibą tutejszego rodu szlacheckiego Kladenskich z Kladna. Po wymarciu kladenskiej linii tego rodu dominium kladenskie odziedziczyli Żdziarscy ze Żdziaru. Jerzy ze Żdziaru dokonał w drugiej połowie XVI wieku awansu Kladna do rangi miasteczka. Chociaż miasteczko dostało różne przywileje, zostało małe aż do drugiej połowy XIX wieku. Kladenska linia Żdziarskich ze Żdziaru wymarła po mieczu w roku 1670. Po ostatnim z nich dziedziczyły jego siostry, które podzieliły między siebie dominium kladenskie. Kladno z okolicą dostała Maria Maxmiliana Ewa. Po niej dziedziczyli Lambergowie. Ci jednak dominium sprzedali już w 1701 roku właścicielce sąsiedniego dominium Busztehrad, a ta sprzedała je następnie 1705 r. benedyktynom z klasztoru w Brzewnowie koło Pragi. Ci posiadali dominium Kladno aż do zniesienia poddaństwa w 1848 roku. Wtedy zaczął się rozwój eksploatacji węgla i hutnictwa. To prowadziło do szybkiego rozwoju miasta. Z tego powodu dzisiaj miasto jest 13. pod względem wielkości miastem w Czechach.

</doc>
<doc id="345796" url="https://pl.wikipedia.org/wiki?curid=345796" title="Natywizm">
Natywizm

Racjonalizm genetyczny, natywizm, innatyzm – pogląd dotyczący natury źródeł poznania (genezy poznania), przeciwstawiający się empiryzmowi genetycznemu. Według racjonalistów genetycznych umysł ludzki dzięki samej swojej konstrukcji posiada wiedzę lub uposażenie mentalne, która jest wcześniejsza od doświadczenia (przede wszystkim zmysłowego). Wiedza ta ma charakter pewny i poprzedza wszelkie poznanie nie tylko w sensie czasowym (jako "wiedza wrodzona"), ale przede wszystkim jako warunek wszelkiego poznania.
Racjonalizm genetyczny a racjonalizm metodologiczny.
Polska terminologia filozoficzna (wywodząca się od Kazimierza Ajdukiewicza) odróżnia dwa znaczenia terminu "racjonalizm" na gruncie sporu o źródła poznania, prócz racjonalizmu genetycznego racjonalizm metodologiczny. Racjonalizm genetyczny jest stanowiskiem o charakterze psychologicznym, poglądem na zagadnienie samego przebiegu procesu zdobywania wiedzy. Racjonalizm metodologiczny (aprioryzm) jest natomiast stanowiskiem o charakterze metodologicznym, poglądem na zagadnienie poznania wartościowego (wiedzy). Analogicznymi określeniami polska terminologia filozoficzna opatruje termin "empiryzm" (empiryzm genetyczny, empiryzm metodologiczny). 
Natywizm i aprioryzm są poglądami silnie powiązanymi, zawsze występują w filozofii łącznie. Skoro, jak głosi aprioryzm, istnieje wiedza niezależna od doświadczenia, nie można twierdzić, że zależnie od doświadczenia wiedza ta powstała: aprioryzm musi więc zakładać natywizm. Podobnie natywizm musi zakładać aprioryzm: skoro zakłada się poznanie poprzedzające i warunkujące doświadczenie zmysłowe i wszelkie inne poznanie, nie sposób utrzymywać, że jest to poznanie nie będące wiedzą, bezwartościowe.
Główne postacie racjonalizmu genetycznego.
Konstrukcyjne elementy umysłu powiązane z wiedzą niezależną od doświadczenia przedstawiane były w dziejach filozofii rozmaicie - np. u Platona mają one związek z ideami, u Kartezjusza z ideami wrodzonymi, u Immanuela Kanta z formami a priori. Istnieją więc różne wyróżniane historycznie postacie i treści wiedzy wrodzonej. Wiedza wrodzona może mieć według jednych charakter językowy, według innych matematyczny, według innych (zwłaszcza dla Leibnitza) logiczny. Zauważyć należy, że te szczególnie często wyróżniane treści wiedzy wrodzonej są szczególnie trudne do wyjaśnienia na gruncie empiryzmu - charakteryzuje je bowiem uniwersalność, niezależnie od różnorodności doświadczeń jednostki dysponują bowiem podobnymi kompetencjami językowymi i logicznymi.
Wyróżnić można przy tym racjonalizm absolutny, według którego wyłącznie wiedza poprzedzająca doświadczenie warunkuje poznanie i racjonalizm względny (racjonalizm empiryczny), według którego wiedza poprzedzająca doświadczenie warunkuje poznanie wraz z doświadczeniem. Racjonalizm względny bliski jest umiarkowanej postaci empiryzmu genetycznego, według której w kształtowaniu pojęć obok doświadczenia bierze udział rozum. Racjonaliści genetyczni wiedzę poprzedzającą doświadczenie uznają za wiedzę pewną.
Rozwój historyczny racjonalizmu genetycznego.
Skrajny racjonalizm genetyczny pojawia się w starożytności przede wszystkim u Platona. Dla średniowiecza najbardziej charakterystyczny jest natomiast opracowany przez Arystotelesa umiarkowany empiryzm genetyczny. Szczególnie wyraźnie wystąpił natomiast racjonalizm genetyczny w szeregu wpływowych koncepcji filozoficznych XVII i XVIII wieku, określanych jako racjonalizm nowożytny. W sposób typowy występuje racjonalizm genetyczny u jednego z głównych przedstawicieli racjonalizmu nowożytnego, Kartezjusza. W odróżnieniu od Platona, Kartezjusz wywodzi racjonalizm genetyczny wyłącznie z analizy epistemologicznej, odrzucając rozumowania o charakterze ontologicznym. Analiza ta dąży do uzyskania wiedzy pewnej. Kartezjusz wyróżnił trzy idee wrodzone ("ideae innatae") stanowiące wrodzone treści świadomości ludzkiej - ideę Boga, ideę duszy i ideę ciała.
Kontrowersja między racjonalizmem i empiryzmem genetycznym należała do głównych sporów filozoficznych XVII i XVIII wieku - krytycznie odniósł się do tego drugiego późniejszy wielki nurt filozofii nowożytnej, empiryzm nowożytny. Obejmował on przede wszystkim XVIII-wiecznych filozofów brytyjskich, jak John Locke, David Hume i George Berkeley. Według empirystów doświadczenie jest jedynym źródłem poznania, w umyśle nie istnieje nic doświadczenie poprzedzającego (stanowi on "tabula rasa").
Późniejszą formą natywizmu jest myśl Immanuela Kanta, kontynuowana przez kantyzm. Według Kanta raczej niż wiedzą wrodzoną jako początkiem poznania, umysł dysponuje wrodzonymi strukturalnymi formami warunkującymi poznanie. Początkiem wszelkiego poznania jest dla Kanta doświadczenie zmysłowe. Doświadczenie to jest jednak zawsze uporządkowane czasowo i przestrzennie. Uporządkowanie to jako konieczny i uniwersalny składnik wszelkiego poznania nie może pochodzić z doświadczenia. Stanowi ono natomiast aprioryczną formę intuicji zmysłowej.
W filozofii współczesnej poglądy zbliżone do natywistycznych powiązane są np. z poglądami językoznawczymi, jak gramatyka generatywna. Ponadto szeroko przyjmuje się istnienie pewnych form wiedzy wrodzonej, koncepcja "tabula rasa" jest współcześnie szeroko odrzucana. Najczęściej występujące współczesne rozumienia wiedzy wrodzonej są jednak przy tym bardzo odmienne od klasycznych. Wiedza wrodzona we współczesnych ujęciach niekoniecznie jest bowiem pewna, niekoniecznie też warunkuje wszelkie poznanie, niekoniecznie jest jednakowa dla wszystkich jednostek. Stanowi ją doświadczenie filogenetyczne, zdobywane w procesie rozwoju gatunkowego - wiedza wrodzona w tym sensie rozumiana więc może być jako wiedza zdobywana za pomocą doświadczenia.

</doc>
<doc id="345800" url="https://pl.wikipedia.org/wiki?curid=345800" title="Efekt Paschena-Backa">
Efekt Paschena-Backa

Efekt Paschena-Backa – zjawisko rozszczepienia linii widmowych atomu w silnym zewnętrznym polu magnetycznym. Pole to musi być silne na tyle, aby sprzężenia między orbitalnym i spinowym momentem magnetycznym atomu uległo zerwaniu. Zachodzi to, w zależności od rodzaju atomu, dla pól o indukcji rzędu 1 tesli [T] lub większych.
Wówczas moment magnetyczny ma postać:
Zmiana energii stanu wywołana tym efektem przyjmuje wartość:
Dostępnymi regułami wyboru są:
Oznacza to również, że w silnym polu magnetycznym stan atomu jest dobrze określony za pomocą liczb kwantowych L, S oraz ich rzutów formula_6 oraz formula_7 Liczba kwantowa J już nie opisuje stanu kwantowego tak dobrze, jak w przypadku, gdy obowiązuje sprzężenie L-S (Russella-Saundersa).

</doc>
<doc id="345801" url="https://pl.wikipedia.org/wiki?curid=345801" title="Klecany">
Klecany

Klecany − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 1017 ha, a liczba jego mieszkańców 1 904 osób.
Demografia.
"Źródło: Czeski Urząd Statystyczny"

</doc>
<doc id="345803" url="https://pl.wikipedia.org/wiki?curid=345803" title="Turčianske Teplice">
Turčianske Teplice

Turčianske Teplice (węg. "Stubnyafürdő", niem. "Bad Stuben") – miasto powiatowe w środkowej Słowacji, w kraju żylińskim, w historycznym regionie Turiec. Pierwotnie nosiło nazwę "Štubnianske Teplice", obecną nazwę nadano po lutym 1948 r. Wówczas też stało się siedzibą powiatu.
Położenie.
Turčianske Teplice leżą na wysokości 495 m n.p.m. w południowej (górnej) części Kotliny Turczańskiej nad rzeką Turiec, u zachodnich podnóży Wielkiej Fatry. Liczba mieszkańców miasta wynosi około 6,7 tys. osób "[2011]", powierzchnia miasta – 33,48 km². Dzieli się na dzielnice:
Przez Turčianske Teplice przebiega słowacka droga krajowa nr 65 z Martina do Żaru nad Hronem. Łączy się z nią droga lokalna nr 577 z Bańskiej Bystrzycy. Przebiega tędy również linia kolejowa z Vrútok do Handlovej, Żaru nad Hronem i Bańskiej Bystrzycy.
Historia.
Pierwsza wzmianka o miejscowości pochodzi z 1281 r. i już wtedy wiedziano o istniejących tu ciepłych źródłach wód mineralnych. Pierwotnie Turčianske Teplice należały do feudalnego, królewskiego dominium Haj i wraz z nim w 1533 r. stały się własnością miasta Kremnicy. Mieszkańcy zajmowali się rolnictwem i hodowlą, z czasem również obsługą przybywających gości i infrastruktury uzdrowiskowej. Rozwój miastu przyniosło oddanie do użytku w 1872 r. linii kolejowej Vrútky - Zwoleń. W 1910 r. miasto liczyło 0,3 tys. mieszkańców, w tym 120 Węgrów, 113 Słowaków i 52 Niemców.
W 1951 r. przyłączono do Turčianskich Teplic gminę "Vieska". W 1971 r. do miasta przyłączono dawniej samodzielne wsie Diviaky (należały już do miasta w latach 1951–1955), Dolná Štubňa (niem. "Unterstuben") i Turčiansky Michal. W następnych latach rozwój przemysłu i budownictwa mieszkaniowego. Obecnie miasto jest centrum Górnego Turca i nadal pełni rolę uzdrowiska.
Uzdrowisko.
Turčianske Teplice są jednym z najstarszych uzdrowisk w Europie. Wspominane było już w roku 1402. Stało się popularne już w XV wieku, korzystał z niego między innymi cesarz Zygmunt Luksemburski. Gdy w 1533 r. Turčianske Teplice stały się własnością Kremnicy, zaczęto budować pierwsze publiczne domy zdrojowe i ujęcia źródeł leczniczych. Działalność uzdrowiskowa nabrała rozmachu pod koniec XIX wieku, gdy doprowadzono do Turčianskich Teplic linię kolejową. Kremnica utrzymywała swoje ujęcia aż do 1949 r., kiedy zostały znacjonalizowane. Większość zabytkowej zabudowy została rozebrana w okresie komunistycznym. Dzisiaj w dzielnicy uzdrowiskowej dominuje zabudowa współczesna.

</doc>
<doc id="345805" url="https://pl.wikipedia.org/wiki?curid=345805" title="Kanał Nysa-Oława">
Kanał Nysa-Oława

Kanał przerzutowy Nysa-Oława – budowla hydrotechniczna przerzucająca wodę z Nysy Kłodzkiej do rzeki Oławy. W celu wspomagania zasilenia w wodę miast Wrocław, Oława i Brzeg oraz okolicznych miejscowości. Na poszczególnych odcinkach formalnie jest ciekami: Pępicki Potok, Psarski Potok.
Rzeka Oława jest głównym źródłem wody pitnej dla Wrocławia, ale zasoby wody były niewystarczające, stąd też pomysł, by zasilić Oławę wodami z Nysy Kłodzkiej (czystszej niż wody Odry). Kanał powstał w roku 1971.
Kanał bierze początek na jazie w okolicach miejscowości Michałów, w pobliżu mostu autostrady A4. Pierwsze 2 km płynie sztucznym korytem do Michałowa. Tam (przy drodze nr 458) znajduje się stacja pomp MPWiK we Wrocławiu, która tłoczy wodę podziemnym rurociągiem na pobliską górkę – zwaną Wałem Michałowskim. Od tego miejsca odkryty kanał biegnie w kierunku północno-zachodnim, doliną Pępickiego Potoku i formalnie jest to ciek typu kanał o nazwie Pępicki Potok, który w okolicach Łukowic Brzeskich wpada do Psarskiego Potoku (kanału), który naturalnie wpadał do Odry w mieście Oława. Przekopano kanał w kierunku zachodnim i wody kanału wpadają rzeki Oława. Fragment Psarskiego Potoku, wraz z przekopem, jest oficjalnie określany jako kanał Psarski Potok, pozostała dolna część jako rzeka Psarski Potok. Potoki którymi prowadzi kanał zostały na wielu odcinkach wyprostowane, a brzegi umocniono betonem. 
W okolicach miejscowości Krzyżowice znajduje się pierwsze ujęcie. Tutaj pobierana jest woda dla miasta Brzeg. Na owej stacji woda z kanału, po wstępnym mechanicznym oczyszczeniu, dodatkowo wymieszana z wodami kilku pobliskich studni głębinowych, jest prowadzona podziemnymi rurociągiem w kierunku stacji uzdatniania wody i studni w Krzyżowicach.
Zasadnicza masa wody płynie dalej dawnym Pępickiego Potoku. W okolicach szosy krajowej nr 39 kanał łączy się z Przyleskim Potokiem i od tego miejsca nosi już nową nazwę Psarskiego Potoku.
Za Psarami, a przed Godzikowicami znajduje się kolejne ujęcie wody, dla miasta Oława.
Koło Jaczkowic kanał łączy się z Oławą. Ilość wody w kanale jest podobna do ilości wody w Oławie.
Przypisy.
 4. https://swojegonieznacie.pl/przepompownia-w-michalowie-ujecie-wody-dla-wroclawia/

</doc>
<doc id="345807" url="https://pl.wikipedia.org/wiki?curid=345807" title="Turcianske Teplice">
Turcianske Teplice



</doc>
<doc id="345808" url="https://pl.wikipedia.org/wiki?curid=345808" title="Kosmonosy">
Kosmonosy

Kosmonosy − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 1 140 ha, a liczba jego mieszkańców 4 904 osób.
Prawa miejskie 25 czerwca 1913. W latach 1947–1954 i 1974–1989 miejscowość była przyłączona do Mladá Boleslav, od 1990 ponownie samodzielne miasto.
Demografia.
"Źródło: Czeski Urząd Statystyczny"

</doc>
<doc id="345810" url="https://pl.wikipedia.org/wiki?curid=345810" title="Stare Miasto (Będzin)">
Stare Miasto (Będzin)

Śródmieście – Stare Miasto czyli Stary Będzin - centralna i najstarsza część Będzina. Obejmuje dawne XIV-wieczne miasto Będzin (1358 r.) w obrębie dawnych murów miejskich wraz ze Wzgórzem Zamkowym (Stare Miasto, Stary Będzin) oraz obecną dzielnicę Śródmiejską (Śródmieście), rozbudowaną poza murami w kierunku dworca kolejowego wzdłuż ulic: al. Kołłątaja, Małachowskiego, Modrzejowskiej, Potockiego, Piłsudskiego, Kościuszki i in. Obecne Śródmieście rozciąga się pomiędzy ulicą Małobądzką (dzielnica Małobądz) za linię kolejową od wschodu (Warpie). W kierunku południowym przechodzi w tzw. Nowy Będzin (dlatego ta część miasta określana jest wspólną nazwą Stary Będzin - taką nazwę nosiła obecna stacja kolejowa Będzin Miasto).
Zabudowa tej dzielnicy składa się głównie ze starych zabytkowych kamienic. Mieści się tu większość budynków użyteczności publiczności. W południowej jej części powstała dzielnica przemysłowa (ul. Kościuszki).
Historia.
W ciągu XIX i XX w. wokół miasta lokacyjnego Będzina zaczęły tworzyć się gęsto zabudowane przedmieścia. Rozwijały się one w kierunku dworca kolejowego (wzdłuż ulic Modrzejowskiej i Małachowskiego z wytoczonym ok. 1870 r. nowym placem targowym, dziś pl. 3 Maja), wzdłuż al. Kołłątaja. Tutaj powstało większość budynków użyteczności publicznej, jak Magistrat, Starostwo, ochronka, poczta, banki, Gimnazjum Zgromadzenia Kupców oraz żydowskie "Jawne". 
W wyniku modernizacji miasta w latach 70. znaczna część tych terenów uległa znacznym przekształceniom urbanistycznym.
W południowej części znajdowały się liczne zakłady przemysłowe, jak Fabryka Pilników, Mostostal, Centrostal, ŚZPC "Hanka", oraz po drugiej stronie torów Fabryka Przewodów Energetycznych. Niektóre z tych zakładów kontynuują kilkudziesięcioletnią tradycję.
Ulice Starego Będzina.
Stare Miasto
 Śródmieście
Nowy Będzin

</doc>
<doc id="345812" url="https://pl.wikipedia.org/wiki?curid=345812" title="Kostelec nad Černými lesy">
Kostelec nad Černými lesy

Kostelec nad Černými lesy (niem. "Schwarzkosteletz") − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 1 771 ha, a liczba jego mieszkańców 3 264 osób.
Demografia.
"Źródło: Czeski Urząd Statystyczny"

</doc>
<doc id="345814" url="https://pl.wikipedia.org/wiki?curid=345814" title="Kostelec nad Labem">
Kostelec nad Labem

Kostelec nad Labem (niem. "Elbekosteletz") − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 1 556 ha, a liczba jego mieszkańców 3 052 osób.
Demografia.
"Źródło: Czeski Urząd Statystyczny"

</doc>
<doc id="345815" url="https://pl.wikipedia.org/wiki?curid=345815" title="Sztych (broń)">
Sztych (broń)

Sztych (z niem. "der Stich", pchnięcie) – ostre zakończenie głowni broni białej. Stanowi zazwyczaj trzecią część długości głowni, najbardziej oddaloną od rękojeści.
Potocznie "sztychem" określa się niekiedy „pchnięcie” przeciwnika ostrym końcem broni białej w trakcie walki. W języku niemieckim koniec głowni to "der Ort".

</doc>
<doc id="345816" url="https://pl.wikipedia.org/wiki?curid=345816" title="Kouřim">
Kouřim

Kouřim (niem. "Kaurim") − miasto w Czechach, w kraju środkowoczeskim. Według danych z 31 grudnia 2016 powierzchnia miasta wynosiła 1 440 ha, a liczba jego mieszkańców 1 882 osób.
Nieopodal miasta znajduje się Kamień Lecha - rozległy punkt widokowy na miejscowość i obiekt związany z legendarną historią Lecha.
Demografia.
"Źródło: Czeski Urząd Statystyczny"

</doc>
<doc id="345818" url="https://pl.wikipedia.org/wiki?curid=345818" title="Karabin maszynowy ZB vz. 52">
Karabin maszynowy ZB vz. 52

Ręczny karabin maszynowy ZB vz. 52 (cz. "Lehky Kulomet ZB vzor 52") – czechosłowacki karabin maszynowy.
Historia konstrukcji.
Karabin maszynowy "ZB vz. 52" został skonstruowany w 1952 roku w czechosłowackich zakładach zbrojeniowych "Zbrojovka Brno" i był kontynuacją przedwojennych konstrukcji tych zakładów ZB vz. 26, ZB vz. 27, ZB vz. 50.
Broń przystosowana była do czechosłowackiego naboju pośredniego 7,62 × 45 mm wz. 52, specjalnie skonstruowanego dla tego rodzaju karabinu maszynowego.
W związku z unifikacją broni i amunicji w wojskach państw należący do Układu Warszawskiego w 1957 roku karabin maszynowy "ZB vz. 52" został przystosowany do radzieckiego naboju 7,62 x 39 mm, tak zmodyfikowana wersja otrzymała oznaczenie "ZB vz. 52/57".
Broń ta używana była wyłącznie w armii Czechosłowacji, a od początku lat sześćdziesiątych XX wieku była systematycznie wycofywana z użycia i zastępowana przez uniwersalny karabin maszynowy ZB vz. 59
Konstrukcja.
Ręczny karabin maszynowy "ZB vz. 52" działa na zasadzie odprowadzania gazów prochowych z przewodu lufy i wyposażony był w czterodrogowy regulator gazowy.
Zasilany był z taśmy lub z magazynków.

</doc>
<doc id="345819" url="https://pl.wikipedia.org/wiki?curid=345819" title="Arkan">
Arkan



</doc>
<doc id="345823" url="https://pl.wikipedia.org/wiki?curid=345823" title="Kralupy nad Vltavou">
Kralupy nad Vltavou

Kralupy nad Vltavou (niem. "Kralup", "Kralup an der Moldau") − miasto w Czechach, w kraju środkowoczeskim, nad rzeką Wełtawą. Według danych z 31 grudnia 2003 powierzchnia miasta wynosiła 2 190 ha, a liczba jego mieszkańców 18 150 osób.
Demografia.
"Źródło: Czeski Urząd Statystyczny"

</doc>
<doc id="345824" url="https://pl.wikipedia.org/wiki?curid=345824" title="Lasso">
Lasso

Lasso – sznur lub rzemień zawiązany w ten sposób że na jednym końcu znajduje się zaciskającą się pętla, wykorzystywany przez amerykańskich hodowców koni, kowbojów, myśliwych i pasterzy do chwytania zwierząt.

</doc>
<doc id="345825" url="https://pl.wikipedia.org/wiki?curid=345825" title="Celakovice">
Celakovice



</doc>
<doc id="345826" url="https://pl.wikipedia.org/wiki?curid=345826" title="Kurów (powiat suski)">
Kurów (powiat suski)

Kurów – wieś w Polsce położona w województwie małopolskim, w powiecie suskim, w gminie Stryszawa. Położona jest na wysokości 600–630 m n.p.m. w Paśmie Pewelsko-Ślemieńskim, u południowych podnóży Wajdów Gronia i Małysiaków Gronia.
Wieś założono w XVI wieku i należała do rodzin Komorowskich i Grudzińskich. W latach 1975–1998 miejscowość należała administracyjnie do województwa bielskiego.
Na terenie wsi działalność duszpasterską prowadzi Kościół Rzymskokatolicki (parafia św. Józefa Robotnika).

</doc>
<doc id="345827" url="https://pl.wikipedia.org/wiki?curid=345827" title="Cernosice">
Cernosice



</doc>
<doc id="345828" url="https://pl.wikipedia.org/wiki?curid=345828" title="Marian Janecki">
Marian Janecki

Marian Bernard Janecki (ur. 31 lipca 1963 w Jastrzębiu-Zdroju) – polski samorządowiec, od 2002 do 2014 prezydent miasta Jastrzębie-Zdrój.
Życiorys.
Syn Bernarda. Ukończył studia wyższe z zakresu historii na Uniwersytecie Jagiellońskim w Krakowie. Od 1988–1998 pracował jako nauczyciel tego przedmiotu w Zespole Szkół Górniczo-Elektrycznych w Jastrzębiu-Zdroju.
W 1998 uzyskał mandat radnego i został powołany na stanowisko wiceprezydenta tego miasta. W pierwszych bezpośrednich wyborach samorządowych w 2002 został wybrany na urząd prezydenta miasta. W 2006 skutecznie ubiegał się o reelekcję. W latach 2007–2008 był przewodniczącym zarządu Związku Subregionu Zachodniego. W drugiej turze wyborów w 2010 po raz kolejny został wybrany na prezydenta Jastrzębia-Zdroju, pokonując kandydatkę PO i uzyskując 56,32% głosów. W 2014 przegrał w drugiej turze głosowania z Anną Hetman z Platformy Obywatelskiej.
Odznaczenia.
W 2011 został odznaczony przez prezydenta Bronisława Komorowskiego Srebrnym Krzyżem Zasługi. W 2013 otrzymał Złotą Odznakę „Zasłużony dla Ochrony Przeciwpożarowej”

</doc>
<doc id="345829" url="https://pl.wikipedia.org/wiki?curid=345829" title="Cesky Brod">
Cesky Brod



</doc>
<doc id="345830" url="https://pl.wikipedia.org/wiki?curid=345830" title="Dobris">
Dobris



</doc>
<doc id="345832" url="https://pl.wikipedia.org/wiki?curid=345832" title="Dolni Bousov">
Dolni Bousov



</doc>
<doc id="345834" url="https://pl.wikipedia.org/wiki?curid=345834" title="Horovice">
Horovice



</doc>
<doc id="345835" url="https://pl.wikipedia.org/wiki?curid=345835" title="Jilove u Prahy">
Jilove u Prahy



</doc>
<doc id="345836" url="https://pl.wikipedia.org/wiki?curid=345836" title="Kostelec nad Cernymi lesy">
Kostelec nad Cernymi lesy



</doc>
<doc id="345838" url="https://pl.wikipedia.org/wiki?curid=345838" title="Kourim">
Kourim



</doc>
<doc id="345847" url="https://pl.wikipedia.org/wiki?curid=345847" title="Mierzęcice">
Mierzęcice

Mierzęcice – wieś w Polsce położona w Zagłębiu Dąbrowskim, w województwie śląskim, w powiecie będzińskim, w gminie Mierzęcice.
W latach 1954–1972 wieś należała i była siedzibą władz gromady Mierzęcice. W latach 1975–1998 miejscowość administracyjnie należała do województwa katowickiego.
W 2011 roku przez miejscowość prowadziła trasa wyścigu kolarskiego Tour de Pologne 2011.
Miejscowość jest siedzibą gminy Mierzęcice.
Nazwa.
Pierwsza wzmianka o miejscowości w formie "Mirzenczicze" pochodzi z 1357 roku. Nazwa była później notowana także w formach "Myrzaczycze", "Mirzączycze" (1529), "Mierzecice", "Mirzecice", "Mirzęcice" (1598), "Mierzęcice" (1787), "Mierzęczyce" (1787), "Mierzęcin" (1827), "Mierzęcice" (1877), "Mierzęcice" (1885). Nazwa miejscowości utworzona została przez dodanie sufiksu -"ice" (okresowo też -"in") do nazwy osobowej "Mirzęta", pochodzącej od imion złożonych typu "Mirogniew", "Mirosław". W nazwie widoczne jest przejście -"ir(z)" &gt; -"er(z)".
Historia.
Miejscowość pierwotnie leżała w księstwie siewierskim i należała do biskupów krakowskich. Potwierdza to dokument z 1357, w którym Kazimierz I książę cieszyński potwierdził wolności od wszelkich opłat, danin, stacji, powinności i ciężarów na rzecz swego księstwa wsiom Brudzowice, Przeczyce, Toporowice, Mierzęcice, Ożarowice, Najdzieszów, Brzynkowice, Góra oraz Łubianki, które należały do biskupa krakowskiego, a położone były na terytorium księstwa siewierskiego. Książę zastrzegł sobie jednak jurysdykcję własnych sędziów w sporach sądowych pomiędzy swoimi poddanymi, a mieszkańcami wymienionych wsi biskupich.
Od połowy XV wieku po sprzedaży całego księstwa siewierskiego biskupom krakowskim przez Wacława I cieszyńskiego wieś znajdowała się w granicach Korony Królestwa Polskiego i należała do diecezji krakowskiej. Miejscowość odnotowują historyczne dokumenty podatkowe. Wieś nie była objęta pańszczyzną ani dziesięciną, ale mieszkańcy płacili czynsz. W 1529 mieszkańcy miejscowości płacili go na rzecz biskupstwa krakowskiego w łącznej wysokości 10,5 grzywny. Kolejny dokument z 1598 odnotował w miejscowości kmiecia o imieniu Mieszko oraz 2 zagrodników.
16 kwietnia 1786 w Mierzęcicach urodził się Wincenty Kraiński, polski pisarz i pedagog, uczestnik powstania listopadowego. 
Po rozbiorach Polski miejscowość znalazła się w zaborze rosyjskim i leżała w Królestwie Polskim. W 1827 wieś należała do rządu Królestwa Polskiego i znajdowało się w niej 90 domów zamieszkanych przez 508 mieszkańców. W 1885 w XIX-wiecznym Słowniku geograficznym Królestwa Polskiego miejscowość wymieniona jest jako wieś, osada leśna i karczowisko leżące w powiecie będzińskim, gminie Sulików, parafia Targoszyce. We wsi było wówczas 117 domów, w których mieszkało 1028 mieszkańców. Wieś należała prawie w całości do chłopów i miała wtedy 2312 mórg ziemi włościańskiej w tym 1619 ziemi ornej. Znajdowała się w niej szkoła początkowa oraz urząd gminy.
W 1919 miejscowość znalazła się granicach II RP. W okresie II wojny światowej w Mierzęcicach, które Niemcy nazwali „Mieren”, znajdował się poligon wojskowy. W 1941 i 1943 roku szkolenia odbywał tu ochotniczy Legion Waloński.
Gospodarka.
Gmina Mierzęcice pełni funkcję rolniczo-mieszkaniową oraz rekreacyjną związaną ze zbiornikiem Przeczyce.
Komunikacja.
Miejscowość na osi wschód-zachód przecina droga krajowa nr 78, a z południowego wschodu na północny zachód przebiega droga ekspresowa S1. Łączy ona znajdujący się częściowo na terenie gminy Port lotniczy Katowice-Pyrzowice z drogą krajową nr 1. W Mierzęcicach stacjonowała jednostka wojskowa JW 4043, pozostały po niej dotychczasowo niezagospodarowane zabudowania koszarowe oraz zamieszkane przez część populacji gminy osiedle (1/7 ludności gminy). Wojsko stacjonowało tutaj aż do likwidacji garnizonu w 2000 roku. Wcześniej i znacznie dłużej jednostka nosiła numer JW 1901 i był to 39 Pułk Lotnictwa Myśliwskiego z samolotami MiG-21. Pułk został rozformowany w 1987 roku Jednostka wojskowa została przekształcona w KOL (Komenda Obsługi Lotniska) której nadano nr 4043. W kolejnych latach zmieniono strukturę organizacyjną i utworzono 1 Batalion Zabezpieczenia z nadanym numerem JW 4043. Równolegle w Mierzęcicach utworzono Bazę Statków Powietrznych (JW 4044). Jednostka ta w początkach swojej działalności zajmowała się remontem śmigłowców Mi-24, a w późniejszym okresie kasacją samolotów będących na wyposażeniu naszego lotnictwa. Jednym z dowódców 39. Pułku Lotnictwa Myśliwskiego (w latach 1976–1981) był ówczesny pułkownik, a dzisiejszy generał, dowódca wojsk lotniczych Jerzy Gotowała. Lotnisko wojskowe w czerwcu 2001 roku przekazano w zarząd Samorządowi Województwa Śląskiego i użytkowanie Górnośląskiemu Towarzystwu Lotniczemu SA (GTL S.A.) oraz Agencji Ruchu Lotniczego. W efekcie zaczęło zamieniać się ono w całodobowe cargo i Międzynarodowy Port Lotniczy.
W Mierzęcicach znajduje się także nieczynna już stacja kolejowa Mierzęcice Zawierciańskie, łącząca niegdyś węzły kolejowe w Tarnowskich Górach i Zawierciu-Łazach, od dłuższego czasu tory w stronę Tarnowskich Gór są nieprzejezdne. Miejscowość posiada stałe połączenia autobusowe typu podmiejskiego z większością miast położonych centralnie województwa śląskiego.

</doc>
<doc id="345848" url="https://pl.wikipedia.org/wiki?curid=345848" title="Ricardo Zonta">
Ricardo Zonta

Ricardo Luiz Zonta (ur. 23 marca 1976 w Kurytybie, Brazylia) – brazylijski kierowca wyścigowy.
Kariera.
Karierę rozpoczynał od jazdy gokartami. Swoje pierwsze zwycięstwo odniósł w wieku 11 lat. W wieku 15 lat został mistrzem Brazylii. Kolejnym wyzwaniem Zonty była Formuła 3, w której w 1995 roku odniósł zwycięstwo, zdobywając tytuły mistrza Brazylii i Ameryki Południowej. W kolejnym roku przeniósł się do Europy, by występować w wyścigach Formuły 3000.
W pierwszym roku startów odniósł dwa zwycięstwa i w klasyfikacji generalnej zajął 4 miejsce. Rok później został mistrzem, zostawiając w pobitym polu Juana Pablo Montoyę. W 1997 r. otrzymał nagrodę Złoty Kask w kategorii kierowca międzynarodowy – najbardziej prestiżową nagrodę tego typu w Brazylii. W 1998 r. Zonta wygrał zawody FIA GT na torze Laguna Seca w Stanach Zjednoczonych. W tym samym roku ponownie otrzymał nagrodę Złoty Kask, tym razem w kategorii dla najbardziej wybitnego kierowcy. Ron Dennis ściągnął go do McLarena, gdzie został kierowcą testowym.
W sezonie 1999 zadebiutował jako oficjalny kierowca British American Racing. Drugim kierowcą tego zespołu był w tym czasie Jacques Villeneuve. W pierwszym roku występów ukończył 5 wyścigów, a najlepszym jego osiągnięciem było zajęcie 8 miejsca w Grand Prix Europy. Pierwsze punkty zdobył w sezonie 2000 podczas Grand Prix Australii, kiedy ukończył wyścig na szóstym miejscu. Kolejne dwa punkty zdobył w tym samym sezonie kończąc na szóstych pozycjach Grand Prix Włoch i Stanów Zjednoczonych. W klasyfikacji generalnej zajął trzynaste miejsce. W sezonie 2001 został kierowcą testowym zespołu Jordan, a w 2002 roku wystartował w cyklu Nissan Telefonica World Series (World Series by Nissan), zdobywając tytuł mistrzowski. W sezonie 2003 ponownie wrócił do F1. Tym razem w barwach zespołu Panasonic Toyota Racing, na stanowisku kierowcy testowego. W sezonach 2004-2005 występował w 6 GP – bez punktu. W sezonie 2007 pełnił rolę kierowcy testowego w zespole Renault.
W 2008 roku startował w barwach zespołu Peugeot w wyścigu 24h Le Mans, gdzie wraz z Franckiem Montagnym i Christianem Klienem zajęli 3. miejsce.

</doc>
<doc id="345855" url="https://pl.wikipedia.org/wiki?curid=345855" title="Krzysztof Jan Szembek">
Krzysztof Jan Szembek

Krzysztof Jan Szembek, "Krzysztof Jan na Słupowie Szembek" (ur. 16 maja 1680; zm. 16 marca 1740 w Lidzbarku Warmińskim) – biskup chełmski (1713–1719), przemyski (1719–1724), warmiński (1724–1740), sekretarz wielki koronny od 1710 roku. 
Życiorys.
Syn Franciszka brat prymasa Krzysztofa Antoniego Szembka. Studiował na Uniwersytecie w Ingolstadt w 1699 roku.
Kanonik krakowski w 1703 roku, scholastyk sandomierski w 1706 roku, prepozyt komendatoryjny miechowski w 1712 roku.
8 września 1717 r. dokonał koronacji obrazu MB Częstochowskiej na Jasnej Górze koronami papieskimi. Był członkiem konfederacji generalnej zawiązanej 27 kwietnia 1733 roku na sejmie konwokacyjnym. W 1733 roku podpisał elekcję Stanisława Leszczyńskiego. W czasie elekcji 1733 roku jako deputat Senatu podpisał "pacta conventa" Stanisława Leszczyńskiego. W 1735 roku podpisał uchwałę Rady Generalnej konfederacji warszawskiej.
Biskup Szembek został pochowany w katedrze fromborskiej.
Epitafium Krzysztofa Andrzeja Jana Szembeka zostało ustanowione w kościele Przemienienia Pańskiego w Brzozowie, którego był fundatorem.

</doc>
<doc id="345857" url="https://pl.wikipedia.org/wiki?curid=345857" title="Droga wojewódzka nr 780">
Droga wojewódzka nr 780

Droga wojewódzka nr 780 (DW780) – droga wojewódzka o długości 57 km łącząca Kraków z Chełmem Śląskim, położona w województwach małopolskim oraz śląskim.
Droga wojewódzka nr 780 Kraków – Chełm Śląski to jeden z ważnych ciągów komunikacyjnych, który łączy Kraków oraz zachodnią część województwa małopolskiego ze Śląskiem. Droga jest użytkowana przede wszystkim przez mieszkańców miejscowości położonych w jej pobliżu, razem z drogą wojewódzką nr 933 stanowi także popularny dojazd z Krakowa do Kotliny Oświęcimskiej. Po wprowadzeniu odpłatności za korzystanie z autostrady A4 pomiędzy Mysłowicami a Krakowem stała się jedną z dróg alternatywnych, co spowodowało wzrost natężenia ruchu, również ciężkiego. Brak poważnych prac modernizacyjnych w ciągu ostatnich 20 lat, a co za tym idzie niedostosowanie parametrów drogi do przejęcia intensywnego ruchu, zwłaszcza ciężkich pojazdów doprowadziły w ostatnich latach do poważnej degradacji drogi. Dlatego Zarząd Dróg Wojewódzkich w Krakowie wraz z władzami samorządowymi wszystkich gmin położonych wzdłuż drogi rozpoczął opracowywanie dokumentacji niezbędnej do przeprowadzenia modernizacji drogi wojewódzkiej nr 780. Do listopada 2007 wykonano następujące prace:
W kwietniu 2010 roku sfrezowano większą część trasy, w celu wymiany nawierzchni. Planowano, że wszystkie prace modernizacyjne (dokumentacyjne i drogowe) na pozostałych odcinkach na terenie województwa małopolskiego uda się przeprowadzić w latach 2007–2010. W marcu 2011 roku rozpoczęto remont mostu na rzece Sance pomiędzy Kryspinowem a Liszkami zamykając go dla ruchu, remont zakończono w lipcu 2011 roku.

</doc>
<doc id="345863" url="https://pl.wikipedia.org/wiki?curid=345863" title="Mortal Kombat (film 1995)">
Mortal Kombat (film 1995)

Mortal Kombat – amerykański film akcji z 1995 roku w reżyserii Paula W.S. Andersona. Oparty został na grze komputerowej o tym samym tytule.
Fabuła.
Reprezentacja ziemskich wojowników pod przywództwem Raidena musi stawić czoło postaciom z zaświatów podczas turnieju rozgrywanego na wyspie, będącej pomostem między dwoma światami.
Odbiór.
"Mortal Kombat" uzyskał wynik wynoszący 47% według serwisu Rotten Tomatoes. Średnią uzyskano na podstawie 38 recenzji.
Zdjęcia.
Zdjęcia realizowane były na terenie Stanów Zjednoczonych (Kalifornia) i Tajlandii.

</doc>
<doc id="345866" url="https://pl.wikipedia.org/wiki?curid=345866" title="Zygmunt Przyjemski">
Zygmunt Przyjemski

Zygmunt Przyjemski herbu Rawicz (ur.? - zamordowany 3 czerwca 1652 po bitwie pod Batohem) – pisarz polny koronny w latach 1650-1652, generał artylerii w latach 1650-1652, dworzanin królewski, dowódca piechoty.
Syn podkomorzego kaliskiego Władysława Przyjemskiego (zm. 1627) i Barbary z Leszczyńskich. Był bratem czeskim, dokonał konwersji na katolicyzm.
Służbę wojskową rozpoczął w trakcie wojny trzydziestoletniej, najpierw walcząc w wojskach francuskich, a później w szwedzkich. Po zakończeniu tej wojny powrócił do Polski, gdzie uzyskał mianowanie na pisarza polnego koronnego w 1649 roku, a w 1650 został mianowany generałem artylerii na miejsce Krzysztofa Arciszewskiego. Odznaczył się umiejętnym kierowaniem artylerią w bitwie pod Beresteczkiem. 
W bitwie pod Batohem w 1652 roku był zapewne jedynym starszym oficerem który cieszył się szacunkiem wojska. Być może to dlatego hetman polny koronny Marcin Kalinowski nie darzył go całkowitą sympatią i odrzucił jego propozycje podczas narady w trakcie owej bitwy, co w konsekwencji mogło przesądzić o klęsce wojsk koronnych. Zygmunt Przyjemski został zamordowany wraz z innymi jeńcami po bitwie 3 czerwca 1652 roku przez Kozaków.
Linki zewnętrzne.
 

</doc>
<doc id="345870" url="https://pl.wikipedia.org/wiki?curid=345870" title="Abramowice Prywatne">
Abramowice Prywatne

Abramowice Prywatne – wieś w Polsce położona w województwie lubelskim, w powiecie lubelskim, w gminie Głusk.
Razem z wsią Abramowice Kościelne tworzy jedno sołectwo. Według Narodowego Spisu Powszechnego z roku 2011 wieś liczyła 433 mieszkańców.
1 stycznia 1989 zachodnią część wsi (198,74 ha) włączono do Lublina.
W latach 1975–1998 miejscowość położona była w województwie lubelskim.

</doc>
<doc id="345873" url="https://pl.wikipedia.org/wiki?curid=345873" title="Kłodzka Góra">
Kłodzka Góra

Kłodzka Góra (niem. "Glatsenkoppe", 757 m n.p.m.) – drugi pod względem wysokości szczyt Gór Bardzkich, położony w ich południowo-wschodniej części.
Położenie i opis.
Należy do głównego grzbietu Gór Bardzkich, stanowiąc jego zwornik (rozróg) z odchodzącymi w czterech kierunkach grzbietami. Na południe odchodzi główny grzbiet przez Jelenią Kopę, Grodzisko i Podzamecką Kopę do Przełęczy Kłodzkiej, gdzie łączy się z Górami Złotymi. Na północ odchodzi główny grzbiet przez Gajnik, Ostrą Górę, Przełęcz Łaszczową i Łaszczową, gdzie się rozgałęzia na kilka ramion. Na południowy zachód, w stronę Kłodzka odchodzi najdłuższy grzbiet z Jedlakiem, bezimienną kotą 615, Obszerną, Kostrą (503,2 m n.p.m.) i Szyndzielnią. Najkrótszy grzbiet z Szeroką Górą odchodzi na wschód, w stronę Lasek.
Budowa geologiczna.
Kłodzka Góra zbudowana jest z dolnokarbońskich szarogłazów i łupków należących do struktury bardzkiej.
Roślinność.
Porośnięta w całości lasem świerkowym, w partii szczytowej przerzedzony. 
Turystyka.
Na szczyt prowadzi żółty szlak pieszy wychodzący z Kłodzka. W XIX wieku będącym czasem rozkwitu turystyki na ziemi kłodzkiej, szczyt nie cieszył się uznaniem, ustępując popularności pobliskiej Ostrej Górze (751,7 m n.p.m.), która długo uważana była za najwyższy szczyt Gór Bardzkich.
Kilkadziesiąt metrów od szczytu spotykają się dwa piesze szlaki turystyczne:
Od kilku lat w najkrótszą noc roku oddział PTTK w Kłodzku organizuje wejście z Kłodzka na Kłodzką Górę i z powrotem.
Na szczycie znajduje się wieża widokowa o wysokości 34,5 m, a najwyższy taras widokowy został umieszczony na wysokości 30,5 m.
Kłodzka Góra należy do Korony Gór Polski, gdyż w okresie jej ustanawiania była uważana za najwyższy szczyt. Najnowsze pomiary geodezyjne wykazały, że wyższa jest Szeroka Góra (765 m n.p.m.).

</doc>
<doc id="345876" url="https://pl.wikipedia.org/wiki?curid=345876" title="Równanie ciągłości strugi">
Równanie ciągłości strugi

Równanie ciągłości strugi – jeżeli założyć, że dla płynu nieściśliwego temperatura jest stała i jednakowa dla każdego przekroju przewodu, to objętość V płynu wpływającego i odpływającego w ciągu jednej sekundy z dowolnego przekroju przewodu jest stała (ponieważ ciecz wypełnia całą rurę, a będąc nieściśliwą nie może się nigdzie gromadzić).
formula_1
formula_2 - strumień objętości (m3/s), V - objętość (m3), t - czas (s)
"A1, A2, A3" - pole przekroju poprzecznego rurociągu w kolejnych miejscach (m2)
"v1, v2, v3" - prędkość przepływu w tych miejscach (m/s)
Iloczyn prędkości przepływu "v" i prostopadłej doń powierzchni przekroju rury "A" nazywa się "wydatkiem prądu" bądź natężeniem przepływu, jest on równy objętości cieczy przepływającej przez dany przekrój w jednostce czasu.
Zakłada się przy tym, że ciecz płynie w przewodzie poziomym o sztywnych ścianach i niejednakowym w różnych miejscach przekroju "A1", "A2", itd.
Równanie ciągłości strugi można też opisać jako bilans masy, zakładając, że ilość masy cieczy dopływającej i odpływającej jest równa:
formula_3
"ρ" - gęstość cieczy
"v" - prędkość przepływu płynu
"A" - pole przekroju poprzecznego rurociągu
Ponieważ ciecze są płynami na ogół mało ściśliwymi można przyjąć, że gęstość jest stała i zmieniają się tylko dwa pozostałe człony iloczynu: prędkość rośnie przy spadku pola przekroju i maleje przy jego wzroście. Zmiany te wyrazić można wzorem.
Oznaczając prędkość cieczy i prostopadłą doń powierzchnię przekroju w jednym miejscu rury odpowiednio przez "v1" i "A1", a w innym jej miejscu przez "v2" i "A2" można uzyskać wzór
formula_4 lub formula_5
Ten związek matematyczny wyraża "prawo ciągłości" przepływu cieczy nieściśliwej: "prędkość przepływu cieczy w sztywnym przewodzie jest odwrotnie proporcjonalna do pola przekroju poprzecznego w danym miejscu." 
Zgodnie z prawem ciągłości przepływu można powiedzieć, że w rozważanym przypadku natężenie przepływu jest stałe.

</doc>
<doc id="345886" url="https://pl.wikipedia.org/wiki?curid=345886" title="Równanie Bernouliego">
Równanie Bernouliego



</doc>
<doc id="345888" url="https://pl.wikipedia.org/wiki?curid=345888" title="Droga krajowa nr 77 (Polska)">
Droga krajowa nr 77 (Polska)

Droga krajowa nr 77 (DK77) – droga krajowa klasy GP oraz klasy G prowadząca od Lipnika do Przemyśla. Łączy ona 9 miast: Sandomierz, Stalową Wolę, Nisko, Rudnik nad Sanem, Nową Sarzynę, Leżajsk, Jarosław, Radymno oraz Przemyśl. Większość trasy na Podkarpaciu podąża za biegiem Sanu. Na odcinku Lipnik–Jarosław droga jest trasą alternatywną dla drogi krajowej nr 9 (dla tych, którzy chcą dojechać z województwa świętokrzyskiego do województwa podkarpackiego, omijając jednocześnie Rudnę Małą, w której znajdują się: rondo prowadzące do portu lotniczego Rzeszów-Jasionka oraz węzeł z autostradą A4 i drogą ekspresową S19, na którym droga krajowa nr 9 kończy swój bieg), która podobnie jak droga krajowa nr 77 łączy województwo świętokrzyskie z województwem podkarpackim.
Przebiega przez województwa: świętokrzyskie i podkarpackie. Miejscami bardzo trudno nią przejechać z powodu dużej ilości kolein. W 2012 otwarto dwupasmową obwodnicę Przemyśla z wiszącym mostem Brama Przemyska, w którą wchodzi droga krajowa nr 77 w całości i tam kończy się. W 2021 roku otwarto obwodnicę Stalowej Woli i Niska.
Klasa drogi.
Droga posiada parametry klasy GP na odcinkach:
oraz parametry klasy G na odcinkach:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony.
Do 13 marca 2021 r..
We wcześniejszych latach droga krajowa nr 77 była objęta ograniczeniami dopuszczalnego nacisku pojedynczej osi:
Historia numeracji.
Na przestrzeni lat trasa posiadała różne oznaczenia:

</doc>
<doc id="345890" url="https://pl.wikipedia.org/wiki?curid=345890" title="DK77">
DK77



</doc>
<doc id="345897" url="https://pl.wikipedia.org/wiki?curid=345897" title="Luca Badoer">
Luca Badoer

Luca Badoer (ur. 25 stycznia 1971 w Montebelluna) – włoski kierowca wyścigowy. W latach 1993-1999 startował z przerwami w Formule 1. Od 1997 do 2010 roku pełnił funkcję kierowcy testowego Scuderia Ferrari, gdzie w sezonie 2009 zastąpił kontuzjowanego Felipe Massę podczas dwóch Grand Prix.
Kariera.
Swoją karierę wyścigową rozpoczął od jazdy na torach kartingowych. W 1985 roku wygrał mistrzostwa Włoch. W roku 1989 zadebiutował w Formule 3. Na pierwsze zwycięstwo czekał do następnego sezonu. Największym sukcesem w tych zawodach było pokonanie w 1990 roku Alexa Zanardi'ego. W 1992 roku dostał szansę występów w Formule 3000 dla zespołu Crypton. Niespodziewanie w pierwszym roku startów został mistrzem tej serii wygrywając w czterech wyścigach.
Na debiut w Formule 1 czekał do sezonu 1993. Został kierowcą zespołu BMS Scuderia Italia. Do dyspozycji miał samochody marki Lola, napędzane silnikami Ferrari. Występów w tamtym sezonie nie można zaliczyć do udanych, zajął dopiero jedno z ostatnich miejsc w klasyfikacji generalnej mistrzostw. Mimo tego pokonywał bardziej doświaczonego partnera – Michele'a Alboreto. W 1994 r. po połączeniu BMS z innym włoskim zespołem – Minardi, zostaje ich kierowcą testowym (przegrał walkę o fotel z Alboreto). Rok później pełni już rolę głównego kierowcy i startuje w 17 Grand Prix. Jego najlepsze starty to Grand Prix Kanady (8 pozycja), Węgier (8 pozycja) i Japonii (9 pozycja).
W sezonie 1996 postanawia przyłączyć się do chylącego się ku upadkowi zespołu Forti Corse. W jego barwach podjął się próby startu w dziesięciu wyścigach, kwalifikując się do sześciu z nich. Ostatni wyścig Forti to Grand Prix Wielkiej Brytanii, gdzie kierowcy zmuszeni byli używać starych silników. Firma Cosworth nie dostarczył nowych z powodu długów wobec niej. Cały zespół udał się jeszcze na Grand Prix Niemiec, ale zabrakło pieniędzy oraz jednostek napędowych. Najlepszy występ Badoera w tamtym sezonie to dziesiąte miejsce w San Marino.
Od sezonu 1997 zostaje oficjalnym kierowcą testowym Scuderia Ferrari. Powrócił do ścigania w sezonie 1999 ponownie reprezentując barwy Minardi. Jego partnerem został Hiszpan Marc Gené. Ogólnie w tym sezonie Badoer spisywał się lepiej niż Gene, regularnie plasując się przed kolegą z zespołu w kwalifikacjach i zajmując porównywalne miejsca w ukończonych wyścigach (warto też zaznaczyć, że Badoer częściej był zmuszony do wycofania się z wyścigu w wyniku usterek, a Gene własnych błędów). W Grand Prix Europy Badoer jedyny raz w swojej karierze miał szanse na zdobycz punktową. Po bardzo dobrej jeździe i doskonałej strategii doboru opon podczas opadów deszczu Włoch znajdował się na wysokim czwartym miejscu (wtedy dawało ono 3 punkty) wyprzedzając takich kierowców jak Mika Häkkinen, Eddie Irvine czy Jacques Villeneuve. Jednak na zaledwie 12 okrążeń przed metą w jego samochodzie zepsuła się skrzynia biegów. Po awarii Badoer nie mógł powstrzymać łez klęcząc przed swoim bolidem, aż do interwencji porządkowych. Natomiast na miejsce w punktowanej szóstce awansował Gene i to on zdobył jedyny w tamtym sezonie punkt dla Minardi. Kiedy Michael Schumacher złamał nogę na torze Silverstone, Badoer miał nadzieję, że zajmie jego miejsce. Szefostwo Ferrari zdecydowało się jednak na ściągnięcie Miki Salo, co zostało ostro skrytykowane przez ich byłego kierowcę, Jeana Alesi'ego. Sam Badoer także nie krył rozczarowania tą decyzją.
Po tym jak nie był w stanie zapewnić sobie miejsca w stawce sezonu 2000, postanowił zostać kierowcą testowym Ferrari do końca swojej kariery. W sezonie 2009 został wybrany na zastępcę kontuzjowanego Felipe Massy w drugiej połowie sezonu. Początkowo wybrano Michaela Schumachera, jednak Niemiec nie był w stanie poradzić sobie z bólem szyi i zrezygnował z powrotu do ścigania. Po rozczarowującym występie Luki w GP Europy na ulicznym torze w Walencji, szefostwo zespołu Ferrari zdecydowało o umożliwieniu mu startu w GP Belgii. Kierowca nie spełnił pokładanych w nim oczekiwań, zajmując w wyścigu ostatnią lokatę, w związku z czym kierownictwo Ferrari podjęło decyzję zastąpienia go innym włoskim kierowcą, Giancarlo Fisichellą.
Luca Badoer jest też posiadaczem rekordu największej ilości Grand Prix bez zdobytego punktu.
Kierowca wziął udział w ceremonii otwarcia Igrzysk Olimpijskich w Turynie w 2006.

</doc>
<doc id="345901" url="https://pl.wikipedia.org/wiki?curid=345901" title="Hugh Grant">
Hugh Grant

Hugh John Mungo Grant (ur. 9 września 1960 w Hammersmith w Londynie) – angielski aktor i producent filmowy. Ma na swym koncie takie przeboje filmowe, jak "Cztery wesela i pogrzeb" (1994), "Rozważna i romantyczna" (1995), "Notting Hill" (1999), "Dziennik Bridget Jones" (2001), "Dwa tygodnie na miłość" (2002) czy "Był sobie chłopiec" (2002).
Życiorys.
Wczesne lata.
Urodził się w Charing Cross Hospital w londyńskiej dzielnicy Hammersmith. Jego matka, Fyvola Susan (z domu MacLean) była nauczycielką, a ojciec, kpt. James Murray Grant, był artystą i sprzedawcą dywanów. Miał starszego brata Jamesa. Prapradziadek Granta, dr James Stewart, był asystentem znanego podróżnika Davida Livingstone’a.
Uczęszczał do Hogarth Primary School w Chiswick i St Peter’s Primary School w Hammersmith, a następnie kontynuował naukę w szkołach londyńskich: Wetherby School i Latymer Upper School. W 1979 otrzymał stypendium z New College w Oksfordzie, gdzie w 1982 ukończył studia na wydziale literatury. Potem pisał teksty do reklamówek telewizyjnych.
Kariera.
Jeszcze podczas studiów debiutował przed kamerami jako Lord Adrian w komediodramacie Oxford University Film Foundation "Privileged" (1982) z Imogen Stubbs, Markiem Williamsem i Jamesem Wilbym. Aby uzyskać kartę Equity, wstąpił do teatru regionalnego Nottingham Playhouse i przez rok mieszkał w Park Terrace w The Park Estate. Znudzony małymi rolami, stworzył swoją własną komediową rewię o nazwie The Jockeys of Norfolk, nazwisko zaczerpnięte ze sztuki szekspirowskiej "Richard III", z przyjaciółmi Chris Lang i Andy Taylor. Grupa koncertowała w londyńskim klubie komediowym z postojami w The George IV w Chiswick, Canal Cafe Theatre w Maida Vale i The King’s Head w Islington. The Jockeys of Norfolk ostatecznie okazał się hitem na Edinburgh Festival, po tym, jak ich szkic na temat "Narodzenia Jezusa", trafił do programu telewizyjnego BBC Two "Edinburgh Nights". W tym czasie Grant pojawił się także w teatralnych przedstawieniach takich sztuk, jak "An Inspector Calls" J.B. Priestleya (na Royal Exchange w Manchesterze), "Wachlarz lady Windermere" i "Koriolan".
Wkrótce Merchant Ivory Productions zaangażował go do roli Clive’a Durhama w edwardiańskim dramacie "Maurycy" (1987) na podstawie powieści E.M. Forstera, za którą zdobył Puchar Volpiego dla najlepszego aktora na 44. MFF w Wenecji.
W dramacie sensacyjnym Michaela Radforda "Biała intryga" (1988) z Gretą Scacchi i Charlesem Dance’em wcielił się w postać barona Delamere – Hugh Cholmondeleya. Był lordem Byronem w hiszpańskim filmie biograficznym "Wioślarstwo z wiatrem" ("Remando al viento", 1988) z Elizabeth Hurley i Ronanem Vibertem. Grał Lorda Jamesa D’Amptona w adaptacji powieści Brama Stokera "Kryjówka Białego Węża" (1988) w reż. Kena Russella z Catherine Oxenberg. W dramacie wojennym "Brzask" ("The Dawning", 1988) z Anthonym Hopkinsem, Jean Simmons i Trevorem Howardem wystąpił w niewielkiej roli jako Harry. W biograficznym filmie "Bengalska noc" ("la Nuit Bengali", 1988) z Johnem Hurtem na podstawie powieści Mircea Eliade i scenariusza Jean-Claude’a Carrière zagrał postać inżyniera pracującego w latach 30. w Kolkacie.
W telewizyjnym dramacie kryminalnym "Wielki człowiek" ("The Big Man", 1990) u boku Liama Neesona, Joanne Whalley, Iana Bannena i Billy’ego Connolly’ego pojawił się jako Gordon. Zagrał główną rolę Fryderyka Chopina w dramacie "Improwizacja" ("Impromptu", 1991) z Judy Davis (jako George Sand), Mandym Patinkinem (Alfred de Musset) i Julianem Sandsem (Ferenc Liszt).
Roman Polański powierzył mu rolę młodego żonkosia, konserwatywnego Nigela Dobsona w dramacie psychologicznym "Gorzkie gody" (1992) z Kristin Scott Thomas, Emmanuelle Seigner i Peterem Coyote’em. Wystąpił jako Reginald Cardinal, chrześniak Lorda Darlingtona (James Fox) w dramacie Jamesa Ivory’ego "Okruchy dnia" (1993) na podstawie powieści brytyjskiego autora japońskiego pochodzenia Kazuo Ishiguro u boku Anthony’ego Hopkinsa, Emmy Thompson i Christophera Reeve’a.
Za rolę Charlesa w komedii romantycznej Mike’a Newella "Cztery wesela i pogrzeb" (1994) według scenariusza Richarda Curtisa z Andie MacDowell otrzymał Złoty Glob dla najlepszego aktora w filmie komediowym lub musicalu, Nagrodę Brytyjskiej Akademii Filmowej dla najlepszego aktora pierwszoplanowego oraz Chicago Film Critics dla najbardziej obiecującego aktora. W komediodramacie "Syreny" ("Sirens", 1993) z Tarą Fitzgerald, Samem Neillem i Elle Macpherson zagrał młodego anglikańskiego pastora Anthony’ego Campiona. W melodramacie kostiumowym "Czas przemian" (1995) według powieści Rose Tremain z Robertem Downeyem Jr. i Meg Ryan wystąpił jako wynajęty malarz Elias Finn.
W 2006 odebrał honorowego Cezara za całokształt twórczości, przyznanego przez Francuską Akademię Filmową.
Aktor był też brany pod uwagę do roli Gilderoya Lockhart w serii filmów „Harry Potter”.
Życie prywatne.
Grant w młodości był czynnym sportowcem, grał w krykieta i piłkę nożną. Obecnie gra w golfa, od czasu do czasu bierze udział w zawodach cyklu Pro-Am. Jest fanem klubu piłkarskiego Fulham F.C.
Związki.
W latach 1987–2000 był związany z aktorką Elizabeth Hurley. Pozostając z nią w związku, 27 czerwca 1995 został aresztowany za publiczne uprawianie seksu oralnego z prostytutką w swoim samochodzie, za co został skazany na 1180 dolarów grzywny oraz dwuletni nadzór sądowy. Po rozstaniu z Hurley romansował ze stylistką Caroline Stanbury (2000–2001), Sandrą Bullock (2001), Martine McCutcheon (2003), Daną Verbytską (2004), Jemimą Khan (2004–2007) i Drew Barrymore (2007).
W styczniu 2011 w chińskiej restauracji w Londynie poznał Chinkę Tinglan Hong. 26 września 2011 urodziła się ich córka Tabitha. Para rozstała się w 2012. W listopadzie 2011 spotykał się z niemiecką artystką, Elisą Schmidt. W lutym 2012 związał się z młodszą o 18 lat szwedzką prezenterką Anną Elisabet Eberstein, która we wrześniu 2012 urodziła syna Johna Mungo. 16 lutego 2013 został ojcem syna Felixa Changa Honga Granta, którego urodziła Tinglan Hong. 25 maja 2018 ożenił się z Anną Eberstein, a skromna uroczystość odbyła się w Londynie.

</doc>
<doc id="345902" url="https://pl.wikipedia.org/wiki?curid=345902" title="F-14">
F-14



</doc>
<doc id="345904" url="https://pl.wikipedia.org/wiki?curid=345904" title="Chorzeń">
Chorzeń

Chorzeń – położona w zachodniej części miasta dzielnica Konina.
Wieś królewska starostwa konińskiego, pod koniec XVI wieku leżała w powiecie konińskim województwa kaliskiego.
Historia.
Do 1967 roku Chorzeń był wsią (sołectwem Konina) położoną przy drodze prowadzącej do Poznania. Działała w niej szkoła podstawowa i istniejąca do dziś Ochotnicza Straż Pożarna Konin-Chorzeń. W latach 50. XX w. w wyniku napływu ludności z Konina we wsi powstało wiele domów jednorodzinnych a dotychczasowy budynek szkoły stał się za mały, dlatego podjęto decyzję o budowie nowego gmachu, który otwarto w 1964 roku.
W 1967 roku sołectwo zostało przyłączone do Konina. Wówczas Szkołę Podstawową w Chorzniu przemianowano na Szkołę Podstawową nr 9 w Koninie. W połowie lat 80. siedem dużych zakładów pracy z regionu konińskiego zawarło porozumienie mające na celu budowę na przyłączonych do miasta ziemiach nowego osiedla bloków mieszkalnych z mieszkaniami dla pracowników. W tym celu zarejestrowano w sądzie Międzyzakładową Spółdzielnię Mieszkaniową „Związkowiec”. Pierwszy budynek, przy ulicy Makowej 1, oddano do użytku w 1990 roku, a ostatni, przy ulicy Krokusowej 3, w 1999. Łącznie wybudowano 23 bloki mieszkalne, w których mieści się 1256 mieszkań. Budynek, w którym mieściła się szkoła podstawowa, znów stał się za mały, dlatego w 1993 roku otwarto nowy gmach, w którym do dzisiaj mieści się ta placówka. Stary budynek stał się siedzibą Szkoły Zawodowej im. Mikołaja Kopernika. W 2003 roku – 4 lata po przywróceniu gimnazjów do polskiego systemu oświaty – obok Szkoły Podstawowej nr 9 stanął gmach Gimnazjum nr 3. W 2008 roku otwarto budynek, do którego zostało przeniesione Gimnazjum Towarzystwa Salezjańkiego. Przed zbudowaniem osiedla Chorzeń na potrzeby pracowników wagonowni zbudowano Osiedle Zakładowe PKP (prowizoryczne baraki położone przy przystanku Konin Zachód nadal są zamieszkiwane).
Edukacja.
W Chorzniu znajdują się 3 placówki edukacyjne:
Transport.
W pobliżu Chorznia znajduje się przystanek osobowy Konin Zachód, położony na trasie międzynarodowej linii kolejowej E 20 łączącej Berlin z Moskwą. Zbudowano go, ponieważ zakładano, że powstające w latach 80. i 90. osiedle będzie znacznie większe. Tak się jednak nie stało, gdyż zmiana ustroju gospodarczego przerwała wsparcie państwa dla spółdzielni mieszkaniowych.
Przez dzielnicę, przejeżdżają linie MZK: 52, 58, 61, 64, 65, 100.
Przemysł.
Za linią kolejową Berlin – Warszawa – Moskwa znajdował się budynek Zakładu Napraw Taboru i lokomotywowni Polskich Kolei Państwowych, który w latach 90. XX wieku został zamknięty, przez co zakład stał opuszczony. Lokomotywownia obsługiwała między innymi przewozy na linii Konin – Kazimierz Biskupi. W 2011 roku został sprzedany spółce Torpol, która rozpoczęła działanie w dotąd nieużywanych budynkach.

</doc>
<doc id="345907" url="https://pl.wikipedia.org/wiki?curid=345907" title="Droga krajowa nr 48 (Polska)">
Droga krajowa nr 48 (Polska)

Droga krajowa nr 48 (DK48) – droga krajowa klasy GP oraz klasy G prowadząca od międzynarodowej trasy E67 (S8) z Tomaszowa Mazowieckiego w kierunku wschodniej granicy Polski, do której jednak nie dobiega, kończy się w Kocku na węźle z drogą S19. Przebiega przez województwa: łódzkie, mazowieckie, lubelskie i biegnie równolegle do DK12. Łączy (za pośrednictwem innych dróg) Łódź z Lublinem bez przejazdu przez Radom lub Warszawę.
Jej długość to ok. 200 km.
W miejscowościach Brzóza i Sewerynów wzdłuż drogi znajduje się dwurzędowa aleja z różnymi gatunkami drzew (w większości lip) będąca pomnikiem przyrody.
Klasa drogi.
Arteria posiada parametry klasy GP na odc. Dęblin – Moszczanka – Kock, zaś parametry klasy G na odcinku Tomaszów Mazowiecki (S8 – węzeł "„Tomaszów Mazowiecki Centrum”") – Inowłódz – Klwów – Potworów – Białobrzegi – Głowaczów – Kozienice – Słowiki Nowe – Sieciechów – Opactwo – Dęblin.
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony.
Do 13 marca 2021 r..
Wcześniej droga krajowa nr 48 była objęta ograniczeniami dopuszczalnego nacisku pojedynczej osi:
Historia numeracji.
Na przestrzeni lat arteria posiadała różne oznaczenia i klasyfikacje:
Linki zewnętrzne.
Informacje o Drodze Krajowej nr 48 na stronie SISKOM

</doc>
<doc id="345909" url="https://pl.wikipedia.org/wiki?curid=345909" title="Royal Tunbridge Wells">
Royal Tunbridge Wells

Royal Tunbridge Wells (nazywane także Tunbridge Wells) – miasto w Wielkiej Brytanii, w Anglii, w hrabstwie Kent w pobliżu granicy z hrabstwem East Sussex. W 2001 roku miasto liczyło 60 095 mieszkańców. Jest centrum administracyjnym dla dystryktu ("borough") Tunbridge Wells.
W mieście znajduje się stacja kolejowa Tunbridge Wells.

</doc>
<doc id="345911" url="https://pl.wikipedia.org/wiki?curid=345911" title="DK48">
DK48



</doc>
<doc id="345912" url="https://pl.wikipedia.org/wiki?curid=345912" title="Prokop">
Prokop

Prokop – imię męskie pochodzenia greckiego, od "προκοπή" – "prokope", „postęp, rozwój”, w starożytnym Rzymie gens, z którego wywodzili się m.in. Prokopiusz – uzurpator cesarskiego tronu oraz cesarz zachodniorzymski Prokopiusz Antemiusz. Używane też w kościołach chrześcijańskich: wśród patronów święty Prokop (IV wiek) oraz czeski święty Prokop z Sazawy (X/XI wiek).
Prokop imieniny obchodzi 27 lutego, 25 marca i 8 lipca.
Pod tym imieniem byli znani, poza wyżej wymienionymi:
Osoby o tym nazwisku:

</doc>
<doc id="345913" url="https://pl.wikipedia.org/wiki?curid=345913" title="Tunbridge Wells">
Tunbridge Wells



</doc>
<doc id="345914" url="https://pl.wikipedia.org/wiki?curid=345914" title="Marek Kuryłowicz">
Marek Kuryłowicz

Marek Kuryłowicz (ur. 18 marca 1944 w Lublinie) – polski prawnik, profesor nauk prawnych, romanista i historyk prawa.
Życiorys.
W 1966 ukończył studia na Wydziale Prawa Uniwersytetu Marii Curie-Skłodowskiej w Lublinie, gdzie następnie został zatrudniony w Katedrze Prawa Rzymskiego. W latach 1967–1969 odbył pozaetatową aplikację sądową. W 1973 obronił doktorat z prawa rzymskiego. W 1977 habilitował się w zakresie historii prawa (specjalność: prawo rzymskie). W latach 1981–1987 był prodziekanem Wydziału Prawa i Administracji UMCS, a w latach 1989–1991 członkiem Trybunału Stanu. W latach 1990–1996 był dziekanem Wydziału Prawa i Administracji, ponadto prorektorem Filii UMCS w Rzeszowie (1996 - 1999). Od 1989 jest profesorem tytularnym nauk prawnych, zaś od 1995 zatrudniony na stanowisku profesora zwyczajnego UMCS.
Odbył studia zagraniczne w Salzburgu w Austrii, w Camerino i Modenie we Włoszech oraz Monachium w Niemczech jako stypendysta Fundacji im. Aleksandra von Humboldta.
Niektóre pełnione funkcje:
Był promotorem w ośmiu (8) zakończonych przewodach doktorskich, recenzentem 24 doktoratów, 18 rozpraw habilitacyjnych oraz 12 wniosków o tytuły profesorskie. Autor i współautor 10 monografii oraz ok. 180 innych publikacji (artykułów i recenzji) w kraju i za granicą. Jest współautorem (wraz z prof. Adamem Wilińskim) podręcznika "Rzymskie prawo prywatne" (6. wydanie  w 2016 roku).
Odznaczenia.
Odznaczony m.in. Krzyżem Kawalerskim Orderu Odrodzenia Polski, Złotym Krzyżem Zasługi oraz Medalem Komisji Edukacji Narodowej. Uhonorowany m.in. medalem „Zasłużony dla Uniwersytetu Marii Curie-Skłodowskiej” (2014), Medalem 700-lecia Miasta Lublin (2018) oraz Medalem Jubileuszowym 100-lecia KUL (2018).

</doc>
<doc id="345915" url="https://pl.wikipedia.org/wiki?curid=345915" title="Achrymowce">
Achrymowce

Achrymowce – wieś w Polsce położona w województwie podlaskim, w powiecie sokólskim, w gminie Kuźnica.
W latach 1954–1959 wieś należała i była siedzibą władz gromady Achrymowce, po jej zniesieniu w gromadzie Zalesie. W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Najświętszej Maryi Panny Pocieszenia w Zalesiu.

</doc>
<doc id="345916" url="https://pl.wikipedia.org/wiki?curid=345916" title="Herbert Backe">
Herbert Backe

Herbert Ernst Backe (ur. 1 maja 1896 w Batumi, zm. 6 kwietnia 1947 w Norymberdze) – minister III Rzeszy do spraw Wyżywienia i Gospodarki Rolnej oraz SS-Obergruppenführer. 
Życiorys.
Urodzony w Batumi na Kaukazie, był synem niemieckiego kolonisty. W latach 1905–1914 uczęszczał do gimnazjum w Tbilisi, ale po wybuchu I wojny światowej został internowany (do 1918) przez władze rosyjskie. Po zakończeniu wojny wyjechał do Niemiec, gdzie rozpoczął studia na Uniwersytecie w Getyndze. Następnie od 1923 pracował jako asystent w Wyższej Szkole Technicznej w Hanowerze. Członek NSDAP i SS. W latach 1931–1933 był "Kreisbauernführerem".
Od października 1933 do maja 1942 był sekretarzem stanu w Ministerstwie Wyżywienia i Gospodarki Rolnej. W 1936 został komisarzem do spraw wyżywienia w komisji Planu Czteroletniego. Od 23 maja 1942 był komisarycznym zarządcą Ministerstwa Wyżywienia i Gospodarki Rolnej, formalną nominację ministerialną uzyskał w kwietniu 1944. W okresie II wojny światowej należał także do sztabu RuSHA.
Schwytany przez aliantów pod koniec wojny, miał zostać jednym z oskarżonych w tzw. procesie ministerstw (był to jeden z procesów norymberskich przed Amerykańskimi Trybunałami Wojskowymi). Uniknął procesu, popełniając samobójstwo w celi więzienia 6 kwietnia 1947 w Norymberdze.

</doc>
<doc id="345918" url="https://pl.wikipedia.org/wiki?curid=345918" title="Mortal Kombat (seria gier komputerowych)">
Mortal Kombat (seria gier komputerowych)

Mortal Kombat – seria gier komputerowych z gatunku bijatyk zapoczątkowana przez Eda Boona i Johna Tobiasa w roku 1992 grą "Mortal Kombat". Cykl został rozpoczęty jako seria gier na automaty, konwertowanych później przez Acclaim Entertainment na konsole i komputery. Gry były wydawane przez Midway aż do bankructwa przedsiębiorstwa w roku 2009.
Seria zasłynęła z powodu używania początkowo grafiki digitalizowanej oraz z powodu wysokiego poziomu przemocy i krwi w grze – a przede wszystkim fatality, czyli egzekucji na pokonanych przeciwnikach, co przyczyniło się do powstania Entertainment Software Rating Board.
Mortal Kombat doczekał się dwóch ekranizacji kinowych, serii telewizyjnej oraz animowanej i szeregu komiksów. Gra "Mortal Kombat vs. DC Universe" połączyła także uniwersum "Mortal Kombat" z postaciami komiksów DC Comics.

</doc>
<doc id="345923" url="https://pl.wikipedia.org/wiki?curid=345923" title="Richard Curtis">
Richard Curtis

Richard Whalley Anthony Curtis (ur. 8 listopada 1956 w Wellington, Nowej Zelandii) – brytyjski scenarzysta, producent i reżyser filmowy.
Jest absolwentem Uniwersytetu Oksfordzkiego, który skończył z pierwszą lokatą na kierunku "Literatura i język angielski". Kawaler Orderu Imperium Brytyjskiego (MBE) oraz Komandor Orderu Imperium Brytyjskiego (CBE).

</doc>
<doc id="345928" url="https://pl.wikipedia.org/wiki?curid=345928" title="Skałka (Kraków)">
Skałka (Kraków)



</doc>
<doc id="345936" url="https://pl.wikipedia.org/wiki?curid=345936" title="Transgresja lodowca">
Transgresja lodowca

Transgresja lodowca (in. awans lodowca) – przesuwanie się czoła lodowca lub lądolodu na teren poprzednio wolny od lodu i jest jednym z przejawów zmiany geometrii lodowca. 
Występuje, w sytuacji kiedy bilans masy lodowca jest dodatni czyli zasilanie lodowca w lód z pola firnowego przewyższa jego ablację (zmniejszanie masy). Transgresja może być spowodowana zarówno zwiększaniem zasilania pola firnowego jak i zmniejszeniem ablacji. 
Zmiana geometrii lodowca nie wynika wprost ze zmiany jego bilansu jego masy i w związku z tym transgresja lodowca nie jest związana wprost ze zwiększeniem masy lodu.

</doc>
<doc id="345939" url="https://pl.wikipedia.org/wiki?curid=345939" title="1933 w muzyce">
1933 w muzyce



</doc>
<doc id="345940" url="https://pl.wikipedia.org/wiki?curid=345940" title="Transgresja lodowcowa">
Transgresja lodowcowa



</doc>
<doc id="345943" url="https://pl.wikipedia.org/wiki?curid=345943" title="Adamczycha">
Adamczycha

Adamczycha – wieś w Polsce położona w województwie mazowieckim, w powiecie ostrołęckim, w gminie Baranowo.
Wierni kościoła rzymskokatolickiego należą do parafii Świętego Bartłomieja Apostoła w Baranowie.
W latach 1975–1998 miejscowość administracyjnie należała do województwa ostrołęckiego.

</doc>
<doc id="345949" url="https://pl.wikipedia.org/wiki?curid=345949" title="Adamka">
Adamka

Adamka – wieś w Polsce, położona w województwie łódzkim, w powiecie poddębickim, w gminie Zadzim. Siedziba sołectwa Adamka, w którego skład wchodzi także kolonia Grabinka.
W latach 1975–1998 wieś administracyjnie należała do województwa sieradzkiego.
Przy drodze wojewódzkiej w tej wsi znajduje się stacja paliw „Adamka” oraz postawione w 2008 r. 5 wiatraków.

</doc>
<doc id="345950" url="https://pl.wikipedia.org/wiki?curid=345950" title="Adamowa Góra">
Adamowa Góra

Adamowa Góra – wieś w Polsce położona w województwie mazowieckim, w powiecie sochaczewskim, w gminie Młodzieszyn.
W latach 1975–1998 miejscowość administracyjnie należała do województwa skierniewickiego.

</doc>
<doc id="345952" url="https://pl.wikipedia.org/wiki?curid=345952" title="Adamek">
Adamek

Adamek – wieś w Polsce, położona w województwie świętokrzyskim, w powiecie koneckim, w gminie Stąporków.
W latach 1975–1998 wieś administracyjnie należała do województwa kieleckiego.
Wieś leżąca w powiecie chęcińskim województwa sandomierskiego należała w XVI wieku do Tarłów. 
Przez wieś przechodzi zielony szlak rowerowy z Sielpii Wielkiej do Błotnicy.
Wierni kościoła rzymskokatolickiego należą do parafii św. Barbary w Krasnej.

</doc>
<doc id="345953" url="https://pl.wikipedia.org/wiki?curid=345953" title="Adaminowo">
Adaminowo

Adaminowo – wieś w Polsce, położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 100 mieszkańców. Jest 24. co do wielkości miejscowością gminy Włocławek.

</doc>
<doc id="345954" url="https://pl.wikipedia.org/wiki?curid=345954" title="Adamowo (województwo podlaskie)">
Adamowo (województwo podlaskie)

Adamowo – osada w Polsce położona w województwie podlaskim, w powiecie siemiatyckim, w gminie Mielnik.
W latach 1975–1998 miejscowość administracyjnie należała do województwa białostockiego.
Przez wieś przebiega droga wojewódzka nr 640. W miejscowości znajduje się przepompownia PERN na ropociągu „Przyjaźń” (odcinek wschodni).
Wierni kościoła rzymskokatolickiego należą do parafii św. Stanisława w Niemirowie.

</doc>
<doc id="345955" url="https://pl.wikipedia.org/wiki?curid=345955" title="Adamusy">
Adamusy

Adamusy – wieś w Polsce położona w województwie podlaskim, w powiecie kolneńskim, w gminie Turośl.
Wieś leży na Kurpiach nad rzeką Pisą.
Wierni kościoła rzymskokatolickiego należą do parafii Parafia św. Jana Chrzciciela w Turośli.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie ostrołęckim), w gminie Turośl.
Według Powszechnego Spisu Ludności z 1921 roku wieś zamieszkiwało 41 osoby w 7 budynkach mieszkalnych. Miejscowość należała do parafii rzymskokatolickiej w m. Turośl. Podlegała pod Sąd Grodzki w Kolnie i Okręgowy w Łomży; właściwy urząd pocztowy mieścił się w m. Kolno.
W wyniku agresji Niemiec we wrześniu 1939, miejscowość znalazła się pod okupacją i do stycznia 1945 była przyłączona do III Rzeszy i znalazła się znalazła się w strukturach Landkreis Scharfenwiese ("ostrołęcki") w rejencji ciechanowskiej (Regierungsbezirk Zichenau) Prus Wschodnich.
W latach 1975–1998 miejscowość należała administracyjnie do województwa łomżyńskiego.

</doc>
<doc id="345956" url="https://pl.wikipedia.org/wiki?curid=345956" title="Adamów Drwalewski">
Adamów Drwalewski

Adamów Drwalewski – wieś w Polsce położona w województwie mazowieckim, w powiecie grójeckim, w gminie Chynów.
W latach 1975–1998 miejscowość administracyjnie należała do województwa radomskiego.

</doc>
<doc id="345960" url="https://pl.wikipedia.org/wiki?curid=345960" title="Adelin">
Adelin

Adelin – wieś w Polsce położona w województwie mazowieckim, w powiecie wyszkowskim, w gminie Zabrodzie.
W latach 1975–1998 miejscowość administracyjnie należała do województwa ostrołęckiego.
Podczas II wojny światowej ośrodek działań organizacji lewicowych, od początku 1940 działało tu koło Stowarzyszenia Przyjaciół ZSRR oraz komórka Polskiej Partii Robotniczej kierowanej sekretarza Konstantego Psodę.

</doc>
<doc id="345961" url="https://pl.wikipedia.org/wiki?curid=345961" title="Adolfów (województwo mazowieckie)">
Adolfów (województwo mazowieckie)

Adolfów – wieś w Polsce położona w województwie mazowieckim, w powiecie sokołowskim, w gminie Ceranów.
W latach 1975–1998 miejscowość administracyjnie należała do województwa siedleckiego.
Mieszkańcy wyznania rzymskokatolickiego należą do parafii Niepokalanego Poczęcia NMP w Ceranowie.
W Adolfowie mieszkała Stanisława Kołkowska, Sprawiedliwa wśród Narodów Świata.

</doc>
<doc id="345962" url="https://pl.wikipedia.org/wiki?curid=345962" title="Agatówka">
Agatówka



</doc>
<doc id="345963" url="https://pl.wikipedia.org/wiki?curid=345963" title="Agnopol">
Agnopol

Agnopol – wieś w Polsce położona w województwie łódzkim, w powiecie tomaszowskim, w gminie Budziszewice.
W latach 1975–1998 miejscowość administracyjnie należała do województwa piotrkowskiego.

</doc>
<doc id="345964" url="https://pl.wikipedia.org/wiki?curid=345964" title="ZPB">
ZPB



</doc>
<doc id="345966" url="https://pl.wikipedia.org/wiki?curid=345966" title="Agrafinówka">
Agrafinówka

Agrafinówka – wieś w Polsce położona w województwie podlaskim, w powiecie suwalskim, w gminie Filipów.
W latach 80. XIX wieku wieś zamieszkiwało 45 osób w 11 domach.
(W latach 1975–1998 miejscowość administracyjnie należała do województwa suwalskiego.

</doc>
<doc id="345967" url="https://pl.wikipedia.org/wiki?curid=345967" title="Aksmanice">
Aksmanice

Aksmanice (w latach 1977–1981 Witoldów) – wieś w Polsce położona w województwie podkarpackim, w powiecie przemyskim, w gminie Fredropol.
Wieś, położona w powiecie przemyskim, była własnością Stanisława Ossolińskiego, jej posesorem był Wojciech Snopkowski, została spustoszona w czasie najazdu tatarskiego w 1672 roku.
W latach 80. XIX wieku wieś zamieszkiwało 515 osób (16 katolików, 492 grekokatolików i 7 żydów).
Wieś należała do Aleksandra hr. Krukowieckiego.
Dobra tabularne hrabiny Heleny Dzieduszyckiej, położone w 1905 roku w powiecie przemyskim Królestwa Galicji i Lodomerii.
W latach 1975–1998 miejscowość administracyjnie należała do województwa przemyskiego.
Częściami wsi są Berendowice i Gaj.
We wsi tej zmarł Aleksander Krukowiecki (1825–1896), hrabia, powstaniec styczniowy, poseł na Sejm Galicyjski,

</doc>
<doc id="345968" url="https://pl.wikipedia.org/wiki?curid=345968" title="Albertowsko">
Albertowsko

Albertowsko – wieś w Polsce położona w województwie wielkopolskim, w powiecie grodziskim, w gminie Grodzisk Wielkopolski.
Przez miejscowość przepływa niewielka rzeka, Dojca, prawobrzeżny dopływ Północnego Kanału Obry.
W latach 1975-1978 miejscowość administracyjnie należała do województwa poznańskiego.
Założona została w XVIII w. W okresie kolonizacji olęderskiej przez Opalińskich – właścicieli dóbr grodziskich. Jej cechami charakterystycznymi są rozproszona zabudowa i ładne zadrzewienie; zwracają uwagę przede wszystkim dorodne dęby. Dwa drzewa zostały uznane za pomniki przyrody: dąb o obwodzie 650 cm przy pierwszym gospodarstwie położonym na płn.-wsch. od szkoły i kasztanowiec (obwód: 410 cm) we wsch. przysiółku Julianka.
W okresie Wielkiego Księstwa Poznańskiego (1815-1848) miejscowość wzmiankowana jako Albertowskie należała do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Albertowskie należały do okręgu lutomyślskiego i stanowiły część majątku Bukowiec, którego właścicielem był wówczas Szolc i Łubieński (posiadali oni także sąsiedni, rozległy majątek Grodzisk). W skład majątku Bukowiec wchodziło łącznie 7 wsi oraz Kozia karczma. Według spisu urzędowego z 1837 roku Albertowskie liczyły 611 mieszkańców i 114 dymów (domostw).

</doc>
<doc id="345970" url="https://pl.wikipedia.org/wiki?curid=345970" title="Albigowa">
Albigowa

Albigowa – wieś w Polsce położona w województwie podkarpackim, w powiecie łańcuckim, w gminie Łańcut.
Miejscowość jest siedzibą rzymskokatolickiej parafii Narodzenia Najświętszej Maryi Panny.
W latach 1954–1972 wieś należała i była siedzibą władz gromady Albigowa. W latach 1973–1976 miejscowość była siedzibą gminy Albigowa. 
W latach 1975–1998 miejscowość administracyjnie należała do województwa rzeszowskiego.
Historia.
Została założona przez osadników niemieckich, lokowana na prawie magdeburskim w II połowie XIV w. przez Ottona z Pilczy. Jej pierwotne nazwy ("Helwigau", "Helwigeshau", "Helwygeshof", "Halwygowa") pochodzą prawdopodobnie od pierwszego wójta Helwiga. Innym śladem obcego osadnictwa jest występowanie wśród mieszkańców nazwisk obcojęzycznych takich jak Inglot (poch. od Engelhardt), Ulman, Szpunar, Teichman, Bytnar. W 1450 właścicielem był Jan z Pilczy wnuk Ottona i syn Elżbiety Granowskiej trzeciej żony Władysława Jagiełły. Kolejna fala osadników przybyła tu ok. roku 1571 za sprawą właściciela tych dóbr Mikołaja Tarły, o czym wspomina Ignacy Krasicki w jednym z komentarzy do herbarza Kacpra Niesieckiego (zob. Głuchoniemcy). Wieś, położona w powiecie przemyskim, była własnością Katarzyny Korniaktowej, jej posesorem był Kazimierz Suchodolski, została spustoszona w czasie najazdu tatarskiego w 1672. Na początku XVIII wieku wieś określana jako „korniaktowszczyzna”, czyli własność po wymarłym rodzie Korniaktów. Od połowy XVIII wieku właścicielami są Potoccy, najpierw Franciszek Salezy, a po nim jego syn Stanisław Szczęsny Potocki, który w 1786 sprzedał wieś wraz z całym kluczem albigowskim Konstancji z Bekierskich.
Po II wojnie światowej na terenie byłej posiadłości hrabiego Romana Potockiego mieściła się państwowa stadnina koni arabskich, a następnie ośrodek naukowy jakim była filia Instytutu Sadownictwa i Kwiaciarstwa ze Skierniewic (tradycje te kontynuuje do dzisiaj Sadowniczo-Szkółkarski Zakład Doświadczalny oraz reaktywowana stadnina koni Bask).
Obecnie w Albigowej znajduje się Centrum Biotechnologii Wydziału Chemicznego Politechniki Rzeszowskiej im. Ignacego Łukasiewicza (jedyne takie centrum w województwie podkarpackim) oraz Ośrodek Naukowo-Dydaktyczny tej uczelni.
Sport.
W miejscowości działa klub sportowy piłki nożnej LKS Arka Albigowa, który został założony w 2001. W sezonie 2019/2020 klub grał w Klasie „A”, grupy Rzeszów II – Łańcut.

</doc>
<doc id="345971" url="https://pl.wikipedia.org/wiki?curid=345971" title="Albinów Duży">
Albinów Duży

Albinów Duży – wieś w Polsce położona w województwie lubelskim, w powiecie biłgorajskim, w gminie Goraj.
W latach 1975–1998 miejscowość administracyjnie należała do województwa zamojskiego. Według Narodowego Spisu Powszechnego (III 2011 r.) liczyła 66 mieszkańców i była czternastą co do wielkości miejscowością gminy Goraj.

</doc>
<doc id="345972" url="https://pl.wikipedia.org/wiki?curid=345972" title="Aleksandria Krzywowolska">
Aleksandria Krzywowolska

Aleksandria Krzywowolska – wieś w Polsce, położona w województwie lubelskim, w powiecie chełmskim, w gminie Rejowiec.
W latach 1975–1998 miejscowość administracyjnie należała do województwa chełmskiego. Od 1 stycznia 2006 wchodzi w skład powiatu chełmskiego (przedtem krasnostawskiego). Według Narodowego Spisu Powszechnego (III 2011 r.) liczyła 124 mieszkańców i była siedemnastą co do wielkości miejscowością gminy Rejowiec.

</doc>
<doc id="345973" url="https://pl.wikipedia.org/wiki?curid=345973" title="Aleksandrów Duży">
Aleksandrów Duży

Aleksandrów Duży – wieś w Polsce położona w województwie mazowieckim, w powiecie lipskim, w gminie Sienno.
W latach 1975–1998 miejscowość administracyjnie należała do województwa radomskiego.
Wieś jest siedzibą rzymskokatolickiej parafii św. Teresy od Dzieciątka Jezus. We wsi znajduje się także polskokatolicki kościół pw. Matki Bożej Różańcowej.

</doc>
<doc id="345974" url="https://pl.wikipedia.org/wiki?curid=345974" title="Aleksandrynów">
Aleksandrynów

Aleksandrynów – wieś w Polsce położona w województwie mazowieckim, w powiecie gostynińskim, w gminie Gostynin.
W latach 1975–1998 miejscowość administracyjnie należała do województwa płockiego.

</doc>
<doc id="345977" url="https://pl.wikipedia.org/wiki?curid=345977" title="Aleksicze">
Aleksicze

Aleksicze (białorus. Алексічы) – wieś w Polsce położona w województwie podlaskim, w powiecie białostockim, w gminie Zabłudów}.
Wieś magnacka hrabstwa zabłudowskiego położona była w końcu XVIII wieku w powiecie grodzieńskim województwa trockiego Wielkiego Księstwa Litewskiego. 
W 1921 roku wieś liczyła 14 domów i 76 mieszkańców, w tym 54 prawosławnych i 22 katolików.
W latach 1975–1998 miejscowość administracyjnie należała do województwa białostockiego.
Prawosławni mieszkańcy wsi należą do parafii Zaśnięcia Najświętszej Marii Panny w Zabłudowie, a rzymskokatoliccy do parafii św. Apostołów Piotra i Pawła w Zabłudowie.
W Aleksiczach urodził się Eugeniusz Mironowicz – białoruski i polski historyk, działacz białoruskiej mniejszości narodowej w Polsce.

</doc>
<doc id="345978" url="https://pl.wikipedia.org/wiki?curid=345978" title="Aleksiejówka">
Aleksiejówka

Aleksiejówka – wieś w Polsce położona w województwie podlaskim, w powiecie sejneńskim, w gminie Giby.
W okresie międzywojennym działał tu wapiennik Świsłowskiego i Koncewicza.
W latach 1975–1998 miejscowość administracyjnie należała do województwa suwalskiego.

</doc>
<doc id="345979" url="https://pl.wikipedia.org/wiki?curid=345979" title="Alfonsowo">
Alfonsowo

Alfonsowo – wieś w Polsce położona w województwie mazowieckim, w powiecie grójeckim, w gminie Jasieniec.
W latach 1975–1998 miejscowość administracyjnie należała do województwa radomskiego.

</doc>
<doc id="345980" url="https://pl.wikipedia.org/wiki?curid=345980" title="Alfredówka">
Alfredówka

Alfredówka – wieś w Polsce położona w województwie podkarpackim, w powiecie tarnobrzeskim, w gminie Nowa Dęba.
Na terenie wsi utworzone są dwa sołectwa Alfredówka i Buda Stalowska.
W latach 1975–1998 miejscowość administracyjnie należała do województwa tarnobrzeskiego.
Historia.
Wieś ta powstała z byłej posiadłości hrabiego Tarnowskiego. Nazwa wsi prawdopodobnie pochodzi od imienia jednego ze synów Tarnowskiego, jednak żadne ze źródeł historycznych tego nie potwierdzają. Podobnie sprawa się ma z datą powstania wioski – nie zachowały się żadne dokumenty, które potwierdzałyby konkretną datę powstania tej miejscowości, ale według źródeł powstała ok. 1802 roku, na tę datę rozumie się zmianę nazwy z Ciosy na Alfredówkę. Prowadzone badania archeologiczne wskazują, iż osada znajdowała się w tym miejscu już w okresie paleolitu schyłkowego i była zamieszkana przez przedstawicieli tzw. kultury świderskiej. Pierwotnie wieś nazywała się Ciosy, a nazwa ta wzięła się z tego, że ludzie tutaj mieszkający trudnili się wyrębem lasów i ciosaniem drzew.
Alfredówka to wieś o charakterze skupionej ulicówki o luźnej zabudowie wzdłuż drogi. Domy pobudowane są zazwyczaj po obu stronach drogi.
Pod koniec XIX wieku w Alfredówce znajdowała się kancelaria gminna, karczma, posterunek policji i trzyklasowa szkoła. Pod względem kościelnym wieś należała do parafii w Miechocinie. W okresie II wojny światowej w związku z rozbudową poligonu wojskowego część mieszkańców została wysiedlona ze swoich domostw.
Od 1996 roku wieś posiada wodociąg, który został zbudowany przy udziale wsi i Społecznego Komitetu Budowy Wodociągu.
W 1996 roku został oddany do użytku nowy budynek szkoły, a w 1999 roku ufundowano sztandar, który został poświęcony 12 czerwca 1999 przez Jana Pawła II w Sandomierzu. Szkoła nosi imię Świętej Jadwigi Królowej.
W Alfredówce na mogile dwudziestu poległych w latach 1914-1920, usytuowanej na niewielkim wzniesieniu znajduje się drewniany krzyż otoczony płotkiem. W okresie II wojny światowej w związku z rozbudową przez Niemców poligonu wojskowego, część mieszkańców została wysiedlona. Po wojnie zaszły widoczne zmiany, związane było to z pracą mieszkańców w "Dezamecie" oraz w Kopalni Siarki Machów.
Obecnie można zauważyć, że intensywnie rozwija się budownictwo. W miejscowości buduje się coraz więcej domów (rocznie przybywa ich około 10), ma to związek z atrakcyjnym położeniem miejscowości oraz stosunkowo tanim gruntem.
Alfredówka jako wieś należy do parafii Najświętszego Serca Pana Jezusa w Tarnowskiej Woli. Położona jest tu Publiczna Szkoła Podstawowa im. Świętej Jadwigi Królowej. Niedaleko Alfredówki znajduje się Buda Stalowska. We wsi jest wiele amatorskich boisk piłki nożnej, boisko do siatkówki plażowej oraz niedawno powstałe boisko do koszykówki.
Ochotnicza Straż Pożarna.
OSP Alfredówka została założona w 1928 roku z inicjatywny Wojciecha Okleka, Tomasza Stroja i Franciszka Tłusty, jej pierwszym komendantem był Tomasz Strojek. W 1930 roku strażacy wybudowali drewniany barak, który był siedzibą OSP. Dysonowała wówczas ona ręczną pompą zamontowanym na specjalnym konnym wozie. Strażacy mieli również 12 galowych hełmów wykonanych z blachy miedzianej.
W 1967 roku z inicjatywny członków OSP rozpoczęto budowę nowej strażnicy, którą oddano do użytku w roku 1971. Po przeprowadzeniu prac remontowych i adaptacyjnych jest obiektem służącym mieszkańcom Alfredówki. Od chwili powstania strażacy byli najbardziej aktywną grupą w swoim środowisku. Pomagali w budowie szkoły, gazociągu, wodociągu i telefonizacji. W roku 2013 OSP Alfredówka na stanie miała 2 samochody: Forda Custom i Stara, motopompy w tym szlamową, agregat prądotwórczy, pilarkę spalinową oraz inny nowoczesny sprzęt służący do ratowania ludzi i mienia. Liczyła 33 członków czynnych i 2 honorowych. Prężnie działała drużyna młodzieżowa.
We wrześniu 2013 miała miejsce uroczystość 85-lecia OSP Alfredówka, z tej okazji mieszkańcy wsi oraz sponsorzy ufundowali strażakom sztandar oraz przekazany został lekki samochód Ford Transit Custom.

</doc>
<doc id="345981" url="https://pl.wikipedia.org/wiki?curid=345981" title="Alinowo">
Alinowo

Alinowo – wieś w Polsce położona w województwie wielkopolskim, w powiecie konińskim, w gminie Kleczew. Miejscowość wchodzi w skład sołectwa Złotków.
W latach 1975–1998 miejscowość administracyjnie należała do województwa konińskiego.

</doc>
<doc id="345982" url="https://pl.wikipedia.org/wiki?curid=345982" title="Altanka">
Altanka

Altanka – wieś w Polsce położona w województwie mazowieckim, w powiecie sochaczewskim, w gminie Sochaczew.
W latach 1975–1998 miejscowość administracyjnie należała do województwa skierniewickiego.

</doc>
<doc id="345983" url="https://pl.wikipedia.org/wiki?curid=345983" title="Amandów">
Amandów

Amandów – wieś w Polsce położona w województwie śląskim, w powiecie raciborskim, w gminie Pietrowice Wielkie. W latach 1975–1998 miejscowość administracyjnie należała do województwa katowickiego.
Położenie.
Wieś Amandów położona jest w gminie Pietrowice Wielkie, oddalona jest o 2 km w kierunku północno-zachodnim od sołectwa Krowiarki.
Rys historyczny.
W przeszłości na Amandowie znajdował się folwark obszarniczy hrabiego von Donnersmarck, który był jego właścicielem do 1945 roku. Oprócz tego, hrabia posiadał też pałac w Krowiarkach. W 1945 na bazie folwarku powstała osada. 22 kwietnia 1949 powstała Rolnicza Spółdzielnia Produkcyjna, która jest miejscem pracy mieszkańców Amandowa jak i okolicznych wiosek. Wstępnie Rolnicza Spółdzielnia Produkcyjna użytkowała 130 ha, obecnie jest to już 280 ha.
W 1962 roku oddano do użytku osiedle budynków jednorodzinnych, a w 1980 roku budynek mieszkalny wielorodzinny.

</doc>
<doc id="345984" url="https://pl.wikipedia.org/wiki?curid=345984" title="Ambrożew">
Ambrożew

Ambrożew – wieś w Polsce położona w województwie łódzkim, w powiecie łęczyckim, w gminie Góra Świętej Małgorzaty.
Wieś dóbr prestymonialnych kapituły kolegiaty łęczyckiej "Jambrożewo", położona była w powiecie łęczyckim województwa łęczyckiego w końcu XVI wieku. W latach 1975–1998 miejscowość administracyjnie należała do województwa płockiego.

</doc>
<doc id="345985" url="https://pl.wikipedia.org/wiki?curid=345985" title="Ambrożów">
Ambrożów

Ambrożów – wieś w Polsce, położona w województwie świętokrzyskim, w powiecie starachowickim, w gminie Pawłów.
W latach 1975–1998 miejscowość administracyjnie należała do województwa kieleckiego.
Przez miejscowość przebiega droga wojewódzka nr 756.
Wierni Kościoła rzymskokatolickiego należą do parafii Parafia św. Małgorzaty w Chybicach.

</doc>
<doc id="345986" url="https://pl.wikipedia.org/wiki?curid=345986" title="1932 w muzyce">
1932 w muzyce



</doc>
<doc id="345987" url="https://pl.wikipedia.org/wiki?curid=345987" title="Anatolin">
Anatolin

Anatolin – wieś w Polsce położona w województwie mazowieckim, w powiecie gostynińskim, w gminie Pacyna.
W latach 1975–1998 miejscowość administracyjnie należała do województwa płockiego.
13 lipca 2009 roku miejscowość liczyła 63 mieszkańców.

</doc>
<doc id="345988" url="https://pl.wikipedia.org/wiki?curid=345988" title="Ancuty">
Ancuty

Ancuty – wieś w Polsce położona w województwie podlaskim, w powiecie hajnowskim, w gminie Narew. Leży nad rzeką Narew, przy drodze wojewódzkiej nr 685.
W 2011 roku wieś zamieszkiwało 71 osób.
Historia.
Osadnictwo na terenach obecnych Ancut datuje się na X-XV wiek. Wieś założona została ok. XV wieku przez bojarów, jej nazwa pochodzi od nazwiska Anczuczycza, mieszkającego w miejscowości w połowie XVI wieku. W tym czasie we wsi znajdował się także dwór. Pod koniec XIX wieku w miejscowości działała "szkoła gramoty". 
Według Powszechnego Spisu Ludności przeprowadzonego w 1921 roku wieś Ancuty liczyła 33 domy i 199 mieszkańców. Miejscowość zamieszkiwana była głównie przez ludność polską wyznania rzymskokatolickiego. Wyznanie rzymskokatolickie podało tu bowiem 193-ech mieszkańców (pozostałych 6 zadeklarowało wyznanie prawosławne), zaś narodowość polską zgłosiło 194 mieszkańców (pozostałych 5 podało narodowość białoruską). Ancuty to jedyna wieś w ówczesnej gminie Narew, która zamieszkiwana była niemal wyłącznie przez polską ludność rzymskokatolicką, podczas gdy w okolicznych wsiach dominowała prawosławna ludność białoruska. 
W latach 1975–1998 miejscowość administracyjnie należała do województwa białostockiego.
Inne.
Prawosławni mieszkańcy wsi należą do parafii św. Michała Archanioła w Trześciance, a
wierni kościoła rzymskokatolickiego do parafii Wniebowzięcia Najświętszej Maryi Panny i św. Stanisława Biskupa i Męczennika w Narwi.
Przez miejscowość przechodzi szlak turystyczny "Szlak Kraina Otwartych Okiennic".

</doc>
<doc id="345989" url="https://pl.wikipedia.org/wiki?curid=345989" title="Andruszkowice">
Andruszkowice

Andruszkowice – wieś w Polsce położona w województwie świętokrzyskim, w powiecie sandomierskim, w gminie Samborzec.
W latach 1954–1972 wieś należała i była siedzibą władz gromady Andruszkowice. W latach 1975–1998 miejscowość administracyjnie należała do województwa tarnobrzeskiego.
Przez miejscowość przebiega droga krajowa nr 79 z Krakowa do Sandomierza. Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.
Historia.
Wieś Andruszkowice dawniej była nazywana Jandrzyszkowice. W latach 1917-1919 powstała tu 1-klasowa Publiczna Szkoła Powszechna w Andruszkowicach. Potem tę szkołę połączono z 1-klasową Publiczną Szkołą Powszechną w Złotej i w ten sposób podniesiono w stopień organizacyjny tej szkoły na 2-klasową Publiczną Szkołę Powszechną w Złotej.
W roku 1954 wieś ta staje się nominalnie miejscowością Gromadzkiej Rady Narodowej w Andruszkowicach, lecz z siedzibą w Strochcicach, ze względu na brak pomieszczenia w Andruszkowicach.
Po kilku latach wynajęto dom u gospodarza Sameli w Andruszkowicach i przeniesiono wówczas biuro Gromadzkiej Rady Narodowej ze Strochcic do tej miejscowości. Do roku 1962 w skład tej gromady wchodziły wsie: Andruszkowice, Koćmierzów, Kobierniki, Milczany, Łojowice, Strochcice, Zawisełcze. W 1962 r. dołączono dwie wioski z Gromadzkiej Rady Narodowej w Samborcu, a mianowicie: Złotą i Zawierzbie. W ten sposób zwiększono zasięg Gromadzkiej Rady Narodowej w Andruszkowicach do 9 wiosek.
Ten stan rzeczy trwał prawie do 1972 r.
Wioskę tę zamieszkuje ludność w większości rolnicza i częściowo pracująca zawodowo poza rolnictwem. Mieszkańcy Andruszkowic zajmują się uprawą warzyw i pielęgnacją sadów owocowych.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Andruszkowic zawarty w tabeli 1.

</doc>
<doc id="345990" url="https://pl.wikipedia.org/wiki?curid=345990" title="Andrychy">
Andrychy

Andrychy – wieś w Polsce położona w województwie podlaskim, w powiecie kolneńskim, w gminie Grabowo.
Prywatna wieś szlachecka "Jędrychy" położona była w drugiej połowie XVI wieku w powiecie wąsoskim ziemi wiskiej województwa mazowieckiego. 
Na przełomie 1783/1784 wieś leżała w parafii Grabowo, dekanat wąsoski diecezji płockiej i była własnością Franciszka Bobra, cześnika inflanckiego. W 1827 r. było tu 7 domów i 31 mieszkańców. W okresie międzywojennym majątek ziemski miał tu Adam Gromadzki (58 mórg).
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Jana Chrzciciela w Grabowie.
Linki zewnętrzne.
 

</doc>
<doc id="345991" url="https://pl.wikipedia.org/wiki?curid=345991" title="Andryjanki">
Andryjanki

Andryjanki – wieś w Polsce położona w województwie podlaskim, w powiecie bielskim, w gminie Boćki.
Prawosławni mieszkańcy wsi należą do parafii Zaśnięcia Matki Bożej w Boćkach, a wierni kościoła rzymskokatolickiego do parafii św. Józefa Oblubieńca w Boćkach.
Historia.
Przed 1505 rokiem dwór w Andryjankach należał do Andrianczyczów, a w latach 1505–1508 był własnością marszałka nadwornego Michała Glińskiego. W latach 1509–1517 Andryjanki były własnością króla Zygmunta Starego. 
Przed 1939 rokiem właścicielem dworu i majątku o powierzchni 384 ha był Stanisław Gartkiewicz. 
W XIX wieku we wsi założono cmentarz prawosławny, który do 1915 r. pełnił funkcję parafialnego.
W latach 1954-1973 miejscowość była siedzibą gromady Andryjanki.
W latach 1975–1998 miejscowość administracyjnie należała do województwa białostockiego.
Demografia.
Według Powszechnego Spisu Ludności z 1921 roku wieś zamieszkiwało 287 osób, wśród których 201 było wyznania prawosławnego, 82 rzymskokatolickiego, a 4 mojżeszowego. Jednocześnie miejscowość miała charakter dwunarodowy, gdyż 152 mieszkańców zadeklarowało polską przynależność narodową, a 135 białoruską. Było tu wówczas 51 budynków mieszkalnych.

</doc>
<doc id="345993" url="https://pl.wikipedia.org/wiki?curid=345993" title="Andzin">
Andzin

Andzin – wieś w Polsce położona w województwie mazowieckim, w powiecie nowodworskim, w gminie Nasielsk.
W latach 1975–1998 miejscowość administracyjnie należała do województwa ciechanowskiego.
W 1864 roku na mocy ukazu z dnia 2 marca 1864 roku o uwłaszczeniu chłopów wydanego przez cara Aleksandra II Romanowa mieszkańcy (rolnicy) stali się właścicielami ziemi i budynków w Andzinie. Po uwłaszczeniu chłopów we wsi mieszkało 195 osób, do której należało 640 morgów ziemi.
W latach 1939-1945 wieś była pod okupacją niemiecką. Zakończenie okupacji niemieckiej nastąpiło 17 stycznia 1945 roku wraz ze zdobyciem Andzina przez żołnierzy 48 Armii z 1 Frontu Białoruskiego Armii Czerwonej. 

</doc>
<doc id="345994" url="https://pl.wikipedia.org/wiki?curid=345994" title="Anglity">
Anglity

Anglity (niem. "Anglitten") – kolonia w Polsce położona w województwie warmińsko-mazurskim, w powiecie elbląskim, w gminie Pasłęk. Wieś wchodzi w skład sołectwa Gulbity.
W latach 1975–1998 miejscowość administracyjnie należała do województwa elbląskiego.
Zabytki.
Do wojewódzkiego rejestru zabytków wpisane są obiekty:

</doc>
<doc id="345995" url="https://pl.wikipedia.org/wiki?curid=345995" title="Angowice">
Angowice

Angowice – wieś w Polsce położona w województwie pomorskim, w powiecie chojnickim, w gminie Chojnice. Połączenie z centrum Chojnic umożliwiają autobusy Miejskiego Zakładu Komunikacji (linia nr 10) oraz autobusy PKS.
Prywatna wieś szlachecka położona była w drugiej połowie XVI wieku w województwie pomorskim. W latach 1954–1959 wieś należała i była siedzibą władz gromady Angowice, po jej zniesieniu w gromadzie Charzykowy. W latach 1975–1998 miejscowość administracyjnie należała do województwa bydgoskiego.

</doc>
<doc id="345996" url="https://pl.wikipedia.org/wiki?curid=345996" title="Anielinek">
Anielinek

Anielinek – wieś w Polsce położona w województwie mazowieckim, w powiecie mińskim, w gminie Jakubów.
W latach 1975–1998 miejscowość administracyjnie należała do województwa siedleckiego.

</doc>
<doc id="345997" url="https://pl.wikipedia.org/wiki?curid=345997" title="Anielino">
Anielino

Anielino – wieś w Polsce położona w województwie zachodniopomorskim, w powiecie łobeskim, w gminie Dobra.
Według danych z 1 stycznia 2011 roku wieś zamieszkiwało 69 osób. 

</doc>
<doc id="345998" url="https://pl.wikipedia.org/wiki?curid=345998" title="Anielin Swędowski">
Anielin Swędowski

Anielin Swędowski – wieś w Polsce położona w województwie łódzkim, w powiecie zgierskim, w gminie Stryków.
W latach 1975–1998 miejscowość należała administracyjnie do ówczesnego województwa łódzkiego.

</doc>
<doc id="346000" url="https://pl.wikipedia.org/wiki?curid=346000" title="Miejsca w cyklu Opowieści z Narnii">
Miejsca w cyklu Opowieści z Narnii

Spis lokalizacji pojawiających się w Opowieściach z Narnii.
Skróty oznaczające w której części występuje dana lokalizacja:

</doc>
<doc id="346003" url="https://pl.wikipedia.org/wiki?curid=346003" title="Gaz elektronowy">
Gaz elektronowy



</doc>
<doc id="346004" url="https://pl.wikipedia.org/wiki?curid=346004" title="Anieliny">
Anieliny

Anieliny – wieś w Polsce położona w województwie kujawsko-pomorskim, w powiecie nakielskim, w gminie Sadki.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 420 mieszkańców. Jest siódmą co do wielkości miejscowością gminy Sadki.
Krótki opis.
W miejscowości znajduje się gimnazjum, szkoła podstawowa, przedszkole, a także jednostka Ochotniczej Straży Pożarnej (OSP). 
Położenie.
Anieliny znajdują się w odległości 8,2 km od Sadek (siedziba gminy).

</doc>
<doc id="346005" url="https://pl.wikipedia.org/wiki?curid=346005" title="Anielówka">
Anielówka

Anielówka – wieś w Polsce położona w województwie lubelskim, w powiecie lubartowskim, w gminie Michów. 
W latach 1975–1998 miejscowość należała administracyjnie do województwa lubelskiego. 
Wieś stanowi sołectwo gminy Michów. Według Narodowego Spisu Powszechnego (III 2011 r.) wieś liczyła 50 mieszkańców.
Historia.
W wieku XIX Anielówkę wymieniono jako wieś w powiecie lubartowskim, gminie Chudowola i parafii Rudno.

</doc>
<doc id="346006" url="https://pl.wikipedia.org/wiki?curid=346006" title="Anielpol">
Anielpol

Anielpol – wieś w Polsce położona w województwie lubelskim, w powiecie krasnostawskim, w gminie Kraśniczyn.
W latach 1975–1998 miejscowość administracyjnie należała do województwa chełmskiego.
Wieś stanowi sołectwo gminy Kraśniczyn. Według Narodowego Spisu Powszechnego (III 2011 r.) wieś liczyła 92 mieszkańców.
W 1946 odznaczona Orderem Krzyża Grunwaldu III klasy.
Przez miejscowość przechodzi szlak turystyczny: Szlak Ariański.

</doc>
<doc id="346007" url="https://pl.wikipedia.org/wiki?curid=346007" title="Aniołka Pierwsza">
Aniołka Pierwsza

Aniołka Pierwsza – wieś w Polsce położona w województwie wielkopolskim, w powiecie kępińskim, w gminie Trzcinica.
W latach 1975–1998 miejscowość administracyjnie należała do województwa kaliskiego.
Położenie.
Miejscowość Aniołka Pierwsza leży w południowej części Gminy Trzcinica, graniczy od południowego zachodu z Gminą Rychtal. W skład sołectwa wchodzą: wieś Aniołka Pierwsza, kolonia: Ignacówka Pierwsza oraz osada Aniołka Parcele.
Odległość Aniołki Pierwszej do większych ośrodków wynosi:
Miejscowość jest oddalona o 4 km od Urzędu Gminy.
Dziedzictwo historyczne.
Początki Aniołki Pierwszej sięgają końca XVI wieku, kiedy to właścicielem terenu pokrytego wówczas lasami był Jan Trzciński. W skład jego włości wchodziły ziemie o zasięgu obecnej parafii Trzcinica.
W końcu XVI wieku jego najstarszy syn – Gabriel, późniejszy burgrabia Krakowa przy królu Zygmuncie I Starym spodziewał się i pragnął, by jego żona Maria urodziła mu syna, pragnął tego też jego ojciec Jan. Maria Trzcińska nieoczekiwanie urodziła mu bliźniaczki – dwie córki. Matka bliźniaczek wpadła w zachwyt – wołając z radości – moje piękne aniołki, moje śliczne aniołki. Zachwyt matki udzielił się wszystkim, ponury dziadek Jan uznał narodziny bliźniaczek za wolę nieba i zwrócił się do syna by nadać im imiona – Aniołek I i Aniołek II.
Był to czas, gdy po odkryciu Ameryki nastąpił rozwój miast, otwierały się rynki Europy Zachodniej na polskie zboża. Szlachta budowała nowe folwarki, karczowała lasy, przeznaczając je na pola uprawne. Każda z córek nazwana Aniołkiem otrzymała na zabezpieczenie po folwarku nazwanym od jej imienia.
Ród Trzcińskich władał kompleksem dóbr Trzcińskich do 1812 roku. W tym roku Ignacy Trzciński zamienił się z baronem Knobelsdorfem na Biskupice na Górnym Śląsku. Odtąd w rękach różnych właścicieli znalazła się rozdrobniona majętność.
W 1846 roku w majętności Trzcinica znajduje się mniejsza wieś Aniołka – folwark w którym są dwa domy i 22 osoby. W 1881 roku Simon Zadik dzierżawił Aniołkę I jako dobra rycerskie – 358,45 ha, gorzelnia, cegielnia. W Aniołce II w 1884 roku gospodarzył inspektor Rother. Znajdowała się tam czynna gorzelnia parowa.
W 1950 roku utworzono w Aniołce Pierwszej spółdzielnię produkcyjną, która przetrwała tylko do 1956 roku, ponownie dokonano parcelacji gruntów i od tego czasu mieszkańcy Aniołki Pierwszej gospodarują na 19 gospodarstwach indywidualnych.
Do 1975 roku wioski Aniołka Pierwsza i Ignacówka Pierwsza należały do sołectwa Wodziczna. 31 grudnia 1975 roku na wniosek mieszkańców wsi zostało utworzone sołectwo Aniołka Pierwsza.
Aniołka Pierwsza została zelektryfikowana już w 1953 roku. Do najważniejszych osiągnięć mieszkańców Aniołki należy budowa drogi asfaltowej na odcinku 2160 m, która łączy Aniołkę Pierwszą z drogą asfaltową Buczek – Trzcinica oraz budowa drogi asfaltowej łączącej Ignacówkę Pierwszą z Wodziczną, o długości 2100 m – oddany do użytku w 1988 roku.
W 1994 roku z hydroforni w Teklinie doprowadzono do gospodarstw Aniołki Pierwszej i Ignacówki Pierwszej wodociąg przy 50% odpłatności mieszkańców.
W Aniołce Pierwszej działają aktywnie organizacje:
Ludność.
Sołectwo Aniołka Pierwsza na koniec października 2008 roku liczyło 134 mieszkańców. Struktura demograficzna jest stosunkowo zdrowa, z dużą liczbą osób w wieku przedprodukcyjnym.
Przedsiębiorstwa.
Na terenie Aniołki Pierwszej jest jeden zakład przemysłowy, jeden zakład usługowy. Pozostali mieszkańcy poszukują pracy w zakładach produkcyjnych i rzemieślniczych, w szczególności w branży stolarskiej i meblarskiej, których na terenie Gminy Trzcinica i w innych okolicznych gminach jest wiele.

</doc>
<doc id="346008" url="https://pl.wikipedia.org/wiki?curid=346008" title="Aniołowo">
Aniołowo

Aniołowo (niem. "Rapendorf") – wieś w Polsce położona w województwie warmińsko-mazurskim, w powiecie elbląskim, w gminie Pasłęk. W latach 1975–1998 miejscowość administracyjnie należała do województwa elbląskiego.
Aniołowo jest jedyną wioską o tej nazwie w Polsce. Wieś położona jest w odległości 3 km od drogi krajowej numer 7 Warszawa – Gdańsk i linii kolejowej. Wieś tematyczna, w której w okresie wakacyjnym odbywa się Międzynarodowy Zlot Miłośników Aniołów. We wsi działa klub sportowy "Pogrom Aniołowo", teatr ognia i klub motocyklowy.
Wieś o kształcie owalnicy, położonej wokół strumienia, zwanego dawniej Potok Aniołowo. Wschodnia część drogi położona jest około 20 metrów wyżej od zachodniej, w związku z czym występuje tu duże zróżnicowanie wysokości, na jakiej położone są zabudowania. Do wsi przylega las, do którego prowadzi aleja grabowa. We wsi jest także dobrze zachowana brukowana, zabytkowa droga, a także częściowo nadal sprawna sieć wodociągowa, wykorzystująca ciśnienie wody gruntowej, spływającej z pól za pomocą drenów i odstojników.
Obecnie w Aniołowie kilka gospodarstw rolnych specjalizuje się w produkcji mleka najwyższej jakości; znajdują się tu także gospodarstwa agroturystyczne.
Historia.
Dawniej była tu osada Prusów – w 1932 roku odkryto tu cmentarzysko datowane na lata 150–350 r. n.e. Wieś powstała w 1315 roku, lokowana na 42 włókach przez komtura elbląskiego i wielkiego szpitalnika zakonu krzyżackiego Friedricha Wildenberga.
W latach 1954-1971 wieś była siedzibą gromady Aniołowo.
W 2004 r. powstało we wsi Stowarzyszanie na rzecz Rozwoju Wsi „Aniołowo”.
Co roku odbywa się Zlot Miłośników Aniołów, w czasie którego oferowane są „ruchańce” (lokalna nazwa racuchów, nazwa bierze się tego, że ruszają się na patelni podczas smażenia) i „parzybrody” (lokalna nazwa kapuśniaka z dużymi kawałkami kapusty: kapusta spływa po brodzie i parzy).
W roku 2015 miejscowość obchodziła swoje 700-lecie, co upamiętniono okolicznościowym pomnikiem, odsłoniętym podczas XI Zlotu Miłośników Aniołów. Pod pomnikiem kilka dni wcześniej została wmurowana kapsuła czasu, w której znalazły się m.in. podpisy wszystkich mieszkańców, rysunki dzieci itp. W maju 2015 sołtys Zbigniew Cieśla w konkursie zorganizowanym przez Gazetę Sołecką i Krajowe Stowarzyszenie Sołtysów otrzymał tytuł Sołtysa Roku 2014, jako jedyny z woj. warmińsko-mazurskiego.
W 2017 projekt modernizacji bazy sportowej we wsi zdobył najwięcej głosów w głosowaniu na realizację projektu budżetu obywatelskiego w wiejskiej części gminy.

</doc>
<doc id="346009" url="https://pl.wikipedia.org/wiki?curid=346009" title="Ankamaty">
Ankamaty

Ankamaty (niem. "Ankemitt") – wieś w Polsce, w województwie pomorskim, w powiecie sztumskim, w gminie Dzierzgoń.
Wieś szlachecka położona była w I Rzeczypospolitej w województwie malborskim. W latach 1975–1998 miejscowość administracyjnie należała do województwa elbląskiego.
12 lutego 1948 ustalono urzędową polską nazwę miejscowości – Ankamaty, określając drugi przypadek jako Ankamat, a przymiotnik – ankamacki.
We wsi znajduje się murowana wieża wiatraka holenderskiego z XIX wieku.

</doc>
<doc id="346010" url="https://pl.wikipedia.org/wiki?curid=346010" title="Annapol (powiat jarociński)">
Annapol (powiat jarociński)

Annapol – wieś sołecka w Polsce położona w województwie wielkopolskim, w powiecie jarocińskim, w gminie Jarocin.
W latach 1975–1998 miejscowość administracyjnie należała do województwa kaliskiego.

</doc>
<doc id="346011" url="https://pl.wikipedia.org/wiki?curid=346011" title="Annobór">
Annobór

Annobór – wieś w Polsce położona w województwie lubelskim, w powiecie lubartowskim, w gminie Lubartów. Przez Annobór przepływa struga Parysówka.
W latach 1975–1998 miejscowość należała administracyjnie do województwa lubelskiego.
W skład sołectwa Annobór wchodzi także Annobór-Kolonia. Według Narodowego Spisu Powszechnego (III 2011 r.) wieś liczyła 313 mieszkańców.
Annobór powstał prawdopodobnie w 4 ćwiartce XVIII wieku z inicjatywy Sanguszków, właścicieli Lubartowa i dóbr lubartowskich,
jako folwark. Nazwa Annobór nadana prawdopodobnie dla upamiętnienia Anny Centerówny, żony marszałka wielkiego litewskiego księcia Józefa Paulina Antoniego Sanguszki, zmarłego w 1791 roku. Pobudowanie folwarku Annobór w granicach miasta jak i inne poczynania właścicieli dóbr lubartowskich skłoniły mieszczan Lubartowa do wystąpienia na drogę sporu prawnego. W dniu 25 maja 1802 roku mieszczanie złożyli w Carsko-Królewskiej Prokuratorii pozew przeciwko dziedzicowi Lubartowa. Informacja o tym fakcie stanowi pierwszą wzmiankę o wsi Annobór. Do 1823 roku dobra lubartowskie a wraz z nimi Annobór należały do Sanguszków. Wskutek podziału w 1823 roku pomiędzy rodzeństwem księciem Karolem Sanguszką a hrabiną Klementyną Małachowską z Sanguszków dobra lubartowskie otrzymała ta ostatnia. Następnie sprzedała je w 1839 roku hrabiemu Henrykowi Łubieńskiemu. W 1844 roku dobra lubartowskie a wraz z nimi Annobór przejęte zostały przez Bank Polski a następnie skarb państwa. W 1859 roku nabył hrabia Mycielski. Około 1860 roku folwark i wieś Annobór wyłączone zostały z dóbr lubartowskich i stały się częścią dóbr Łuck. W 1861 roku został sprzedany folwark Annobór, który w 1862 roku przeszedł w ręce drobnych -chłopów-kolonistów. Wraz z pobudowaniem wsi gospodarskiej wybudowano naturalnie karczmę – miejsce życia XIX wiecznej wsi.Pobudowano ją na południowym skraju starej wsi chłopskiej, przy pastwisku Białe Błoto, gdzie rozchodzą się drogi do Majdanu i lasu Lipnik. Karczma ta jest naniesiona na obrysie pomiarowym „Dóbr prywatnych Łucka i Annobór” z 1872 roku. Na początku XX wieku miejscowość opisana została jako wieś położona w Guberni Lubelskiej, powiecie lubartowskim, gminie Łuck, parafia Lubartów. Folwark uległ spaleniu w 1915 roku w wyniku walk przebiegającego tamtędy frontu. O zaciętości tych walk świadczy cmentarz wojskowy z zachowanymi grobami, położony na skraju lasu na gruntach sąsiedniej wsi Nowodwór. Na dzień 20 września 1921 r. w Annoborze znajdowały się 32 budynki mieszkalne, mieszkało 234 osób (w tym 119 mężczyzn oraz 115 kobiet). Wszyscy mieszkańcy byli wyznania rzymskokatolickiego oraz narodowości polskiej. Około 1928 roku Annobór miał powierzchnię 333 morgów (w tym 235 morgów ziemi ornej, 20 morgów łąk, 33 morgów pastwisk, 40 morgów lasów, 5 morgów nieużytków). Znajdował się 2 km od stacji kolejowej, 3 km od urzędu poczty i telegrafu, 3 km od miasta powiatowego, 4 km od urzędu gminnego oraz 3 km od kościoła parafialnego. W trakcie II wojny światowej Annobór został włączony do Generalnego Gubernatorstwa, dystryktu lubelskiego. O zakopaniu archiwum 27 Wołyńskiej Piechoty Armii Krajowej, w stodole w Annoborze wspomina Władysław Filar w rozmowie z Adamem Sikorskim z programu Było...nie minęło wyemitowanym 27 października 2014 roku.
Do 1982 roku Annobór należał do parafii pw. św. Anny w Lubartowie. Potem z parafii tej wydzielono parafię Matki Bożej Nieustającej Pomocy w Lubartowie (parafia należy do Archidiecezji Lubelskiej, dekanatu lubartowskiego), gdzie od tej pory przynależy Annobór.
W latach 2013-2014 została przebudowana przechodząca praz miejscowość droga powiatowa nr 1550L na odcinku Lubartów – Annobór – Nowy Staw. Inwestycje pochłonęły ponad milion złotych.

</doc>
<doc id="346012" url="https://pl.wikipedia.org/wiki?curid=346012" title="Annobór-Kolonia">
Annobór-Kolonia

Annobór-Kolonia – kolonia w Polsce położona w województwie lubelskim, w powiecie lubartowskim, w gminie Lubartów.
W latach 1975–1998 gmina położona była w województwie lubelskim. Obecna nazwa funkcjonuje od czasów powojennych, wcześniejsza urzędowa nazwa to Folwark Annobór.
Miejscowość wchodzi w skład sołectwa Annobór. Według Narodowego Spisu Powszechnego (III 2011 r.) kolonia liczyła 383 mieszkańców.
W 1921 roku Annobór-Kolonia liczył 37 budynków mieszkalnych; 268 mieszkańców (w tym 124 mężczyzn oraz 144 kobiet). 265 mieszkańców było wyznania rzymskokatolickiego a 3 prawosławnego, ale wszyscy byli narodowości polskiej. Około 1928 roku wieś miała 330 morgów obszaru ogólnego (w tym 282 morgów ziemi ornej; 24 morgów łąk; 20 morgów lasów oraz 4 morgów nieużytków). Miejscowość miała 2 km do stacji kolejowej; 3 km do urzędu pocztowego i telegrafu; 3 km do miasta powiatowego; 4 km do urzędu gminnego; 3 km do kościoła parafialnego. Podczas II wojny światowej Annobór-Kolonia przyłączono do GG, dystryktu lubelskiego.
Do 1982 roku Annobór-Kolonia należał do parafii pw. św. Anny w Lubartowie. Potem z parafii tej wydzielono parafię Matki Bożej Nieustającej Pomocy w Lubartowie (parafia należy do Archidiecezji Lubelskiej, dekanatu lubartowskiego), gdzie od tej pory przynależy Annobór-Kolonia. W miejscowości znajdują się również przydrożne krzyże i kapliczki wrośnięte w krajobraz regionu, wśród nich można wymienić krzyż drewniany na początku miejscowości, krzyż drewniany tzw. „obok Woźniczki”, krzyż metalowy z 1972 przy posesji pana Stanisława Jabłońskiego, Kapliczka murowana, Krzyż drewniany przy zakręcie drogi do Lubartowa, Krzyż drewniany tzw. „Na Dużej Górze”, Krzyż drewniany przy lesie nowodworskim.
Szkoły.
Szkoła Podstawowa w Annoborze

</doc>
<doc id="346013" url="https://pl.wikipedia.org/wiki?curid=346013" title="Annopol Duży">
Annopol Duży

Annopol Duży – wieś w Polsce położona w województwie łódzkim, w powiecie tomaszowskim, w gminie Czerniewice.
W latach 1975–1998 miejscowość administracyjnie należała do województwa piotrkowskiego.

</doc>
<doc id="346014" url="https://pl.wikipedia.org/wiki?curid=346014" title="Annosław">
Annosław

Annosław – wieś w Polsce położona w województwie łódzkim, w powiecie rawskim, w gminie Regnów. Główne zajęcie mieszkańców to produkcja owoców, głównie jabłek, śliwek, wiśni, gruszek, porzeczek. W miejscowości znajdują się dwie przetwórnie owoców, budowa trzeciej rozpoczęła się w 2007 r. We wsi znajduje się przedwojenny niemiecki cmentarz ewangelicki, obecnie zaniedbany. 
Wieś prywatna Królestwa Kongresowego, położona była w 1827 roku w powiecie rawskim, obwodzie rawskim województwa mazowieckiego. W latach 1975–1998 miejscowość administracyjnie należała do województwa skierniewickiego.

</doc>
<doc id="346015" url="https://pl.wikipedia.org/wiki?curid=346015" title="Annówka (województwo lubelskie)">
Annówka (województwo lubelskie)

Annówka – wieś w Polsce położona w województwie lubelskim, w powiecie lubartowskim, w gminie Kock.
Wieś wchodziła w skład klucza kockiego księżnej Anny Jabłonowskiej. 
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Kock. Według Narodowego Spisu Powszechnego (III 2011 r.) wieś liczyła 94 mieszkańców.

</doc>
<doc id="346016" url="https://pl.wikipedia.org/wiki?curid=346016" title="Anonin">
Anonin

Anonin – wieś w Polsce położona w województwie lubelskim, w powiecie łukowskim, w gminie Stanin.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Marii Magdaleny w Tuchowiczu.

</doc>
<doc id="346017" url="https://pl.wikipedia.org/wiki?curid=346017" title="Antonie (województwo mazowieckie)">
Antonie (województwo mazowieckie)

Antonie – wieś w Polsce położona w województwie mazowieckim, w powiecie ostrołęckim, w gminie Olszewo-Borki. Leży w odległości około 5 km od centrum miasta Ostrołęki. 
Miejscowość Antonie została założona w 1782 r. i nazwana na cześć hr. Antoniego Małachowskiego, pisarza wielkiego koronnego w latach 1771–1780, wojewody mazowieckiego, marszałka sejmu i senatora. 
W latach 1975–1998 miejscowość administracyjnie należała do województwa ostrołęckiego. 
Na terenie miejscowości znajduje się Szkoła Podstawowa im. Janusza Korczaka. Znajdował się także przystanek kolei wąskotorowej Antonie Ostrołęckie .
Wierni kościoła rzymskokatolickiego należą do parafii Nawiedzenia Najświętszej Maryi Panny w Ostrołęce.

</doc>
<doc id="346019" url="https://pl.wikipedia.org/wiki?curid=346019" title="Antoniki">
Antoniki

Antoniki – wieś w Polsce położona w województwie podkarpackim, w powiecie lubaczowskim, w gminie Lubaczów.
W latach 1975–1998 miejscowość administracyjnie należała do województwa przemyskiego.
Według danych z 2011 roku miejscowość zamieszkiwało 210 osób.

</doc>
<doc id="346020" url="https://pl.wikipedia.org/wiki?curid=346020" title="Antoninek (województwo mazowieckie)">
Antoninek (województwo mazowieckie)

Antoninek – wieś w Polsce położona w województwie mazowieckim, w powiecie otwockim, w gminie Kołbiel.
W latach 1975–1998 miejscowość administracyjnie należała do województwa siedleckiego.

</doc>
<doc id="346021" url="https://pl.wikipedia.org/wiki?curid=346021" title="Antoniówka Wilczkowska">
Antoniówka Wilczkowska

Antoniówka Wilczkowska – wieś w Polsce położona w województwie mazowieckim, w powiecie garwolińskim, w gminie Maciejowice.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Maciejowicach.
W latach 1975–1998 miejscowość administracyjnie należała do województwa siedleckiego.

</doc>
<doc id="346022" url="https://pl.wikipedia.org/wiki?curid=346022" title="Antoniów-Kolonia">
Antoniów-Kolonia

Antoniów-Kolonia – kolonia w Polsce położona w województwie lubelskim, w powiecie łęczyńskim, w gminie Milejów.
W latach 1975–1998 miejscowość położona była w województwie lubelskim.

</doc>
<doc id="346023" url="https://pl.wikipedia.org/wiki?curid=346023" title="Antonowo (województwo warmińsko-mazurskie)">
Antonowo (województwo warmińsko-mazurskie)

Antonowo (niem. "Antonowen", 1938–1945 "Antonsdorf") – wieś w Polsce położona w województwie warmińsko-mazurskim, w powiecie giżyckim, w gminie Giżycko.
W latach 1975–1998 miejscowość administracyjnie należała do województwa suwalskiego.

</doc>
<doc id="346024" url="https://pl.wikipedia.org/wiki?curid=346024" title="Antonów">
Antonów

Antonów – wieś w Polsce położona w województwie śląskim, w powiecie kłobuckim, w gminie Przystajń.
W latach 1975–1998 miejscowość administracyjnie należała do województwa częstochowskiego.

</doc>
<doc id="346026" url="https://pl.wikipedia.org/wiki?curid=346026" title="Anuszewo">
Anuszewo

Anuszewo (niem. "Brennerheim", do 1938 r. "Annussewen") – osada w Polsce, w województwie warmińsko-mazurskim, w powiecie piskim, w gminie Pisz.
W latach 1975–1998 miejscowość należała administracyjnie do województwa suwalskiego.
Nazwa.
16 lipca 1938 r. w miejsce nazwy Annussewen wprowadzono nazwę Brennerheim. 12 lutego 1948 r. ustalono urzędową polską nazwę miejscowości – Anuszewo, określając drugi przypadek jako Anuszewa, a przymiotnik – anuszewski.

</doc>
<doc id="346027" url="https://pl.wikipedia.org/wiki?curid=346027" title="Apolonka (województwo śląskie)">
Apolonka (województwo śląskie)

Apolonka – wieś w Polsce położona w województwie śląskim, w powiecie częstochowskim, w gminie Janów.
Latem 1940 roku w świerkowym lesie nieopodal wsi okupanci niemieccy zamordowali 43 Polaków przywiezionych z więzienia w Częstochowie. Szczątki zamordowanych zostały ekshumowane w czerwcu 1946 i przeniesione na cmentarz Kule w Częstochowie. 
W latach 1975–1998 miejscowość należała administracyjnie do województwa częstochowskiego.
W pobliżu wschodnich granic wsi znajduje się Rezerwat przyrody Kaliszak.

</doc>
<doc id="346028" url="https://pl.wikipedia.org/wiki?curid=346028" title="Aptynty">
Aptynty

Aptynty (niem. "Aftinten") – osada w Polsce położona w województwie warmińsko-mazurskim, w powiecie kętrzyńskim, w gminie Barciany. W latach 1975–1998 miejscowość administracyjnie należała do województwa olsztyńskiego.
Historia.
Używane nazwy wsi: XIV w. – Abetinten, XVIII w. – Awtinten.
W czasach wielkiego mistrza Wernera von Olsena wymieniane są tu grunty wolnych Prusów o powierzchni dwóch pługów, co odpowiadało 40 morgom staropruskim.
W XVIII w. na terenie majątku funkcjonował młyn wodny i wiatrak. Młyn wodny w Aptyntach założono w pierwszej fazie kolonizacji krzyżackiej. Umieszczono go przy sztucznie wykonanym zalewie, przez nasypanie grobli na przepływającym przez wieś strumieniu łączącym Jezioro Arklickie z rzeką Omet.
W 1890 w Aptyntach uruchomiona została cegielnia. Jej produkcja roczna przed zamknięciem w 1940 r. wynosiła dwa mln szt cegieł.
Pod koniec XIX w Aptyntach prowadzona była wzorcowa pasieka, w systemie pawilonowym. W pasiece organizowano systematycznie kursy dla pszczelarzy z całej prowincji. Szkoła dla pszczelarzy w Aptyntach funkcjonowała do 1939 roku. Teren gminy Barciany znany jest w pszczelarstwie także współcześnie z wysokiej produkcji miodu i licznych pasiek. Potentat pszczelarz z tego rejonu posiada około 700 pni rozmieszczonych w różnych miejscowościach.
Do 1945 roku Aptynty były folwarkiem wchodzącym w skład majoratu hrabiów von Egloffstein z pobliskich Arklit. Po 1945 powstał tu PGR, który przed likwidacją PGR należał jako samodzielny zakład do PPGR Skandawa z siedzibą we Frączkowie. Obecnie majątek ziemski w Aptyntach jest własnością prywatną.
Do sołectwa Aptynty należy Wielewo.

</doc>
<doc id="346029" url="https://pl.wikipedia.org/wiki?curid=346029" title="Arbasy">
Arbasy

Arbasy (do 31.12.2012 Arbasy Duże) – wieś w Polsce położona w województwie podlaskim, w powiecie siemiatyckim, w gminie Drohiczyn. Leży na prawym brzegu Bugu. Wcześniej zwana Harbasowo lub Harbasy od rodziny Harbaszewskich, do których należała.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Świętych Apostołów Piotra i Pawła w Śledzianowie.

</doc>
<doc id="346030" url="https://pl.wikipedia.org/wiki?curid=346030" title="1931 w muzyce">
1931 w muzyce



</doc>
<doc id="346037" url="https://pl.wikipedia.org/wiki?curid=346037" title="RMS Queen Mary 2">
RMS Queen Mary 2

RMS Queen Mary 2 – liniowiec transatlantycki, mierzący 345 m długości, 41 m szerokości i 72 m wysokości. Zbudowany w stoczni we Francji, posiada 18 pokładów, w tym 14 pasażerskich. Budowa zajęła 22 miesiące i szacunkowo pochłonęła około 900 mln $.
Statek ma napęd o mocy 84 MW z mocą elektrowni 114,8 MW (cztery silniki Diesla Wartsila typu „common rail” i dwie turbiny gazowe). Jego maksymalna prędkość handlowa to 26 węzłów. Konstruktorzy założyli, że „Queen Mary 2” będzie pływała przez 40 lat bez poważniejszych napraw. W czerwcu 2016 roku statek przeszedł gruntowną przebudowę wnętrz w zakresie m.in. zmiany wystroju oraz dobudowy nowych kabin na pokładzie 13.
Statek może pomieścić 2695 pasażerów. Na statku pracuje 1253 członków załogi. Pasażerowie mają do dyspozycji teatr i kino na tysiąc widzów, największą pływającą bibliotekę, sześć restauracji (nie licząc barów i kawiarni), jedyne na świecie pływające planetarium oraz dyskotekę i kasyno. 
W ciągu roku statek kilkadziesiąt razy kursuje głównie na trasie z Ameryki Północnej (USA, Kanada) do Europy (głównie Wielka Brytania, Niemcy, Norwegia). Ponadto raz do roku linie Cunard oferują podróż „Queen Mary 2” na ponad 4-miesięcznej trasie dookoła świata. Ceny biletów na poszczególne rejsy bardzo się różnią względem siebie. W 2016 roku standardowy bilet dla jednej osoby (pełne wyżywienie, serwis pokładowy) kosztował od ok. 1 200 zł (rejs dwudniowy, kabina wewnętrzna) do ok. 600 000 zł (rejs dookoła Świata, kabina typu "Grand Duplexes").
Część elementów konstrukcyjnych „Queen Mary 2” została wykonana w Polsce, m.in. w Gdańsku przez stocznię Maritim oraz w Elblągu (śruba okrętowa).
„Queen Mary 2” nosi miano Królewskiego Statku Pocztowego – RMS – "Royal Mail Ship".
Na dziesiątym pokładzie „Queen Mary 2” umieszczona jest rzeźba ze szkła pt. "Zachód Słońca w Oceanie" autorstwa polskiego architekta Tomasza Urbanowicza. Ma ona kształt elipsy (270 × 90 cm), wygiętej w łuk o promieniu 160 cm.
W odróżnieniu od wszystkich trzech „Wrześniowych Królowych” Cunarda „Queen Mary 2” została zbudowana we Francji.
Ciekawostki dotyczące statku:

</doc>
<doc id="346039" url="https://pl.wikipedia.org/wiki?curid=346039" title="Arcelin">
Arcelin

Arcelin – wieś w Polsce położona w województwie mazowieckim, w powiecie płońskim, w gminie Płońsk.
W latach 1975–1998 miejscowość administracyjnie należała do województwa ciechanowskiego.
Historia.
Wieś Arcelin wcześniej nosiła nazwę "Rezilino" (co potwierdza regestr podatkowy z 1578 roku) i "Arcelino", a wierni wyznania rzymskokatolickiego należeli do parafii z siedzibą w Baboszewie. W 1864 roku na mocy ukazu z dnia 2 marca 1864 roku o uwłaszczeniu chłopów wydanego przez cara Aleksandra II Romanowa mieszkańcy (rolnicy) stali się właścicielami ziemi i budynków w Arcelinie. Po uwłaszczeniu chłopów we wsi mieszkało 257 osób, a do wsi i folwarku należało 1348 morgów ziemi.
W czasie bitwy pod Warszawą 17 sierpnia 1920 roku pod Anielinem miała miejsce szarża 1 Pułku Szwoleżerów Józefa Piłsudskiego na pozycje Armii Czerwonej.
W latach 1939-1945 wieś była pod okupacją niemiecką. Zakończenie okupacji niemieckiej nastąpiło 19 stycznia 1945 roku wraz ze zdobyciem Arcelina przez żołnierzy 65 Armii z 2 Frontu Białoruskiego Armii Czerwonej. 

</doc>
<doc id="346043" url="https://pl.wikipedia.org/wiki?curid=346043" title="Archutowo">
Archutowo

Archutowo – wieś w Polsce położona w województwie mazowieckim, w powiecie płockim, w gminie Bodzanów.
W latach 1975–1998 miejscowość administracyjnie należała do województwa płockiego.
W miejscowości znajduje się Sala Królestwa zboru Świadków Jehowy.

</doc>
<doc id="346044" url="https://pl.wikipedia.org/wiki?curid=346044" title="Archutówko">
Archutówko

Archutówko – wieś w Polsce położona w województwie mazowieckim, w powiecie płockim, w gminie Bodzanów.
W latach 1975–1998 miejscowość administracyjnie należała do województwa płockiego.

</doc>
<doc id="346045" url="https://pl.wikipedia.org/wiki?curid=346045" title="Arciechówek">
Arciechówek

Arciechówek – wieś w Polsce położona w województwie mazowieckim, w powiecie sochaczewskim, w gminie Iłów.
W latach 1975–1998 miejscowość administracyjnie należała do województwa płockiego.

</doc>
<doc id="346046" url="https://pl.wikipedia.org/wiki?curid=346046" title="Arciszewo (województwo kujawsko-pomorskie)">
Arciszewo (województwo kujawsko-pomorskie)

Arciszewo – wieś w Polsce położona w województwie kujawsko-pomorskim, w powiecie włocławskim, w gminie Boniewo.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 188 mieszkańców. Jest szóstą co do wielkości miejscowością gminy Boniewo.

</doc>
<doc id="346047" url="https://pl.wikipedia.org/wiki?curid=346047" title="Arcugowo">
Arcugowo

Arcugowo (niem. Herzogsburg) – wieś w Polsce położona w województwie wielkopolskim, w powiecie gnieźnieńskim, w gminie Niechanowo.
Wieś duchowna, własność opata kanoników regularnych w Trzemesznie pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość administracyjnie należała do województwa poznańskiego.
Historia.
Na początku XIX wieku przeszła w ręce rodziny Rożnowskich herbu Nowina, w 1886 przeszła w ręce Rzewuskich herbu Krzywda.
We wsi znajduje się neogotycki pałac.

</doc>
<doc id="346048" url="https://pl.wikipedia.org/wiki?curid=346048" title="Ardapy">
Ardapy

Ardapy (niem. "Ardappen") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
Kilkaset metrów od wsi, na lewym brzegu rzeki Łyny, znajdują się ślady po staropruskim gródku. Wzniesienie nazywane jest Starym Szańcem. We wsi znajduje dwór z początku XX w., z parkiem i zabudowaniami gospodarczymi.
Historia.
W 1939 roku we wsi mieszkało 122 osoby. 
W 1983 r. we wsi było 15 domów z 89 mieszkańcami. W tym czasie w Ardapach było 16 indywidualnych gospodarstw rolnych, gospodarujących na 246 ha i hodujących 219 sztuk bydła (w tym 127 krów), 143 sztuk trzody chlewnej, 28 koni i cztery owce.

</doc>
<doc id="346050" url="https://pl.wikipedia.org/wiki?curid=346050" title="Arentowo">
Arentowo

Arentowo – wieś w Polsce położona w województwie wielkopolskim, w powiecie pilskim, w gminie Miasteczko Krajeńskie.
W latach 1975–1998 miejscowość administracyjnie należała do województwa pilskiego.

</doc>
<doc id="346051" url="https://pl.wikipedia.org/wiki?curid=346051" title="Arklity">
Arklity

Arklity (niem. "Arklitten") – osada w Polsce położona w województwie warmińsko-mazurskim, w powiecie kętrzyńskim, w gminie Barciany. Arklity należą do sołectwa Mołtajny.
W latach 1975–1998 miejscowość administracyjnie należała do województwa olsztyńskiego.
Historia.
Wieś istniała już w 1359 r. Arklity od 1469 za długi zakonu krzyżackiego powstałe w czasie wojny trzynastoletniej przekazane zostały w zastaw rodzinie von Schlieben. Rodzina ta w zastaw otrzymała cały okręg gierdawski (24 osady, w tym: Gierdawa, Nordenbork, Mołtajny i Brzeźnica). Posiadłości te z powodu niemożności ich wykupu przez Zakon stały się dziedziczną własnością tej rodziny. Od XVI wieku do 1945 roku Arklity należały do rodu Egloffstein i były jego główną siedzibą. Założycielem majoratu w Arklitach i budowniczym pałacu był Albrecht Dietrich Gottfried von und zu Egloffstein. W początkach XX w. wielkość majątku ziemskiego należącego do majoratu wynosiła 1904 ha. Do klucza majątków wchodziło pięć folwarków. Przedstawicielką tej rodziny była Julie Gräfin von Egloffstein (ur. 1792) – malarka, autorka m.in. portretu Goethego. Jej prace przechowywane były w Arklitach do lat trzydziestych XX w.
Po II wojnie światowej majątek ziemski w Arklitach użytkowany był jako PGR. Przed likwidacją PGR Arklity funkcjonował jako samodzielny zakład rolny w ramach "PPGR Skandawa" z siedzibą we Frączkowie.
W 1970 w Arklitach mieszkało 207 osób. W latach 1973–1977 Arklity znajdowały się na terenie gminy Skandawa.
Pałac.
Do wojewódzkiego rejestru zabytków wpisane są obiekty:
Najcenniejsze ruchomości pałacowe zniknęły po wkroczeniu w styczniu 1945 do Arklit Armii Czerwonej. Zofii Licharewej, pracującej wówczas w Referacie Kultury w rastemborskim starostwie udało się zabezpieczyć rokokowy komplet wykonany z porcelany miśnieńskiej (kinkiety, lustro w ramie z porcelany i wazon), znajdujący się obecnie w zbiorach Muzeum w Kętrzynie. Muzeum posiada także wielki kartusz herbowy Egloffsteinów wykonany z miedzianej blachy.

</doc>
<doc id="346052" url="https://pl.wikipedia.org/wiki?curid=346052" title="Arkuszewo">
Arkuszewo

Arkuszewo – wieś w Polsce położona w województwie wielkopolskim, w powiecie kolskim, w gminie Przedecz.
Folwark królewski położony w II połowie XVI wieku w powiecie przedeckim województwa brzeskokujawskiego, należał do starostwa przedeckiego. Wieś rządowa Królestwa Kongresowego, położona była w 1827 roku w powiecie kowalskim, obwodzie kujawskim województwa mazowieckiego. W latach 1975–1998 miejscowość administracyjnie należała do województwa konińskiego.

</doc>
<doc id="346053" url="https://pl.wikipedia.org/wiki?curid=346053" title="Arturowo (Polska)">
Arturowo (Polska)

Arturowo – osada w Polsce położona w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 37 mieszkańców. Jest 50. co do wielkości miejscowością gminy Kruszwica.

</doc>
<doc id="346054" url="https://pl.wikipedia.org/wiki?curid=346054" title="Astachowice">
Astachowice

Astachowice – wieś w Polsce położona w województwie łódzkim, w powiecie zgierskim, w gminie Zgierz.
Siedziba sołectwa, które swoim obszarem działania obejmuje dwie miejscowości: Astachowice i Kotowice.
Historia.
Pierwsza wzmianka o Astachowicach pochodzi z 1350 roku. Miejscowość ta wymieniana jest pod nazwą "Gasczechovice". Sama nazwa Astachowice pochodzi najprawdopodobniej od imienia Eustachy.
W latach 1975–1998 miejscowość administracyjnie należała do ówczesnego województwa łódzkiego.

</doc>
<doc id="346055" url="https://pl.wikipedia.org/wiki?curid=346055" title="Atalin">
Atalin

Atalin – wieś w Polsce położona w województwie mazowieckim, w powiecie zwoleńskim, w gminie Zwoleń.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii Podwyższenia Krzyża Świętego w Zwoleniu.

</doc>
<doc id="346056" url="https://pl.wikipedia.org/wiki?curid=346056" title="Atanazyn">
Atanazyn

Atanazyn – wieś w Polsce położona w województwie wielkopolskim, w powiecie chodzieskim, w gminie Szamocin.
W latach 1975–1998 miejscowość administracyjnie należała do województwa pilskiego.
Na skraju wsi, przy drodze Margonin - Białośliwie znajduje się głaz narzutowy „Zaczarowana Karoca” o wysokości 1,4 m i obwodzie 7,5 m. Jest to czerwony granit w kształcie grzyba.

</doc>
<doc id="346067" url="https://pl.wikipedia.org/wiki?curid=346067" title="Commonwealth (Wisconsin)">
Commonwealth (Wisconsin)

Commonwealth – miasto w Stanach Zjednoczonych, w stanie Wisconsin, w hrabstwie Florence.

</doc>
<doc id="346075" url="https://pl.wikipedia.org/wiki?curid=346075" title="Augamy">
Augamy

Augamy (niem. "Augam") – wieś w Polsce położona w województwie warmińsko-mazurskim, w powiecie bartoszyckim, w gminie Górowo Iławeckie. W latach 1975–1998 miejscowość administracyjnie należała do województwa olsztyńskiego.
W okolicach wsi znajduje się pozostałość po pruskim grodzisku, nazywanym "Szwedzkim Szańcem" (między Augamami a Robitami).
Historia.
Wieś wymieniana w dokumentach po raz pierwszy w 1414 jako Owgam, wieś pruska. W czasie wojny trzynastoletniej (1454-1466) Augamy całkowicie się wyludniły. Ponowna kolonizacja nastąpiła po około wieku. Osadnikami byli głównie Polacy. W 1686 r. we wsi uwięziono osobę uznaną za czarownicę.
Szkoła powstała w połowie XVIII. W 1935 r. w szkole zatrudnionych było 2 nauczycieli, nauczających 84 dzieci.
W 1933 r. we wsi było 292 mieszkańców. W 1939 r. we wsi mieszkało 278 osób (według innych źródeł - 282)
W 1978 r. w Augamach były 22 indywidualne gospodarstwa rolne, gospodarujące na 186 ha. W tym czasie we wsi funkcjonowała świetlica. W 1983 r. we wsi było 15 budynków mieszkalnych z 139 mieszkańcami, zabudowa była zwarta a ulice miały oświetlenie elektryczne. W spisie statystycznym Augamy łącznie ujmowano z PGR Robity.

</doc>
<doc id="346076" url="https://pl.wikipedia.org/wiki?curid=346076" title="Zasięg">
Zasięg

Zasięg – obszar występowania lub działania jakiegoś zjawiska albo czyjegoś wpływu.

</doc>
<doc id="346080" url="https://pl.wikipedia.org/wiki?curid=346080" title="Kult (album)">
Kult (album)

Kult – debiutancki album zespołu Kult, po raz pierwszy wydany w roku 1987 przez firmę Polton. W 1993 roku ukazała się reedycja albumu wydana przez S.P. Records.
Nie zawierał wszystkich znanych wówczas koncertowych utworów zespołu, ponieważ były one systematycznie odrzucane przez cenzurę. W zamian zespół zamieścił inne utwory, traktujące o religii („Krew Boga”, „Mędracy”, „Zabierz mu wszystko”, „Religia Wielkiego Babilonu”), o miłości („O Ani”, zaprojektowane jako suplement do znanego „Do Ani”), czy o kontaktach międzyludzkich („Posłuchaj to do ciebie”). Akcent polityczny ogólnie został podjęty w utworze „Wspaniała nowina”, gdzie mowa o bezsensownej ("Socjalista nie zwycięży faszysty, faszysta – socjalisty, a Japonia nie zwycięży Rosji, a Rosja – Japonii") walce o władzę, prowadzącej do rozlewu krwi.

</doc>
<doc id="346082" url="https://pl.wikipedia.org/wiki?curid=346082" title="Maria Schabowska">
Maria Schabowska

Maria Schabowska (ur. 1 maja 1925, zm. 16 września 1995) – uczona polska, językoznawca, profesor Wyższej Szkoły Pedagogicznej w Krakowie.
Życiorys.
Z domu Malec, urodziła się w Ochoży w powiecie chełmskim, w rodzinie nauczycieli wiejskich. Wyszła za mąż za Andrzeja Schabowskiego, późniejszego dyrektora XIII Liceum Ogólnokształcącego im. Bohaterów Westerplatte w Krakowie. Mieli córkę Ewę. 
W latach 1948-1951 studiowała w Państwowej Wyższej Szkole Pedagogicznej w Krakowie na kierunku polonistyka z estetyką; wśród jej wykładowców był m.in. Mieczysław Kotlarczyk (twórca Teatru Rapsodycznego). Po ukończeniu trzyletnich studiów została w lipcu 1951 asystentem na tej uczelni, początkowo w studium zaocznym, następnie w Katedrze Języka Polskiego, kierowanej przez Stanisława Jodłowskiego. Studia uzupełniła na Uniwersytecie Jagiellońskim, uzyskując w 1952 dyplom magistra filozofii. W 1964 obroniła doktorat, już po zmianie nazwy uczelni na Wyższa Szkoła Pedagogiczna, na podstawie rozprawy "Rozwój polskich rzeczowników ilościowych" (przygotowanej pod kierunkiem Stanisława Jodłowskiego). Mianowana docentem w 1969, habilitację uzyskała na podstawie rozprawy "Słownictwo reklam i anonsów prasowych zamieszczonych w „Czasie” (1890-1895)". W lutym 1991 została profesorem nadzwyczajnym.
Pracowała w Zakładzie Języka Polskiego krakowskiej Wyższej Szkoły Pedagogicznej; była w gronie pierwszych pracowników tego zakładu i przyczyniła się do jego rozwoju. W latach 1969-1978 pełniła funkcję prodziekana Wydziału Filologicznego, 1978-1981 wicedyrektora Instytutu Filologii Polskiej. Była członkiem Towarzystwa Miłośników Języka Polskiego, Polskiego Towarzystwa Językoznawczego, Komisji Językoznawstwa Oddziału Krakowskiego Polskiej Akademii Nauk, Komisji Frazeologicznej Komitetu Językoznawstwa PAN. Od 1966 do 1968 była członkiem Komitetu Uczelnianego Polskiej Zjednoczonej Partii Robotniczej w WSP.
Pod jej kierunkiem prace magisterskie obroniło około 300 osób, była również promotorką dwóch prac doktorskich ("Struktura semantyczna języka „Starej baśni” J. I. Kraszewskiego. Studium nad tekstem z wykorzystaniem teorii pól językowych" Haliny Krzyżak, 1982; "Współczesne polskie słownictwo muzyczne. Lingwistyczny opis wariantów środowiskowych" Marka Grynkiewicza, 1984). Uczestniczyła w licznych kursach dla nauczycieli-polonistów, głosiła odczyty w szkołach i ośrodkach kształcenia, była gościem językoznawczych audycji radiowych. Brała udział w pracach nad programem studiów polonistycznych Wyższej Szkoły Pedagogicznej w Krakowie.
Zainteresowania naukowe Marii Schabowskiej obejmowały słownictwo w aspekcie słowotwórczym, historycznym i opisowym, a także zagadnienie funkcji stylistycznej słownictwa. Ogłosiła m.in.:
Wspólnie z E. Stachurskim opracowała "Wybór literatury do słownictwa, frazeologii i stylistyki" (1971, dwa tomy).

</doc>
<doc id="346084" url="https://pl.wikipedia.org/wiki?curid=346084" title="Ahmose I">
Ahmose I

Ahmose I (także Ahmosis lub Jahmes) – faraon, władca starożytnego Egiptu, z XVIII dynastii, z początków Nowego Państwa. Syn Sekenenre Tao i królowej Ahhotep I, brat Kamose. Panował prawdopodobnie w latach od 1550 p.n.e. do 1525 p.n.e. Odziedziczył władzę w wieku około 10 lat, po śmierci swego brata.
Imię.
Po wstąpieniu na tron przyjął imię koronacyjne – prenomen – "'Neb-pehty-Re".
Działalność.
Całe jego panowanie przebiegało pod znakiem zmagań o zjednoczenie Egiptu i wyzwolenie obszaru Delty spod władzy Hyksosów oraz przywrócenie wpływów Egiptu w Nubii i Kanaan.
W ciągu dwudziestu pięciu lat panowania dokończył dzieło zapoczątkowane przez swego ojca i brata. Dokonał zjednoczenia Egiptu i przywrócił jego znaczenie w stosunkach międzynarodowych do stanu, co najmniej z czasów końca Średniego Państwa, stając się założycielem nowej, XVIII dynastii i dając początek epoce, w której później Egipt osiągnął szczyt swej potęgi za czasów Imperium – epoki Tutmozydów i Ramessydów. Prawdopodobnie w 11 roku swego panowania (według analiz matematycznego papirusu Rhinda) zdobył Heliopolis i Sile, a wkrótce później Awaris – stolicę Hyksosów. Po wyparciu ich z Delty podjął wysiłek zjednoczenia i reorganizacji państwa, opierając się głównie, a w zasadzie jedynie, na wsparciu swych rdzennych środowisk tebańskich, nie przywracając do władzy starych rodów, odsuniętych od niej za czasów XII dynastii.
Jego działalność budowlana objawiała się głównie w obrębie świątyni Amona w Karnaku i świątyni Montu w Armant. W Karnaku odnaleziono kilka steli szczegółowo opisujących działalność Ahmose, z których dwie przedstawiają go jako dobroczyńcę świątyni. Na jednej z nich znanej jako „Stela Burz” został przedstawiony jako ten, który odbudował piramidy swoich poprzedników w Tebach zniszczone przez potężną burzę. W Abydos rozkazał wznieść dwa cenotafy – jeden dla siebie (prawdopodobnie w formie piramidy, którego pozostałości przebadała 1993 roku ekspedycja sponsorowana przez Pennsylvania-Yale Institute of Fine Arts), a drugi dla swej babki – Tetiszeri, która dożyła panowania swego wnuka i otaczana była czcią i kultem, uważana za jedną z założycielek XVIII dynastii. W 22 roku panowania dokonał inauguracji kamieniołomów w Tura, skąd czerpano surowiec do budów świątyni Ptaha w Memfis oraz świątyni w Luksorze.
Związki rodzinne.
W życiu Ahmose ważną rolę odegrały trzy kobiety: wspomniana już babka – Tetiszeri, matka – Ahhotep, zmarła między 16 a 22 rokiem panowania, prawdopodobna regentka w czasach nieletniego syna oraz żona (jednocześnie siostra) – Ahmes-Nefertari, z którą miał kilkanaścioro dzieci.
Na uwagę zasługują:
jak również:
Ahmes-Nefertari przeżyła Ahmose, jak również jego następcę, swego syna – Amenhotepa I. Zmarła prawdopodobnie w pierwszym roku panowania Totmesa I. Otaczana była kultem aż do czasów Herhora – czyli końca XX dynastii. Po śmierci Ahmose sprawowała regencję w imieniu nieletniego syna – Amenhotepa I.
Ahmose pochowany został w królewskiej nekropoli w Dra Abu al Naga, a miejscem jego kultu stał się cenotaf w Abydos. Mumię króla odnaleziono w skrytce DB-320 w Deir el-Bahari.

</doc>
<doc id="346086" url="https://pl.wikipedia.org/wiki?curid=346086" title="Augustopol">
Augustopol

Augustopol () – wieś w Polsce położona w województwie łódzkim, w powiecie kutnowskim, w gminie Dąbrowice.
W latach 1975–1998 miejscowość administracyjnie należała do województwa płockiego.
Wzmianka słownikowa z końca XIX wieku:

</doc>
<doc id="346087" url="https://pl.wikipedia.org/wiki?curid=346087" title="Augustówek">
Augustówek

Augustówek – wieś w Polsce położona w województwie mazowieckim, w powiecie nowodworskim, w gminie Czosnów.
W latach 1975–1998 miejscowość administracyjnie należała do województwa warszawskiego.

</doc>
<doc id="346088" url="https://pl.wikipedia.org/wiki?curid=346088" title="Augustynka">
Augustynka

Augustynka – wieś w Polsce położona w województwie podlaskim, w powiecie siemiatyckim, w gminie Nurzec-Stacja.
W latach 1975–1998 miejscowość administracyjnie należała do województwa białostockiego.
Obejmuje dawne miejscowości Dąbrowa i Klateczka.
Prawosławni mieszkańcy wsi należą do parafii św. Dymitra w Żerczycach, a wierni kościoła rzymskokatolickiego do parafii Matki Bożej Częstochowskiej w Nurcu-Stacji.

</doc>
<doc id="346089" url="https://pl.wikipedia.org/wiki?curid=346089" title="Augustynowo">
Augustynowo

Augustynowo – wieś w Polsce położona w województwie kujawsko-pomorskim, w powiecie włocławskim, w gminie Izbica Kujawska.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 156 mieszkańców. Jest czternastą co do wielkości miejscowością gminy Izbica Kujawska.

</doc>
<doc id="346090" url="https://pl.wikipedia.org/wiki?curid=346090" title="Augustyny">
Augustyny

Augustyny (niem. "Agstein") – wieś w Polsce położona w województwie warmińsko-mazurskim, w powiecie lidzbarskim, w gminie Orneta.
W latach 1975–1998 miejscowość administracyjnie należała do województwa elbląskiego. Wieś znajduje się w historycznym regionie Warmia.
W pobliżu Augustyn położone jest jezioro Taftowo.
Nazwa.
9 grudnia 1947 roku ustalono urzędową polską nazwę miejscowości – Augustyny, określając drugi przypadek jako Augustyn, a przymiotnik – augustyński.

</doc>
<doc id="346091" url="https://pl.wikipedia.org/wiki?curid=346091" title="Auguścin">
Auguścin

Auguścin – wieś w Polsce położona w województwie wielkopolskim, w powiecie pilskim, w gminie Wyrzysk.
W latach 1975–1998 miejscowość administracyjnie należała do województwa pilskiego.

</doc>
<doc id="346092" url="https://pl.wikipedia.org/wiki?curid=346092" title="Aulakowszczyzna">
Aulakowszczyzna

Aulakowszczyzna – wieś w Polsce położona w województwie podlaskim, w powiecie sokólskim, w gminie Korycin.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa białostockiego.
Przez wieś, usytuowaną nad rzeką Kumiałką prowadzi zielony szlak pieszy i rowerowy.
Wieś powstała na początku XVII wieku, są to dawne dobra królewskie klucza kumialskiego.
Wierni kościoła rzymskokatolickiego należą do parafii Znalezienia i Podwyższenia Krzyża Świętego w Korycinie.

</doc>
<doc id="346093" url="https://pl.wikipedia.org/wiki?curid=346093" title="Aurelin">
Aurelin

Aurelin – wieś w Polsce położona w województwie lubelskim, w powiecie hrubieszowskim, w gminie Uchanie.
W latach 1975–1998 miejscowość administracyjnie należała do województwa zamojskiego. Według Narodowego Spisu Powszechnego (III 2011 r.) liczyła 121 mieszkańców i była piętnastą co do wielkości miejscowością gminy Uchanie.

</doc>
<doc id="346094" url="https://pl.wikipedia.org/wiki?curid=346094" title="Awajki">
Awajki

Awajki (niem. "Awecken") – wieś w Polsce położona w województwie warmińsko-mazurskim, w powiecie elbląskim, w gminie Pasłęk. Awajki leżą nad kanałem elbląskim.
W latach 1975–1998 miejscowość administracyjnie należała do województwa elbląskiego.

</doc>
<doc id="346095" url="https://pl.wikipedia.org/wiki?curid=346095" title="Jody Scheckter">
Jody Scheckter

Jody Scheckter (ur. 29 stycznia 1950 w East London) – południowoafrykański, były kierowca wyścigowy, mistrz świata Formuły 1 w sezonie 1979.
Życiorys.
Scheckter szybko dostał się do Formuły 1 po przeprowadzce do Wielkiej Brytanii w 1970. Zadebiutował w Grand Prix USA na torze Watkins Glen w McLarenie, gdzie jechał na trzeciej pozycji, jednak po błędzie spadł na dziewiąte miejsce. Rozwijał się dalej i rok później wygrał mistrzostwa Formuły 5000 i wziął udział w pięciu wyścigach Formuły 1. W GP Francji był bliski zwycięstwa w swym trzecim starcie w Formule 1, jednak zderzył się z Emersonem Fittipaldim. W następnym starcie Scheckter spowodował duży wypadek, po którym odpadło 12 pojazdów. To wydarzenie podsumowuje jego wczesną karierę. Scheckter wystąpił z numerem 0 w Grand Prix USA i Grand Prix Kanady w sezonie 1973. Prócz niego tylko Damon Hill jeździł z takim numerem.
Tyrrell nie miał problemów, aby ściągnąć szybkiego Schecktera i dać mu cały sezon w F1 w 1974. Jody odwdzięczył się trzecim miejscem w klasyfikacji kierowców i zwycięstwami w GP Szwecji i GP Wielkiej Brytanii. W ciągu roku zdobył punkty w ośmiu kolejnych wyścigach, co jest jednym z najlepszych wyników w historii. W 1975 Jody i jego zespół nie osiągnęli znaczących sukcesów, ale rok 1976 znów dał trzecie miejsce w klasyfikacji kierowców. W tym sezonie Tyrrell używał jednego z najbardziej radykalnych bolidów w historii Formuły 1, sześciokołowego Tyrrella P34. Scheckter wygrał w Grand Prix Szwecji na torze Anderstorp. W dwunastu wyścigach punktował dziesięć razy.
Przed sezonem 1977 Scheckter przeszedł do nowego kanadyjskiego zespołu Wolf i wygrał w ich pierwszym wyścigu. Wygrał jeszcze dwa wyścigi i był często na podium, kiedy udawało mu się ukończyć wyścigi. Przegrał jednak z dominującym Nikim Laudą. Rok następny nie był tak pomyślny i Scheckter ukończył go na siódmym miejscu. Na sezon 1979 przeszedł do Ferrari.
Krytycy twierdzili, że nie zdoła być w dobrych stosunkach z zarządem, jednak przekroczył najśmielsze oczekiwania i pomógł zdobyć Ferrari jeden z bardziej pamiętanych tytułów mistrza świata konstruktorów F1 razem z Gilles'em Villeneuve'm. Scheckter za kierownicą bolidu Ferrari 312T4 konsekwentnie kończył wyścigi, wygrywając trzy z nich i zdobył tytuł mistrza świata kierowców. Następny sezon był katastrofą. Scheckter walczył nie o obronę tytułu, a o zakwalifikowanie się do poszczególnych GP. Zdołał zdobyć zaledwie dwa punkty i wycofał się z wyścigów.
Scheckter był ostatnim mistrzem Formuły 1 dla Ferrari do czasu zdobycia tytułu przez Michaela Schumachera w sezonie 2000. Po odejściu od sportu Scheckter założył własną firmę. Pieniądze z firmy pozwoliły Scheckterowi wspomóc kariery jego synów – Tomasa i Toby'ego.
Obecnie Jody Scheckter zajmuje się produkcją żywności na własnej organicznej farmie.

</doc>
<doc id="346112" url="https://pl.wikipedia.org/wiki?curid=346112" title="Muchomor szyszkowaty">
Muchomor szyszkowaty

Muchomor szyszkowaty ("Amanita strobiliformis" (Paulet ex Vittad.) Bertill.) – gatunek grzybów należący do rodziny muchomorowatych ("Amanitaceae").
Systematyka i nazewnictwo.
Pozycja w klasyfikacji według Index Fungorum: "Amanita, Amanitaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozowali w 1832 r. Jean-Jacques Paulet i Carlo Vittadini nadając mu nazwę "Agaricus strobiliformis". Obecną, uznaną przez Index Fungorum nazwę nadał mu w 1866 r. Bertillon, przenosząc go do rodzaju "Amanita".
Synonimy naukowe:
Nazwę polską podały A. Borowska i Alina Skirgiełło w 1993 r. W polskim piśmiennictwie mykologicznym gatunek ten opisywany był też jako bedłka muchomor, muchomor samotny i bedłka samotna. 
Morfologia.
Średnica do 20 cm, początkowo wypukły, później rozpostarty, w centrum zagłębiony, brzeg ostry.. Powierzchnia kremowobiała do jasnoszarej, pokryta płatowatymi łatkami tej samej barwy lub ciemniejszymi. Są one miękkie i delikatne, zwieszające się z brzegu kapelusza. Muchomor ten może osiągać bardzo duże rozmiary, tak, że wielkością kapelusza przypomina czbajkę kanię, ale masą 2-3 krotnie ją przewyższa.
Białokremowe, gęste, wybrzuszone.
Wysokość do 15 cm, grubość do 5 cm, nasada bulwiasto zgrubiała, głęboko tkwiąca w podłożu, nieco rozszerzający się ku podstawie, twardy, trzon pełny. Pierścień kremowy, gruby.
Biały, w owocniku gruby, zapach słaby, przypominający starą szynkę.
Biały.
Występowanie i siedlisko.
W Polsce gatunek rzadki. Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na listach gatunków zagrożonych także w Belgii, Czechach, Niemczech, Danii, Estonii, Holandii, Szwecji, Słowacji.
Rośnie w lasach liściastych i mieszanych, również pod kosodrzewiną, na ziemi, szczególnie pod takimi drzewami i krzewami, jak: klon, kosodrzewina, lipa, żywotnik. Można go spotkać także poza lasami, na terenach otwartych pod pojedynczymi drzewami i na skraju dróg. 
Znaczenie.
Grzyb mikoryzowy. We Francji uważany jest za grzyb jadalny, w Niemczech za trujący. Niektóre polskie źródła również uznają go za jadalnego.
Gatunki podobne.
Łatwo jest je pomylić z muchomorami o bulwiastej nasadzie, np. z muchomorem jadowitym ("Amanita virosa"). Najbardziej podobny jest muchomor jeżowaty ("Amanita echinocephala").

</doc>
<doc id="346113" url="https://pl.wikipedia.org/wiki?curid=346113" title="Ateny (ujednoznacznienie)">
Ateny (ujednoznacznienie)



</doc>
<doc id="346114" url="https://pl.wikipedia.org/wiki?curid=346114" title="Ateny (wieś w Polsce)">
Ateny (wieś w Polsce)

Ateny – wieś w Polsce położona w województwie podlaskim, w powiecie augustowskim, w gminie Nowinka. Leży nad jeziorem Blizno.
W latach 1975–1998 miejscowość administracyjnie należała do województwa suwalskiego.
Historia.
Według spisu powszechnego z 30 września 1921 r. w Atenach w 22 budynkach mieszkalnych mieszkało 110 osób (51 mężczyzn i 59 kobiet). 83 osoby były wyznania rzymskokatolickiego, a 27 innego (starowiercy). Narodowość polską zadeklarowało 104 mieszkańców, a białoruską - 6.

</doc>
<doc id="346116" url="https://pl.wikipedia.org/wiki?curid=346116" title="Piotr Bąk (samorządowiec)">
Piotr Bąk (samorządowiec)

Piotr Bąk (ur. 19 maja 1958 w Zakopanem) – polski działacz samorządowy i harcerski, starosta tatrzański, były burmistrz Zakopanego, geodeta.
Życiorys.
Syn Józefa i Natalii. Absolwent Liceum Ogólnokształcącego im. Oswalda Balzera w Zakopanem (1977) później Akademii Rolniczej w Krakowie, gdzie uzyskał dyplom magistra inżyniera geodety.
Działał w harcerstwie, był drużynowym 1 i 5 Drużyny Harcerskiej oraz komendantem V Szczepu „Hyrny” w Zakopanem. W 1980 roku brał udział w spotkaniach działaczy harcerskich zmierzających do powołania niezależnych struktur harcerskich. Był jednym z założycieli Kręgu Instruktorów Harcerskich im. Andrzeja Małkowskiego (1980), a także redaktorem (obok Ryszarda Kłeka, Macieja Krupy, Zbigniewa Słupa i Macieja Zubka) zakopiańskiego pisma KIHAM „Czuj Duch”. Od 1982 roku organizował kolportaż niezależnych wydawnictw, brał udział w organizacji akcji przerzutu literatury religijnej na Słowację. Był komendantem zlotu Ruchu Harcerstwa Rzeczypospolitej, który odbył się w dniach 25-27 maja 1984 roku.
W wyborach burmistrza w 2006 w ponownym głosowaniu w dniu 26 listopada przegrał, uzyskując 39,85% głosów.
W 2013 roku otrzymał Krzyż Wolności i Solidarności. W 2016 roku został odznaczony przez Prezydenta RP Andrzeja Dudę Krzyżem Kawalerskim Orderu Odrodzenia Polski "za wybitne zasługi dla rozwoju samorządu terytorialnego, za osiągnięcia w podejmowanej z pożytkiem dla kraju pracy zawodowej i społecznej". 
Jest żonaty (żona Joanna, nauczycielka), ma troje dzieci (synów Pawła i Karola oraz córkę Zuzannę). Ma stopień harcmistrza. Jest prezesem Stowarzyszenia Klub im. Władysława Zamoyskiego w Zakopanem.

</doc>
<doc id="346117" url="https://pl.wikipedia.org/wiki?curid=346117" title="Piotr Bąk">
Piotr Bąk



</doc>
<doc id="346118" url="https://pl.wikipedia.org/wiki?curid=346118" title="Plebiscyt Przeglądu Sportowego 1981">
Plebiscyt Przeglądu Sportowego 1981

47. Plebiscyt Przeglądu Sportowego na najlepszego sportowca Polski zorganizowano w 1981 roku.

</doc>
<doc id="346122" url="https://pl.wikipedia.org/wiki?curid=346122" title="Plebiscyt Przeglądu Sportowego 1982">
Plebiscyt Przeglądu Sportowego 1982

48. Plebiscyt Przeglądu Sportowego na najlepszego sportowca Polski zorganizowano w 1982 roku.

</doc>
<doc id="346126" url="https://pl.wikipedia.org/wiki?curid=346126" title="Plebiscyt Przeglądu Sportowego 1983">
Plebiscyt Przeglądu Sportowego 1983

49. Plebiscyt Przeglądu Sportowego na najlepszego sportowca Polski zorganizowano w 1983 roku.

</doc>
<doc id="346130" url="https://pl.wikipedia.org/wiki?curid=346130" title="LXXII Liceum Ogólnokształcące im. gen. Jakuba Jasińskiego w Warszawie">
LXXII Liceum Ogólnokształcące im. gen. Jakuba Jasińskiego w Warszawie

LXXII Liceum Ogólnokształcące im. gen. Jakuba Jasińskiego w Warszawie, zwyczajowo nazywane "Jasinem" lub "Jaśkiem" – szkoła średnia o prawie stuletnich tradycjach oświatowych i patriotycznych. Jego siedzibą jest budynek, w którym do 2005 mieściło się Technikum Mechaniki Precyzyjnej.
Historia szkoły.
Szkoła powstała 14 kwietnia 1921 r. jako IV Miejskie Gimnazjum Męskie. Pierwszą siedzibą szkoły była kamienica przy ul. Szerokiej (obecnie ul. ks. Ignacego Kłopotowskiego) nr 5. W 1932 r. rozpoczyna się budowa nowego budynku przy ul. Skaryszewskiej 8, do której szkoła przeniosła się w 1934.
4 listopada 1935 r. placówka otrzymała imię Jakuba Jasińskiego – żołnierza, patrioty, poety.
Po kapitulacji Warszawy w dniach od 3–15 października 1939 uczniowie pomagali usunąć zniszczenia i nastąpiło wznowienie zajęć szkolnych. 15 listopada 1939 okupacyjne władze niemieckie zakazały działalności dydaktycznej wszelkim szkołom średnim i wyższym. Gmach szkoły został zaadaptowany przez Niemców na obóz przejściowy dla Polaków wywożonych na roboty do Niemiec. Odtąd nauka odbywała się na tajnych kompletach uczniowskich. W latach 1940–1943 maturę uzyskało 90 osób. Uczniowie oprócz nauki, brali udział w walce o wyzwolenie ojczyzny, najpierw w podziemnej walce z okupantem, a potem w powstaniu warszawskim.
Po wyzwoleniu Pragi w dniach 10–14 września 1944 r. (lewobrzeżna Warszawa była dopiero wolna 17 stycznia 1945 r.) zaczyna się myśleć o reaktywowaniu szkoły. 1 grudnia 1944 razem z chłopcami naukę rozpoczęły także dziewczęta. Pierwszą powojenną siedzibą szkoły było kilka pomieszczeń czynszowej kamienicy przy ul. Grochowskiej 255. W roku szkolnym 1945/46 rozpoczęto zajęcia w niezniszczonej części starego gmachu przy ul. Skaryszewskiej 8, tym razem naukę rozpoczęli tylko chłopcy. Przywrócono szkole charakter męskiego gimnazjum. 4 listopada 1947 szkoła obchodziła jubileusz 25-lecia istnienia IV Miejskiego Gimnazjum i Liceum Ogólnokształcącego im. gen. Jakuba Jasińskiego i otrzymała nowy sztandar. Uczniowie złożyli ślubowanie oraz przyjęli „Deklarację ideową ucznia IV Miejskiego Liceum Ogólnokształcącego im. gen. Jakuba Jasińskiego w Warszawie” oraz „Przepisy porządkowe dla uczniów”. W szkole wznowiono działalność ważnych w tradycji tej szkoły stowarzyszeń i kół zainteresowań. W 1948 r. nastąpiła zmiana nazwy na Państwową Szkołę Ogólnokształcącą stopnia licealnego im. gen. Jakuba Jasińskiego. W maju 1950 r. odbyły się ostatnie egzaminy maturalne i szkołę represyjnie zlikwidowano.
5 października 1991 w Zalesiu Górnym na zjeździe absolwentów b. IV Miejskiego Gimnazjum i Liceum Ogólnokształcącego im. gen. Jakuba Jasińskiego podjęto uchwałę o nadaniu imienia gen. Jakuba Jasińskiego jednej z najlepszych szkół średnich na Pradze-Południe. Prośba została skierowana do kuratorium Okręgu Szkolnego w m.st. Warszawie. 24 lutego 1992 dyrekcja, rada pedagogiczna, rada szkoły, komitet rodzicielski i samorząd uczniowski LXXII Liceum Ogólnokształcącego zwróciły się ze wspólnym wnioskiem do kuratorium oświaty o nadanie szkole imienia generała Jakuba Jasińskiego. Jednocześnie powiadomiono o zawartym porozumieniu z przedstawicielami Koła Wychowanków byłego IV Miejskiego Gimnazjum i Liceum Ogólnokształcącego im. gen. Jakuba Jasińskiego w tej sprawie i terminie planowanej uroczystości nadania imienia. Uroczystość nadania imienia gen. Jakuba Jasińskiego LXXII Liceum Ogólnokształcącemu odbyła się 4 listopada 1992. W 200 rocznicę śmierci patrona szkoła otrzymała sztandar.
16 listopada 2006 r. w szkole odbyła się wielka gala z okazji 15-lecia szkoły. W roku szkolnym 2007/2008 wprowadzone zostały do szkoły obowiązkowe stroje dla uczniów tkzw. "„mundurki”."
W szkole działa koło przyrodnicze, chemiczne, historyczne, klub dyskusyjny, Szkolny Klub Sportowy (siatkówka, koszykówka i piłka nożna).
Szkoła prowadzi również regularne wymiany ze szkołą Friedrich-List-Schule z Niemiec (Ulm). Od stycznia 2006 r. rozpoczęta została współpraca z V Liceum językowym w Astanie (Kazachstan). Na wrzesień 2008 r. zaplanowano współpracę z litewską szkołą Vilniaus Lazdynu Vidurinē Mokykla.
Na terenie placówki odbywają się finały takich konkursów jak Konkursu Recytatorskiego Poezji Patriotycznej i Obywatelskiej im. gen. Jakuba Jasińskiego, konkursu „Ocalić od Zapomnienia”, szkoła współorganizuje Bieg Niepodległości w parku Skaryszewskim. Przy szkole działają zespoły teatralne „Paradox” (uczniowie) i „Parabuch” (absolwenci).
Szkoła obchodzi swoje święto 4 listopada w rocznicę śmierci patrona szkoły, wtedy uczniowie, nauczyciele i byli wychowankowie udają się do pobliskiej konkatedry Matki Bożej Zwycięskiej na nabożeństwo okolicznościowe.
Szkołę łączy więź z wychowankami byłego IV Miejskiego Gimnazjum, którzy są honorowymi gośćmi szkolnych uroczystości, a najlepszym uczniom liceum rokrocznie fundują cenne nagrody książkowe.

</doc>
<doc id="346131" url="https://pl.wikipedia.org/wiki?curid=346131" title="Adamin (wieś)">
Adamin (wieś)

Adamin – polska wieś położona w województwie wielkopolskim, w powiecie kolskim, w gminie Olszówka. Miejscowość zamieszkuje 250 osób.
W latach 1975–1998 miejscowość administracyjnie należała do województwa konińskiego.

</doc>
<doc id="346132" url="https://pl.wikipedia.org/wiki?curid=346132" title="Joniszki">
Joniszki



</doc>
<doc id="346136" url="https://pl.wikipedia.org/wiki?curid=346136" title="Huragan Morąg">
Huragan Morąg

Huragan Morąg – wielosekcyjny klub sportowy założony 13 lipca 1945 w Morągu.
Historia.
Klub założony został jako Kolejowy Klub Sportowy, a pierwszym prezesem mianowano Józefa Skuckiego. W sierpniu 1945 roku Huragan rozegrał swój pierwszy mecz. Przeciwnikiem była Warmia Olsztyn. Piłkarze z Olsztyna przyjechali wozem konnym, sędziował Tytus Gielig. Przez wiele lat Huragan był kolejno klubem kolejowym, spółdzielczym, wojskowym i miejskim. Sekcje, które funkcjonowały w klubie: piłka koszykowa, piłka ręczna, piłka siatkowa kobiet, piłka siatkowa mężczyzn, szachy, tenis stołowy, tenis ziemny, lekkoatletyka, brydż sportowy, taekwondo.

</doc>
<doc id="346137" url="https://pl.wikipedia.org/wiki?curid=346137" title="Ergometr wioślarski">
Ergometr wioślarski

Ergometr – maszyna, która umożliwia treningi wioślarzom. Głównie służy do utrzymania formy podczas sezonu zimowego, w którym wioślarze nie mogą trenować na wodzie. Ergometr wprawia w ruch większość partii mięśni, głównie brzucha, nóg, rąk i barków. Z racji aktywowania wielu partii mięśni jednocześnie, ergometr z powodzeniem może być wykorzystywany przy złożonym cyklu treningowym. Doskonale odwzorowuje czynności wykonywane na wodzie. Wyposażony jest w monitor pokazujący m.in. generowaną przez zawodnika moc i inne dane, co - wobec skalibrowania urządzeń - umożliwia porównanie wyników osiągniętych przez poszczególnych zawodników i organizowanie zawodów. 
Historia.
Pierwsze ergometry były wykorzystywane w treningu wioślarskim w latach 50. XX wieku. Od 1982 roku organizowane są zawody w tej konkurencji. Większość związków wioślarskich organizuje krajowe mistrzostwa na ergometrze. Wyścigi na ergometrach odbywają się głównie na olimpijskim dystansie 2000 metrów (ergometry skalibrowane są w ten sposób, iż przeliczają moc generowaną przez zawodników na metry, które zawodnik pokonałby na wodzie, płynąc na łodzi wioślarskiej). W roku 2018 Międzynarodowa Federacja Wioślarska FISA, w porozumieniu z organizatorami największych tego typu zawodów (Concept2, USRowing i Erg Sprints), zorganizowała pierwsze oficjalne Mistrzostwa Świata na Ergometrze Wioślarskim. Mistrzostwa te odbyły się w Alexandrii, USA.

</doc>
<doc id="346138" url="https://pl.wikipedia.org/wiki?curid=346138" title="Afryka (województwo łódzkie)">
Afryka (województwo łódzkie)

Afryka – polska wieś położona w województwie łódzkim, w powiecie opoczyńskim, w gminie Żarnów.
W latach 1975–1998 miejscowość administracyjnie należała do województwa piotrkowskiego. Afryka to najmniejsze sołectwo w gminie Żarnów.
Wierni Kościoła rzymskokatolickiego należą do parafii św. Łukasza w Skórkowicach.

</doc>
<doc id="346140" url="https://pl.wikipedia.org/wiki?curid=346140" title="Piotr Bąk (językoznawca)">
Piotr Bąk (językoznawca)

Piotr Bąk (ur. 1911 w Kramsku, zm. 3 października 2000) – polski językoznawca (doktor) i dydaktyk, nauczyciel, wykładowca Uniwersytetu Łódzkiego.
Życiorys.
Ukończył Państwowe Gimnazjum im. Mikołaja Kopernika w Łodzi, następnie studiował na Wolnej Wszechnicy Polskiej (Oddział w Łodzi), uzyskując w 1938 dyplom magistra filozofii na podstawie pracy z historii literatury. W 1962 obronił na Uniwersytecie Warszawskim rozprawę doktorską pt. "Gwara okolic Kramska", przygotowaną pod kierunkiem prof. dr hab. Zdzisława Stiebera. Uczestniczył w dialektologicznych projektach badawczych ("Mały atlas gwar polskich", "Atlas językowy kaszubszczyzny i dialektów sąsiednich", "Atlas językowy Śląska", "Ogólnosłowiański atlas językowy", "Słownik gwar polskich", "Atlas gwar polskich"), zbierając w terenie materiały gwarowe.
Był nauczycielem języka polskiego nieprzerwanie od 1930 aż do przejścia na emeryturę w 1988 (od 1930 – łódzkich szkół podstawowych, a od 1937 – szkół średnich). W czasie II wojny światowej prowadził tajne nauczanie – za działalność konspiracyjną był więziony. W latach 1960–1967 pracował dodatkowo w łódzkim Studium Nauczycielskim, gdzie wykładał gramatykę opisową i historyczną, dialektologię języka polskiego, metodykę nauczania, kulturę żywego słowa.
Od 1971, obok pracy w szkołach, był starszym wykładowcą w Instytucie Filologii Polskiej, następnie w Katedrze Historii Języka Polskiego i Filologii Słowiańskiej Uniwersytetu Łódzkiego, gdzie prowadził zajęcia z kultury żywego słowa.
Nagrody naukowe i członkostwo w towarzystwach naukowych.
Towarzystwo Miłośników Języka Polskiego nadało mu tytuł członka honorowego (był jego członkiem przez kilkadziesiąt lat).
Publikacje.
Był autorem publikacji językoznawczych oraz z zakresu kultury żywego słowa i metodyki nauczania języka polskiego, ogłaszanych w czasopismach: „Język Polski”, „Polonistyka”, „Poradnik Językowy”, a także w naukowych wydawnictwach ciągłych: „Rozprawy Komisji Językowej Łódzkiego Towarzystwa Naukowego” i „Zeszyty Naukowe Uniwersytetu Łódzkiego”.
Napisał i wydał dwie monografie naukowe i trzy wydawnictwa dydaktyczne:

</doc>
<doc id="346143" url="https://pl.wikipedia.org/wiki?curid=346143" title="Droga krajowa nr 49 (Polska)">
Droga krajowa nr 49 (Polska)

Droga krajowa nr 49 (DK49) – droga krajowa klasy G przebiegająca przez województwo małopolskie o długości 24 km z Nowego Targu do granicy ze Słowacją w Jurgowie. Przed 2000 rokiem przebiegała z Opola do Pszczyny, przez Racibórz, Rybnik i Żory.
Dopuszczalny nacisk na oś.
Od 13 marca 2021 roku na całej długości drogi dozwolony jest ruch pojazdów o nacisku pojedynczej osi napędowej do 11,5 tony.
Do 13 marca 2021 r..
Wcześniej droga krajowa nr 49 była objęta ograniczeniami dopuszczalnego nacisku pojedynczej osi:
Historia numeracji.
Na przestrzeni lat trasa posiadała różne oznaczenia i klasyfikacje:
Szczegóły przebiegu.
Po oddzieleniu się od "zakopianki" (DK47) i wyjeździe na południowy wschód z Nowego Targu biegnie głównie przez duże podhalańskie wsie. Mimo swojej niewielkiej długości, odgrywa dosyć ważną rolę, bowiem jest jedyną drogą krajową prowadzącą do granicy państwowej w tym niezwykle często uczęszczanym przez turystów regionie. Kontynuacją drogi nr 49 na terenie Słowacji jest lokalna droga o długości 3 km prowadząca do miejscowości Podspády, gdzie łączy się ze słowacką drogą nr I/66. Tuż przed granicą ze Słowacją, po polskiej stronie, znajduje się znak zakazu ruchu samochodów ciężarowych o dopuszczalnej masie całkowitej przekraczającej 7,5 tony.

</doc>
<doc id="346146" url="https://pl.wikipedia.org/wiki?curid=346146" title="DK49">
DK49



</doc>
<doc id="346149" url="https://pl.wikipedia.org/wiki?curid=346149" title="Gamma Andromedae">
Gamma Andromedae

Gamma Andromedae ("γ And", "Almach", "Almaak") – gwiazda w gwiazdozbiorze Andromedy, odległa od Słońca o około 350 lat świetlnych.
Nazwa.
Tradycyjna nazwa gwiazdy, Almach, wywodzi się z języka arabskiego. Nazwa oznacza „karakal” (ryś stepowy). Nazwa bywała także zapisywana w formie Alamak, Almaac, Alamech i innych. Arabowie znali tę gwiazdę także pod nazwą , „stopa kobiety” (Andromedy). W 2016 roku Międzynarodowa Unia Astronomiczna formalnie uznała formę Almach za zalecaną.
Charakterystyka obserwacyjna.
Gamma Andromedae jest trzecią co do jasności gwiazdą konstelacji, jej obserwowana wielkość gwiazdowa to 2,10, a wielkość absolutna wynosi −3,05m.
Jest to gwiazda wielokrotna. Przez mały teleskop może być obserwowana jako gwiazda podwójna, której składniki różnią się kolorem. Jaśniejszy jest złotożółty, a słabszy błękitny, ale dzięki efektowi kontrastu dostrzegane barwy ulegają wzmocnieniu dla obserwatora, przez co były opisywane jako „pomarańczowy i szmaragdowozielony”. Składniki te dzieli na niebie 9,4 sekundy kątowej (pomiar z 2016 roku). Jako pierwszy podwójność Gamma Andromedae stwierdził w 1778 roku Johann Tobias Mayer z Getyngi, natomiast w 1842 roku Wilhelm Struve odkrył, że błękitny składnik sam jest gwiazdą podwójną.
Charakterystyka fizyczna.
Główny składnik γ¹ Andromedae (właściwy Almach) to jasny olbrzym, gwiazda typu widmowego K3. Ma on temperaturę 4500&amp;nbspK, a jego jasność jest 2000 razy większa niż jasność Słońca. Almach ma promień 80 razy większy od Słońca, większy niż promień orbity Wenus.
Składnik γ² Andromedae (5,02) przez duże instrumenty optyczne może być rozdzielony na dwa. Tworzą go dwie gwiazdy ciągu głównego, błękitna Gamma Andromedae B o typie widmowym B9,5 i jasności 5,3m oraz biała Gamma Andromedae C, należąca do typu widmowego A0, o jasności 6,5m. Składniki te okrążają wspólny środek masy w czasie 63,7 roku. Dzieli je średnio 0,3″, co przekłada się na 33 au, ale ze względu na duży mimośród zbliżają się na 13 au i oddalają na 52 au. Co więcej jaśniejszy składnik Gamma Andromedae B jest gwiazdą spektroskopowo podwójną, z okresem obiegu składników 2,7 dnia. Sumaryczna masa potrójnego układu Gamma Andromedae BC jest równa 8,7 , a to sugeruje, że niewidoczny składnik Bb jest białą gwiazdą typu A7, jednak nic więcej o niej nie wiadomo.

</doc>
<doc id="346150" url="https://pl.wikipedia.org/wiki?curid=346150" title="Andrzejki (województwo podlaskie)">
Andrzejki (województwo podlaskie)

Andrzejki – wieś w Polsce położona w województwie podlaskim, w powiecie łomżyńskim, w gminie Łomża.
Wierni kościoła rzymskokatolickiego należą do parafii św. Wojciecha Biskupa i Męczennika w Szczepankowie.
Historia.
W latach 1921 – 1939 wieś leżała w województwie białostockim, w powiecie łomżyńskim, w gminie Szczepankowo.
Według Powszechnego Spisu Ludności z 1921 roku wieś zamieszkiwało 85 osób w 17 budynkach mieszkalnych. Miejscowość należała do parafii rzymskokatolickiej w Szczepankowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="346156" url="https://pl.wikipedia.org/wiki?curid=346156" title="Radwan (wójt Legnicy)">
Radwan (wójt Legnicy)

Radwan (XIII wiek) – zasadźca i pierwszy wójt Legnicy, podstoli legnicki.
Życiorys.
Był związany z dworem księcia Bolesława Rogatki; z ramienia tego panującego, w nagrodę za wsparcie Rogatki w walce z braćmi po śmierci Henryka Pobożnego, otrzymał w 1252 zadanie lokacji Legnicy (na prawie niemieckim) i funkcję wójta. Po kilku latach odsprzedał funkcję wójta z zyskiem. W latach 1265-1272 występuje w dokumentach jako podstoli legnicki.
Być może był identyczny z włodarzem milickim (przed 1249), Radwanem Zambem lub też Zębem.

</doc>
<doc id="346158" url="https://pl.wikipedia.org/wiki?curid=346158" title="Walter Bierkamp">
Walter Bierkamp

Walter Bierkamp (ur. 17 grudnia 1901 w Hamburgu, zm. 16 kwietnia 1945 w Scharbeutz) – niemiecki zbrodniarz hitlerowski, dowódca Einsatzgruppe D, dowódca Sicherheitspolizei i Sicherheitsdienst w Krakowie oraz SS-Brigadeführer.
Życiorys.
Urodzony w Hamburgu, w latach 1919–21 był członkiem Freikorpsu. W 1928 zdał egzaminy prawnicze i następnie do 1937 pracował w zawodzie prawniczym (uzyskał tytuł doktora prawa). Do NSDAP wstąpił w 1932, a do SS w 1939. Od 1937 do 1941 Bierkamp był szefem Kriminalpolizei (policji kryminalnej) w Hamburgu. W 1939 rozpoczął także służbę w SD, pełniąc w późniejszym okresie od 1941 do 1942 funkcję Inspektora Sipo (Policji Bezpieczeństwa) i SD w Düsseldorfie. Następnie Bierkamp otrzymał stanowisko Inspektora Sipo i SD w rejonie „Belgien-Nordfrankfreich” (Belgia i północna Francja, siedzibę miał w Paryżu).
Od 30 lipca 1942 do 15 czerwca 1943 dowodził "Einsatzgruppe D" (w maju 1943 przemianowano ją na Kampfgruppe „Bierkamp”), która działała w rejonie Morza Czarnego. Jego oddziały dokonywały masowych egzekucji Żydów, Cyganów oraz zajmowały się walką z miejscową partyzantką. Następnie 15.06.1943 roku Bierkampa przeniesiono na stanowisko dowódcy Sipo i SD w Krakowie w okupowanej Polsce (zajmował je do 15 lutego 1945). Bezpośrednio odpowiedzialny za zagładę krakowskich Żydów i terror stosowany wobec pozostałej ludności cywilnej. Wreszcie w lutym i marcu 1945 był Wyższym Dowódcą SS i Policji w regionie "Südwest" (z siedzibą w Stuttgarcie) oraz dowódcą miejscowego SS-Nadregionu. Bierkamp zginął w akcji w kwietniu 1945.

</doc>
<doc id="346161" url="https://pl.wikipedia.org/wiki?curid=346161" title="Walther Bierkamp">
Walther Bierkamp



</doc>
<doc id="346162" url="https://pl.wikipedia.org/wiki?curid=346162" title="Paradyz">
Paradyz

Paradyz (z fr. "paradis" – raj) albo jaskółka – dawniej w teatrze najwyższa kondygnacja, galeria dla pośledniejszej publiczności. W dawniejszej polszczyźnie nazywana też raikiem.
Najwyżej położona część widowni teatralnej, na którą wydawano najtańsze bilety wstępu. Z paradyżu widoczność sceny jest najgorsza ponieważ widz spogląda na nią pod najwyższym kątem. Dawniej oglądanie przedstawień z kondygnacji paradyżu było dodatkowo uciążliwe ze względu na wysoką temperaturę powietrza powodowaną przez oświetlenie świecowe lub gazowe widowni. Nazwę "paradyż" odnoszono również do zasiadającej tam publiczności, którą stanowili najczęściej ubodzy studenci, gawiedź, niezamożne drobnomieszczaństwo. Charakteryzowało ich często nieskrępowane i głośne zachowanie, zwykle budzące oburzenie zamożniejszej i wybredniejszej części widowni.

</doc>
<doc id="346167" url="https://pl.wikipedia.org/wiki?curid=346167" title="Podrodzaj">
Podrodzaj



</doc>
<doc id="346169" url="https://pl.wikipedia.org/wiki?curid=346169" title="Adamów Rososki">
Adamów Rososki

Adamów Rososki – wieś w Polsce położona w województwie mazowieckim, w powiecie grójeckim, w gminie Chynów.
W latach 1975–1998 miejscowość administracyjnie należała do województwa radomskiego.

</doc>
<doc id="346170" url="https://pl.wikipedia.org/wiki?curid=346170" title="Forma (biologia)">
Forma (biologia)

Forma (łac. "forma") – najniższa kategoria systematyczna, niższa od odmiany. Do formy zaliczane są osobniki sporadycznie występujące w populacjach danego gatunku, wyróżniające się od innych osobników jedną lub kilkoma cechami. Występowanie form warunkowane jest z reguły niewielkimi modyfikacjami genetycznymi.

</doc>
<doc id="346171" url="https://pl.wikipedia.org/wiki?curid=346171" title="Albinów Mały">
Albinów Mały

Albinów Mały – wieś w Polsce położona w województwie lubelskim, w powiecie biłgorajskim, w gminie Goraj.
W latach 1975–1998 miejscowość administracyjnie należała do województwa zamojskiego. Według Narodowego Spisu Powszechnego (III 2011 r.) liczyła 43 mieszkańców i była najmniejszą miejscowością gminy Goraj.

</doc>
<doc id="346174" url="https://pl.wikipedia.org/wiki?curid=346174" title="Aleksandria Niedziałowska">
Aleksandria Niedziałowska

Aleksandria Niedziałowska – wieś w Polsce położona w województwie lubelskim, w powiecie chełmskim, w gminie Rejowiec}}.
W latach 1975–1998 miejscowość administracyjnie należała do województwa chełmskiego. Od 1 stycznia 2006 wchodzi w skład powiatu chełmskiego (przedtem krasnostawskiego). Według Narodowego Spisu Powszechnego (III 2011 r.) liczyła 82 mieszkańców i była dwudziestą co do wielkości miejscowością gminy Rejowiec.

</doc>
<doc id="346176" url="https://pl.wikipedia.org/wiki?curid=346176" title="Jaskółka (ujednoznacznienie)">
Jaskółka (ujednoznacznienie)

Zobacz też Jaskółki:
2 miejscowości w Polsce: 

</doc>
<doc id="346178" url="https://pl.wikipedia.org/wiki?curid=346178" title="Apolonka">
Apolonka



</doc>
<doc id="346180" url="https://pl.wikipedia.org/wiki?curid=346180" title="Podplemię">
Podplemię



</doc>
<doc id="346184" url="https://pl.wikipedia.org/wiki?curid=346184" title="Annopol Mały">
Annopol Mały

Annopol Mały – wieś w Polsce położona w województwie łódzkim, w powiecie tomaszowskim, w gminie Czerniewice.
W latach 1975–1998 miejscowość administracyjnie należała do województwa piotrkowskiego.

</doc>
<doc id="346187" url="https://pl.wikipedia.org/wiki?curid=346187" title="Apolonka (województwo łódzkie)">
Apolonka (województwo łódzkie)

Apolonka – wieś w Polsce położona w województwie łódzkim, w powiecie piotrkowskim, w gminie Wolbórz.
W latach 1975–1998 miejscowość administracyjnie należała do województwa piotrkowskiego.

</doc>
<doc id="346188" url="https://pl.wikipedia.org/wiki?curid=346188" title="Antoniówka Świerżowska">
Antoniówka Świerżowska

Antoniówka Świerżowska – wieś w Polsce położona w województwie mazowieckim, w powiecie garwolińskim, w gminie Maciejowice.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii św. Jakuba Apostoła w Świerżach Górnych.

</doc>
<doc id="346203" url="https://pl.wikipedia.org/wiki?curid=346203" title="Będzin (ujednoznacznienie)">
Będzin (ujednoznacznienie)



</doc>
<doc id="346272" url="https://pl.wikipedia.org/wiki?curid=346272" title="Antypater (wódz macedoński)">
Antypater (wódz macedoński)

Antypater (ok. 400-319 p.n.e.) – jeden z głównych dowódców Filipa II Macedońskiego i jego syna Aleksandra Macedońskiego, ojciec Kassandra. 
Życiorys.
W 342 p.n.e. Filip mianował go regentem Macedonii, powierzając pieczę nad krajem podczas swojej kampanii w Tracji i Hellesponcie. W tym samym roku Antypater wysłał macedońskie siły na Eubeę, powstrzymując ateńską próbę przejęcia kontroli nad wyspą. W latach 337 p.n.e.–336 p.n.e. był posłem do Aten, negocjując końcowe warunki pokoju po zwycięskiej dla Filipa bitwie pod Cheroneą i przekazując ateńczykom kości poległych obywateli miasta. 
Po śmierci Filipa II w 336 p.n.e. wsparł Aleksandra jako następcę tronu Macedonii. Został mianowany dowódcą sił macedońskich w Europie (otrzymał tytuł "strategosa Europy") podczas wyprawy Aleksandra przeciwko Persji (334-323 p.n.e.). Pozostawiono mu ok. 12 tys. piechoty i 1,5 tys. jazdy.
Latem 333 p.n.e. perska flota wojenna pod dowództwem rodyjczyka Memnona i Farnabazosa rozpoczęła skierowane przeciw Macedonii działa wojenne na Morzu Egejskim. Na szczęście dla Antypatra Memnon zmarł na Lesbos podczas oblężenia Mityleny, a reszta floty rozproszyła się po zwycięstwie Aleksandra pod Issos. W 332 p.n.e. wybuchła rebelia w Tracji, a w 331 p.n.e. peloponeska koalicja zorganizowana (przy wsparciu Persji) przez spartańskiego króla Agisa III rozpoczęła oblężenie Megalopolis. Dzięki ogromnym funduszom przysłanym przez Aleksandra Antypater opłacił trackich rebeliantów oraz zorganizował armię najemników dwukrotnie liczniejszą od sił spartańskich, liczących 20 tys. ludzi. Agis pokonany został w bitwie pod Megalopolis, a Antypater odesłał najemników Aleksandrowi.
Po śmierci Aleksandra w 323 p.n.e. nowy regent Perdikas pozostawił mu władzę w Macedonii i Grecji. Antypater z pomocą Kraterosa pokonał zbuntowane przeciwko macedońskiej hegemonii państwa greckie pod przewodnictwem Aten, których wojska oblegały go zimą 323/322 p.n.e. w twierdzy Lamia aż do przybycia wiosną 322 p.n.e. Kraterosa z posiłkami z Azji Mniejszej w tzw. wojnie lamijskiej (323-322 p.n.e.). Jesienią 322 p.n.e. wspólnie z Kraterosem walczył przeciw ostatnim sojusznikom Aten, którzy się jeszcze nie poddali - Etolom, ukrywającym się w niedostępnych górach Etolii. Jednak po poselstwie Antygona Jednookiego, który donosił o zabiegach dyplomatycznych, jakie podejmował Perdikkas, aby zająć miejsce Antypatra w Macedonii, odstąpił od oblegania Etolów, zawarł z nimi pokój i zaczął wspierać przygotowania Kraterosa do wyprawy przeciwko Perdikkasowi. 
W 321 p.n.e. w Triparadejsos dokonano nowego podziału imperium Aleksandra, w czasie pobytu tam Antypatra. Eurydyka - żona Filipa Arridajosa przy tłumie żołnierzy zaczęła oskarżać i oczerniać Antypatra, wywołując powszechne wzburzenie, w wyniku którego on, Antygon i Seleukos omal nie stracili życia i tylko dzięki odwróceniu uwagi dowódców wojska od Antypatra przez Antygona uratowano regenta Macedonii, który pospiesznie przedostał się do wiernych sobie oddziałów. W wyniku nowego podziału imperium Antypater został opiekunem następcy Aleksandra - niezrównoważonego psychicznie Filipa III Arridajosa i małego Aleksandra IV - syna Aleksandra, w imieniu których faktycznie rządził Macedonią oraz podporządkowaną Grecją.

</doc>
<doc id="346292" url="https://pl.wikipedia.org/wiki?curid=346292" title="Klemens Metternich">
Klemens Metternich



</doc>
<doc id="346352" url="https://pl.wikipedia.org/wiki?curid=346352" title="Złącze">
Złącze



</doc>
<doc id="346676" url="https://pl.wikipedia.org/wiki?curid=346676" title="Black Light Burns">
Black Light Burns

Black Light Burns – amerykański zespół rockowy, założony w 2005 roku w Los Angeles przez Wesa Borlanda. 5 czerwca 2007 ukazała się debiutancka płyta tego projektu – "Cruel Melody". Latem 2008 roku zespół wydał zestaw CD/DVD (album z coverami i DVD zawierające m.in. 90 minut filmu dokumentującego życie Black Light Burns podczas trasy koncertowej, klipy i materiały video) zatytułowany "Cover Your Heart And The Anvil Pants Odyssey". Premiera drugiego albumu studyjnego formacji "The Moment You Realize You're Going To Fall" odbyła się 14 sierpnia 2012 r.

</doc>
<doc id="346891" url="https://pl.wikipedia.org/wiki?curid=346891" title="Teatr im. Andreasa Gryphiusa w Głogowie">
Teatr im. Andreasa Gryphiusa w Głogowie

Teatr im. Andreasa Gryphiusa w Głogowie – klasycystyczny budynek teatralny, znajdujący się w Głogowie, w centralnej części Starego Miasta, w sąsiedztwie ratusza. Powstał w 1799 roku według projektu Christiana Valentina Schultzego jako siedziba teatru wielodziałowego, oferującego kilka gatunków scenicznych jednocześnie. Teatr w budynku funkcjonował niemal do końca II wojny światowej, kiedy to gmach wraz z całym miastem został zniszczony wskutek radzieckiej ofensywy na Głogów. W późniejszych dekadach kilkukrotnie pojawiały się różne koncepcje odbudowy głogowskiego teatru, jednak żadna z nich nie została zrealizowana. Ostatecznie budynek odbudowano do stanu sprzed zniszczenia w latach 2017–2019 z przeznaczeniem na siedzibę filii Miejskiego Ośrodka Kultury i zarazem miejsce organizowania koncertów oraz spektakli, a także konferencji.
Historia.
Budowa i działalność.
W 2. połowie XVIII wieku w śląskich miastach dojrzewała idea budowy odrębnych pomieszczeń przeznaczonych do organizowania przedstawień teatralnych. U schyłku tamtego stulecia w wielu miastach powstawały towarzystwa krzewiące kulturę teatralną, tzw. "Theaterbetrieb", które inspirowały budowę lub adaptację sal przeznaczonych na inscenizacje teatralne i koncerty. Również dyrektorzy wędrownych trup teatralnych dążyli do rezygnacji z działalności objazdowej na rzecz wystawiania spektakli w sezonie głównym – o ile było to możliwe, w jednej miejscowości.
W Głogowie nie było wówczas odpowiedniego lokalu dla celów teatralnych. Przedstawienia odgrywano najczęściej w sali redutowej budynku, który w latach 1774–1775 powstał na miejscu wyburzonych ław miejskich. Możliwości lokalowe sali redutowej były jednak skromne. Na początku 1798 roku do Głogowa z Jawora przyjechał dyrektor teatralny Johann Faller, noszący się z zamiarem uzyskania specjalnej koncesji na występy. Czynił on również starania o urządzenie w mieście stałej sceny. Sala redutowa była do tego celu za mała, brana pod uwagę zaś przebudowa miejskiego magazynu soli wiązała się ze zbyt wysokimi kosztami. Pod koniec listopada 1798 roku szef departamentu budownictwa przy głogowskiej Kamerze Wojenno-Dominialnej Christian Valentin Schultze wystąpił z własną propozycją. Przewidywała ona nadbudowanie piętra nad salą redutową z przeznaczeniem go na osobne pomieszczenie dla celów teatralnych. Schultze argumentował, że wobec grożącego tam zawalenia się więźby dachowej i tak w niedługim czasie należałoby powziąć środki zaradcze, w związku z czym przedsięwzięcie będzie finansowo korzystne. W liście z 11 stycznia 1799 roku Schultze przedstawił do zatwierdzenia projekt i kosztorys budowy. W kosztorysie uwzględnił nadbudowanie niskiego piętra, budowę nowych ciągów kominowych, podparcie fasady zachodniej skarpami, zaś wschodniej potężnym ryzalitem na osi skarpy. Zaproponował też nowe opracowanie architektoniczne fasad w stylu klasycystycznym, opartym na architektonicznych wzorach z Poczdamu i Berlina. Koszt prac oszacował na 2 tysiące talarów. Plany Schultzego znalazły poparcie w Kamerze Wojenno-Dominialnej, która 2 lutego 1799 roku zgłosiła natychmiastową gotowość do zapewnienia współpracowników i robotników budowlanych. W kwietniu 1799 roku przystąpiono do prac, którymi kierował sam Schultze. Już w grudniu przebudowa została zakończona. Wykonano ją w całości, choć dość znacznie przekroczono zaplanowane koszty. 
Na początku XIX wieku Głogów był drugim po Wrocławiu miastem na Śląsku mającym własny teatr. Występy w nim odbywały się zwykle tylko w sezonach zimowych. Głogowska instytucja była teatrem wielodziałowym, oferującym kilka gatunków scenicznych jednocześnie. Od rozpoczęcia działalności do 1933 roku teatr miał stały zespół operowy i teatralny, a od lat 20. XIX wieku występowały w nim także obce zespoły teatralne i operowe. Od 1870 roku na znaczeniu zyskał zwłaszcza zespół operowy i operetkowy. Poza sztukami w głogowskim teatrze wystawiano także balet. Występowali w nim ponadto artyści światowej klasy. W marcu 1843 roku odbył się w nim koncert pianisty i kompozytora Ferenca Liszta. Parter budynku był wykorzystywany do handlu mięsem.
Pierwotna sala teatralna głogowskiego obiektu była niska, ciasna i duszna. W 1839 roku usunięto strop pomiędzy pomieszczeniami na piętrze i salą teatralną powyżej, a także zbudowano loggię i amfiteatr z kurtyną. W wyniku tych działań powstała duża sala, a obiekt nazwano teatrem miejskim. W 1859 roku schody z wewnętrznej części budynku przeniesiono na zewnątrz. 
Na początku lat 60. XIX wieku poeta Karl Eduard von Holtei zasugerował wzniesienie w Głogowie pomnika Andreasa Gryphiusa. W 1861 roku wygłosił on wykład na temat żartobliwej gry chłopskiej "Die geliebte Dornrose" (pol. „Ukochany kolec róży”), z którego dochód stanowił podstawę funduszu budowy monumentu. Dwa lata później komisja głogowskiego magistratu i towarzystwo naukowe zadecydowały o stworzeniu popiersia Gryphiusa i ustawieniu go nad głównym wejściem do teatru miejskiego. 16 lipca 1864 roku, w rocznicę śmierci Andreasa Gryphiusa, dokonano uroczystego odsłonięcia jego popiersia, wykonanego przez wrocławskiego rzeźbiarza Michaelisa. 
W 1867 roku w teatrze zainstalowano oświetlenie gazowe (dotychczas bazował na oświetleniu naftowym). W latach 1926–1928 przeprowadzono gruntowną przebudowę budynku, w ramach której zburzono schody zewnętrzne, a wewnątrz w miejscu loggii zbudowano żelbetowy balkon i zamontowano scenę obrotową. Po przebudowie widownia teatru liczyła 453 miejsca.
Zniszczenie, plany odbudowy i odbudowa.
Teatr w Głogowie funkcjonował nieprzerwanie niemal do końca II wojny światowej, a ostatni spektakl odbył się w grudniu 1944 roku. Kilka tygodni później w wyniku radzieckiej ofensywy na Głogów budynek, podobnie jak całe miasto, został zniszczony.
Pierwsza koncepcja odbudowania gmachu pojawiła się w 1959 roku i zakładała ulokowanie w odtworzonym obiekcie kina na około 300 miejsc, a także sceny do wystawiania sztuk teatralnych. Inwestycję planowano zakończyć trzy lata później, lecz ostatecznie nie doszło do jej rozpoczęcia - zamiast tego budynek został odgruzowany, a w jego parterowych pomieszczeniach utworzono garaże, w których gromadzony był sprzęt przedsiębiorstwa rozbiórkowego. W 1976 roku wystąpiono z pomysłem odbudowy teatru oraz sąsiadującego z nim ratusza i połączenia obu budynków szklanym łącznikiem. Budynek teatru miał się stać siedzibą placówki kulturalnej o nazwie „Dom Młodego Górnika”. Przedsięwzięcie nie doczekało się jednak realizacji z powodu zbyt wysokich kosztów, szacowanych na prawie 170 milionów złotych. Kolejny pomysł na odbudowę głogowskiego teatru pojawił się w 1988 roku. W odbudowanym budynku miały się znaleźć: „Dom Hutnika”, sala teatralna, siedziba Naczelnej Organizacji Technicznej, księgarnia i kawiarnia, ale i tym razem plany spełzły na niczym.
Temat odbudowy teatru powrócił ponownie w 1991 roku za sprawą powołania przez radę miejską Fundacji Odbudowy Teatru im. Andreasa Gryphiusa. W 1994 roku fundacja ogłosiła konkurs na projekt odbudowy, który wygrała Pracownia Konserwacji Zabytków „Architektura-Rzeźba-Sztukaterie” z Wrocławia. Zwycięski projekt nie doczekał się realizacji, a od tamtego czasu przy budynku sporadycznie przeprowadzano jedynie prace zabezpieczające. W roku ogłoszenia konkursu przy wejściu do gmachu Lubuski Teatr z Zielonej Góry wystawił "Antygonę". W pobliżu teatru odbywały się również inscenizacje historyczne, odtwarzające walki o Głogów w 1945 roku.
Z okazji 200. rocznicy oddania głogowskiego teatru do użytku w 1999 roku w mieście odbyło się kilka znaczących wydarzeń, m.in. sesja rady miejskiej poświęcona dziejom przedstawień teatralnych na Śląsku. Towarzystwo Ziemi Głogowskiej wydało ponadto książkę o dziejach teatru w Głogowie.
W 2014 roku władze miasta ogłosiły konkurs na przygotowanie „koncepcji architektoniczno-urbanistycznych odbudowy i rozbudowy dawnego Teatru Miejskiego na potrzeby szkoły muzycznej w Głogowie wraz z zagospodarowaniem Rynku na Starym Mieście w Głogowie”. W wymaganym warunkami konkursu terminie do podmiotu zamawiającego wpłynęło 17 projektów, z których większość przewidywała odtworzenie zewnętrznych form budynku teatru i wybudowanie w bezpośrednim sąsiedztwie gmachu połączonego z nim modernistycznego obiektu. Zgodnie z ogłoszonymi 5 września 2014 roku wynikami konkursu sąd konkursowy wyróżnił pięć zgłoszonych prac, a autorom czterech z nich przyznał dodatkowo nagrody pieniężne (dwie w wysokości po 20 tysięcy złotych i kolejne dwie wynoszące po 5 tysięcy złotych). Na przestrzeni kolejnych lat żaden z wyróżnionych projektów nie został zrealizowany.
Władze Głogowa przygotowały w końcu własny projekt, który zakładał odbudowanie teatru im. Andreasa Gryphiusa do stanu sprzed II wojny światowej z przeznaczeniem na siedzibę filii Miejskiego Ośrodka Kultury, w której miały być organizowane koncerty i spektakle, a także konferencje. 14 lipca 2017 roku prezydent Głogowa Rafael Rokaszewicz podpisał umowę na realizację odbudowy teatru i należącej do niego kamienicy z prezesem firmy Pre-Fabrykat z Karpacza, Stanisławem Tomkiewiczem, a pod koniec miesiąca rozpoczęły się prace budowlane przy budynku. Na cel odbudowy w budżecie miasta zabezpieczone było 15 milionów złotych, a dodatkowo gmina otrzymała 5 milionów złotych z funduszy unijnych. Podczas prac budowlanych poddano restauracji i konserwacji zachowane elementy oryginalne oraz detale architektoniczne, a także zrekonstruowano nieistniejące elementy oraz tynki na elewacji wschodniej, południowej i północnej wraz z kolorystyką. 9 września 2019 roku nad wejściem odbudowywanego budynku teatru ustawiono przy pomocy dźwigu kopię popiersia Andreasa Gryphiusa (oryginał przetrwał II wojnę światową, lecz w 1959 roku zaginął w niewyjaśnionych okolicznościach). Koszt wykonania kopii wraz z jej montażem wyniósł 50 tysięcy złotych. 21 listopada 2019 roku, w godzinach 12–17 odbudowany teatr udostępniono dla zwiedzających (odwiedziło go wówczas 4,7 tysiąca ludzi), zaś 22 listopada odbyła się uroczystość otwarcia budynku, poprzedzona wystawieniem na jego scenie premierowej sztuki "Piast" według tekstu patrona teatru Andreasa Gryphiusa, w przekładzie Marcina Błaszkowskiego, w reżyserii Roberta Czechowskiego, z Janem Peszkiem w roli głównej i udziałem aktorów Lubuskiego Teatru oraz amatorskiego głogowskiego Teatru Jednego Mostu. Według ówcześnie dokonanych przez władze miejskie wstępnych wyliczeń utrzymanie budynku miało rocznie kosztować około 900 tysięcy złotych, a roczne dofinansowanie na ten cel dla zarządzającego obiektem Miejskiego Ośrodka Kultury miało wynieść około 600 tysięcy złotych.
Architektura.
Teatr im. Andreasa Gryphiusa jest budynkiem zbudowanym na planie prostokąta o wymiarach 50 x 12,5 m. Jego fasady są utrzymane w stylu klasycystycznym. Frontowa fasada wschodnia jest wielobarwna, opracowana strefami: cokół jest w kolorze czerwonym, natomiast kondygnacje piętrowe w szaro-żółtym i brązowym. Jej mocnym akcentem jest środkowy ryzalit z płaszczyzną organizowaną przez wielką niszę ze sklepieniem konchowym, którego podniebienie ma karminowe dekoracje typu kasetonowego ze złoconymi rozetami. Wewnątrz niszy znajdują się dwie kolumny doryckie dźwigające belkowanie. Na belkowaniu jest ustawione ważące 400 kg popiersie Andreasa Gryphiusa z umieszczonym pod nim, składającym się ze złotych liter napisem "Gryphius 1616–1664". Poniżej belkowania w powierzchni niszy znajduje się szeroki na 5 m pas fryzu postaciowego z wyobrażeniami antycznych, alegorycznych scen, opiewających radość z uprawiania różnych rodzajów sztuki. W osi ryzalitu środkowego na elewacji zachodniej występują skarpy wzmacniające konstrukcję elewacji.

</doc>
<doc id="346914" url="https://pl.wikipedia.org/wiki?curid=346914" title="Waszyngton (stolica Stanów Zjednoczonych)">
Waszyngton (stolica Stanów Zjednoczonych)



</doc>
<doc id="347005" url="https://pl.wikipedia.org/wiki?curid=347005" title="Teatr Miejski im. Andreasa Gryphiusa">
Teatr Miejski im. Andreasa Gryphiusa



</doc>
<doc id="347124" url="https://pl.wikipedia.org/wiki?curid=347124" title="Edie Brickell">
Edie Brickell

Edie Brickell (ur. 10 marca 1966 w Oak Cliff k. Dallas) – amerykańska piosenkarka i autorka tekstów.
Kariera.
W późnych latach 80. współtworząc (według ówczesnej definicji tego nurtu) folk-rockowy zespół Edie Brickell &amp; New Bohemians była jedną z najbardziej popularnych amerykańskich piosenkarek.
Debiutancki album z 1988 "Shooting Rubberbands at the Stars" zawierający takie piosenki jak "Circle", "Air of December" oraz niekwestionowany hit "What I Am", który doczekał się wielu coverów, okazał się ogromnym sukcesem komercyjnym oraz uzyskał bardzo przychylne opinie krytyków muzycznych. Kolejne albumy "Ghost of a Dog" oraz "Picture Perfect Morning" (1994) również osiągnęły sukces. Mimo to Edie, będąca od 1992 w związku małżeńskim z Paulem Simonem zdecydowała się zająć swoją rodziną i wychowaniem trójki dzieci i zawiesiła karierę muzyczną. W 2003 Edie powróciła na sceną z nowym albumem "Volcano".
Teledysk Edie Brickell "Good Times" został zamieszczony na instalacyjnym CD-ROM-ie Windows 95.

</doc>
<doc id="347138" url="https://pl.wikipedia.org/wiki?curid=347138" title="Dallas (ujednoznacznienie)">
Dallas (ujednoznacznienie)



</doc>
<doc id="347441" url="https://pl.wikipedia.org/wiki?curid=347441" title="Gmina żydowska w Głogowie">
Gmina żydowska w Głogowie

Gmina żydowska w Głogowie poświadczona została już w dokumencie z roku 1280. Na Śląsku oprócz Białej jedynie w Głogowie kahał trwał nieprzerwanie aż do czasu Holocaustu. W XVIII Głogów zamieszkiwała prawie jedna piąta śląskich żydów.
Synagogę na głogowskiej starówce oddano do użytku we wrześniu 1892 r. Miała w założeniu stanowić ważną dominantę w krajobrazie miasta i świadczyć o randze tutejszej gminy żydowskiej. Głogowska synagoga, mogła pomieścić 300 mężczyzn i 250, kobiet. Jej trzon stanowiła masywna i wysoka (32 m) część wieżowa, zwieńczona kopułą.
W nocy z 9 na 10 listopada 1938 r. synagogę splądrowały i spaliły bojówki hitlerowskie; następnie rozebrano ją do fundamentów. W roku 1933 głogowska społeczność liczyła ok. 600 osób, jednakże w chwili wybuchu II wojny światowej pozostało w Głogowie jedynie ok. 100 starszych wiekiem osób. Wiosną 1942 30 z nich wysłano transportem do obozu w Izbicy koło Lublina, zaś pozostałych do Terezinu w Czechach. Spośród głogowskich żydów znana jest jedynie jedna ocalała osoba – Elise Getzel.
W 55. rocznicę spalenia synagogi odsłonięto w Głogowie pomnik poświęcony pamięci społeczności żydowskiej tego miasta. Monument - miejsce pamięci (proj. inż. arch. Dariusza Wojtowicza) tworzą: zrekonstruowany na oryginalnych fundamentach synagogi obrys jej murów oraz niewielki obelisk z inskrypcjami w językach polskim i hebrajskim.

</doc>
<doc id="347452" url="https://pl.wikipedia.org/wiki?curid=347452" title="Synagoga w Głogowie">
Synagoga w Głogowie

Synagoga w Głogowie (niem. "Synagoge in Glogau") – największa synagoga głogowskiej gminy żydowskiej, znajdująca się przy obecnej ulicy Hugona Kołłątaja, dawnej Wingenstraße.
Miała w założeniu stanowić ważną dominantę w krajobrazie miasta i świadczyć o randze tutejszej gminy żydowskiej. Była uważana za jedną z najpiękniejszych synagog w Niemczech.
W 1891 roku nastąpiło uroczyste położenie kamienia węgielnego pod budowę nowej synagogi. Inspiracją berlińskich architektów Hansa Abessera i Jürgena Krögera była monachijska synagoga. Uroczyste otwarcie synagogi nastąpiło we wrześniu 1892 roku.
Podczas nocy kryształowej z 9 na 10 listopada 1938 roku, bojówki hitlerowskie splądrowały i spaliły synagogę. Wkrótce jej zgliszcza rozebrano do fundamentów.
Murowany budynek synagogi wzniesiono na planie zbliżonym do prostokąta, w mieszanym stylu neogotyckim, eklektycznym oraz neorenesansowym. Jej najbardziej charakterystycznym elementem był trzon, który stanowił masywną i wysoką na 32 metry część wieżową, zwieńczoną wielką kopułą. Po bokach znajdowały się parterowe przybudówki zwieńczone kopułami, w których znajdowały się wejścia boczne. Cała synagoga mogła pomieścić 300 mężczyzn i 250 kobiet.
W 55. rocznicę spalenia synagogi odsłonięto w Głogowie pomnik poświęcony pamięci społeczności żydowskiej tego miasta. Monument - miejsce pamięci (proj. inż. arch. Dariusza Wojtowicza) tworzą: zrekonstruowany na oryginalnych fundamentach synagogi obrys jej murów oraz niewielki obelisk z inskrypcjami w językach polskim i hebrajskim:
 "Pomnik ten wzniesiony przez mieszkańców Głogowa w uznaniu wiekopomnych zasług wspólnoty żydowskiej i jej ostatniego duchowego przywódcy Rabina Dr Leopolda Lucasa dla rozwoju społeczno-kulturalnego miasta, znajduje się w miejscu zbezczeszczonej przez Nazistów w 1938 roku synagogi i upamiętnia tragedię Żydów mieszkających na tym terenie ponad 700 lat aż do wysiedlenia w 1942 roku. Rada Miejska w Głogowie".

</doc>
<doc id="347545" url="https://pl.wikipedia.org/wiki?curid=347545" title="Gmina Nurzec Stacja">
Gmina Nurzec Stacja



</doc>
<doc id="347723" url="https://pl.wikipedia.org/wiki?curid=347723" title="Kościół św. Wawrzyńca w Głogowie">
Kościół św. Wawrzyńca w Głogowie

Kościół pw. św. Wawrzyńca w Głogowie – rzymskokatolicki kościół położony w Głogowie.
Historia.
Brzostów (dawniej osobna miejscowość, obecnie część Głogowa) zbudowany został ok. roku 1502, na miejscu wcześniejszego. Budowniczymi byli Michał Horn i Hans Lincke. Pierwsza świątynia, wzmiankowana w 1399 roku, uległa spaleniu w połowie XV wieku. Poza nielicznymi przebudowami bryła kościoła nie zmieniła się znacząco od tego czasu. Kościół ma ciekawą historię, np. w 1639 roku szwedzka konnica kwaterowała w świątyni, a w roku 1806 Francuzi magazynowali tam amunicję. Po przyłączeniu Brzostowa do miasta Głogowa kościół stał się jedyną średniowieczną budowlą, która nie uległa zniszczeniu podczas II wojny światowej.
W kościele św. Wawrzyńca zachowała się część wyposażenia rozebranego w XIX wieku kościoła św. Piotra znajdującego się w pobliżu Zamku Książąt Głogowskich. Jest to ołtarz główny oraz znajdujący się w zakrystii obraz. Przedstawia on Maryję z Dzieciątkiem. Jest to tak zwany obraz różańcowy (Maryja w lewej ręce trzyma różaniec, a w prawej berło).
Rys architektoniczny.
Wyposażenie kościoła pochodzi z późniejszego okresu. Barokowy ołtarz główny trafił tu z kaplicy różańcowej kościoła dominikańskiego pod wezwaniem św. Piotra w Głogowie. Ma on budowę symetryczną. Oba boczne ołtarze pochodzą z kościoła franciszkańskiego pod wezwaniem św. Stanisława. Nastąpiło to po sekularyzacji, jaka miała miejsce w 1810 roku. Nowe są płyty ołtarza ukazujące świętą Familię, natomiast pozłocone rzeźby przedstawiające świętego księcia Wacława i franciszkanina świętego Antoniego z Padwy są stare. W roku 1933 usunięto wiele przeróbek z roku 1804 jak i wcześniejszych barokowych, dzięki czemu przywrócono kościołowi gotycki charakter. 
Wykonany jest jako surowa budowla z cegły o układzie polskim i częściowo z kamienia polnego (granitu) w stylu gotyk, orientowany. Podparty jest zewnętrznymi filarami przyporowymi. Posiada czteropiętrową, kwadratową wieżę zwieńczoną kopułą w kształcie ula. Wnętrze jest jednonawowe z prostokątnym prezbiterium. Nawa główna i chór są dwujarzmowe, ponadto nawa główna posiadała pierwotnie trzy wąskie okna (obecnie zamurowane).
Na sklepieniach znajdują się barokowe malowidła. We wnętrzu kościoła zachowały się z czasów jego powstania dwa gotyckie portale, na których widnieje data 1502. Znajdują się one w południowej i północnej ścianie nawy głównej. Nad jednym z nich, prowadzącym do zakrystii, namalowany jest gotycki fresk przedstawiający Maryję w płaszczu, która osłania nim swych podopiecznych. Prawdopodobnie są to przedstawiciele rodu królewskiego, zakonnicy i duchowni. Ów temat maryjny uważany jest jako najbardziej popularny w średniowiecznej sztuce ikonografii. Warto dodać, iż motyw płaszcza pojawia się w starożytności, kojarzono go z symbolem władzy królewskiej. Fresk pochodzi z przełomu XV i XVI wieku i należy do nielicznych elementów tego typu sztuki sakralnej w Polsce.
Wyposażenie.
Ambona ma na pokrywie dwie tablice przykazań bożych. Na koszu umieszczone są trzy płaskorzeźby przedstawiające św.Katarzynę, Baranka Bożego i św.Wawrzyńca.
Późnogotycka chrzcielnica z piaskowca, średnicy 73 cm i wysokości 94 cm w kształcie ośmioboku. Czaszę obiega inskrypcja: "Bem...+ Jakobe + Michel + Horn + Anno MCCCCCIX" (1509).
Obecnie w nawie bocznej stoi chyba najbardziej wartościowy element kościoła: drewniana Pieta z okresu budowy świątyni, ukazująca Maryję z konającym Chrystusem. 
Otoczenie.
Z kościołem św. Wawrzyńca sąsiadowała niegdyś XVIII-wieczna świątynia ewangelicka, która, mimo że również przetrwała II wojnę światową bez większych zniszczeń, została rozebrana w latach 60. XX wieku.

</doc>
<doc id="347828" url="https://pl.wikipedia.org/wiki?curid=347828" title="Gmina Ruda Huta">
Gmina Ruda Huta



</doc>
<doc id="348019" url="https://pl.wikipedia.org/wiki?curid=348019" title="Joanna Jeżewska">
Joanna Jeżewska

Joanna Jeżewska, również jako Joanna Jeżewska-Adamczyk (ur. 15 grudnia 1965 w Gdyni) – polska aktorka filmowa, teatralna, kabaretowa i radiowa.
Życiorys.
Absolwentka PWST w Warszawie (1989), aktorka Teatru Współczesnego. Autorka programu "Serwis TV". Znana głównie dzięki serialom. Zagrała postać Magdy Rudnik w serialu "M jak miłość" oraz dr Olgi Frączak w serialu "Samo życie". W 2008 występowała w teleturnieju "300 procent normy".
Popularność przyniosły jej także parodie w programie "Szymon Majewski Show," w części pt. "Rozmowy w tłoku", gdzie zagrała: Monikę Olejnik, Elżbietę Jaworowicz, Jolantę Kwaśniewską i Karolinę Korwin Piotrowską. W lutym 2013 aktorka wydała swoją debiutancką płytę pt. "Martwa natura z kochankiem w tle".
Jako aktorka dubbingowa podłożyła głos pod postaci m.in.: Kangurzycy w "Kubusiu Puchatku", Gladys w "Skok przez płot", mamy Alexa w "Madagaskar 2" oraz Shiry w "".

</doc>
<doc id="348021" url="https://pl.wikipedia.org/wiki?curid=348021" title="Zilog Z8000">
Zilog Z8000

Z8000 to 16-bitowy mikroprocesor firmy ZiLOG wprowadzony na rynek w 1979. Układ zaprojektował Masatoshi Shima I był to jeden z ostatnich procesorów w całości zaprojektowanych przez jedną osobę. Układ nie był kompatybilny z Z80 i nie stał się nigdy bardzo popularny, niemniej był używany jeszcze w latach 90.
Procesor posiadał 16-bitową szynę adresową, niektóre wersje miały 7-bitowy rejestr segmentowy co pozwalało na adresowanie pamięci do 8 MB. Pamięć mogła być dzielona na obszary danych, programu oraz stosu co sumarycznie pozwalało zwiększyć adresowany obszar pamięci do 24 MB. Posiadał tryb chroniony dla systemu i użytkownika. Zawierał 16 16-bitowych rejestrów, mogły one być używane jako rejestry 8-, 16-, 32- i 64-bitowe. 
Podobnie jak Z80, Z8000 miał wbudowaną opcję odświeżania pamięci DRAM refresh i pomimo że była to w ówczesnym czasie bardzo interesująca opcja Z8000 nie stał się zbytnio popularny, jako że jego premiera była spóźniona a istniejąca już wówczas rodzina procesorów x86 była znacznie bardziej atrakcyjna.
Z8000 zostały użyte przez firmę Namco w jednej grze z automatów – Pole Position, wykorzystano w nim dwa układy Z8002.
Układy rodziny Z8000 produkowane były przez AMD, SGS, Sharp oraz w byłej NRD przez firmę MME.
Ciekawostką jest fakt, że do tej pory można kupić jedną z odmian tego układu Z16C01/02 – według "TechWeb" te kontrolery są, albo jeszcze do niedawna były używane w różnego rodzaju zastosowaniach militarnych.
Następca tego układu był 32-bitowy Zilog Z80000

</doc>
<doc id="348221" url="https://pl.wikipedia.org/wiki?curid=348221" title="Zilog Z8">
Zilog Z8

Zilog Z8 to rodzina mikrokontrolerów firmy ZiLOG z wbudowaną pamięcią RAM i opcjonalną pamięcią ROM. Z8 nie jest w żaden sposób spokrewniony ze słynnym procesorem Z80, ma zupełnie inną architekturę i zestaw instrukcji.
Budowa logiczna komputera:
Inne dane techniczne:
Główną konkurencję stanowią rodziny kontrolerów Motorola 6800 i Intel 8051.

</doc>
<doc id="348486" url="https://pl.wikipedia.org/wiki?curid=348486" title="Sojusz Zielonych Demokratów (Węgry)">
Sojusz Zielonych Demokratów (Węgry)

Sojusz Zielonych Demokratów (węg. "Zöld Demokraták Szövetsége") - węgierska partia polityczna należąca do Europejskiej Partii Zielonych powołanej w lutym 2004 w Rzymie.
W wyborach do parlamentu krajowego w 2002 Sojusz uzyskał 219 tysięcy głosów, co stanowiło 3,85%, poniżej 5-procentowego progu wyborczego. 
W wyborach do Parlamentu Europejskiego w 2004 Sojusz nie wprowadził swoich przedstawicieli do Parlamentu Europejskiego. Partia współpracuje z Grupą Zielonych - Wolny Sojusz Europejski - czwartą pod względem wielkości grupą polityczną w Parlamencie Europejskim.

</doc>
<doc id="348489" url="https://pl.wikipedia.org/wiki?curid=348489" title="Trwały rozwój">
Trwały rozwój



</doc>
<doc id="348491" url="https://pl.wikipedia.org/wiki?curid=348491" title="Kościół św. Augustyna we Wrocławiu">
Kościół św. Augustyna we Wrocławiu

Kościół św. Augustyna – poewangelicki kościół katolicki przy ul. Sudeckiej we Wrocławiu. Jego patronem jest Augustyn z Hippony; do 1945 wezwanie to nosił inny kościół na wrocławskim Borku, przy "Kleinburgstraße" (ul. Januszowickiej), który został zrównany z ziemią w czasie natarcia Armii Czerwonej na "Festung Breslau" pod koniec II wojny światowej.
Historia.
Świątynia przy ul. Sudeckiej, zaprojektowana przez architektów Alfreda Böttchera i Richarda Gaze i zbudowana w 1909 przedstawia kompozycję elementów różnych stylów architektonicznych charakterystyczną dla schyłku historyzmu w architekturze. Konstrukcję budynku zaprojektowano na planie krzyża greckiego: na skrzyżowaniu nawy głównej i transeptu wznosi się 78-metrowa wieża. Ma ona trzy kondygnacje: pierwszą i drugą wieńczą po cztery narożne wieżyczki, kondygnacja trzecia nakryta jest wysokim ostrosłupowym hełmem z blachy miedzianej, którego pomniejszone kopie wieńczą wszystkie osiem wieżyczek narożnych. Ściany zewnętrzne kościoła oblicowane są bogato rzeźbionym kamieniem ciosowym.
Ambonę zaprojektował Theodor von Gosen, profesor rzeźby Państwowej Akademii Sztuki i Rzemiosła Artystycznego we Wrocławiu.
Kościół przez pierwsze niespełna 40 lat swego istnienia miał za patrona św. Jana i należał do parafii ewangelickiej (śląski ewangelicki Kościół unijny). Działania wojenne w roku 1945 spowodowały uszkodzenia szacowane na 45%; taki rozmiar zniszczeń budynku był w ówczesnym Wrocławiu uznawany za zdatny do odbudowy. W 1948 katolicy odkupili go od ewangelików. Odbudowa trwała do jesieni 1949. 4 września tego roku ksiądz infułat Karol Milik mógł dokonać poświęcenia pod nowym patronem. Dziesięć lat później zakończono odbudowę znacznie bardziej zniszczonej (ok. 80%) plebanii przy tym kościele.
Wyposażenie.
W kościele znajduje się obraz Matki Bożej Pocieszenia z Hodowicy koronowany w 1932 r. przywieziony w XIX wieku z Moraw do parafii Hodowica koło Lwowa do tamtejszego unikatowego rokokowego kościoła Wszystkich Świętych z XVIII w. (obecnie w ruinie) projektu Bernarda Meretyna. Po II wojnie światowej uratowany przez Polaków z Kresowej pożogi, szczęśliwie znalazł się w kościele św. Augustyna. 
Na wyposażeniu kościoła są także 48-głosowe organy o trakturze elektro-pneumatycznej, zbudowane przez wrocławskiego organmistrza Józefa Cynara.

</doc>
<doc id="348493" url="https://pl.wikipedia.org/wiki?curid=348493" title="Krach giełdowy">
Krach giełdowy

Krach giełdowy, panika giełdowa, szok giełdowy – nagły, gwałtowny spadek kursów akcji większości spółek notowanych na giełdzie. Krach spowodowany jest nagłym pogorszeniem nastrojów inwestorów prowadzącym do paniki i nagłej wyprzedaży walorów.
Przyczyny.
Zwolennicy teorii efektywności rynku uważają, że u podstaw krachu leżą racjonalne przyczyny, gdyż uczestnicy rynku działają racjonalnie i podejmują świadome decyzje.
Zwolennicy teorii nieefektywności rynków uważają, że są one związane z psychologią zachowań uczestników rynku, którzy czasami skłonni są działać nieracjonalnie (czego innym przykładem jest np. masowe uczestnictwo w grach loteryjnych). Jeżeli wzrost cen akcji trwa odpowiednio długo, na rynek napływa coraz więcej pieniędzy, od kolejnych osób (inwestorów). Powoduje jeszcze większe wzrosty. Pojawia się irracjonalne przekonanie, że wzrost wartości jest rzeczywisty. Dopóki przystępujący do piramidy są liczniejsi, wszyscy którzy chcą wycofać wkład mogą zrealizować swój zysk. W pewnym momencie jednak brakuje nowych uczestników i ceny akcji zaczynają gwałtownie spadać, bo wszyscy próbują się jednocześnie wycofać.
Zwolennicy szkoły austriackiej (np. Ludwig von Mises) stoją po stronie teorii nieefektywności. Główną przyczynę powstawania krachów widzą w nadmiernej kreacji pieniądza inicjowanej przez banki centralne. Wedle tej teorii, pieniądz taki, kreowany przez niskie stopy procentowe, jako obarczony minimalnym ryzykiem, kierowany jest w dużym stopniu właśnie na giełdę, sprzyjając lokowaniu „sztucznego” kapitału w papiery o wątpliwej realnej kondycji, czyli spekulację. Ponieważ jednak emisja taniego pieniądza musi się zawsze kiedyś skończyć z innych przyczyn (np. galopującej inflacji cen oraz innych negatywnych globalnych skutków dla gospodarki), giełda, odcięta od źródła taniego pieniądza, wraca do swojego stanu równowagi, co odczuwane jest jako pęknięcie bańki spekulacyjnej, czyli krach giełdowy.

</doc>
<doc id="348494" url="https://pl.wikipedia.org/wiki?curid=348494" title="Zilog Z180">
Zilog Z180

Zilog Z180 – 8-bitowy mikroprocesor produkowany przez firmę ZiLOG, następca popularnego Zilog Z80 i z nim całkowicie kompatybilny. Z180 miał wiele wbudowanych funkcji układów peryferyjnych takich jak sterownik przerwań, podwójny sterownik DMA, układ czasowo-licznikowy, dwa asynchroniczne i jeden synchroniczny port szeregowy. Zawarty układ MMU mógł adresować aż do 1 MB pamięci. W porównaniu z Z80 otrzymał kilka dodatkowych instrukcji, mógł także pracować w trybie kompatybilnym z Hitachi 64180.

</doc>
<doc id="348495" url="https://pl.wikipedia.org/wiki?curid=348495" title="Z180">
Z180



</doc>
<doc id="348496" url="https://pl.wikipedia.org/wiki?curid=348496" title="Z-180">
Z-180



</doc>
<doc id="348498" url="https://pl.wikipedia.org/wiki?curid=348498" title="Zilog Z280">
Zilog Z280

Zilog Z280 – mikroprocesor firmy ZiLOG, 16-bitowa wersja rozwojowa Zilog Z80 wprowadzona na rynek w czerwcu 1987.
Z280 umożliwiał pracę w trybie 8-bitowym zgodnym z szyną Z80 lub 16-bitowym kompatybilnym z szyną Z-BUS zastosowaną w Z8000. Został wyposażony w układ MMU (mógł adresować do 16 MB pamięci), 256 bajtowy cache, cztery wydajne układy DMA, trzy bloki liczników/zegarów, asynchroniczny port szeregowy oraz wiele nowych instrukcji – łącznie było ich ponad 2000. W trybie 16-bitowym, podobnie jak Z8000, umożliwiał podłączenie koprocesora, wbudowany arbiter umożliwiał mu również pracę w trybie multi-procesorowym. Procesor był taktowany wewnętrznie cztery razy szybciej niż jego zewnętrzna magistrala, odpowiednio 16 MHz i 4 MHz. Jest ponad 4 razy szybszy od Z80.

</doc>
<doc id="348499" url="https://pl.wikipedia.org/wiki?curid=348499" title="Zilog Z380">
Zilog Z380

Zilog Z380 – 32-bitowy procesor firmy ZiLOG kompatybilny z Zilog Z80. Miał osiem 16-bitowych rejestrów i mógł adresować do 16 MB pamięci. Był około 13 razy szybszy od Z80 i trzy razy szybszy od swojego bezpośredniego poprzednika Z280.

</doc>
<doc id="348500" url="https://pl.wikipedia.org/wiki?curid=348500" title="Z280">
Z280



</doc>
<doc id="348501" url="https://pl.wikipedia.org/wiki?curid=348501" title="Z-280">
Z-280



</doc>
<doc id="348502" url="https://pl.wikipedia.org/wiki?curid=348502" title="Z380">
Z380



</doc>
<doc id="348503" url="https://pl.wikipedia.org/wiki?curid=348503" title="Z-380">
Z-380



</doc>
<doc id="348505" url="https://pl.wikipedia.org/wiki?curid=348505" title="Jan (Piotrowicz) z Oświęcimia">
Jan (Piotrowicz) z Oświęcimia

 Jan (Piotrowicz) z Oświęcimia (? – ok. 1496), filozof, prawnik, profesor 
Akademii Krakowskiej. 
Pochodził z Oświęcimia. Był synem Piotra. W dawniejszej literaturze mylony z dwoma innymi Janami z Oświęcimia, ówczesnymi profesorami krakowskimi: Janem (Beberem) z Oświęcimia (ok. 1420 – 1482) i Janem (Sacranusem) z Oświęcimia (1443 – 1527). Do grona studentów Uniwersytetu Krakowskiego wpisał się w semestrze zimowym 1443/44, bakałarzem sztuk wyzwolonych został w ciągu 1446, a magistrem dopiero po Bożym Narodzeniu 1456. W latach następnych prowadził wykłady na Wydziale Sztuk Wyzwolonych Uniwersytetu Krakowskiego oraz podjął studia prawnicze. Doktorem dekretów został między 3 września 1462 a 11 maja 1467, następnie zaś był profesorem Wydziału Prawa Uniwersytetu Krakowskiego; w semestrze zimowym 1477/1478 pełnił obowiązki dziekana tegoż Wydziału.
Przed 1457 zapewne dla uzyskania beneficjów kościelnych przynoszących spore środki finansowe, przyjął niższe święcenia duchowne (podobnie zresztą postąpili np. Jan Kochanowski oraz Łukasz Górnicki) i na tej podstawie w roku 1457 otrzymał altarię św. Aleksego w kościele Panny Marii w Krakowie. W latach pięćdziesiątych był także proboszczem olkuskim i prebendarzem na zamku oświęcimskim, a także altarystą św. Piotra i Pawła w kościele Wszystkich Świętych w Krakowie. 27 września 1469 zamienił z Janem ze Słupczy tę altarię na probostwo kościoła Św. Mikołaja poza murami Krakowa, beneficjum przynoszące mu najwięcej korzyści. Na probostwie tym pozostał do końca życia.
Przez długi czas, bo aż do połowy XX w. przypisywano Piotrowiczowi posiadanie bogatego księgozbioru. Najnowsze badania wykazały jednak, że większość przypisywanego mu zbioru należała do Jana Bebera z Oświęcimia, Piotrowicz był natomiast właścicielem biblioteki, na którą składały się niemal głównie kodeksy rękopiśmienne. Były to dzieła filozoficzne, prawnicze, teologiczne, słowniki oraz "Geometria" Euklidesa. Ten ostatni traktat, prawdopodobnie przepisany przez Jana Bebera, jest przypisywany hipotetycznie Piotrowiczowi. W 1469 Piotrowicz odsprzedał dwa kodeksy nieznanemu bliżej nabywcy Kryspinowi podobnie zresztą jak kodeks z komentarzami Benedykta Hessego z Krakowa do dzieł Arystotelesa. Część biblioteki Piotrowicza licząca 27 pozycji, prawie wyłącznie o treści prawniczej i teologicznej, w tym jeden pierwodruk, przeszły w 1505 na własność krakowskiego złotnika Jana Zimmermanna (Czymermanna). 
Jan Piotrowicz zmarł prawdopodobnie w r. 1496 przed 11 września, gdyż w tym dniu proboszczem kościoła Św. Mikołaja poza murami Krakowa był już Jan Sacranus z Oświęcimia

</doc>
<doc id="348508" url="https://pl.wikipedia.org/wiki?curid=348508" title="Baltazar von Promnitz">
Baltazar von Promnitz

Baltazar von Promnitz (ur. 1488 w Lasocinie , zm. 20 stycznia 1562 w Nysie) – biskup wrocławski od 1539, starosta generalny Śląska od 1540. 
Syn Kaspara von Promnitza. W 1506 studiował na nowo powstałym Uniwersytecie we Frankfurcie nad Odrą, a już w 1519 przeniósł się na uniwersytet w Wittenberdze. Był zwolennikiem reformacji, prowadził korespondencję z Marcinem Lutrem i Filipem Melanchtonem. Przez to, że przyzwolił na rozwój protestantyzmu na swoich ziemiach (Żary, Pszczyna), wyznanie to zaczęło się tam rozwijać. Już w 1568 roku pan ziem pszczyńskich Karol Promnitz wprowadził naukę luterańską. 
W 1527 roku otrzymał od kapituły wrocławskiej stanowisko zarządcy katedry, które pełnił do 1534. W 1538 roku został mianowany archidiakonem wrocławskim i zwierzchnikiem kapituły katedralnej. 18 września 1539 został wybrany jednogłośnie na biskupa, 14 grudnia 1539 uroczyście wjechał do Wrocławia i objął katedrę. W 1540 roku papież Paweł III wydał bullę potwierdzający wybór Baltazara na biskupa wrocławskiego, ale sakrę biskupią otrzymał dopiero w 1542 roku. Ziemię pszczyńską, którą kupił 21 marca 1548 roku przekształcił w ordynację ziemską – niesprzedawalną i niepodzielną dla jej dziedziców. 4 maja 1556 zawarł korzystny układ z królem Ferdynandem Habsburgiem, w którym w zamian za pożyczkę otrzymał dobra ziemskie Żary i Trzebiel. 
W 1551 roku został ustanowiony administratorem księstwa legnickiego. W 1553 roku stanął na czele I Zgromadzenia stanów śląskich w Nysie. Gdy w 1554 roku Ferdynand został cesarzem rzymskim narodu niemieckiego, Baltazar wspomagał go radą i pieniędzmi. Swój majątek w testamencie przeznaczył w znacznej mierze na ubogich i budowę nowych szpitali. 
Biskup zmarł dosyć niespodziewanie po krótkiej chorobie płuc. Baltazar von Promnitz został pochowany w bazylice św. Jakuba i św. Agnieszki w Nysie.

</doc>
<doc id="348511" url="https://pl.wikipedia.org/wiki?curid=348511" title="Czekanów (województwo śląskie)">
Czekanów (województwo śląskie)

Czekanów (niem. "Schakanau") – wieś sołecka w Polsce położona w województwie śląskim, w powiecie tarnogórskim, w gminie Zbrosławice.
W latach 1975–1998 miejscowość należała administracyjnie do województwa katowickiego.
Zabytki.
Jedynym zabytkiem Czekanowa jest młyn z XVII–XVIII wieku, użytkowany obecnie jako dom mieszkalny. 
Ponadto w Czekanowie znajduje się pałac – pierwotnie dwór wybudowany w XVII w., przebudowany na pałac w stylu neorenesansu niderlandzkiego w 1878 r. przez Karola II von Raczeck (1855-1913), żonatego z Marią Dorotą von Madeyski (1836-1888). Nad wejściem znajduje się okazały kartusz z herbami Karola III Kraffta Arweda von Raczeck (1882-1914) i jego żony hrabiny Eleonory von Oriola (1857-1932), pierwszych mieszkańców pałacu po przebudowie. Obiekt zdewastowany architektonicznie przez usunięcie spadzistych dachów, szczytów i wież w 1964 roku.

</doc>
<doc id="348512" url="https://pl.wikipedia.org/wiki?curid=348512" title="Retabulum">
Retabulum



</doc>
<doc id="348514" url="https://pl.wikipedia.org/wiki?curid=348514" title="Nomi (przedsiębiorstwo)">
Nomi (przedsiębiorstwo)

Nomi S.A. – polskie przedsiębiorstwo z siedzibą w Kielcach będące właścicielem sieci supermarketów budowlanych. Od 2007 roku Nomi S.A. wchodziła w skład polskiej grupy kapitałowej zarządzanej przez i4ventures.
W 2002 Nomi miało 39 marketów w miastach średniej wielkości, będąc największą siecią tego typu w Polsce. Udział spółki w rynku „Zrób to sam” szacowanym na około 15 mld zł wynosił wówczas 3–4 proc., zysk netto 1,4 mln zł, a przychody – 460 mln zł.
Dnia 28 maja 2011 r. w sklepie w Lesznie doszło do pożaru, który zniszczył cały budynek.
W 2012 roku roczne przychody wynosiły ponad 468 milionów złotych. Przedsiębiorstwo poniosło jednak ponad 10 milionów złotych straty i na skutek załamania się koniunktury na rynku artykułów budowlanych na przełomie 2012 i 2013 roku popadło w kłopoty finansowe. Pod koniec 2013 roku spółka ogłosiła upadłość układową. W 2015 spółka weszła w fazę upadłości likwidacyjnej. W latach 2014–2016 14 lokalizacji po Nomi przejęła sieć Bricomarché, w tym w Pabianicach (4 września 2015), Płocku (2 marca 2016) i Siedlcach (6 kwietnia).

</doc>
<doc id="348520" url="https://pl.wikipedia.org/wiki?curid=348520" title="Odznaka Orła Harcerskiego">
Odznaka Orła Harcerskiego

Odznaka Honorowa „Orła Harcerskiego” – honorowe odznaczenie harcerskie, nadawane przed II wojną światową przez Naczelnictwo Związku Harcerstwa Polskiego. Najwyższe odznaczenie honorowe w okresie międzywojennym. Odznaka była wykonana ze srebra, noszona na wstążce.

</doc>
<doc id="348522" url="https://pl.wikipedia.org/wiki?curid=348522" title="Niemirów (województwo podlaskie)">
Niemirów (województwo podlaskie)

Niemirów – wieś (dawniej miasto) w Polsce położona w województwie podlaskim, w powiecie siemiatyckim, w gminie Mielnik. Leży przy granicy z Białorusią, nad rzeką Bug, naprzeciw woj. lubelskiego.
Niemirów uzyskał lokację miejską w 1616 roku, zdegradowany w 1897 roku. W latach 1975–1998 miejscowość położona była w województwie białostockim.
Wieś jest siedzibą rzymskokatolickiej parafii św. Stanisława.
Historia.
W okolicy stwierdzono cmentarzyska z grobami w obstawie kamiennej (w typie mazowieckim) i kurhany (w typie ruskim) świadczące o istnieniu w XIII wieku w tym rejonie równoległego osadnictwa z zachodu i wschodu. Pierwszy gród powstał tu jednak już w XI-XII wieku. Pierwsze wzmianki o miejscowości pochodzą z roku 1495, kiedy nosiła nazwę "Niwice". W 1548 r. wieś otrzymał od króla Zygmunta Augusta Stanisław Niemira herbu Gozdawa z Ostromęczyna. Jego wnuk Stanisław Niemira, kasztelan podlaski, uzyskał dla miejscowości prawa miejskie i zmienił nazwę na dzisiejszą. Położenie przy drodze handlowej i przeprawie przez Bug sprzyjało rozwojowi miasta. W 1620 r. właściciele wytyczyli duży rynek i ufundowali kościół. Od 1631 r. Niemirów występuje w dokumentach jako miasto. Po zniszczeniach potopu szwedzkiego i najazdu Rakoczego zostało tu w 1662 r. zaledwie 88 mieszkańców. W 1709 r. właścicielem miasta był chorąży mielnicki Antoni Niemira. Odbudowa miasta nastąpiła po 1738 r., kiedy właścicielem miasta został ród Czartoryskich. Za staraniem kanclerza wielkiego litewskiego księcia Michała Czartoryskiego, w roku 1775 Niemirów otrzymał od króla Stanisława II Augusta prawo do dwóch targów w tygodniu i dwóch jarmarków w roku, co spowodowało rozwój handlu i napływ ludności żydowskiej.
W latach 1795–1807 zbiegały się tu granice trzech zaborów.
W czasie zaborów Niemirów znalazł się w zaborze rosyjskim. W XIX wieku własność Niemojewskich i Szaniawskich, od 1851 własność rządowa. Podczas powstania styczniowego w pobliżu Niemirowa rozegrała się 4 lutego 1863 bitwa oddziału Romana Rogińskiego ze ścigającymi go wojskami rosyjskimi Iwana Nositza. Prawa miejskie Niemirów utracił ok. 1875 r.
Pod koniec XVIII wieku społeczność żydowska wybudowała niedaleko rynku drewnianą synagogę. W połowie XIX postawiono nową synagogę na miejscu poprzedniej. Również był to budynek drewniany. W jednym z pomieszczeń mieścił się cheder. W czasie kampanii wrześniowej, synagoga spłonęła podczas bombardowania miasteczka.
Według Powszechnego Spisu Ludności z 1921 roku wieś zamieszkiwało 777 osób, wśród których 557 było wyznania rzymskokatolickiego, 71 prawosławnego a 149 mojżeszowego. Jednocześnie 591 mieszkańców zadeklarowało polską przynależność narodową, 54 białoruską a 132 żydowską. Było tu 120 budynków mieszkalnych.
We wrześniu 1939 roku ludność została zmuszona przez władze radzieckie do opuszczenia miasta ponieważ na Bugu powstała granica radziecko-niemiecka. Część drewnianych domów przeniesiono do prowizorycznej osady pod lasem, oddalonej o ok. 1 km. Mieszkańcy wrócili po zajęciu terenów przez Niemców w 1941 r.
Obiekty zabytkowe i turystyczne.
O dawnej, miejskiej przeszłości Niemirowa świadczy jedynie zachowany układ urbanistyczny z prostokątnym rynkiem, zamienionym w ogrodzony plac z wychodzącymi z niego uliczkami. Przy niektórych zachowała się stara, drewniana zabudowa. 

</doc>
<doc id="348524" url="https://pl.wikipedia.org/wiki?curid=348524" title="Audyt zewnętrzny">
Audyt zewnętrzny

Audyt zewnętrzny lub (hist., a także obecnie w odniesieniu do sądów, jednostek organizacyjnych prokuratury, notariatu, służby komorniczej oraz w spółdzielczości) lustracja (z łac. "lustratio") albo (hist., a także obecnie w odniesieniu do finansów) rewizja – badanie przeprowadzane planowo przez wykwalifikowane uprawnione osoby niezależne od badanej jednostki.
Wyróżniamy dwa rodzaje takiego audytu:
W sektorze finansów publicznych oznacza w odróżnieniu od absolutorium badanie przeprowadzane przez niezależną instytucję kontrolną (np. przez Najwyższą Izbę Kontroli, a w przypadku jednostek samorządu terytorialnego i samorządowych osób prawnych również przez regionalne izby obrachunkowe) w oparciu o rozmaite kryteria:
Formą audytu zewnętrznego jest również audyt finansowy zlecany np. firmie audytorskiej. 
Niektóre rodzaje audytów zewnętrznych są obligatoryjne.
Zewnętrzny audyt jakości.
Zewnętrzny audyt jakości to badanie zarządzania jakością przeprowadzane przez audytorów jednostki certyfikującej system zarządzania jakością. Wniosek o jego przeprowadzenie organizacja, które pragnie podbudować swoją renomę i zaufanie oraz ugruntować pozycję na rynku oraz uzyskać certyfikat systemu zarządzania jakością i nie tylko (istnieje szereg norm których może dotyczyć audyt zewnętrzny: normy środowiskowe, motoryzacyjne, standardy dotyczące bezpieczeństwa produktów itd.). W celu uzyskania certyfikatu jednostka zgłasza się do właściwej jednostki certyfikującej (posiadającej akredytację wydaną przez jednostkę(i)notyfikowane tj. Polskie Centrum Akredytacji) (m.in. do: PCBC, DQS, TÜV SÜD Polska, TUV Nord Polska, SGS Polska, Germanischer Lloyd, TÜV Rheinland Polska, Dekra Certification).
Aby móc poddać się procesowi certyfikacji – firma powinna wdrożyć u siebie dany system zarządzania jakością/standard/procedury. W tym zakresie może posiłkować się firmami konsultingowymi.

</doc>
<doc id="348525" url="https://pl.wikipedia.org/wiki?curid=348525" title="Zdrój (Jastrzębie-Zdrój)">
Zdrój (Jastrzębie-Zdrój)

Zdrój – osiedle samorządowe miasta Jastrzębie-Zdrój, dawna osada uzdrowiskowa. Osiedle obejmuje obszar o powierzchni 449,59 ha.
31 grudnia 2019 r. osiedle miało 7132 mieszkańców. Graniczy z osiedlami Przyjaźń, Jastrzębie Górne i Dolne, Bogoczowiec, Staszica i Chrobrego, sołectwem Moszczenica oraz gminą Mszana w powiecie wodzisławskim (wsią Mszana). W granicach osiedla znajdują się również przysiółki Krzyżówka, Mazurowiec, Kondziołowiec i większa część Bożej Góry.
Na terenie dzielnicy znajduje się wpisany do rejestru zabytków dawny Zespół uzdrowiskowy w Jastrzębiu-Zdroju.
Zachował się tutaj pochodzący z drugiej połowy XIX wieku zabytkowy Park Zdrojowy z Domem Zdrojowym, muszlą koncertową, letnią kawiarenką, pijalnią wód i licznymi pomnikami przyrody. Znajdują się tu także dwa mniejsze parki: Park Dąbrówka oraz Park Uniwersytecki. W dzielnicy usytuowane są Galeria Historii Miasta, Państwowa Szkoła Muzyczna I i II stopnia z orkiestrą, Wojewódzki Szpital Rehabilitacyjny dla Dzieci, Urząd Skarbowy, Dom Wypoczynkowy "Retro", hotel "Dąbrówka", apteka, szkoły, restauracje, sklepy, dom handlowy, banki, Sąd Rejonowy, Prokuratura Rejonowa, kąpielisko "Zdrój", Akademia Górniczo-Hutnicza i Uniwersytet Trzeciego Wieku.
Historia.
Rozwój Jastrzębia związany był ściśle z odkryciem źródeł solankowych i powstaniem uzdrowiska.
W 1861 r. powstała w Jastrzębiu Dolnym pierwsza pijalnia wód mineralnych zlokalizowana w Parku Zdrojowym, a rok później otwarto pierwszy budynek sanatoryjny, tzw. Szwajcarkę (do dziś nie zachowała się) oraz Dom Zdrojowy. Z czasem powstały zakłady lecznicze dla dzieci żydowskich, katolickich jak i ewangelickich, łazienki oraz wille służące pokojami dla przybywających tu kuracjuszy. Swój rozkwit i świetność uzdrowisko przeżywało w okresie, gdy jego właścicielem był dr Mikołaj Witczak. Wtedy to zespół uzdrowiskowy wzbogacił się o kolejne obiekty, a kurort zyskał renomę.
1 czerwca 1911 roku otwarto stację kolejową w Jastrzębiu Dolnym, mieszczącą się na dzisiejszej ulicy Dworcowej, dzięki czemu ułatwiono dostęp do uzdrowiska dla przybywających tu kuracjuszy.
1 sierpnia 1924 r. z części obszaru dworskiego Jastrzębie Dolne, powstała gmina Jastrzębie-Zdrój, w skład której weszło uzdrowisko.
Wybuch II wojny światowej powstrzymał rozwój uzdrowiska. Po zakończeniu wojny odremontowano obiekty działalności leczniczej.
W latach 1945–1954 siedziba gminy Jastrzębie-Zdrój w powiecie rybnickim. Miejscowość została siedzibą gromady Jastrzębie-Zdrój 5 października 1954 roku, do której należało także Jastrzębie Dolne. 13 listopada tego samego roku gromada weszła w skład nowo powstałego powiatu wodzisławskiego. W 1956 roku gromada otrzymała status osiedla typu miejskiego, a w 1963 otrzymała prawa miejskie.
Od 1951 roku rozpoczęto intensywne badania geologiczne, w wyniku których odkryto bogate złoża węgla kamiennego. W roku 1962 oddano do użytku pierwszą z kopalń – "Jastrzębie" a 3 lata później drugą – "Moszczenica", leżącą w granicach osiedla Zdrój. Istniejące wciąż uzdrowisko stopniowo zaczęło podupadać.
W 1994 roku zakończono działalność uzdrowiskową w mieście, co znacząco wpłynęło na charakter dzielnicy. 1 czerwca 1997 roku zawieszono przewozy pasażerskie na linii kolejowej ze stacji Jastrzębie Zdrój do Wodzisławia Śląskiego, a 18 lutego 2001 roku z Pawłowic Śląskich do Jastrzębia i dworzec w Zdroju został zamknięty. Był to główny dworzec pasażerski w mieście, a jego zamknięcie oznaczało, iż Jastrzębie-Zdrój stało się największym miastem w Polsce bez połączenia kolejowego.
W 1998 roku, w budynku dawnego sanatorium Spółki Brackiej rozpoczął działalność wydział zamiejscowy Uniwersytetu Śląskiego w Katowicach. Po kilku latach wydział zamknięto, a na jego miejsce w 2006 roku otwarto kolejną uczelnię wyższą – Zamiejscowy Ośrodek Dydaktyczny Akademii Górniczo-Hutniczej w Krakowie.
Turystyka.
Przez dzielnicę przebiegają główne szlaki turystyczne oraz trasy rowerowe przechodzące przez miasto:
Na ulicy Witczaka, przy Parku Zdrojowym, znajduje się płyta upamiętniająca miejsce męczeńskiej śmierci 15 więźniów KL Auschwitz-Birkenau poległych w czasie ewakuacji obozu z Oświęcimia do Wodzisławia 19-20 stycznia 1945 roku.

</doc>
<doc id="348527" url="https://pl.wikipedia.org/wiki?curid=348527" title="Monsters of Rock">
Monsters of Rock

Monsters of Rock – festiwal muzyczny o charakterze rockowym odbywający się co rok w różnych miastach.
W Moskwie w roku 1991 koncert dały takie grupy jak AC/DC, Pantera, Metallica. Według różnych źródeł, przyszło wtedy ponad 700 000 osób, a nawet 1,5 miliona.
Ta edycja festiwalu była najsłynniejsza z powodu czasu i miejsca. Do Rosji powiało świeże powietrze z Zachodu, upadł Mur Berliński, zaczęto reformy, a kraj otworzył się na świat. Koncert był hołdem dla tych, którzy w wolnościowych zamieszkach stracili zdrowie i życie, a jednocześnie symbolem rozpoczęcia nowego rozdziału w historii Rosji. Nie bez przyczyny wideo z tej imprezy nazwane zostało od jednego z utworów AC/DC „For Those About To Rock – We Salute You."
Porządku na imprezie pilnowały rosyjskie służby bezpieczeństwa, wojsko i milicja, czego skutkiem była ogromna ilość brutalnych pobić, bójek i interwencji lekarskich. W pewnym momencie koncert został przerwany, a organizatorzy zaapelowali o bardziej pokojowe zachowanie. Impreza skończyła się późnym wieczorem. Do Polski również zawitał Monsters of Rock. 13 sierpnia 1991 roku na Stadionie Śląskim w Chorzowie zagrały: AC/DC, Metallica oraz Queensryche. Edycję chorzowską tego festiwalu obejrzało ok. 70 000 osób.
Wcześniejsze i późniejsze edycje tego festiwalu również przyciągały tłumy ludzi, grały na nich zespoły takie jak m.in. Iron Maiden, Van Halen, Ozzy Osbourne, Judas Priest, Whitesnake, KISS, Aerosmith, jednak nie towarzyszył im taki szum medialny oraz frekwencja.
Monster of Rock w Wielkiej Brytanii.
1980.
16 sierpnia
1981.
22 sierpnia
1982.
21 sierpnia
1983.
20 sierpnia
1984.
18 sierpnia
1985.
17 sierpnia
1986.
16 sierpnia
1987.
22 sierpnia
1988.
20 sierpnia
1989.
Brak edycji festiwalu
1990.
18 sierpnia
Festiwal relacjonowany na żywo przez BBC Radio 1.
1991.
17 sierpnia
1992.
22 sierpnia
1993.
Brak festiwalu
1994.
4 czerwca
Główna scena:
Mała scena:
1995.
26 sierpnia
1996.
17 sierpnia
Główna scena:
scena Kerrang!:
2006.
3 czerwca
Monsters of Rock w pozostałych miejscach.
Argentyna.
1994.
Buenos Aires, Estadio Monumental Antonio Vespucio Liberti – "3, 4 września"
1995.
Buenos Aires, Estadio Ricardo Etcheverry – "9 września"
1998.
Buenos Aires, Estadio José Amalfitani – "12 grudnia"
2005.
Buenos Aires, Estadio Ricardo Etcheverry – "11 września"
Chile.
1998.
Santiago, Chile Velódromo del Estadio Nacional – "12 grudnia"
Brazylia.
1994.
São Paulo, Estádio do Pacaembu
1995.
São Paulo, Estádio do Pacaembu
1996.
São Paulo, Estádio do Pacaembu – 24 sierpnia, 1996
1998.
São Paulo, Pista de Atletismo do Ibirapuera – 24 sierpnia 1998
Bułgaria.
2006.
Warna, Bułgaria – 1-8 sierpnia
Festiwal odwołano
Miały wystąpić następujące zespoły:

</doc>
<doc id="348529" url="https://pl.wikipedia.org/wiki?curid=348529" title="Bzie Dolne">
Bzie Dolne

Bzie Dolne (niem. "Nieder Goldmannsdorf") – dawna wieś, od 1975 w granicach miasta Jastrzębie-Zdrój w województwie śląskim. Stanowi południową część sołectwa Bzie, skupiającego także dawne wsie Bzie Górne i Bzie Zameckie. Bzie Dolne leży na południowo-wschodnich rubieżach miasta, przy granicy z gminą Pawłowice.
Historia administracyjna.
Bzie Dolne w przeszłości związane było z powiatem pszczyńskim na Górnym Śląsku, gdzie stanowiło gminę jednostkową. W II RP przynależało do województwa śląskiego i powiatu pszczyńskiego.
Podczas II wojny światowej włączone do III Rzeszy (rejencja katowicka, powiat Pleß). 1 kwietnia 1940 hitlerowcy znieśli gminę Bzie Dolne, włączając ją wraz z Golasowicami i Jarząbkowicami do gminy Pielgrzymowice ("Pilgramsdorf"), która 17 stycznia 1941 utworzyła Ortspolizeibezirk Pilgramsdorf.
Po wojnie Bzie Dolne weszło w skład województwa śląsko-dąbrowskiego. 1 grudnia 1945 formalnie (przez władze polskie) utraciło status gminy, i zostało włączone do nowo utworzonej zbiorowej gminy Golasowice.
W związku z reformą znoszącą gminy jesienią 1954 roku, Bzie Dolne włączono do nowo utworzonej gromady Bzie Zameckie dla której ustalono 16 członków gromadzkiej rady narodowej. 1 stycznia 1957 całą gromadę Bzie Zameckie włączono do powiatu wodzisławskiego w tymże województwie, gdzie przetrwała do końca 1972 roku. 8 grudnia 1970 wieś Bzie Zameckie liczyła 434 mieszkańców.
W związku z kolejną reformą administracyjną kraju Bzie Dolne weszło w skład nowo utworzonej gminy Ruptawa w powiecie wodzisławskim w województwie katowickim, lecz już dwa i pół roku później, 27 maja 1975, zostało włączono w granice Jastrzębie-Zdrój.

</doc>
<doc id="348538" url="https://pl.wikipedia.org/wiki?curid=348538" title="Bzie Górne">
Bzie Górne

Bzie Górne (niem. "Ober Goldmannsdorf") – dawna wieś, od 1975 w granicach miasta Jastrzębie-Zdrój w województwie śląskim. Stanowi północną część sołectwa Bzie, skupiającego także dawne wsie Bzie Zameckie i Bzie Dolne. Bzie Górne leży na wschodnich rubieżach miasta, przy granicy z gminą Pawłowice.
Historia administracyjna.
Bzie Górne w przeszłości związane było z powiatem pszczyńskim na Górnym Śląsku, gdzie stanowiło gminę jednostkową. W II RP przynależało do województwa śląskiego i powiatu pszczyńskiego.
Podczas II wojny światowej włączone do III Rzeszy (rejencja katowicka, powiat Pleß). 1 kwietnia 1940 do gminy Bzie Górne włączono zniesione gminy Pniówek i Bzie Zameckie. 17 stycznia 1941 gminę Bzie Górne i Pawłowice połączono w Ortspolizeibezirk Pawlowitz.
Po wojnie Bzie Górne weszło w skład województwa śląsko-dąbrowskiego. 1 grudnia 1945 utraciło status gminy, i zostało włączone do nowo utworzonej zbiorowej gminy Golasowice.
W związku z reformą znoszącą gminy jesienią 1954 roku, Bzie Górne włączono do nowo utworzonej gromady Bzie Zameckie dla której ustalono 16 członków gromadzkiej rady narodowej. 1 stycznia 1957 całą gromadę Bzie Zameckie włączono do powiatu wodzisławskiego w tymże województwie, gdzie przetrwała do końca 1972 roku. 8 grudnia 1970 wieś Bzie Górne liczyła 1142 mieszkańców.
W związku z kolejną reformą administracyjną kraju Bzie Górne weszło w skład nowo utworzonej gminy Ruptawa w powiecie wodzisławskim w województwie katowickim, lecz już dwa i pół roku później, 27 maja 1975, zostało włączono w granice Jastrzębie-Zdrój.
Herb.
Herb Bzia Górnego początkowo wyobrażał wagę kupiecką. Jest on przedstawiony na pieczęci z pocz. XIXw. wraz z napisem: "OBERGOLDMANSDORF / PLESSNER / CREYS". Po 1922 roku herb uległ zmianie i najpierw przedstawiał gałęź z 7 listkami, a następnie czterolistną koniczynkę z napisem: "GMINA BZIE GÓRNE / POWIAT PSZCZYŃSKI".

</doc>
<doc id="348539" url="https://pl.wikipedia.org/wiki?curid=348539" title="Pochwacie">
Pochwacie

Pochwacie – część miasta Jastrzębie-Zdrój, w granicach osiedla samorządowego Jastrzębie Górne i Dolne. Jest położona na północ od dzielnicy Jastrzębie Górne. Przez Pochwacie przechodzą małe uliczki oraz trochę większa ul. Szybowa. Najbliższe sklepy, parafia i szkoły znajdują się na osiedlu Przyjaźń.
Historia.
Do 1809 r. wchodziło w skład Wodzisławskiego Państwa Stanowego.

</doc>
<doc id="348540" url="https://pl.wikipedia.org/wiki?curid=348540" title="Agrypin">
Agrypin

Agrypin — imię męskie pochodzenia greckiego, oznaczające "należącego do Agryppy, pochodzącego od Agryppy". 
Żeński odpowiednik: Agrypina
Agrypin imieniny obchodzi: 3 marca i 9 listopada.

</doc>
<doc id="348545" url="https://pl.wikipedia.org/wiki?curid=348545" title="Pistolet Bergmann Simplex">
Pistolet Bergmann Simplex

Bergmann Simplex – pistolet samopowtarzalny skonstruowany w niemieckiej firmie Theodore Bergmanna przez Louisa Schmeissera.
Pistolet ten został opatentowany w 1901 roku. Była to broń przeznaczona do samoobrony, o niewielkich wymiarach. Początkowo produkowany w Austrii, od 1904 roku w Belgii. Pistolety wyprodukowane w Austrii mają lufy i komory zamkowe wykonane z jednego kawałka stali, pistolety belgijskie mają lufy wkręcane w komorę zamkową.
Pomimo strzelania nietypowym, nie używanym w żadnym innym typie broni nabojem pistolet Bergmann Simplex dobrze się sprzedawał. Produkcja tego pistoletu została przerwana po niemieckiej agresji na Belgię w 1914 roku.
Opis.
Bergmann Simplex był bronią samopowtarzalną. Zasada działania oparta o odrzut zamka swobodnego. Mechanizm uderzeniowy kurkowy, bez samonapinania.
Bergmann Simplex był zasilany z wymiennego magazynka pudełkowego o pojemności 6 lub 8 naboi. Magazynek znajdował się przed spustem.
Lufa gwintowana, posiadała sześć bruzd prawoskrętnych.
Przyrządy celownicze mechaniczne, stałe (muszka i szczerbinka).
Linki zewnętrzne.
gungallery.euweb.cz (zdjęcie)

</doc>
<doc id="348557" url="https://pl.wikipedia.org/wiki?curid=348557" title="Eufemiusz">
Eufemiusz

Eufemiusz – imię męskie pochodzenia greckiego. Wywodzi się od słowa oznaczającego "pomyślnie wróżący", "przychylny".
Eufemiusz imieniny obchodzi 18 czerwca.
Żeński odpowiednik: Eufemia
Znane osoby noszące imię Eufemiusz:

</doc>
<doc id="348561" url="https://pl.wikipedia.org/wiki?curid=348561" title="Teodot">
Teodot

Teodot — imię męskie pochodzenia greckiego, od gr. imienia Θεοδοτος (Theodotos), które oznaczało "ofiarowany Bogu", z "θεος (theos)" — "Bóg" i "δοτος dotos" — "dany". Jest to imię wielu świętych i męczenników.
Teodot imieniny obchodzi:
Znane osoby noszące imię Teodot:
Teodot w innych językach:
Żeński odpowiednik: Teodota

</doc>
<doc id="348563" url="https://pl.wikipedia.org/wiki?curid=348563" title="Teodota">
Teodota

Teodota – imię żeńskie pochodzenia greckiego, od gr. imienia Θεοδοτος (Theodotos), które oznaczało "ofiarowany Bogu" (z θεος 'theos' – "Bóg" i δοτος 'dotos' – "dany"). Jest to imię wielu świętych i męczennic.
Teodota imieniny obchodzi 17 lipca, 2 sierpnia i 29 września.
Męski odpowiednik: Teodot

</doc>
<doc id="348565" url="https://pl.wikipedia.org/wiki?curid=348565" title="Ignác Batthyány">
Ignác Batthyány

Ignác Batthyány (ur. 30 czerwca 1741 w Güssing, zm. 17 listopada 1798 w Gyulafehérvár) – hrabia, bibliotekarz w rzymskim Collegio Apollinare, już jako kapitularz i proboszcz katedry w Egerze zajmował się literaturą. Od 1781 był biskupem w Gyulafehérvár (obecnie Alba Iulia w Rumunii) i oprócz tego mecenasem nauki w Siedmiogrodzie.
W 1796 utworzył i finansowo wspierał obserwatorium astronomiczne w Gyulafehérvár, a w spadku zapisał mu swoją bibliotekę i 40 tys. guldenów.
Oprócz tego był wydawcą m.in. poniższych dzieł:
Linki zewnętrzne.
Tekst tego artykułu bazuje na wolnym (public domain) artykule z "Meyers Konversations-Lexikon", 4. wydanie, 1888–1890.

</doc>
<doc id="348569" url="https://pl.wikipedia.org/wiki?curid=348569" title="Hatamoto">
Hatamoto

 - samuraj w bezpośredniej służbie shōgunów Tokugawa w feudalnej Japonii. Mimo że wszystkie trzy siogunaty w historii Japonii posiadały oficjalnych wasali, w przypadku dwóch wcześniejszych określano ich jako "gokenin." W okresie Edo "hatamoto" byli wyższą grupą wasali rodu Tokugawa, a "gokenin" niższą. Różnica między nimi opierała się przede wszystkim na poziomie dochodu. Dodatkowo, "hatamoto" mieli prawo audiencji u shōguna (to prawo nie przysługiwało "gokenin"). Słowo "hatamoto" dosłownie oznacza "u podstawy sztandaru" i jest często tłumaczone jako "chorąży".

</doc>
<doc id="348575" url="https://pl.wikipedia.org/wiki?curid=348575" title="Szczepiatyn">
Szczepiatyn

Szczepiatyn – wieś w Polsce położona w województwie lubelskim, w powiecie tomaszowskim, w gminie Ulhówek, położona w dolinie rzeczki Rzeczycy. 
W latach 1975–1998 miejscowość administracyjnie należała do województwa zamojskiego.
Wieś wymieniana po raz pierwszy w 1462 r., gdy należała do rodziny Szczepiatyńskich.
Pod koniec XIX mieszkanie leśnego na obszarze dworskim nosiło nazwę Kopanie.
Na skraju wsi stoi duża, murowana cerkiew greckokatolicka pw. Św. Trójcy z 1913 r. (zbudowana na miejscu starszej, drewnianej), po 1947 r. przejęta przez kościół katolicki. Wewnątrz zachowany częściowo ikonostas oraz wiele elementów wyposażenia z poprzedniej świątyni, pochodzących z końca XVIII i początku XIX w. Obok ciekawa drewniana dzwonnica z 1890 r. z półkolistymi otworami dzwonnymi i cebulastym hełmem. Na cmentarzu kilkadziesiąt nagrobków bruśnieńskich. W pn-zach. części wsi znajdował się folwark, z którego pozostała gorzelnia z XIX w., służąca do niedawna jako młyn - obecnie przerobiony na magazyn zbożowy.

</doc>
<doc id="348577" url="https://pl.wikipedia.org/wiki?curid=348577" title="Terencjusz (imię)">
Terencjusz (imię)

Terencjusz — imię męskie pochodzenia rzymskiego, powstałe z rzymskiego nazwiska rodowego "Terentius" (o nieznanym znaczeniu). Jego żeńską formą jest Terencja. Wśród patronów — św. Terencjusz, wspominany razem ze św. Afrykanem i Pompejuszem.
Terencjusz imieniny obchodzi 10 kwietnia i 21 czerwca. 
Znane osoby o tym imieniu:
Postaci fikcyjne: 

</doc>
<doc id="348579" url="https://pl.wikipedia.org/wiki?curid=348579" title="Daimyō">
Daimyō

 – panowie feudalni w średniowiecznej Japonii, po rozpoczęciu tzw. ery feudalnej (784 r.) potężni i wpływowi władcy ziemscy. "Daimyō" zarządzali całymi wioskami i miastami, a do dyspozycji mieli własne oddziały samurajów.
Za rządów siogunów z rodu Tokugawów nastąpił podział "daimyō" na "fudai-daimyō" – bezpośrednich wasali sioguna, którzy byli spokrewnieni i związani z rodem Tokugawa jeszcze przed objęciem przez nich władzy – oraz "tozama-daimyō", nie spokrewnionych z Tokugawami, ale uważających się za co najmniej im równych.
W 1635 r., w obawie przed samowolą, nieposłuszeństwem lub buntami ze strony "daimyō", wprowadzono restrykcyjny system kontroli ("sankin-kōtai") nad nimi, polegający na tym, że każdy "daimyō" ze swoją rodziną i świtą co drugi rok musiał przebywać na dworze sioguna w Edo. Gdy wracał do swojej prowincji, jego rodzina zostawała w Edo jako zakładnicy. Ponadto, szlaki ich podróży wyznaczano tak, aby nie mogli się po drodze spotykać i knuć intryg przeciwko siogunowi. Było to także dla panów feudalnych znacznym obciążeniem finansowym.
Słowo "daimyō" było używane w Japonii od starożytności, ale przechodziło istotne zmiany znaczeniowe. Pierwotnie mogło się odnosić do chłopa-obszarnika, do właściciela licznych "shōenów" (posiadłości ziemskich) lub znamienitego wojownika. Obecne znaczenie tego słowa jest skojarzone z panem feudalnym okresu Edo.
W języku polskim słowo najczęściej zapisywane jest zgodnie z transkrypcją Hepburna jako "daimyō" lub bez przedłużenia ("daimyo"). Niektóre słowniki języka polskiego (m.in. "Wielki słownik wyrazów obcych" pod red. Marka Bańki) odnotowują spolszczoną pisownię "dajmio", używaną także w grze ' i '. W starszych publikacjach dotyczących Japonii spotkać można się również z formą "daimio".

</doc>
<doc id="348584" url="https://pl.wikipedia.org/wiki?curid=348584" title="Terencja">
Terencja

Terencja – imię żeńskie pochodzenia rzymskiego, powstałe z nazwy rzymskiego rodu "Terentius" (o nieznanym znaczeniu). Jego męską formą jest Terencjusz.
Terencja imieniny obchodzi 21 czerwca.
Zobacz też:

</doc>
<doc id="348592" url="https://pl.wikipedia.org/wiki?curid=348592" title="Franziska Batthyány">
Franziska Batthyány

Hrabina Franziska Batthyàny, z domu Szèchenyi (ur. 1802, Wiedeń; zm. 10 października 1861, Pinkafeld). Mieszkała w Wiedniu i w Pinkafeld (Austria). Była mecenasem kultury i sztuki, jej dom był punktem spotkań wiedeńskich romantyków wokół Klemens Maria Hofbauera, do których należeli m.in. Z. Werner, Johann Emanuel Veith jak również Edward Jakob von Steinle.
Oprócz kultury i sztuki Hrabina Franziska Batthyàny angażowała się w działalność charytatywną. W 1851 r. założyła w Pinkafeld klasztor żeński ze szkołą, sierocińcem i szpitalem.

</doc>
<doc id="348598" url="https://pl.wikipedia.org/wiki?curid=348598" title="Krzysztof Jackowski (jasnowidz)">
Krzysztof Jackowski (jasnowidz)

Krzysztof Andrzej Jackowski (ur. 1 czerwca 1963 w Człuchowie) – polski jasnowidz.
Życiorys.
Jackowski ukończył szkołę zawodową. Z zawodu jest tokarzem. Ożenił się w wieku 21 lat, ma dwoje dzieci. Po tym, jak pierwsza żona Elżbieta go zostawiła, wychowywał swoje dzieci sam. Po latach ożenił się z Katarzyną. Mieszka od urodzenia w Człuchowie.
Działalność zawodowa.
Krzysztof Jackowski prowadzi działalność gospodarczą zarejestrowaną jako „usługi paranormalne”, prowadzi też kursy jasnowidzenia.
W 2000 powstał film dokumentalny pt. "Jasnowidz" w reżyserii Marii Zmarz-Koczanowicz, który opowiada o wczesnych latach działalności Krzysztofa Jackowskiego.
W 2003 wygrał przeprowadzony w japońskiej telewizji TV Asahi turniej jasnowidzów z międzynarodową obsadą. Zasłynął ze współpracy z polską policją i udziału w programie telewizyjnym "Eksperyment jasnowidz" emitowanym od października 2003 w telewizji Polsat. Utrzymuje, że jego specjalnością jest poszukiwanie zaginionych osób i że w ciągu dwudziestu lat rozwiązał kilkaset takich spraw. Na swojej stronie internetowej opublikował kilkadziesiąt policyjnych dokumentów potwierdzających jego efektywną współpracę z policją.
W 2011 został zaangażowany przez krakowską prokuraturę jako specjalista w sprawie o kryptonimie „Skóra” dotyczącej zabójstwa 23-letniej studentki religioznawstwa. Podczas eksperymentu procesowego z udziałem Jackowskiego uczestniczyło trzech policjantów z krakowskiego Archiwum X oraz prokurator. Rzecznik Prokuratury Okręgowej w Krakowie oświadczył, że uzyskane od niego informacje były pomocne dla toczącego się postępowania.
Powołany w marcu 2013 przez Prokuraturę Okręgową w Katowicach jako biegły z zakresu parapsychologii. Celem czynności z udziałem Jackowskiego miało być ustalenie miejsca pobytu osoby zaginionej.
Był gościem wielu polskich uczelni, gdzie prowadził wykłady na temat parapsychologii i możliwości jej wykorzystania w pracy organów ścigania.
W grudniu 2013 został Członkiem Honorowym Niezależnego Zrzeszenia Studentów Wyższej Szkoły Policji w Szczytnie.
Polityka.
Bez powodzenia kandydował w wyborach parlamentarnych w 2001 do Sejmu z listy Alternatywy Ruchu Społecznego w okręgu gdyńskim. W 2002 został honorowym członkiem Samoobrony RP, a w wyborach samorządowych 2006 z listy tego ugrupowania kandydował do sejmiku pomorskiego.
Jasnowidztwo.
Krzysztof Jackowski w jednym z wywiadów stwierdził, że często zdarza mu się mylić, lecz trafionych wizji ma znacznie więcej niż błędnych; na swojej stronie internetowej skuteczność swoich umiejętności oszacował na 80%. Przepowiednie Krzysztofa Jackowskiego na 2012, opublikowane w grudniu 2011 w „Super Expressie” sprawdziły się tylko w 20% (jasnowidz przewidział poprawnie dwa wydarzenia na dziesięć). W 2010 ukazał się w sieci nieemitowany wywiad z Andrzejem Lepperem, który stwierdził, że podczas spotkania z Jackowskim w lipcu 2009 zadał mu pytanie kto będzie prezydentem. Jackowski miał mu odpowiedzieć: "Na pewno nie Kaczyński. Lecha Kaczyńskiego nie ma. Nie wiem dlaczego. On śpi".
Pomoc w poszukiwaniu osób zaginionych.
Komenda Główna Policji wydała w 2000 roku raport stwierdzający znikomą skuteczność jasnowidzów. Krzysztof Jackowski ogłosił zamiar wystąpienia na drogę sądową, aby w oparciu o dokumentację prowadzonych przez siebie spraw uzyskać potwierdzenie swoich zdolności w sądzie. Do listopada 2011 jednak żaden pozew tego typu nie wpłynął. W 2011 rzecznik Komendy Głównej Policji oświadczył, iż policja nie zamawia usług jasnowidzów, a także, że nie wnoszą oni istotnych informacji do śledztw. W latach 1994–1999 spraw z udziałem jasnowidzów było 440, z czego 432 to wizje niepotwierdzone, a 8 przybliżone. W 12 sprawach policja poprosiła jasnowidza o pomoc. Były rzecznik policji, który przez 10 lat badał sprawy Jackowskiego stwierdził, że żadna z jego wizji się nie sprawdziła. Jesienią 2011 Fundacja Itaka stwierdziła, że: „Nie znamy sprawy, w której informacje jasnowidza przyczyniłyby się bezpośrednio do odnalezienia osoby zaginionej. Nie znamy też sprawy, w której informacje od jasnowidza byłyby precyzyjne. Najczęściej brzmią: "żyje, wyjechał za granicę" albo "nie żyje, leży w dole przy domu, który jest blisko lasu" albo rodziny dostają mapkę, która obejmuje ogromny teren i przeszukanie go właściwie nie jest możliwe”.
W styczniu 2013 na zaproszenie koła naukowego działającego przy Wyższej Szkole Policji w Szczytnie Jackowski miał wygłosić wykład, na który jednak nie zgodziły się władze uczelni. Studenci w ramach protestu zebrali około stu podpisów pod petycją, aby wykład mógł się odbyć, zyskali także poparcie gen. Adama Rapackiego, byłego wiceszefa Komendy Głównej Policji. Do wykładu jednak nie doszło. Rzecznik Komendy Głównej Policji oświadczył wtedy w jednym z wywiadów, że nie zna żadnego przypadku w którym jasnowidz pomógłby policji. W związku z zaistniałą sytuacją w czerwcu 2013 Niezależne Zrzeszenie Studentów Wyższej Szkoły Policji w Szczytnie wydało oświadczenie, w którym wyrażono m.in. sprzeciw wobec wypowiedzi rzeczników prasowych KGP negujących efektywną współpracę z jasnowidzem i wiarę w istnienie postrzegania pozazmysłowego. W grudniu 2013 podczas wykładu w Miejskiej Bibliotece w Szczytnie Zrzeszenie przyznało Jackowskiemu tytuł Członka Honorowego.
Gen. Adam Rapacki stwierdził, że w czasie, gdy był zastępcą Komendanta Głównego policji przeprowadzona przez Biuro Kryminalne analiza działań jasnowidzów, w tym K. Jackowskiego, nie stwierdziła żadnych spraw, w których pomogliby oni odnaleźć zaginioną osobę lub zwłoki. Później jednak odbierał sygnały od policjantów, że jasnowidz im pomaga.
W październiku 2015 w piśmie skierowanym do policjanta Krzysztofa Janoszki Komenda Główna Policji przyznała, że w śledztwach dotyczących zaginięć ludzi, a w jednym przypadku także zabójstwa, podległe jej służby i jednostki skorzystały z pomocy Jackowskiego. Dokument był odpowiedzią na pisemne żądanie Janoszki, który stworzył Niezależne Forum Śledcze im. Ofiar Przestępstw Niewykrytych i prowadził badania z zakresu współpracy policji z medium. Mimo iż w piśmie do Janoszki mówi się o „pozytywnych skutkach” współpracy, nie wynika z niego, w jakim stopniu pomoc Jackowskiego była rzeczywiście przydatna oraz jak bardzo dokładne były jego wskazania. Pismo wspomina trzy przypadki konsultacji w sprawie osób zaginionych w województwie olsztyńskim. Miejsce odnalezienia zwłok osób zaginionych „w ocenie jednostek zainteresowanych” były jedynie „przybliżone” do wskazań Jackowskiego. W Opolu skorzystano z usług Jasnowidza dwukrotnie, jak dotąd ze skutkiem negatywnym. Jednostki policji podległe KWP w Radomiu informują o dwóch sprawach, w których zwłoki zaginionych osób zostały odnalezione w miejscach rzekomo wskazanych przez Jackowskiego. Na podstawie pisma nie można jednak ustalić, czy były to wskazania dokładne czy przybliżone, oraz do jakich informacji miał dostęp Jackowski przed wskazaniem lokalizacji zwłok. Jedna z komend podległa KWP w Olsztynie konsultowała się z Jackowskim w sprawie zabójstwa młodej kobiety. Pismo do Janoszki kwituje tę sprawę stwierdzeniem, iż „trudno jednoznacznie określić, na ile w tym konkretnym przypadku wizja p. Krzysztofa Jackowskiego była pomocna w wykryciu zabójczyni”. W 2005 powstała praca magisterska dotycząca jasnowidzenia w działaniach śledczych na przykładzie Krzysztofa Jackowskiego.
W 2012 ukazała się autobiografia Krzysztofa Jackowskiego "Zmarli mówią," w której jasnowidz opisał rozwiązane przez siebie sprawy potwierdzone przez policję.
Próby weryfikacji paranormalnych zdolności Krzysztofa Jackowskiego.
W 2004 spekulowano, że Krzysztof Jackowski weźmie udział w testach przeprowadzonych przez Fundację Jamesa Randiego, oferującą wówczas nagrodę miliona dolarów dla osoby która w kontrolowanych warunkach dowiedzie swoich paranormalnych zdolności. Przedstawiciel fundacji potwierdził, że otrzymał zgłoszenie w sprawie Jackowskiego przesłane przez Martina Tredera. Jackowski zaproponowane warunki (m.in. koszty jakie musiałby ponieść) określił jako „niepoważne” i zrezygnował z testu kwestionując również bezstronność fundacji.
W 2010 Sopockie Towarzystwo Naukowe zaproponowało Krzysztofowi Jackowskiemu udział w testach które miały zweryfikować jego zdolności w kontrolowanych warunkach. Proponowane doświadczenia miały polegać na odgadywaniu miejsca pobytu osób biorących udział w eksperymencie. Z korespondencji opublikowanej przez STN wynika, że Jackowski wyraził wstępne zainteresowanie, ale jego warunkiem było aby STN najpierw przebadało i obaliło jego skuteczność w sprawach historycznych. STN odpowiedziało, że nie mają możliwości zrobienia tego i dlatego proponują test. Jackowski ostatecznie odmówił, jako powód podając, że jego zdolności nie da się badać w zaproponowany sposób.
W 2013 miał mieć miejsce eksperyment w którym zadaniem Krzysztofa Jackowskiego było odczytanie napisów na kartkach umieszczonych w zaklejonych kopertach.
Przepowiednie dotyczące wydarzeń w Polsce i na świecie.
Na początku każdego roku Krzysztof Jackowski przygotowuje na dany rok wizje dotyczące wydarzeń politycznych w kraju i na świecie oraz z dziedziny meteorologii. Zaznacza jednak, że te wizje należy traktować jako „eksperyment” i „z przymrużeniem oka”, gdyż jego specjalizacją są wizje dotyczące konkretnych osób i związanych z nimi zdarzeń kryminalnych.

</doc>
<doc id="348601" url="https://pl.wikipedia.org/wiki?curid=348601" title="Anizja">
Anizja

Anizja – imię żeńskie, żeński odpowiednik imienia Anizjusz niejasnego pochodzenia. Według jednych źródeł pochodzi ono od łacińskiego nazwiska "Anisia", "Anisii" niewiadomej proweniencji; według innych jego etymologia jest grecka, od "anisos" – "niejednakowy". 
Anizja imieniny obchodzi 30 grudnia, jako wspomnienie św. Anizji, męczennicy, zmarłej ok. 300 roku.
Odpowiedniki w innych językach:
Znane osoby noszące imię Anizja:

</doc>
<doc id="348602" url="https://pl.wikipedia.org/wiki?curid=348602" title="Anizjusz">
Anizjusz

Anizjusz – imię męskie pochodzenia greckiego, od "anisos" – „niejednakowy”.
Anizjusz imieniny obchodzi 30 grudnia.
Żeński odpowiednik: Anizja

</doc>
<doc id="348607" url="https://pl.wikipedia.org/wiki?curid=348607" title="Ladislaus Batthyány-Strattmann">
Ladislaus Batthyány-Strattmann



</doc>
<doc id="348608" url="https://pl.wikipedia.org/wiki?curid=348608" title="Genady">
Genady



</doc>
<doc id="348611" url="https://pl.wikipedia.org/wiki?curid=348611" title="Pafawag 3B/4B">
Pafawag 3B/4B

Pafawag 3B/4B (seria początkowo "E55", od 1959 "EW55") – normalnotorowe, trójwagonowe, wysokoperonowe elektryczne zespoły trakcyjne wyprodukowane w latach 1958–1962 w liczbie 72 sztuk przez zakłady Pafawag we Wrocławiu. Od 1959 kierowano je do Katowic i Warszawy. W 1964 pojazdy skończyły służbę na Górnym Śląsku, a ich eksploatację ostatecznie zakończono w 1995.
Geneza, projekt i produkcja.
Wobec niedoboru zespołów podmiejskich w warszawskim węźle kolejowym i przewidywanego dużego zapotrzebowania na pojazdy tego typu również w węźle katowickim, postanowiono opracować i wykonać w Polsce nowy elektryczny zespół trakcyjny.
W 1952 Biuro Elektryfikacji Kolei, korzystając z wyników eksploatacji zespołów serii EW51 i EW54, opracowało wstępne założenia projektowe. W kolejnych latach precyzowano parametry i rozwiązania konstrukcyjne poszczególnych urządzeń nowego zespołu, a w 1954 powstały ostateczne założenia do produkcji uwzględniające także doświadczenia z użytkowania jednostek EN56. W 1956 Centralne Biuro Konstrukcyjne Przemysłu Taboru Kolejowego wykonało projekt techniczny pojazdu, któremu nadano fabryczne oznaczenie "3B/4B". Konstruktorem prowadzącym odpowiedzialnym za część mechaniczną był Sławomir Mossakowski, natomiast część elektryczną i trakcyjną opracował Maciej Dobrowolski. Przy konstruowaniu jednostki wykorzystano osiągnięcia zachodniej myśli technicznej oraz posiadaną dokumentację. Producentem nowych pojazdów zostały wybrane wrocławskie zakłady Pafawag.
Postępująca elektryfikacja polskiej kolei wymagała również coraz większej liczby zespołów do ruchu lokalnego, dlatego też niezwłocznie po opracowaniu pojazdu wysokoperonowego przystąpiono do prac nad zespołem niskoperonowym. EZT typu "3B/4B" stał się protoplastą dla nowej jednostki o oznaczeniu przemysłowym "5B/6B".
Produkcję zespołów typu "3B/4B" rozpoczęto w 1958. W styczniu 1959 ukończono jednostkę prototypowa, a do 1962 wrocławski Pafawag dostarczył PKP łącznie 72 EZT tego typu. Numeracja kolejnych zespołów była dwucyfrowa, gdyż od początku zakładano, że ich liczba nie przekroczy 100 sztuk.
Zaraz po zakończeniu produkcji pojazdów typu "3B/4B" rozpoczęto seryjną i długoletnią produkcję niskoperonowych EN57 do ruchu regionalnego, które były konstrukcyjnym rozwinięciem jednostek wysokoperonowych i zostały wyposażone w niemalże identyczne podzespoły.
Konstrukcja.
Nadwozie.
Elektryczne zespoły trakcyjne serii EW55 składały się z trzech wagonów – dwóch rozrządczych i jednego silnikowego. Wagony rozrządcze (fabryczne oznaczenie "3B") były wagonami skrajnymi i oznaczane były na PKP jako "ra" i "rb" (wagon rozrządczy "a" i "b"), natomiast wagon silnikowy (fabryczne oznaczenie "4B") znajdował się w środku składu i nosił oznaczenie "s". Wagony były połączone ze sobą tzw. krótkim sprzęgiem „fabrycznym” (bez głowicy, nierozłączalnym w warunkach eksploatacyjnych), oraz przejściem dla pasażerów. Na czołach wagonów sterowniczych (początek i koniec zespołu) zamontowano tzw. sprzęgi długie (samoczynne sprzęgi Scharfenberga), które umożliwiały połączenie zespołów w składy. Jednostki EW55 były przystosowane do jazdy w trakcji ukrotnionej z jednostkami tej samej serii. Nie było możliwości przejścia pomiędzy połączonymi jednostkami.
Ostoja każdego z wagonów była wykonana z profili walcowanych i tłoczonych lub zgiętych blach. Tworzyły one szereg belek podłużnych, zwanych podłużnicami lub ostojnicami, oraz belek poprzecznych, zwanych poprzecznicami. Całość konstrukcji była spawana. Czołownice i belki skrętowe, które były szczególnymi miejscami w ostoi, wykonano jako konstrukcje skrzynkowe, zapewniając ich dużą wytrzymałość.
Okna w ścianach bocznych przedziałów pasażerskich o szerokościach 750 i 1100 mm były dwuczęściowe – część dolna była osadzona na stałe w ramie okiennej za pomocą uszczelek gumowych, górna natomiast była osadzona w ramie aluminiowej i odchylna do wnętrza wagonu. Okna czołowe w kabinach maszynisty były osadzone na stałe w ramach za pomocą uszczelek gumowych. Okna boczne w kabinach maszynisty miały szerokość 750 mm i były całkowicie opuszczane. Szyby wszystkich okien wykonano ze szkła hartowanego.
Wnętrze i przestrzeń pasażerska.
W każdym z trzech wagonów zespołu EW55 znajdowały się cztery przedziały ze środkowym przejściem między siedzeniami, dostępne dla podróżnych, rozdzielone trzema przedsionkami – każdy z parą rozsuwanych automatycznie, napędzanych pneumatycznie drzwi o szerokości 1300 mm. Skrajne przedziały wagonów rozrządczych to pomieszczenia dla kierownika pociągu, posiadające osiem miejsc siedzących i otwierane ręcznie jednoskrzydłowe drzwi zewnętrzne z każdej strony składu.
Siedzenia wykonane były jako twarde ławki o długości 900 mm, głębokości siedzenia 450 mm, wysokości siedzenia od podłogi 440 mm i wysokości oparcia od podłogi 985 mm; ważyły 40,7 kg każda.
Grzejniki ogrzewania elektrycznego o łącznej mocy 67,2 kW umieszczono w przedziałach pasażerskich pod ławkami pojedynczo lub parami.
Półki bagażowe w przedziałach pasażerskich umieszczono wzdłuż ścian bocznych nad oknami. Na suficie umocowano dwa równoległe rzędy oświetlenia jarzeniowego w postaci świetlówek bez osłon o mocy 25 W każda.
Podwozie.
Każdy z wagonów skrajnych był oparty na dwóch wózkach tocznych o rozstawie osi 2700 mm oraz średnicy wału 160 mm. Koła wózków tocznych były wykonane ze stali St65P, miały średnicę 940 mm, szerokość 135 mm i grubość 65 mm w stanie nowym (30 mm w stanie zużytym).
Wagon środkowy oparty był na dwóch wózkach napędnych o rozstawie osi 2700 mm oraz średnicach wału 170 mm i 175 mm. Koła wózków napędnych były wykonane ze stali 70P, miały średnicę 1000 mm, szerokość 135 mm i grubość 75 mm w stanie nowym (35 mm w stanie zużytym).
Wózki pojazdów serii EW55 były wyposażone w obręczowe zestawy kołowe, amortyzatory hydrauliczne, resory piórowe i sprężyny śrubowe. Rozstawy czopów skrętu wynosiły we wszystkich wagonach 14 800 mm.
W podwoziu wagonu silnikowego umieszczone było całe wyposażenie elektryczne oraz pneumatyczne zasilające.
Zasilanie i napęd.
Prąd stały o napięciu 3000 V, przesyłany linią napowietrzną, odbierany był przez dwa symetryczne odbieraki prądu typu AKP-1 lub AKP-4E, zamontowane na dachu członu środkowego. Napędzał on cztery silniki trakcyjne umiejscowione w wózkach napędnych wagonu środkowego. Moment obrotowy każdego silnika trakcyjnego był przenoszony na napędny zestaw kołowy za pomocą czołowej jednostronnej przekładni zębatej składającej się z małego i dużego koła zębatego.
Eksploatacja.
EZT typu "3B/4B" na PKP oznaczono początkowo serią E55, a w połowie 1959 nadano im oznaczenie EW55. Jednostki te pierwotnie przydzielono do ME Warszawa Grochów, Warszawa Ochota oraz Katowice. Swoją służbę na Górnym Śląsku zakończyły w 1964, a w 1969 wszystkie egzemplarze przeniesiono na warszawską Ochotę. W latach 70. i 80. podczas napraw i przeglądów zespoły doposażono w trzeci reflektor i osłony tablic kierunkowych takie jak w pojazdach serii EN57.
Pod koniec I półrocza 1982 na stanie Centralnej Dyrekcji Okręgowej Kolei Państwowych znajdowało się 68 jednostek serii EW55, a w październiku 1990 w lokomotywowni Warszawa Ochota stacjonowało 66 EZT tej serii. W latach 90. pojazdy te zaczęto skreślać z inwentarza i ostatecznie wiosną 1995 zakończono eksploatację tej serii. Do celów muzealnych pozostawiono jednostki o numerach 01, 47 i 50, która została skreślona jako ostatnia. Ze względu na brak ostatecznej decyzji pojazdy te zezłomowano. Ponadto na terenie ZNTK Mińsk Mazowiecki zachowały się zespoły o numerach 33, 35 i 38, które w lipcu 1999 przetransportowano do lokomotywowni Ochota. PKP pierwotnie zdecydowało o ich likwidacji na terenie tej lokomotywowni, ale ostatecznie w tym samym miesiącu przekazano je do pruszkowskiego przedsiębiorstwa zajmującego się złomowaniem. Pod koniec 1999, mimo starań miłośników kolei o zachowanie i wpisanie do rejestru zabytków przynajmniej jednego z tych pojazdów, nie podjęto pozytywnej decyzji w tej sprawie i jednostki pocięto.

</doc>
<doc id="348616" url="https://pl.wikipedia.org/wiki?curid=348616" title="Genadiusz">
Genadiusz

Genadiusz, również Gennadiusz, Genady – imię męskie pochodzenia greckiego. Wywodzi się od nazwiska Γενναδιος (Gennadios), prawdopodobnie pochodzącego od γενναδας (gennadas) – „szlachetny, hojny”.
Żeńskim odpowiednikiem jest Genadia.
Genadiusz, Genady imieniny obchodzi 5 czerwca.
Genadiusz, Gennadiusz, Genady w innych językach:

</doc>
<doc id="348622" url="https://pl.wikipedia.org/wiki?curid=348622" title="Genadia">
Genadia

Genadia – imię żeńskie pochodzenia greckiego. Wywodzi się od nazwiska Γενναδιος (Gennadios), prawdopodobnie pochodzącego od γενναδας (gennadas) – "szlachetny, hojny".
Genadia imieniny obchodzi 13 września.
Męski odpowiednik: Genadiusz, Genady

</doc>
<doc id="348624" url="https://pl.wikipedia.org/wiki?curid=348624" title="Kwas oleopalmitynowy">
Kwas oleopalmitynowy

Kwas oleopalmitynowy, kwas palmitooleinowy, – organiczny związek chemiczny z grupy nienasyconych kwasów tłuszczowych. Zbudowany jest z prostego łańcucha węglowego z jednym wiązaniem podwójnym w pozycji ω−7. W organizmie wytwarzany jest z kwasu palmitynowego.
Występuje w tłuszczach ssaków.

</doc>
<doc id="348634" url="https://pl.wikipedia.org/wiki?curid=348634" title="Pistolet Schwarzlose Modell 1908">
Pistolet Schwarzlose Modell 1908

Modell 1908 – pistolet samopowtarzalny skonstruowany przez Andreasa Wilhelma Schwarzlose.
Andreas Wilhelm Schwarzlose zajmował się konstruowaniem pistoletów samopowtarzalnych od 1892 roku, jednak żadna z jego wczesnych konstrukcji nie była produkowana seryjnie. Dopiero po wprowadzeniu do uzbrojenia armii Austro-Węgier ckm-u Schwarzlose MG M. 07 w 1905 roku Schwarzlose zdecydował się uruchomić produkcję pistoletu samopowtarzalnego we własnej fabryce.
W odróżnieniu od wcześniejszych konstrukcji Andreasa Wilhelma Schwarzlose był to kieszonkowy pistolet samopowtarzalny przeznaczony do sprzedaży na rynku cywilnym. Pistolet Modell 1908 był produkowany od 1908 roku.
Opis.
Modell 1908 był bronią samopowtarzalną. Zasada działania oparta o wyrzut lufy. Pistolet posiadał nieruchomy zamek połączony ze szkieletem. Po wystrzale lufa była wyrzucana do przodu. W czasie tego ruchu napinała sprężynę powrotną umieszczoną pod lufą. Jednocześnie następowała ekstrakcja łuski. Następnie lufa powracała w tylne położenie nasuwając się na nowy nabój i napinając kurek. Mechanizm uderzeniowy kurkowy, z kurkiem wewnętrznym.
Modell 1908 był wyposażony w automatyczny bezpiecznik chwytowy. Miał on postać dźwigni umieszczonej w przedniej części chwytu. Ściągnięcie spustu było możliwe dopiero po prawidłowym ujęciu pistoletu. Bezpiecznik po wciśnięciu można było zablokować w tej pozycji przy pomocy zaczepu umieszczonego z lewej strony chwytu.
M1908 był zasilany z jednorzędowego magazynka pudełkowego o pojemności siedmiu naboi. Gniazdo magazynka znajdowało się w chwycie pistoletowym. Zatrzask magazynka znajdował się w dolnej części chwytu.
Lufa gwintowana, posiadała cztery bruzdy prawoskrętne.
Przyrządy celownicze mechaniczne, stałe (muszka i szczerbinka).

</doc>
<doc id="348636" url="https://pl.wikipedia.org/wiki?curid=348636" title="Parascewa">
Parascewa

Parascewa (, "Paraskeuē" – dosł. „przygotowanie”, także „piątek”, czyli dzień przygotowania do szabatu) – imię żeńskie pochodzenia greckiego, oznaczające dzień przygotowywania się do święta. Posiada liczne zdrobnienia i formy oboczne – Paraskiewia, Praskowia, Prascewa, Prascewia, Paraska, Pasza. Niezwykle popularne było niegdyś na Ukrainie, nieco mniej w Rosji. Parascewa imieniny obchodzi 20 marca, 26 lipca, 14 października, 28 października, 12 listopada i 23 listopada.

</doc>
<doc id="348639" url="https://pl.wikipedia.org/wiki?curid=348639" title="Lis bengalski">
Lis bengalski

Lis bengalski ("Vulpes bengalensis") – gatunek drapieżnego ssaka z rodziny psowatych, występującego w Indiach, Pakistanie i Nepalu. 
Charakterystyka ogólna.
Niewielki lis, o typowym dla lisów wyglądzie. Futro piaskowopomarańczowe, ogon puszysty, z ciemnym zakończeniem.
Pokarm.
Najczęściej żywi się owadami i małymi ssakami, poluje też na gnieżdżące się na ziemi ptaki. Nie stroni od pokarmu roślinnego (np. ciecierzycy).
Rozród.
Biologia rozrodu tych zwierząt jest słabo poznana. Ciąża trwa 53 dni, w miocie najczęściej 2-4 młodych.
Tryb życia.
Aktywny wieczorem i w nocy; w rejonach o klimacie umiarkowanym aktywny w ciągu dnia, szczególnie w okresie zachmurzeń i deszczów. Żyje w stałych parach, ale poluje pojedynczo. Zamieszkuje dwa rodzaje nor: krótką i prostą, z dwoma wejściami, do chwilowego odpoczynku, i długą, krętą z wieloma wejściami, w której przebywa z młodymi. Okolicę nory często znakuje odchodami.
Biotop.
Zamieszkuje półpustynie i cierniste zarośla Pakistanu, Indii i Nepalu.
Status.
Status lisa bengalskiego może się zmienić i choć obecnie gatunek ten nie jest zagrożony, to ekspansja terenów rolniczych może ograniczyć jego występowanie do obszarów wyżynnych i górskich. Innym poważnym zagrożeniem są urządzane dla rozrywki polowania. 

</doc>
<doc id="348642" url="https://pl.wikipedia.org/wiki?curid=348642" title="Deagol">
Deagol



</doc>
<doc id="348643" url="https://pl.wikipedia.org/wiki?curid=348643" title="Śląsk Dolny">
Śląsk Dolny



</doc>
<doc id="348655" url="https://pl.wikipedia.org/wiki?curid=348655" title="Aranrúth">
Aranrúth



</doc>
<doc id="348657" url="https://pl.wikipedia.org/wiki?curid=348657" title="Kuźnica Białostocka">
Kuźnica Białostocka



</doc>
<doc id="348659" url="https://pl.wikipedia.org/wiki?curid=348659" title="Hrabstwo Rock">
Hrabstwo Rock



</doc>
<doc id="348660" url="https://pl.wikipedia.org/wiki?curid=348660" title="Rock County">
Rock County



</doc>
<doc id="348661" url="https://pl.wikipedia.org/wiki?curid=348661" title="Polikondensacja">
Polikondensacja

Polikondensacja – reakcja polimeryzacji, przebiegająca stopniowo i z wydzieleniem niskocząsteczkowego produktu ubocznego (np. wody, metanolu, glikolu). Obecnie od tego terminu stopniowo się odchodzi, stosując zamiast niego termin polimeryzacja stopniowa. Jest on jednak wciąż popularny w przemyśle.
Tworzywa sztuczne wytwarzane przez polikondensację.
Ważniejsze polimery otrzymywane przez polikondensację to:

</doc>
<doc id="348665" url="https://pl.wikipedia.org/wiki?curid=348665" title="Grond (taran)">
Grond (taran)



</doc>
<doc id="348668" url="https://pl.wikipedia.org/wiki?curid=348668" title="Gatunek filmowy">
Gatunek filmowy

Gatunek filmowy – forma zbiorcza dla filmów wykazujących podobne schematy fabularne, wspólną ikonografię, określone typy bohaterów oraz sytuacje, w których rozgrywa się akcja. Gatunek polega na reprodukcji formuły przyswojonej w ekranowym obiegu, a cechuje go ustabilizowanie i powtarzalność poszczególnych filmów.
Podział gatunkowy.
Konwencjonalizm filmów może wynikać nie tylko z ikonografii czy konstrukcji fabularnej, ale również z punktu widzenia kamery czy techniki zastosowanej przy montażu. Jako przesłankę do klasyfikacji filmów według poszczególnych gatunków wyróżniono trzy rodzaje filmowe: film animowany, film dokumentalny i film fabularny. Największe podziały gatunkowe występują w przypadku filmów fabularnych.
Wyróżnikiem danego gatunku może być spodziewana reakcja danego odbiorcy (np. horror, komedia, melodramat, film pornograficzny, film sensacyjny), temat (np. film wojenny, film sztuk walki, film gangsterski, film kryminalny, film biograficzny), forma (np. film poetycki, film awangardowy, dreszczowiec, film muzyczny, film przygodowy, film noir), czas akcji (np. film historyczny, film fantastycznonaukowy, film fantasy, film kostiumowy, film płaszcza i szpady), technologia (np. film animowany) lub też po prostu wyrazista ikonografia (kanonicznym przykładem jest tu western). Filmy, które nie podlegają jednoznacznej klasyfikacji, kwalifikują się do ogólnego określenia „dramat”, dzielonego na filmy psychologiczne, obyczajowe i społeczne.
Od czasów postmodernizmu filmowego zaciera się klasyczny podział gatunkowy – mieszają się schematy fabularne oraz ikonografie. Tak zwane "cross-gens" są trudne do jednoznacznej klasyfikacji. 

</doc>
<doc id="348670" url="https://pl.wikipedia.org/wiki?curid=348670" title="Bałtyk">
Bałtyk



</doc>
<doc id="348672" url="https://pl.wikipedia.org/wiki?curid=348672" title="Dźbów">
Dźbów

Dźbów – dzielnica Częstochowy położona w jej południowo-zachodniej części, nad rzeką Konopką, przy drodze na Gliwice. Graniczy z dzielnicami Gnaszyn-Kawodrza, Stradom i Błeszno. W granicach administracyjnych Dźbowa znajdują się także: Liszka Dolna, Kuźnica i (częściowo) Sabinów.
Historia.
Jako wieś królewska należąca do starostwa olsztyńskiego, istniał już w XV wieku. W latach 1470–1480 Dźbów podlegał pod parafię św. Zygmunta w Częstochowie, która od 1747 do 1866 roku była zarządzana przez paulinów z klasztoru Jasnogórskiego. Od XVII wieku rozwój dzielnicy związany z wybudowaniem kuźnicy oraz wydobyciem rudy żelaza. W 1834 roku pod Dźbowem działała kopalnia rud żelaza "Antoni". 
We wrześniu 1863 roku Rosjanie rozdali 12 chłopom 12 sztuk broni z poleceniem napadania na powstańców. Porucznik Kraszewski z oddziałem 60 ludzi otrzymał rozkaz 28 września 1863 roku odebrania broni i ukarania winnych. Dwóch chłopów, broniących się z chałup przez okna bronią palną, zostało zabitych, czterech powieszonych, a reszta ułaskawiona. Ci złożyli przysięgę na wierność Rządowi Narodowemu, a jeden, wstąpiwszy natychmiast w szeregi powstańcze, poległ niebawem pod Kocinem.
12 października 1863 roku powieszono dwóch dowódców powstańczych, porucznika Konstantego Kraszewskiego i kapitana Jana Przybyłowicza oraz szeregowego Kondrateńkę, Rosjanina, który walczył po stronie powstańców.
Po powstaniu styczniowym, w 1867 utworzono folwark dźbowski z klasycystycznym zespołem dworskim otoczonym parkiem (pozostałości zachowały się do dziś). W 1897 roku rozpoczęto odkrywkowe i wieloszybikowe wybieranie rud żelaza w okolicach Dźbowa. Do 1954 roku istniała gmina Dźbów. W latach 1954–1972 jako wieś należał i był siedzibą władz gromady Dźbów. Dźbów został włączony do Częstochowy w 1977.
Obecnie.
Dźbów to około 5-tysięczna dzielnica Częstochowy, w której większość mieszkańców skupiona jest w osiedlu pogórniczym, usytuowanym tuż przy drodze wojewódzkiej nr 908, która łączy Częstochowę z Tarnowskimi Górami. W 2005 na osiedlu zostały oddane do użytku dwa budynki, w których znajdują się mieszkania komunalne. Jest tu pomnik legionistów poległych w obronie Ojczyzny, zbudowany w 1938, a odbudowany po zniszczeniu przez Niemców w 1946 i odrestaurowany w 2013.
Ponadto na terenie dzielnicy znajdują się trzy parafie rzymskokatolickie: parafia Świętej Teresy od Dzieciątka Jezus, parafia Nawrócenia świętego Pawła na Sabinowie oraz parafia Świętej Kingi Dziewicy w Kuźnicy. Oprócz parafii na terenie Dźbowa znajdują się placówki oświatowe: Przedszkole Miejskie, Szkoła Podstawowa nr 52. W osiedlu znajduje się również Ochotnicza Straż Pożarna powstała w 1924 roku. Obecnie posiada na stanie trzy samochody ratowniczo-gaśnicze marki Ford Transit GLBM 0,25/0,4 zakupiony przez UM w 2006 roku i Star 266 GBM 2,5/8. Jednostka liczy około 25 członków czynnych 5 honorowych i 12 członków Młodzieżowej Drużyny Pożarniczej. Od 2012 roku jednostka wzbogaciła się o pojazd gaśniczy Iveco Magirus 120-25 GBA2,5/24, który służył w jednostce do października 2014 roku. Na 90 lecie jednostki, w ramach Wojewódzkiego Funduszu Ochrony Środowiska i Gospodarki Wodnej w Katowicach, zakupiono pojazd gaśniczy GCBA 3,5/35 Mercedes Benz Atego 1530 AF. Jednostka działa w KSRG.
Gospodarka.
W 1834 roku pod Dźbowem działała kopalnia rud żelaza "Antoni". W 1897 roku rozpoczęto odkrywkowe i wieloszybikowe wybieranie rud żelaza w okolicach Dźbowa. Na przełomie XIX i XX wieku w okolicy Dźbowa znajdowała się kopalnia rud żelaza "Maria", posiadająca 20 szybów. W latach 1935-1936 działała kopalnia podziemna "Aleksander III" należąca do firmy "Wspólnota interesów" Zakłady Górniczo-Hutnicze S.A. w Częstochowie. Podczas okupacji niemieckiej została uruchomiona kopalnia "Karol". W dzielnicy znajduje się też wiele placówek handlowych i przemysłowych, m.in. park przemysłowy "Barbara" położony przy ulicy Wilgowej w pobliżu nieistniejącej już kopalni rud o tej samej nazwie. Kopalnia rud żelaza "Barbara" w Dźbowie została otwarta 1 grudnia 1954 roku. W 1955 roku wybudowano sortownię rudy, zlikwidowaną w 1964 roku. W 1918 roku zbudowano 15 pieców prażalniczych w Przedsiębiorstwie Kopalń Rud Żelaza Dźbów. W 1969 zakład zamknięto. W pobliskim Sabinowie działały piece prażalnicze wchodzące w skład zakładów górniczo-hutniczych "Sabinów" S.A. w Częstochowie znajdujących się przy ulicy Żyznej 15.
W 2009 roku, został oddany do użytku obiekt handlowy, zlokalizowany na byłym terenie pawilonu handlowego, pomiędzy osiedlem pogórniczym a Gimnazjum, którego operatorem jest market Simply, należący do grupy Auchan.
Od 2014 roku trwają pracę przy budowie Specjalnej Strefy Ekonomicznej usytuowanej na południe od ulicy Leśnej. Są to kolejne tereny w Częstochowie, obok terenów pohutnicznych, włączone do tego typu inwestycji mającej na celu przyciągnięcie większej liczby inwestorów do regionu.
Sport.
W dzielnicy funkcjonował klub sportowy Górnik Dźbów założony w 1946 r. W latach 1957-1960 drużyna piłkarska występowała w C Klasie, grupie II częstochowskiej (VI poziom rozgrywek piłkarskich). W sezonie 1962/1963 zespół grał w zagłębiowskiej A Klasie (IV poziom), w latach 1967-1975 w częstochowskiej A Klasie (V poziom), w latach 1985-1987 w klasie okręgowej (IV poziom). W 2002 r. klub połączył się z klubem Stradom Częstochowa.
Komunikacja.
Przez dzielnicę przebiega linia 33 do Wąsosza, a kończą swoją trasą 21, 23 i 38. Wybrane kursy linii 33 kończą przy nowo powstałej pętli przy ul. Przyjemnej. Do końca kwietnia 2009 roku cztery kursy linii 23 obsługiwały także trasę do Blachowni. Dobre połączenie ze Śródmieściem Częstochowy stanowią także podmiejskie linie PKS Częstochowa: 101, 102, 103, 104, 106. 
Na granicy miasta Częstochowy oraz gminy Konopiska znajduje się węzeł drogowy autostrady A1 z drogą wojewódzką DW908.

</doc>
<doc id="348673" url="https://pl.wikipedia.org/wiki?curid=348673" title="Rudolf Roháček">
Rudolf Roháček

Rudolf Roháček (ur. 25 marca 1963 w Ostrawie) – czeski hokeista, trener hokejowy, były selekcjoner reprezentacji Polski.
Życiorys.
W czasie kariery sportowej występował w Karwinie, HC Oceláři Trzyniec oraz w HC Havířov.
Ukończył studia na Uniwersytecie Karola w Pradze (specjalność hokej na lodzie).
W przeszłości trenował Karwinę, Porubę Ostrawa, KTH Krynica (sezony 1998/1999, 1999/2000), Polonię Bytom, GKS Tychy (w trakcie sezonu 2001/2002 do jego zakończenia) Sarezę Ostrawa i ponownie KTH. 10 listopada 2004 został trenerem Cracovii. W międzyczasie od sierpnia 2005 do września 2008 był selekcjonerem reprezentacji Polski. 11 lutego 2011 przedłużył umowę z krakowskim klubem. Nowy kontrakt obowiązuje go do końca sezonu 2013/2014. W styczniu 2014 przedłużył umowę z klubem do końca sezonu 2016/2017. W marcu 2017 przedłużył umowę z ComArch Cracovią do roku 2020.
Żonaty, ma syna.

</doc>
<doc id="348674" url="https://pl.wikipedia.org/wiki?curid=348674" title="Grond (maczuga)">
Grond (maczuga)



</doc>
<doc id="348679" url="https://pl.wikipedia.org/wiki?curid=348679" title="Illinois (stan w USA)">
Illinois (stan w USA)



</doc>
<doc id="348690" url="https://pl.wikipedia.org/wiki?curid=348690" title="Stojan">
Stojan

Stojan, stator – zespół nieruchomych elementów maszyny lub mechanizmu otaczających wirujący wokół stałej osi wirnik. Najczęściej stosowany jest w pompach, sprężarkach, wentylatorach, dmuchawach, turbinach, maszynach elektrycznych (silnikach, prądnicach). 
Wyjątkowo w silniku z wirującym stojanem wiruje on wokół nieruchomego (lub ruchomego) wirnika.

</doc>
<doc id="348691" url="https://pl.wikipedia.org/wiki?curid=348691" title="Północ (Częstochowa)">
Północ (Częstochowa)

Północ – dzielnica Częstochowy. Uznawana przez mieszkańców Częstochowy za najbardziej "zieloną" dzielnicę miasta. Powstała w latach 70. i 80. XX wieku. Głównymi osiami komunikacyjnymi są al. Wyzwolenia i ul. Fieldorfa-Nila. Jest to najludniejsza dzielnica Częstochowy. W okresie PRL-u nazywana Osiedlem Manifestu Lipcowego.
W tej dzielnicy dominuje zabudowa wielorodzinna (czteropiętrowe bloki oraz wieżowce), jednak na świeżo zaadaptowanych terenach na granicach dzielnicy coraz szybciej rozwija się zabudowa jednorodzinna.
W 1965 roku Pracownia Częstochowskiego Okręgu Przemysłowego w Częstochowie sporządziła plan przestrzennego zagospodarowania miasta, w którym pod budownictwo wielorodzinne przeznaczono tereny wokół dzielnicy Tysiąclecie i Raków-Błeszno oraz w nowej dzielnicy na ok. 30 tys. mieszkańców. W 1980 roku opracowano przestrzenne zagospodarowanie dzielnicy Północ i wykonano projekt zabudowy dzielnicy. Inwestorem była Wojewódzka Dyrekcja Rozbudowy Miast i Osiedli Wiejskich. Dzielnicę podzielono na cztery jednostki, z których każda miała posiadać szkołę, sklep, przedszkole i pocztę, zaplanowano też wspólne centrum handlowo–usługowe i linię tramwajową.
W 1977 roku przystąpiono do pierwszych prac na terenach przyszłej dzielnicy, budowę pierwszego budynku rozpoczęto 4 listopada 1978 roku. Oficjalnie budowę dzielnicy zakończono w 1987 roku.
Granice dzielnicy.
Zwyczajowo granicą między Północą a dzielnicą Tysiąclecie jest Promenada Czesława Niemena (nazwę nadano w 2004). Jest to aleja spacerowa o długości 1700 m, wiodąca od ul. Kiedrzyńskiej przez Park Osiedlowy do Lasu Aniołowskiego. Promenada przez lata była miejscem wielu imprez kulturalno-rekreacyjnych. Od wschodu Północ graniczy z osiedlem Wyczerpy. Granicę stanowi droga krajowa nr 1.
Obiekty.
Na terenie osiedla znajduje się Centrum Handlowe M1. Niedaleko położone jest Centrum Handlowe Promenada, zbudowane zamiast tamtejszego "ryneczku" – małych prywatnych sklepików. Nadało to targowisku nowoczesny wygląd.
Dnia 21 sierpnia 2008 roku otworzono tu kompleks nowoczesnych boisk sportowych dla młodzieży przy ulicy gen. Starzyńskiego 10 (teren Szkoły Podstawowej nr 50 i Gimnazjum nr 1), w których skład wchodzą: boisko do piłki nożnej ze sztuczną nawierzchnią i z trybunami mieszczącymi 552 osoby, boisko do piłki ręcznej o nawierzchni poliuretanowej, do siatkówki o nawierzchni poliuretanowej, koszykówki o nawierzchni poliuretanowej, czterotorowa bieżnia, skocznia w dal z rozbieżnią oraz ściana treningowa. Cała inwestycja kosztowała 4 mln złotych.
Kościoły.
Na terenie osiedla znajdują się 3 parafie Kościoła rzymskokatolickiego: NMP Częstochowskiej, św. Maksymiliana Kolbego i św. Jana Kantego.
Szkoły.
Na Północy znajdują się szkoły: Szkoła Podstawowa nr 48 i Gimnazjum nr 3 (Jednostka B), Szkoła Podstawowa nr 2 oraz Gimnazjum nr 2 (Jednostka A), Szkoła Podstawowa nr 50 oraz Gimnazjum nr 1 (Jednostka C), Zespół Szkół Integracyjnych nr 1 (Gimnazjum nr 10 i Szkoła Podstawowa nr 54) (Jednostka D) oraz prywatny zespół szkół lingwistycznych.

</doc>
<doc id="348692" url="https://pl.wikipedia.org/wiki?curid=348692" title="Massachusetts (stan w USA)">
Massachusetts (stan w USA)



</doc>
<doc id="348694" url="https://pl.wikipedia.org/wiki?curid=348694" title="Serc Pospolite Ruszenie">
Serc Pospolite Ruszenie

Serc Pospolite Ruszenie – akcja pomocy społecznej rozpoczęta 25 lipca 1997 r., jedna z największych w historii Polski, zorganizowana przez Ruch Wychodzenia z Bezdomności Markot, pozostający w strukturach organizacyjno-programowych stowarzyszenia Monar, wspólnie z Generalną Dyrekcją Polskich Kolei Państwowych. Akcja polegała na zbiórce darów żywnościowych, artykułów gospodarstwa domowego, mebli i odzieży, z przeznaczeniem dla dotkniętych skutkami powodzi tysiąclecia mieszkańców dziesiątek miast i wsi na terenie południowej Polski.
Inicjatorem przedsięwzięcia był twórca Monaru, Marek Kotański.
Sztabem akcji "Monar – Markot Powodzianom", kierował Krzysztof Cybruch, autor hasła akcji "Serc Pospolite Ruszenie", nawiązującego do historycznego pospolitego ruszenia z 25 lipca 1655 roku, wielkiego zrywu Polaków przeciwko potopowi szwedzkiemu. 
Na 101 bocznicach stacji kolejowych w całej Polsce, podstawionych zostało ponad 450 wagonów kolejowych, do których ofiarodawcy dostarczali dary na rzecz powodzian. Największa pomoc rzeczowa Serc Pospolitego Ruszenia, trafiła do mieszkańców Opola, Raciborza, Kędzierzyna-Koźla oraz w rejony Bielska-Białej. W ramach tej samej akcji, Markot był fundatorem wybudowanych od podstaw domów dla ośmiu rodzin w Lubięcinie oraz 50 psich bud dla gospodarstw wiejskich w okolicach Raciborza. Prócz "kolejowego mostu pomocy", do ofiar powodzi tysiąclecia Monar – Markot skierował 27 drogowych konwojów już w pierwszych dniach klęski żywiołowej. Tą drogą, na tereny dzisiejszych województw podkarpackiego, śląskiego i świętokrzyskiego, dotarło blisko 300 ton artykułów pierwszej potrzeby.
W przedsięwzięciu uczestniczyło studio TVP II, którym kierowała Magdalena Olszewska, a nosiło ono nazwę "Pomożemy powodzianom".

</doc>
<doc id="348713" url="https://pl.wikipedia.org/wiki?curid=348713" title="Kawodrza Górna">
Kawodrza Górna

Kawodrza Górna – osiedle Częstochowy leżące na terenie dzielnicy Stradom. W przeciwieństwie od Kawodrzy Dolnej położona jest na południe od Stradomki. W 1977 roku razem z Kawodrzą Dolną i Gnaszynem została włączona do Częstochowy.

</doc>
<doc id="348720" url="https://pl.wikipedia.org/wiki?curid=348720" title="Ślepcowate">
Ślepcowate

Ślepcowate, ślepce (Spalacidae) – rodzina ssaków z rzędu gryzoni (Rodentia), klasyfikowana także jako podrodzina myszowatych. 
Tryb życia i zasięg występowania.
Ślepce prowadzą podziemny tryb życia. Zamieszkują obszary śródziemnomorskie Bliskiego Wschodu i Afrykę,a na północnym zachodzie zasięgu Węgry, Bułgarię, tereny dawnej Jugosławii, Rumunię i Ukrainę. 
Nazwa zwyczajowa.
W polskiej literaturze zoologicznej dla oznaczenia rodziny używana była nazwa zwyczajowa „ślepce”. Jednak w wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” rodzinie przypisano oznaczenie ślepcowate, rezerwując nazwę ślepce dla podrodziny Spalacinae Gray, 1821.
Systematyka.
Do ślepcowatych zaliczane są następujące podrodziny:
Opisano również podrodziny wymarłe:
Rodzaje wymarłe o niepewnej pozycji systematycznej i nie sklasyfikowane w żadnej z powyższych podrodzin:

</doc>
<doc id="348722" url="https://pl.wikipedia.org/wiki?curid=348722" title="Popielno (województwo warmińsko-mazurskie)">
Popielno (województwo warmińsko-mazurskie)

Popielno (niem. 1694–1928 "Popiellnen", 1928–1945 "Spirding") – niewielka osada w sołectwie Popielno, w województwie warmińsko-mazurskim, w powiecie piskim, w gminie Ruciane-Nida, położona w Puszczy Piskiej na brzegu jeziora Śniardwy.
W latach 1975–1998 miejscowość należała administracyjnie do województwa suwalskiego.
Informacje ogólne.
Popielno znajduje się na Półwyspie Popielniańskim, który otaczają cztery jeziora Bełdany, Mikołajskie, Śniardwy i Warnołty. Lokalizacja miejscowości i topografia półwyspu zadecydowały o utworzeniu w nim placówki naukowej PAN, która obecnie nosi nazwę Stacji Badawczej Rolnictwa Ekologicznego i Hodowli Zachowawczej Zwierząt PAN. Obecnie jednostka PAN zajmuje się przede wszystkim hodowlą zachowawczą koników polskich, wywodzących się bezpośrednio od wymarłych już leśnych koni, tarpanów, które kiedyś żyły na terenie dzisiejszej Polski. Koniki żyją zarówno w stajni, jak i w rezerwacie. Stado stajenne liczy ok. 100 sztuk. Dzikie konie tworzą cztery tabuny, w każdym z nich znajduje się ogier, około pięciu klaczy i ich młode. W stacji można obecnie zobaczyć również bobra europejskiego, jeleniowate, a także bydło, w postaci wychodzących z powszechnej hodowli krów ras polska czerwona i nizinna czarno-biała. Bydło to jest bardzo wytrzymałe i odporne na ciężkie warunki. Tego typu krowy nie dają dużo mleka, ale jest ono wyjątkowo tłuste i zdrowe.
Jedną z atrakcji Popielna jest muzeum, w którym można zobaczyć nie tylko eksponaty związane z działalnością i historią stacji, ale także kolekcję starodawnych bryczek, powozów i sań.
W Popielnie funkcjonuje w sezonie letnim rozwinięta baza turystyczna i noclegowa, plaża, sklepy ogólno-spożywcze, a także firmy czarterowe. Port jachtowy w Popielnie zarządzany jest przez pobliski Dom Pracy Twórczej PAN w Wierzbie.
Historia.
Osada powstała w końcu XVII wieku. Przed II wojną światową istniała tu stacja badawcza Uniwersytetu z Królewca. W 1945 r. wieś została przyłączona do Polski. Dawniej tereny Popielna były zamieszkane przez polskojęzyczną ludność mazurską, która po wojnie wyemigrowała do Niemiec. Pamiątką po tamtym okresie są zachowane do dziś, nieliczne zabytkowe zabudowania.
W dniu 8 stycznia 1955 roku w pozostałościach po dawnym zespole dworskim utworzono Zakład Doświadczalny Instytutu Genetyki i Hodowli Zwierząt PAN o całkowitej powierzchni rolnej 218 ha. Głównym inicjatorem jego powstania był biolog Mieczysław Czaja. W 1962 roku do dyspozycji ZD PAN oddane zostało leśnictwo Kończewo o powierzchni 1477 ha, czyli niemal cały Półwysep Popielniański, gdzie utworzony został ostatecznie Rezerwat Konika Polskiego.
Do połowy lat 60. Popielno liczyło zaledwie kilkunastu mieszkańców, ale wskutek rozwoju Stacji Badawczej PAN już w 1978 mieszkało tu 175 ludzi, a w 1987 roku populacja miejscowości wynosiła już 203 osoby. Ostatnie dane z 2006 roku mówią o 180 osobach, jednak w wyniku migracji edukacyjnej i zarobkowej wewnątrz kraju i zagranicą młodszego pokolenia faktyczna liczba mieszkańców jest obecnie znacznie niższa. Z dniem 1 stycznia 2016 Stację przejął Instytut Rozrodu Zwierząt i Badań Żywności PAN w Olsztynie i przekształcił ją w swoją Stację Badawczą z działającym na jej terenie Zakładem Ochrony Bioróżnorodności. 

</doc>
<doc id="348729" url="https://pl.wikipedia.org/wiki?curid=348729" title="Hymn Azerbejdżanu">
Hymn Azerbejdżanu

Marsz Azerbejdżanu (Azərbaycan marşı) – hymn państwowy Republiki Azerbejdżanu. Słowa napisał poeta azerski Əhməd Cavad, a melodię skomponował popularny w Azerbejdżanie kompozytor Üzeyir Hacıbəyov.

</doc>
<doc id="348730" url="https://pl.wikipedia.org/wiki?curid=348730" title="Gnaszyn">
Gnaszyn



</doc>
<doc id="348731" url="https://pl.wikipedia.org/wiki?curid=348731" title="RTCN Myslowice">
RTCN Myslowice



</doc>
<doc id="348732" url="https://pl.wikipedia.org/wiki?curid=348732" title="Borek (Wrocław)">
Borek (Wrocław)

Borek – osiedle we Wrocławiu, w byłej dzielnicy Krzyki. Przed rokiem 1945 nosiło nazwę "Kleinburg".
Nazwa.
Miejscowość po raz pierwszy zanotowana w dokumentach z 1203 i 1223 roku jako "Borki". Notowana także w latach 1326 jako "Borek" oraz "Bork", 1352 "Borgk", 1369 "Borg", 1372 "Borg", 1373 "Burg", 1400 "Wenigeburg", 1438 "Wenigen Burgk", 1456 "Klein Borek" oraz "Klainburg" (później "Kleinburg").
Nazwa wywodzi się od polskiej nazwy iglastego lasu – "boru". Od tego słowa nazwę miejscowości wywodził niemiecki językoznawca Paul Hefftner. W książce o nazwach miejscowych regionu wrocławskiego z 1910 roku pisze "Bis 1372 sind die Namensformen das Deminutiv des polnische Appellativs bór Wald (vorzugsweise von Nadelbaumen, denn der Laubwald heist las)". Niemieckojęzyczni mieszkańcy zgermanizowali nazwę „bór” na podobnie brzmiące niemieckie „burg” (zamek, gród), a później całą nazwę miejscową na "Kleinburg", w wyniku czego utraciła ona swoje pierwotne znaczenie.
Historia Borku.
Pierwsze zachowane wzmiankowanie wsi Borek pochodzi z roku 1193. Wieś znajdowała się przy obecnej ul. Januszowickiej ("Kleinburgstraße") pomiędzy Jaworową a Kutnowską. Istnieją uzasadnione domniemania, że z tej wsi pochodził trzynastowieczny uczony Witelon, znany też jako "Vitello Thuringopolonis" albo Erazm Ciołek. Wspomina on w swoich pracach o tym, jak w latach 1270–1278 w lasku w pobliżu wsi przeprowadzał swoje doświadczenia z optyki i fizjologii postrzegania. Inną wielką postacią związaną z wrocławskim Borkiem był urodzony tutaj Manfred von Richthofen, as lotnictwa z I wojny światowej.
Borek przyłączono do Wrocławia w roku 1897; od tego też czasu datuje się jego rozwój jako willowego osiedla, a także urządzenie w jego granicach Parku Południowego. W tym też czasie (1903–1904) zbudowano tu wieżę ciśnień przy al. Wiśniowej oraz – tuż poza północną granicą osiedla – ewangelicki kościół św. Jana (1909), obecnie kościół św. Augustyna przy Sudeckiej. Granice Borku na mapie M. Grügera z 1911 wyznacza na wschodzie dzisiejsza ulica Ślężna, na południu i zachodzie z niewielkimi odstępstwami tory kolejowe, a na północy aleje: gen. Hallera i Wiśniowa. Współczesne granice są niemal identyczne, z dokładnością do wspomnianych (dziś już nieaktualnych) odstępstw od linii torów kolejowych oraz z tym, że od strony wschodniej osiedle poszerzono tak, że włączono w nie ulice Weigla i Pułtuską. Na koniec 2004 szacowano, że mieszka tu 14,3 tysiąca osób.
Architektura.
Na terenie wsi Borek powstały w końcu XIX w. dwa osiedla willowe: jedno, oparte na regularnym i symetrycznym narysie wokół pięciu okrągłych placów (zachował się jeden) wokół ul. Sudeckiej i Dębowej; drugie, późniejsze, na planie o miękkich liniach wzdłuż ul. Racławickiej. O charakterze architektury Borku stanowią zatem głównie przedwojenne wille i kamienice. Do najciekawszych budynków poniemieckich zaliczyć można kamienicę przy zbiegu ulic Sokolej i Racławickiej, potężną willę przy ul. Kutnowskiej (do niedawna akademik „Vademecum”) czy pałacyk przy al. gen. Hallera 6–8.
W okresie PRL na Borku wybudowano również kilkadziesiąt bloków mieszkalnych, w tym 8 bloków dziesięciopiętrowych, które, ustawione wzdłuż ul. Powstańców Śląskich (drogi wylotowej z Wrocławia), osłaniają niską zabudowę zlokalizowaną po wschodniej i zachodniej stronie arterii. W okresie tym wybudowane zostały również dwa biurowce przy ul. Racławickiej. Inną realizację była budowa Osiedla pod Jaworami.
W okresie po 1989, ze względu na ograniczoną wolną powierzchnię działek, powstało relatywnie niewiele budynków. Największymi inwestycjami ostatnich lat są Centrum Handlowe Borek, biurowiec przy zbiegu ulic Powstańców Śląskich i Hallera oraz dwa apartamentowce przy ul. Racławickiej.
Borek dzisiaj.
Borek jest obecnie jednym z najbardziej prestiżowych wrocławskich osiedli. Do jego atutów należą przede wszystkim dobre połączenie z centrum miasta – przejeżdża tędy łącznie 9 linii tramwajowych (ulicą Powstańców Śląskich, Ślężną i Hallera) i 8 linii autobusowych, rozległe tereny zielone (w tym Park Południowy) oraz ciche, osłonięte od głównych dróg uliczki. Znajduje się tu również największa zajezdnia tramwajowa (nr 4) w mieście.
Na Borku siedzibę mają m.in. Wrocławski Teatr Pantomimy, a do najbardziej znanych mieszkańców osiedla zaliczają się Sylwester Chęciński, Tadeusz Różewicz czy Krzysztof Kiljański. Z Borka wywodzi się też Monika Richardson.

</doc>
<doc id="348733" url="https://pl.wikipedia.org/wiki?curid=348733" title="Gnaszyn-Kawodrza">
Gnaszyn-Kawodrza

Gnaszyn-Kawodrza – dzielnica Częstochowy, w skład której wchodzą Gnaszyn Dolny, Gnaszyn Górny oraz Kawodrza Dolna.
Dzielnica położona jest nad Stradomką. Po północnej stronie rzeki znajduje się Gnaszyn Dolny z Bańborem oraz Kawodrza Dolna, natomiast po stronie południowej Gnaszyn Górny oraz Kawodrza Górna, która administracyjnie położona jest w granicach Stradomia.
Przez dzielnicę przebiega droga krajowa nr 46 oraz linia kolejowa nr 61 ze stacją Częstochowa Gnaszyn.
Historia.
Gnaszyn i Kawodrza były osobnymi miejscowościami istniejącymi co najmniej od XIV wieku. Gnaszyn pierwotnie był wsią królewską. W 1382 roku Gnaszyn oraz Kawodrza zostały przekazane przez Władysława Opolczyka na rzecz klasztoru jasnogórskiego. Nazwy obu wsi (w formach "Gwaschyn" oraz "Krowodrza") zostały wymienione przez Jana Długosza w księdze "Liber beneficiorum dioecesis Cracoviensis".
Już w XV wieku w Gnaszynie istniały kopalnie rudy, kuźnica produkująca żelazo, młyn wodny oraz staw rybny.
W 1545 roku Zygmunt I Stary nadał mistrzowi kuźniczemu Benedyktowi Połciowi, braciom Grzegorzowi, Markowi i Adamowi na Gnaszynie i 19 robotnikom kuźniczym list bezpieczeństwa do Zielonych Świąt (24 V) z powodu gwałtów i ucisku ze strony klasztoru Paulinów z Częstochowy. Przed 1573 rokiem kuźnica została zlikwidowana. W XIX wieku na miejscu kuźnicy założona została wieś Gnaszyn.
W 1813 roku wojska rosyjskie spustoszyły wieś. Według skargi włościan "zasiewy (zostały) zupełnie zajeżdżone, wytratowane, ziemniaki wszystkie wytargane, ptactwo wybite, łąki wypasione, mieszkańcy pobici i rozpędzeni".
Słownik geograficzny Królestwa Polskiego (w tomie II z 1881 roku) określa Gnaszyn jako kolonię, gdzie działały kopalnie rud żelaza i młyn wodny. To samo źródło podaje, że w 1827 roku było tam 41 domów i 320 mieszkańców. Od 1867 roku Gnaszyn oraz Kawodrza należały do gminy Grabówka. Od tego samego roku Kawodrza dzieliła się na Kawodrzę Dolną i Górną. W podobny sposób podzielił się również Gnaszyn – w 1933 roku w Gnaszyn Dolny i Gnaszyn Górny zostały wyodrębnione jako osobne gromady.
Od początku XX wieku następował gwałtowny rozwój związany z powstawaniem nowych kopalń rud żelaza, budową w latach 1901–1903 kolei Częstochowa – Herby ze stacją w Gnaszynie. W 1911 Rosjanie budując kolej Herbsko-Kielecką przekuli ją na kolej szerokotorową. W 1918 roku Niemcy przekuli ją ponownie na rozstaw normalny.
II wojna światowa.
W czasie walk o Częstochowę wieczorem 1 września 1939 roku na głównej pozycji obronnej w Gnaszynie żołnierze 25 Pułku Piechoty w zasadzce zaatakowali niemiecki samochód sztabowy oraz motocykl, a na zabitych oficerach zdobyli mapy. Schwytanego do niewoli podpułkownika odesłano do szpitala polowego, a zdobyte mapy i pojazdy przesłano do sztabu dywizji. Polscy saperzy wysadzili w powietrze mosty kolejowe nad rzekami Stradomką i Gorzelanką. 
W związku z walkami kilka domów w Gnaszynie Górnym zostało spalonych. 3 września nad Kawodrzą Dolną, nad ulicą Mała Warszawka, zestrzelony został samolot 22 Eskadry Bombowej 2 Pułku Lotniczego Wojska Polskiego wracający z akcji. Samolot „Karaś” z trzyosobową załogą na pokładzie wracał na lotnisko Kamień koło Radomia. Został zestrzelony przez niemieckie samoloty. Grób dwóch lotników (jeden ocalał) znajduje się na gnaszyńskim cmentarzu. 
Po przejściu frontu, na Gnaszyn spadły brutalne represje, będące zemstą za zasadzkę na samochód sztabowy. 4 września 1939 r. Niemcy dokonali łapanki i rozstrzelali osoby wracające do domów z ucieczki na wschód po ataku Niemiec na Polskę. Nazwę miejscowości zmieniono na Gnaschyn. Na początku 1941 r. na rogu obecnych ulic Głównej i Tatrzańskiej w Gnaszynie Dolnym utworzono posterunek straży celnej (Zollamt) na granicy między Generalnym Gubernatorstwem a III Rzeszą. Granica przebiegała wzdłuż ulic Tatrzańskiej i Osady Młyńskiej. Strażnicy graniczni mieszkali w dolnych pomieszczeniach szkoły podstawowej. Gnaszyn Górny i część Gnaszyna Dolnego zostały włączone w granice III Rzeszy. Kawodrza Dolna znalazła się w granice Generalnego Gubernatorstwa.
24 kwietnia 1944 roku w Gnaszynie Dolnym Niemcy powiesili 10 zakładników. Około godziny 10 ze stron Blachowni przywieziono 10 mężczyzn i powieszono ich na oczach około 2000 ludzi. Jeden ze skazańców, który był księdzem katolickim, krzyknął „Jeszcze Polska nie zginęła”, a jeszcze inny mężczyzna powiedział „My tu niewinnie giniemy”. Zwłoki skazańców, kierujący akcją szef powiatowej placówki gestapo Mathias Chriestiansen kazał załadować do samochodu, który odjechał w kierunku Blachowni. W 55. rocznicę tej zbrodni odbyła się uroczystość odsłonięcia miejsca pamięci, którym jest żeliwny krzyż i granitowa tabliczka, znajdujące się na skrzyżowaniu ulic Rzepakowej i Dziesięciu Zakładników.
17 stycznia 1945 r. wojska Armii Czerwonej wkroczyły do Gnaszyna, które dzień wcześniej wyzwoliły Częstochowę. W walkach zginęło dwóch żołnierzy pochowanych na parafialnym cmentarzu.
Okres powojenny.
W 1953 roku otwarto nową stację kolejową, a w 1965 roku linia kolejowa na odcinku Częstochowa Stradom – Liswarta została zelektryfikowana.
W latach 1952-1954 i 1973-1976 Gnaszyn był siedzibą gminy Gnaszyn Dolny, do której należały również pozostałe części obecnej dzielnicy. W 1977 roku Gnaszyn, Bańbór i Kawodrza zostały włączone do Częstochowy.
Przemysł.
W latach 1911-1912 Marian Sawicki i Zygmunt Markowicz założyli Gnaszyńską Manufakturę (później znaną jako Zakłady Przemysłu Lniarskiego „Wigolen” w Gnaszynie Dolnym). W czasach PRL przy rozbudowanej fabryce powstało kino „Włókniarz”, Klub Zakładowy, stołówka, przedszkole, bloki zakładowe. „Wigolen” miał też własny dom wczasowy w Zakopanem i ośrodek kolonijny w Podzamku.
W 1921 roku została założona Gnaszyńska Fabryka Tapet i Papierów Kolorowych (późniejsze GZWP – Gnaszyńskie Zakłady Wyrobów Papierowych). Przez wiele lat była to jedyna fabryka tapet w Polsce. W 1998 roku zmieniono nazwę na „Tapety Gnaszyn” S.A. Maszyny z fabryki wywieziono do zakładów „Homel” w Homlu na Białorusi. W 2005 roku puste budynki zakładów (o powierzchni 25 000 m²) kupiła firma „Dospel”, producent wentylatorów. Znajduje się tutaj siedziba firmy. Fabryka tapet była bohaterem krótkiego reportażu Polskiej Kroniki Filmowej z 1964 roku. Pokazano w nim przestarzałe maszyny pracujące od początku istnienia fabryki.
Założone w 1922 roku Zakłady Ceramiczne przejęła w 1999 austriacka firma Wienerberger, największy na świecie producent cegieł oraz drugi w Europie producent systemów dachowych. Obok fabryki znajduje się kopalnia odkrywkowa środkowojurajskich iłów. Dominuje w niej fauna morska z typowymi dla batonu skamieniałościami (małż, ślimaków, rostr belemnitów i amonitów). Glinę zaczęto tu wydobywać w 1906 roku. Złoże zajmuje powierzchnię około 30 ha.
Teren dzielnicy wchodził w obszar Częstochowskiego Okręgu Rudnego, który dostarczał ubogie rudy żelaza na potrzeby Huty Częstochowa. W latach 60 XX wieku działało kilkanaście niewielkich kopalń, w których pracowało około 20 tysięcy osób.
W Gnaszynie znajdował się jeden z czterech szybów kopalni rud żelaza „Franciszek”. Po zamknięciu kopalni, pozostała po niej hałda. Znajdowała się tu również kopalnia rud żelaza „Paweł”, a na terenie Kawodrzy kopalnia rud żelaza „Barbara”. Na Kawodrzy znajdowały się również trzy kopalnie odkrywkowe gliny cegielni: „Kawodrza”, „Anna” i „Zacisze”.
Oświata.
Na terenie Gnaszyna znajduje się Miejskie Przedszkole nr 29, Szkoła Podstawowa nr 11 im. Marii Dąbrowskiej i Gimnazjum nr 11 im. Marii Pawlikowskiej-Jasnorzewskiej. Szkoła podstawowa została założona w 1902 roku.
Parafia rzymskokatolicka.
W Gnaszynie znajduje się rzymskokatolicka parafia Przemienienia Pańskiego leżąca w dekanacie Najświętszej Maryi Panny Jasnogórskiej w archidiecezji częstochowskiej. Kościół parafialny wybudowano w latach 1981-1990. Cmentarz parafialny znajduje się na północny wschód od kościoła parafialnego, przy ulicy Zbawiciela.
Ochotnicza Straż Pożarna.
OSP Gnaszyn powstało w 1918 roku z inicjatywy mieszkańców wsi. Sprzęt strażacki stanowiła 200-litrowa beczka na dwukołowym wózku przystosowanym do zaprzęgu konnego, wiadra i łopaty. Pierwszą remizą była szopa Franciszka Glanca, a później pomieszczenie wynajmowane przez Romana Warońskiego. W 1925 roku wybudowano remizę na placu Kazimierza Nosalika. W czasach II wojny światowej budynek został zniszczony. Po wojnie siedziba OSP została odbudowana na placu Józefa Gruszczyńskiego. OSP Gnaszyn działa w KSRG jako jedna z czterech jednostek w Częstochowie.
Na obszarze dzielnicy znajduje się także OSP Kawodrza Dolna. Jest to jednostka typu S-1 działająca poza strukturami KSRG.
Sport.
W dzielnicy działał klub piłkarski Orkan Gnaszyn. W 1949 r. wybudowano boisko sportowe na terenie należącym do Zakładów Przemysłu Lniarskiego nr 5. Występowała na nim drużyna Włókniarskiego Związkowego Klubu Sportowego Gnaszyn. W 1954 roku powstało w Częstochowie Terenowe koło sportowe „Włókniarz”. Wszystkie ośrodki sportowe związane z przemysłem włókienniczym, w tym gnaszyński, podzielono na koła. Najlepsi zawodnicy każdego z kół zasilali branżowy klub Victorię. W latach 1957-1960 drużyna piłkarska występowała w C Klasie, grupie II częstochowskiej (VI poziom rozgrywek piłkarskich) pod nazwą Włókniarz Gnaszyn. W latach 1973-1975 oraz w sezonie 1981/1982 klub występował w częstochowskiej A klasie (V poziom), w latach 1976-1978 i 1982-1987 w klasie okręgowej (IV poziom), w sezonie 1989/1990 w klasie wojewódzkiej (V poziom), a w latach 2001-2007 w A klasie (VI poziom). 

</doc>
<doc id="348736" url="https://pl.wikipedia.org/wiki?curid=348736" title="Barlewice">
Barlewice

Barlewice – (dawniej: niem. "Barlewitz") wieś w Polsce położona w województwie pomorskim, w powiecie sztumskim, w gminie Sztum. 
Znajduje się tam niski secesyjny dwór z początku XX wieku, w którym mieści się teraz gospodarstwo agroturystyczne.
W latach 1975–1998 miejscowość administracyjnie należała do województwa elbląskiego.
W latach 1938-1945 niemieckie władze nazistowskie zmieniły nazwę wsi na "Wargels".

</doc>
<doc id="348738" url="https://pl.wikipedia.org/wiki?curid=348738" title="Sąsiedzi">
Sąsiedzi



</doc>
<doc id="348739" url="https://pl.wikipedia.org/wiki?curid=348739" title="Gwiazdosz wymionowaty">
Gwiazdosz wymionowaty



</doc>
<doc id="348740" url="https://pl.wikipedia.org/wiki?curid=348740" title="Godziny (film)">
Godziny (film)

Godziny (tytuł oryginalny "The Hours") – amerykański film fabularny z 2002 w reżyserii Stephena Daldry’ego, ekranizacja powieści "Godziny" (1998) Michaela Cunninghama.
„Godziny” Michaela Cunninghama.
Powieść ta została opublikowana w 1998 roku i została okrzyknięta wydarzeniem literackim. Otrzymała Nagrodę Pulitzera w kategorii Fiction, PEN/Faulkner Award, a także została wybrana Książką Roku 1998 przez takie tytuły, jak The New York Times, Los Angeles Times, Boston Glibe, Chicago Tribune i Publishers Weekly.
Michael Cunningham w „Godzinach” opisał sytuacje, w których trzy kobiety z różnych epok wiąże jedno dzieło literackie. „Godziny” relacjonują historię trzech odmiennych kobiet, które łączy głębokie przekonanie, że żyją dla kogoś innego, zamiast siebie samych.
Jedną z tych kobiet jest Virginia Woolf, która na przedmieściach Londynu na początku lat 20. ubiegłego wieku boryka się nie tylko z trudnościami tworzenia pierwszych stron powieści "Pani Dalloway", ale i obłędem, który ją zniewala.
Kolejną z tych kobiet jest mieszkająca w Los Angeles krótko po zakończeniu II wojny światowej Laura Brown, z pozoru idealna żona i matka. Zaczyna właśnie lekturę "Pani Dalloway" i pod jej wpływem ogarniają ją wątpliwości co do wyboru własnej drogi życiowej.
Trzecią kobietą jest Clarissa Vaugham, mieszkanka Nowego Jorku, która staje się współczesnym lustrzanym odbiciem tytułowej bohaterki powieści Woolf, planując przyjęcie na cześć literackiego sukcesu umierającego na AIDS przyjaciela i byłego kochanka, Richarda, który przed laty nadał jej przydomek „Pani Dalloway”.
O filmie.
W filmie „Godziny” akcja rozpoczyna się pod koniec XX w. w Nowym Jorku, później przenosi się do Londynu w 1923 r., a na końcu do Los Angeles w 1949 r.
Clarissa (Meryl Streep) wydaje książki. Virginia (Nicole Kidman) pisze powieści. Laura (Julianne Moore) zajmuje się domem.
W filmie występują trzy epoki, trzy kobiety. Są nieświadome, że połączyła je książka jednej z nich – „Pani Dalloway”.
Obraz okazał się największym przegranym w wyścigu po Oscary w 2003 roku, bo z 9 nominacji otrzymał tylko jedną – statuetkę dla Nicole Kidman.
Nagrody.
Oscary za rok 2002
53 Międzynarodowy Festiwal Filmowy w Berlinie
Złote Globy 2002
BAFTA 2003
Powiązania.
W powieści Jacka Bocheńskiego "Tabu" znajdują się trzy opowiadania zawierające wyznania trzech kobiet z różnych epok, które łączy posiadanie wspólnego imienia – Dolores. Każda z nich poznała mężczyznę o imieniu Diego.

</doc>
<doc id="348743" url="https://pl.wikipedia.org/wiki?curid=348743" title="Claude Renoir">
Claude Renoir

Claude Renoir (ur. 4 grudnia 1914 w Paryżu , zm. 5 września 1993 w Troyes) – operator filmowy, syn aktora Pierre'a Renoira, wnuk malarza Augusta Renoira.
Nazywany był "malarzem ekranu", zasłynął ze zdjęć m.in. w filmach "Monsieur Vincent", "Zdobycz", czy "Barbarella". Często współpracował ze swoim wujem, Jeanem Renoirem, reżyserem filmowym. Na początku lat 80. stracił wzrok.

</doc>
<doc id="348744" url="https://pl.wikipedia.org/wiki?curid=348744" title="Difenbachia">
Difenbachia

Difenbachia, diffenbachia ("Dieffenbachia" Schott) – rodzaj roślin z rodziny obrazkowatych, obejmujący 57 gatunków, pochodzących z tropikalnej Ameryki, od Meksyku do Argentyny i Paragwaju.

</doc>
<doc id="348746" url="https://pl.wikipedia.org/wiki?curid=348746" title="Bartel BM-5">
Bartel BM-5

Bartel BM-5 – polski samolot szkolno-treningowy z okresu międzywojennego.
Historia.
W 1926 roku Departament Lotnictwa Ministerstwa Spraw Wojskowych ogłosił konkurs na projekt przejściowego samolotu treningowego. Wśród zgłoszonych znalazł się projekt inż. Ryszarda Bartla z Wytwórni Lotniczej „Samolot” z Poznania, oznaczony jako BM-3. 8 września 1927 r. podpisano wstępną umowę nr 24/27 na budowę trzech prototypów. Wskutek kryzysu finansowego wytwórnia jednak się z niej nie wywiązała, a równocześnie inż. Bartel opracował następny projekt, oznaczony jako BM-4. Na tej podstawie wytwórnia zwróciła się o zgodę na zmodernizowanie projektu modelu "BM-3", a po jej otrzymaniu powstał nowy projekt oznaczony Bartel BM-5.
Po jego uzgodnieniu, w marcu 1928 roku przystąpiono do budowy pierwszego prototypu oznaczonego jako BM-5a, do napędu którego użyto silnika rzędowego Austro-Daimler o mocy 220 KM (162 kW), i ukończono go w lipcu. 27 lipca 1928 r. jego oblotu dokonał pilot fabryczny Edmund Hołodyński. Podczas prób w locie stwierdzono, że osiągi są mniejsze od zakładanych. Przyczyną była zbyt duża masa silnika, który ważył 325 kg, oraz masa własna większa od zakładanej o 92 kg. W lutym 1929 prototyp ten poddano także próbom przydatności do akrobacji dokonanych przez płk. pil. Jerzy Kossowskiego.
Po uwzględnieniu wyników prób "BM-5a", drugi prototyp oznaczony BM-5b wyposażono w lżejszy 6-cylindrowy włoski silnik rzędowy SPA-6A o mocy 220 KM (162 kW). Prototyp ten zbudowano kierując się sugestiami Komisji Dowództwa Lotnictwa co do wykorzystania silników tego typu pozostałych po produkcji licencyjnego samolotu myśliwskiego Ansaldo A-1 Balilla. Prototyp BM-5b został oblatany 15 kwietnia 1929 r.; miał on lepsze osiągi, lecz nadal nie spełniał warunków do szkolenia w akrobacji, gdyż nie dawał się wprowadzić w korkociąg. 
Zbudowano więc kolejny prototyp – BM-5c, wyposażony w mocniejszy silnik rzędowy w układzie „V” – Hispano-Suiza 8Fb o mocy 300 KM (221 kW), który został oblatany 30 sierpnia 1929 r. Zastosowano w nim inne łoże do mocowania silnika, nowe osłony, instalację chłodzenia i olejową oraz podwozie główne z amortyzacją olejowo-powietrzną. Wprowadzone zmiany konstrukcyjne poskutkowały zwiększeniem możliwości akrobacyjnych samolotu i polepszeniem właściwości pilotażowych.
Na początku 1929 r. w trakcie prób prototypów wytwórnia „Samolot” otrzymała zamówienie na wykonanie samolotów treningowych BM-5 dla wojskowych szkół lotniczych (umowa 18/28 z dn. 20.03.1929 r.). Rozpoczęto ich produkcję seryjną i w latach 1929–1930 zbudowano łącznie 60 samolotów BM-5 (po 20 każdej wersji). Wszystkie samoloty BM-5 zbudowane dla wojska otrzymały oznaczenie wojskowe BM-5P2. Dostaw samolotów dla wojska zakończono w 1930 r.
Już po likwidacji Wytwórni Lotniczej „Samolot" inż. Ryszard Bartel opracował w Państwowych Zakładach Lotniczych w Warszawie projekt zabudowy do typu BM-5 silnika gwiazdowego Wright Whirlwind J-5 o mocy 220 KM (162 kW). Przetworzony projekt oznaczono jako BM-5d. Po przebadaniu go w Instytucie Badań Technicznych Lotnictwa w Warszawie w 1935 r., w wytwórni PZL wyprodukowano nowe łoża i osłony do silnika Wright Whirlwind J-5 w liczbie 20 egzemplarzy, przekazanych następnie do warsztatów Centrum Wyszkolenia Lotnictwa w Dęblinie, gdzie wykorzystując je przebudowano 20 samolotów wersji BM-5a i BM-5b na nową wersję BM-5d. Okazała się ona najlepszą wersją samolotów BM-5.
Użycie w lotnictwie polskim.
Wyprodukowane w latach 1929–1930 samoloty BM-5 skierowano do Centrum Wyszkolenia Lotnictwa w Dęblinie, z czego 5 w wersji BM-5c przekazano w 1930 roku do Morskiego Dywizjonu Lotniczego w Pucku. Pojedyncze egzemplarze BM-5 przetrwały w Centrum Wyszkolenia Lotnictwa do września 1939 roku.
Wśród szkolonego personelu lotnictwa samolot ten nie cieszył się dobrą opinią. Jeden ze znanych lotników wojskowych zanotował następujące uwagi: „Ciężki, o pękatych profilach skrzydeł i długim, trudnym starcie. Dwa pokolenia uczniów-pilotów przeklinały tę maszynę i zostawiły nam w spadku uprzedzenie do niej. (...) Mam blisko przed twarzą rząd sześciu czarnych cylindrów i sześciu krótkich rur wydechowych, sterczących na prawo z wiecznie nawalającego Daimlera. Przybył spadochron. Siedzi się na nim wysoko, niewygodnie. W kabinie strasznie dużo miejsca. Stery chodzą twardo, ciężko. Zegarów – całe mnóstwo” (por. Stanisław Latwis). 
Opis konstrukcji.
Dwumiejscowy dwupłat szkolno-treningowy o konstrukcji całkowicie mieszanej.
Płaty prostokątne, dwudzielne, dwudźwigarowe, kryte sklejką od góry do pierwszego dźwigara i od dołu do drugiego dźwigara, pozostała część kryta płótnem. Dźwigary skrzynkowe. Płat górny identyczny z dolnym, istniała możliwość wymiennego stosowania płatów. Płaty usztywnione między sobą za pomocą zastrzałówo układzie litery N, z rur stalowych oprofilowanych drewnem i wykrzyżowane podwójnymi linkami. W skrzydłach umieszczone zbiorniki paliwa o pojemności 235-270 dm3. Lotki na wszystkich skrzydłach, kryte sklejką, wyposażona w skrzydełko odciążające.
Kadłub kratownicowy, o przekroju prostokątnym, zaokrąglony u góry, czteropodłużnicowy, kryty sklejką. Przednia część kadłuba, w okolicach silnika, pokryta osłonami z blachy aluminiowej. Kabiny w układzie tandem, odkryte.
Usterzenie trapezowe spawane z rur stalowych, kryte płótnem. Usterzenie poziome dwudzielne, podparte zastrzałami z rur stalowych, usterzenie pionowe usztywnione profilowymi cięgnami.
Podwozie klasyczne stałe z płozą ogonową.
Napęd: silnik rzędowy lub gwiazdowy (w zależności od wersji), śmigło dwułopatowe o stałym skoku, drewniane.

</doc>
<doc id="348748" url="https://pl.wikipedia.org/wiki?curid=348748" title="Hrabstwo Adair">
Hrabstwo Adair



</doc>
<doc id="348754" url="https://pl.wikipedia.org/wiki?curid=348754" title="Xprince">
Xprince



</doc>
<doc id="348756" url="https://pl.wikipedia.org/wiki?curid=348756" title="Jarosław Jagiełło">
Jarosław Jagiełło

Jarosław Tomasz Jagiełło (ur. 15 maja 1971 w Łodzi) – polski polityk, urzędnik, poseł na Sejm V, VI i VII kadencji.
Życiorys.
W 1990 ukończył VI Liceum Ogólnokształcące im. Joachima Lelewela w Łodzi. W 2014 obronił pracę licencjacką z historii na Uniwersytecie Łódzkim.
W latach 1998–2002 był radnym łódzkiej rady miasta z listy Akcji Wyborczej Solidarność. Należał do Zjednoczenia Chrześcijańsko-Narodowego. Pracował jako urzędnik. Z listy Prawa i Sprawiedliwości w wyborach parlamentarnych w 2001 bez powodzenia kandydował do Sejmu, a w wyborach w 2005 został wybrany na posła V kadencji w okręgu łódzkim. W marcu 2006 został na kilka godzin zatrzymany przez funkcjonariuszy służby bezpieczeństwa Białorusi w związku z udziałem w manifestacji białoruskiej opozycji.
W wyborach parlamentarnych w 2007 po raz drugi uzyskał mandat poselski, otrzymując 24 428 głosów. W wyborach w 2011 nie został ponownie wybrany. Uzyskał jednak uprawnienie do objęcia mandatu tuż na początku VII kadencji, zajmując miejsce Dariusza Barskiego, którego mandat wygaszony został przez marszałka Sejmu Grzegorza Schetynę. 17 listopada 2011 złożył ślubowanie poselskie, zostając posłem niezrzeszonym. Wiosną 2012 został usunięty z PiS. Pod koniec lipca 2014 wstąpił do Kongresu Nowej Prawicy, jednak miesiąc później zdecydował się na opuszczenie tej partii. W połowie września 2015 dołączył do partii KORWiN. Nie ubiegał się o poselską reelekcję. W 2019 przystąpił do Polskiego Stronnictwa Ludowego.
W 2013 został współtwórcą kampanii dobroczynnej „Poznaj i pomóż”, realizowanej przez Caritas Archidiecezji Łódzkiej.

</doc>
<doc id="348757" url="https://pl.wikipedia.org/wiki?curid=348757" title="Jarosław Rusiecki">
Jarosław Rusiecki

Jarosław Rusiecki (ur. 20 lipca 1961 w Nieskurzowie Starym) – polski polityk i urzędnik samorządowy, poseł na Sejm V, VI i VII kadencji, senator VIII, IX i X kadencji.
Życiorys.
W 1997 ukończył studia na Wydziale Nauk Społecznych Katolickiego Uniwersytetu Lubelskiego. Od 1999 do 2005 był zastępcą dyrektora Miejskiej Biblioteki Publicznej w Ostrowcu Świętokrzyskim. Od 2002 zasiadał także w radzie powiatu ostrowieckiego.
W 2005 z listy Prawa i Sprawiedliwości został wybrany na posła V kadencji w okręgu kieleckim. W wyborach parlamentarnych w 2007 po raz drugi uzyskał mandat poselski, otrzymując 4637 głosów. W wyborach w 2011 z powodzeniem ubiegał się o reelekcję, dostał 7323 głosy. W 2014 wystartował w wyborach uzupełniających do Senatu w okręgu nr 82, uzyskując mandat senatora VIII kadencji. W 2015 i 2019 był ponownie wybierany do izby wyższej polskiego parlamentu (otrzymał odpowiednio 54 549 głosów oraz 87 428 głosów). W Senacie X kadencji stanął na czele Komisji Obrony Narodowej.
Odznaczenia.
Odznaczony Brązowym Krzyżem Zasługi (2005) oraz Brązową Odznaką „Zasłużony dla Ochrony Przeciwpożarowej” (2018).

</doc>
<doc id="348758" url="https://pl.wikipedia.org/wiki?curid=348758" title="Jarosław Zieliński (polityk)">
Jarosław Zieliński (polityk)

Jarosław Zieliński (ur. 20 września 1960 w Szwajcarii) – polski polityk i nauczyciel.
Poseł na Sejm IV, V, VI, VII, VIII i IX kadencji, sekretarz stanu w Ministerstwie Edukacji i Nauki (w latach 2005–2006) i Ministerstwie Spraw Wewnętrznych i Administracji (w latach 2006–2007 i 2015–2019).
Życiorys.
Syn Jana i Czesławy. W 1986 ukończył studia w zakresie filologii polskiej na Wydziale Humanistycznym Uniwersytetu Gdańskiego. Pracował jako nauczyciel: w 1986 w Zespole Szkół nr 2 w Suwałkach, w latach 1986–1987 w Zespole Szkół Samochodowych w Gdańsku, w latach 1987–1990 w V Liceum Ogólnokształcącym w Gdańsku, w latach 1995–1998 w Kolegium Nauczycielskim i Zespole Szkół nr 1 w Suwałkach. W latach 1998–2001 i 2002 był dyrektorem Kolegium Nauczycielskiego w Suwałkach. W latach 1990–1995 pełnił funkcję kuratora oświaty w Suwałkach, zaś w 2001 podlaskiego kuratora oświaty w Białymstoku.
W latach 1981–1986 należał do Niezależnego Zrzeszenia Studentów. W latach 1986–2005 był członkiem NSZZ „Solidarność”, od 1989 do 1990 kierował biurem ds. szkolenia Komisji Krajowej NSZZ „Solidarność” w Gdańsku.
W latach 1990–1994 i 1998–2003 zasiadał w radzie miejskiej w Suwałkach. W 1998 kierował Urzędem Rejonowym w Suwałkach. W latach 1992–2000 zasiadał w zarządzie głównym Porozumienia Centrum. Od 2001 należy do Prawa i Sprawiedliwości, został członkiem zarządu głównego PiS i przewodniczącym partyjnej komisji etyki. W latach 2002–2004 pełnił funkcję burmistrza warszawskiej dzielnicy Śródmieście.
23 października 2003 objął mandat posła na Sejm IV kadencji (zastępując Krzysztofa Jurgiela wybranego w wyborach uzupełniających do Senatu). Był wiceprzewodniczącym sejmowej Komisji Edukacji, Nauki i Młodzieży. W wyborach w 2005 został wybrany na posła na Sejm V kadencji w okręgu białostockim. 14 listopada 2005 powołano go na stanowisko sekretarza stanu w Ministerstwie Edukacji i Nauki, odwołano go z dniem 6 maja 2006 w związku ze złożoną przez niego rezygnacją. Od 31 maja 2006 do 20 listopada 2007 był sekretarzem stanu w Ministerstwie Spraw Wewnętrznych i Administracji i pełnomocnikiem rządu do spraw samorządu terytorialnego. Od 12 stycznia 2008 do zlikwidowania tego stanowiska 10 października 2009 był sekretarzem generalnym PiS.
W wyborach parlamentarnych w 2007 po raz trzeci uzyskał mandat poselski, otrzymując 21 830 głosów. Objął funkcję wiceprzewodniczącego Komisji Administracji i Spraw Wewnętrznych. W 2011 kandydował w wyborach parlamentarnych z drugiego miejsca na liście komitetu wyborczego PiS w okręgu wyborczym nr 24 w Białymstoku i uzyskał mandat poselski. Oddano na niego 21 015 głosów (4,9% głosów oddanych w okręgu). W wyborach do Parlamentu Europejskiego w 2014 startował z listy Prawa i Sprawiedliwości w okręgu nr 3 (województwa podlaskie i warmińsko-mazurskie) i nie uzyskał mandatu posła, zdobywając 15 040 głosów.
W 2015 został ponownie wybrany do Sejmu, otrzymując 28 865 głosów. 18 listopada tegoż roku powołany na sekretarza stanu w MSWiA.
W 2018 policjanci z Suwałk za pośrednictwem mediów anonimowo zarzucili politykowi, że zrobił z suwalskiej policji „prywatny folwark”. Wymieniali m.in. całodobową ochronę jego domu, konieczność udawania funkcjonariuszy BOR na oficjalnych spotkaniach oraz upolitycznienie polityki kadrowej. Skargi te trafiły do posłanki Platformy Obywatelskiej Bożeny Kamińskiej, która skierowała w tej sprawie interpelację do ministra Joachima Brudzińskiego. Według przedstawicieli KGP wyniki przeprowadzonej kontroli nie potwierdziły informacji, by Jarosław Zieliński osobiście wydawał polecenia funkcjonariuszom. Nie ujawniono też zachowań mogących prowadzić do postępowań dyscyplinarnych wobec suwalskich policjantów, stwierdzono natomiast pewne uchybienia ze strony niektórych przełożonych.
W wyborach w 2019 Jarosław Zieliński z powodzeniem ubiegał się o poselską reelekcję, otrzymując 40 092 głosy. W listopadzie tego samego roku zakończył pełnienie funkcji wiceministra w MSWiA.
Odznaczenia.
Odznaczony Srebrnym Medalem „Za zasługi dla obronności kraju” (2007). W 2017 otrzymał Złotą Odznakę „Zasłużony dla Ochrony Przeciwpożarowej”.

</doc>
<doc id="348759" url="https://pl.wikipedia.org/wiki?curid=348759" title="Jarosław Żaczek">
Jarosław Żaczek

Jarosław Żaczek (ur. 14 maja 1967 w Rykach) – polski polityk, inżynier rolnictwa, poseł na Sejm V, VI i VII kadencji (2005–2014), w 2007 sekretarz stanu w Ministerstwie Rolnictwa i Rozwoju Wsi, od 2014 burmistrz Ryk.
Życiorys.
W 2004 ukończył studia inżynierskie na Wydziale Rolniczym Akademii Rolniczej w Lublinie.
W latach 1995–1996 pracował na stanowisku inspektora ds. surowcowych w Zakładach Tłuszczowych Bolmar SA w Bodaczowie. W 1998 był zastępcą kierownika Urzędu Rejonowego w Rykach. Od 1999 do 2002 pracował jako inspektor wojewódzki w Wydziale Administracyjnym i Wydziale Zarządzania Kryzysowego, Ochrony Ludności i Spraw Obronnych w Urzędzie Wojewódzkim w Lublinie. W latach 2002–2005 pełnił funkcję zastępcy burmistrza gminy Ryki. W latach 1998–2002 był radnym powiatu ryckiego.
Od 1988 działał w Konfederacji Polski Niepodległej. W latach 1997–2000 był członkiem Zarządu Wojewódzkiego Ruchu Społecznego AWS. Od 2001 do 2011 należał do Prawa i Sprawiedliwości.
W wyborach parlamentarnych w 2001 z listy PiS bez powodzenia kandydował do Sejmu, a w wyborach w 2005 został wybrany na posła V kadencji w okręgu lubelskim. Od 27 sierpnia 2007 do 16 listopada 2007 był sekretarzem stanu w Ministerstwie Rolnictwa i Rozwoju Wsi. W wyborach parlamentarnych w 2007 po raz drugi uzyskał mandat poselski, otrzymując 15 040 głosów. W wyborach w 2011 z powodzeniem ubiegał się o reelekcję, dostał 11 278 głosów. W Sejmie VII kadencji przystąpił do klubu parlamentarnego Solidarna Polska, organizował struktury tej formacji (w 2012 przekształconej w partię) w okręgu lubelskim. W grudniu 2013 zasiadł w zarządzie Solidarnej Polski. W wyborach do Parlamentu Europejskiego w 2014 otwierał jej listę w okręgu lubelskim (partia nie osiągnęła progu wyborczego). W lipcu 2014 zasiadł w klubie poselskim Sprawiedliwa Polska.
W listopadzie tego samego roku został wybrany na stanowisko burmistrza Ryk. Odszedł później z zarządu Solidarnej Polski. W wyborach samorządowych w 2018 ponownie został kandydatem na burmistrza z ramienia Prawa i Sprawiedliwości, wygrywając w drugiej turze głosowania.
W 2022 został odznaczony Krzyżem Kawalerskim Orderu Odrodzenia Polski.

</doc>
<doc id="348760" url="https://pl.wikipedia.org/wiki?curid=348760" title="Mieczysław Łuczak">
Mieczysław Łuczak

Mieczysław Marcin Łuczak (ur. 9 lipca 1955 w Wieluniu) – polski polityk i samorządowiec. Poseł na Sejm V, VI i VII kadencji, w latach 2015–2019 wiceprezes NIK.
Życiorys.
W 1970 przystąpił do Ochotniczej Straży Pożarnej w Osjakowie. Ukończył studia w Wyższej Szkoły Pedagogicznej w Częstochowie oraz podyplomowe w Akademii Leona Koźmińskiego w Warszawie. Od 1993 do 1998 pełnił funkcję wójta gminy Osjaków, następnie do 2005 był radnym i starostą powiatu wieluńskiego. Od 1977 należał do Zjednoczonego Stronnictwa Ludowego, w okresie III RP przystąpił do Polskiego Stronnictwa Ludowego.
W wyborach parlamentarnych w 2001 bezskutecznie kandydował do Sejmu, a w wyborach w 2005 został wybrany z listy PSL na posła. W wyborach w 2007 po raz drugi uzyskał mandat poselski, otrzymując w okręgu sieradzkim 9276 głosów.
W lutym 2008 został zastępcą przewodniczącego sejmowej komisji śledczej ds. nielegalnego wywierania wpływu przez członków Rady Ministrów, Komendanta Głównego Policji, Szefa Centralnego Biura Antykorupcyjnego oraz Szefa Agencji Bezpieczeństwa Wewnętrznego, na funkcjonariuszy Policji, Centralnego Biura Antykorupcyjnego oraz Agencji Bezpieczeństwa Wewnętrznego, prokuratorów i osoby pełniące funkcje w organach wymiaru sprawiedliwości. W lipcu 2009 zrezygnował z pracy w tej komisji.
W 2011 kandydował w wyborach parlamentarnych z 1. miejsca na liście Polskiego Stronnictwa Ludowego w okręgu wyborczym nr 11 w Sieradzu i ponownie uzyskał mandat poselski. Oddano na niego 9373 głosy (2,76% głosów oddanych w okręgu). Został wiceprzewodniczącym klubu parlamentarnego PSL. Bez powodzenia kandydował w wyborach do Parlamentu Europejskiego w 2014. 2 lutego 2015 został powołany na wiceprezesa Najwyższej Izby Kontroli, w związku z czym wygasł jego mandat poselski. Złożył też rezygnację z członkostwa w PSL. Funkcję wiceprezesa NIK pełnił do 26 września 2019.
Odznaczenia.
W 2005 otrzymał Złoty Krzyż Zasługi. Na mocy decyzji ministra obrony narodowej w 2010, "w uznaniu zasług, położonych w dziedzinie rozwoju i umacniania obronności Rzeczypospolitej Polskiej", został odznaczony Srebrnym Medalem „Za Zasługi dla Obronności Kraju”.

</doc>
<doc id="348761" url="https://pl.wikipedia.org/wiki?curid=348761" title="Mieczysław Marcin Łuczak">
Mieczysław Marcin Łuczak



</doc>
<doc id="348762" url="https://pl.wikipedia.org/wiki?curid=348762" title="Mieczysław Golba">
Mieczysław Golba

Mieczysław Józef Golba (ur. 24 kwietnia 1966 w Jarosławiu) – polski polityk, przedsiębiorca, rolnik i działacz piłkarski, poseł na Sejm V, VI i VII kadencji, senator IX i X kadencji, od 2016 prezes Podkarpackiego Związku Piłki Nożnej, od 2021 wiceprezes Polskiego Związku Piłki Nożnej ds. zagranicznych.
Życiorys.
Wykształcenie, działalność zawodowa i sportowa.
Uczył się w szkole podstawowej w Wiązownicy, a następnie w Zasadniczej Szkole Budowlanej w Jarosławiu, a po jej ukończeniu w Technikum Budowlanym w Jarosławiu oraz w Zespole Szkół Muzycznych II Stopnia w Rzeszowie. W 1988 ukończył liceum ogólnokształcące. W latach 1983–1989 na terenie Podkarpacia występował z zespołami muzycznymi.
W 1987 zaczął prowadzić gospodarstwo rolne, a w 1994 także własną działalność gospodarczą. W międzyczasie przez kilka lat pracował jako kierownik budowy we Francji. W 1997 został prezesem Ludowego Klubu Sportowego Golbalux Wiązownica. Pełnił też szereg kierowniczych funkcji w regionalnych Związkach Piłki Nożnej. W 2000 objął funkcję wiceprezesa Podkarpackiego Związku Piłki Nożnej, w 2004 również prezesa Okręgowego Związku Piłki Nożnej w Jarosławiu, a w 2016 został wybrany na prezesa Podkarpackiego ZPN. W 2018 wszedł w skład zarządu Polskiego Związku Piłki Nożnej, a w 2021 został wybrany na wiceprezesa PZPN ds. zagranicznych.
Działalność polityczna.
W 1998 i 2002 wybierany na radnego gminy Wiązownica, w latach 1998–1999 pełnił funkcję zastępcy wójta tej gminy. Działał w Akcji Wyborczej Solidarność, potem dołączył do Prawa i Sprawiedliwości. Z jego listy w wyborach parlamentarnych w 2005 został wybrany na posła V kadencji w okręgu krośnieńskim liczbą 5551 głosów. W wyborach parlamentarnych w 2007 po raz drugi uzyskał mandat poselski, otrzymując 12 044 głosy. W wyborach do Sejmu w 2011 z powodzeniem ubiegał się o reelekcję, dostał 12 332 głosy. W Sejmie VII kadencji przystąpił do klubu parlamentarnego Solidarna Polska. Dołączył do powstałej w 2012 partii o tej nazwie, wchodząc w skład jej zarządu. W grudniu 2013 zasiadł w jej zarządzie, a w wyborach do Parlamentu Europejskiego w 2014 był liderem jej listy w okręgu podkarpackim. Uzyskał 11 612 głosów, jednak jego ugrupowanie nie osiągnęło progu wyborczego. W lipcu 2014 zasiadł w klubie parlamentarnym Sprawiedliwa Polska, od marca 2015 działającym pod nazwą Zjednoczona Prawica.
W 2015 wystartował do Senatu z ramienia PiS w okręgu nr 58. Uzyskał mandat senatora IX kadencji, otrzymując 110 155 głosów. W wyborach w 2019 z powodzeniem ubiegał się o senacką reelekcję, otrzymując 150 594 głosy.
Życie prywatne.
Żonaty z Haliną (od 1988), z którą ma czworo dzieci.

</doc>
<doc id="348774" url="https://pl.wikipedia.org/wiki?curid=348774" title="Allen">
Allen

Biografie:
Miejscowości w Argentynie:
Miejscowości w USA:
Gminy w USA:
Hrabstwa w USA:
Parafie w USA:
Stacje metra:

</doc>
<doc id="348789" url="https://pl.wikipedia.org/wiki?curid=348789" title="Hrabstwo Adams">
Hrabstwo Adams



</doc>
<doc id="348790" url="https://pl.wikipedia.org/wiki?curid=348790" title="Hrabstwo Albany">
Hrabstwo Albany



</doc>
<doc id="348791" url="https://pl.wikipedia.org/wiki?curid=348791" title="Hrabstwo Alexander">
Hrabstwo Alexander



</doc>
<doc id="348792" url="https://pl.wikipedia.org/wiki?curid=348792" title="Hrabstwo Allegany">
Hrabstwo Allegany



</doc>
<doc id="348793" url="https://pl.wikipedia.org/wiki?curid=348793" title="Hrabstwo Alleghany">
Hrabstwo Alleghany



</doc>
<doc id="348794" url="https://pl.wikipedia.org/wiki?curid=348794" title="Hrabstwo Allen">
Hrabstwo Allen



</doc>
<doc id="348796" url="https://pl.wikipedia.org/wiki?curid=348796" title="Hrabstwo Anderson">
Hrabstwo Anderson



</doc>
<doc id="348797" url="https://pl.wikipedia.org/wiki?curid=348797" title="Hrabstwo Armstrong">
Hrabstwo Armstrong



</doc>
<doc id="348798" url="https://pl.wikipedia.org/wiki?curid=348798" title="Hrabstwo Ashland">
Hrabstwo Ashland



</doc>
<doc id="348799" url="https://pl.wikipedia.org/wiki?curid=348799" title="Hrabstwo Atchison">
Hrabstwo Atchison



</doc>
<doc id="348800" url="https://pl.wikipedia.org/wiki?curid=348800" title="Hrabstwo Baker">
Hrabstwo Baker



</doc>
<doc id="348801" url="https://pl.wikipedia.org/wiki?curid=348801" title="Hrabstwo Baldwin">
Hrabstwo Baldwin



</doc>
<doc id="348802" url="https://pl.wikipedia.org/wiki?curid=348802" title="Hrabstwo Barbour">
Hrabstwo Barbour



</doc>
<doc id="348803" url="https://pl.wikipedia.org/wiki?curid=348803" title="Hrabstwo Barry">
Hrabstwo Barry



</doc>
<doc id="348804" url="https://pl.wikipedia.org/wiki?curid=348804" title="Hrabstwo Barton">
Hrabstwo Barton



</doc>
<doc id="348805" url="https://pl.wikipedia.org/wiki?curid=348805" title="Hrabstwo Bath">
Hrabstwo Bath



</doc>
<doc id="348806" url="https://pl.wikipedia.org/wiki?curid=348806" title="Hrabstwo Bay">
Hrabstwo Bay



</doc>
<doc id="348807" url="https://pl.wikipedia.org/wiki?curid=348807" title="Hrabstwo Beaufort">
Hrabstwo Beaufort



</doc>
<doc id="348808" url="https://pl.wikipedia.org/wiki?curid=348808" title="Hrabstwo Beaver">
Hrabstwo Beaver



</doc>
<doc id="348809" url="https://pl.wikipedia.org/wiki?curid=348809" title="Hrabstwo Bedford">
Hrabstwo Bedford



</doc>
<doc id="348810" url="https://pl.wikipedia.org/wiki?curid=348810" title="Hrabstwo Bell">
Hrabstwo Bell



</doc>
<doc id="348811" url="https://pl.wikipedia.org/wiki?curid=348811" title="Hrabstwo Benton">
Hrabstwo Benton



</doc>
<doc id="348812" url="https://pl.wikipedia.org/wiki?curid=348812" title="Hrabstwo Berkeley">
Hrabstwo Berkeley



</doc>
<doc id="348813" url="https://pl.wikipedia.org/wiki?curid=348813" title="Hrabstwo Berrien">
Hrabstwo Berrien



</doc>
<doc id="348814" url="https://pl.wikipedia.org/wiki?curid=348814" title="Hrabstwo Bibb">
Hrabstwo Bibb



</doc>
<doc id="348815" url="https://pl.wikipedia.org/wiki?curid=348815" title="Hrabstwo Big Horn">
Hrabstwo Big Horn



</doc>
<doc id="348816" url="https://pl.wikipedia.org/wiki?curid=348816" title="Hrabstwo Blaine">
Hrabstwo Blaine



</doc>
<doc id="348817" url="https://pl.wikipedia.org/wiki?curid=348817" title="Hrabstwo Blount">
Hrabstwo Blount



</doc>
<doc id="348818" url="https://pl.wikipedia.org/wiki?curid=348818" title="Hrabstwo Boone">
Hrabstwo Boone



</doc>
<doc id="348819" url="https://pl.wikipedia.org/wiki?curid=348819" title="Hrabstwo Bourbon">
Hrabstwo Bourbon



</doc>
<doc id="348820" url="https://pl.wikipedia.org/wiki?curid=348820" title="Hrabstwo Boyd">
Hrabstwo Boyd



</doc>
<doc id="348821" url="https://pl.wikipedia.org/wiki?curid=348821" title="Hrabstwo Bradford">
Hrabstwo Bradford



</doc>
<doc id="348823" url="https://pl.wikipedia.org/wiki?curid=348823" title="Hrabstwo Bradley">
Hrabstwo Bradley



</doc>
<doc id="348824" url="https://pl.wikipedia.org/wiki?curid=348824" title="Hrabstwo Bristol">
Hrabstwo Bristol



</doc>
<doc id="348825" url="https://pl.wikipedia.org/wiki?curid=348825" title="Hrabstwo Brooks">
Hrabstwo Brooks



</doc>
<doc id="348826" url="https://pl.wikipedia.org/wiki?curid=348826" title="Hrabstwo Brown">
Hrabstwo Brown



</doc>
<doc id="348827" url="https://pl.wikipedia.org/wiki?curid=348827" title="Hrabstwo Brunswick">
Hrabstwo Brunswick



</doc>
<doc id="348828" url="https://pl.wikipedia.org/wiki?curid=348828" title="Hrabstwo Bryan">
Hrabstwo Bryan



</doc>
<doc id="348829" url="https://pl.wikipedia.org/wiki?curid=348829" title="Hrabstwo Buchanan">
Hrabstwo Buchanan



</doc>
<doc id="348830" url="https://pl.wikipedia.org/wiki?curid=348830" title="Hrabstwo Buffalo">
Hrabstwo Buffalo



</doc>
<doc id="348831" url="https://pl.wikipedia.org/wiki?curid=348831" title="Hrabstwo Burke">
Hrabstwo Burke



</doc>
<doc id="348832" url="https://pl.wikipedia.org/wiki?curid=348832" title="Hrabstwo Butler">
Hrabstwo Butler



</doc>
<doc id="348833" url="https://pl.wikipedia.org/wiki?curid=348833" title="Hrabstwo Butte">
Hrabstwo Butte



</doc>
<doc id="348834" url="https://pl.wikipedia.org/wiki?curid=348834" title="Hrabstwo Caldwell">
Hrabstwo Caldwell



</doc>
<doc id="348835" url="https://pl.wikipedia.org/wiki?curid=348835" title="Hrabstwo Calhoun">
Hrabstwo Calhoun



</doc>
<doc id="348836" url="https://pl.wikipedia.org/wiki?curid=348836" title="Hrabstwo Camden">
Hrabstwo Camden



</doc>
<doc id="348837" url="https://pl.wikipedia.org/wiki?curid=348837" title="Hrabstwo Cameron">
Hrabstwo Cameron



</doc>
<doc id="348838" url="https://pl.wikipedia.org/wiki?curid=348838" title="Związek przyczynowy">
Związek przyczynowy

Związek przyczynowy (zw. też związkiem przyczynowo-skutkowym) – jedna z przesłanek odpowiedzialności, obok bezprawności (działania lub zaniechania niezgodnego z prawem) i szkody (materialnej lub niematerialnej). Jest to związek pomiędzy dwoma stanami rzeczy w świecie zewnętrznym, w których jeden to przyczyna, a drugi to skutek. W uproszczeniu, można powiedzieć, że jest to związek pomiędzy zachowaniem się człowieka, bądź innym zdarzeniem będącym podstawą odpowiedzialności, a wynikłą z tego szkodą.
Doniosłość prawną ma jednak tylko tzw. adekwatny związek przyczynowy. Zgodnie bowiem z art. 361 § 1 kodeksu cywilnego "Zobowiązany do odszkodowania ponosi odpowiedzialność tylko za normalne następstwa działania lub zaniechania, z którego szkoda wynikła." Sens zwrotu ograniczającego odpowiedzialność tylko do normalnych następstw wyjaśnia właśnie teoria adekwatnego związku przyczynowego.
Zgodnie z nią, aby wykazać adekwatny związek przyczynowy należy przejść dwa etapy rozumowania. 
Przykład krawca 
Do zrozumienia adekwatnego związku przyczynowego podaje się przykład krawca, który spóźnia się z uszyciem ubrania wskutek czego klient musi jechać późniejszym pociągiem niż pierwotnie zamierzał. Pociąg ten ulega katastrofie, a klient doznaje uszczerbku na zdrowiu. Niewątpliwie pomiędzy opóźnieniem krawca a uszczerbkiem na zdrowiu istnieje związek przyczynowy na co wskazuje wynik testu "sine qua non". Gdyby bowiem krawiec się nie spóźnił, klient nie uległby wypadkowi. Związek taki nie jest jednak związkiem adekwatnym, ponieważ normalnymi, typowymi następstwami opóźnienia w uszyciu ubrania nie jest uczestniczenie w wypadku kolejowym.
W prawie karnym odpowiedzialność sprawcy za przestępstwo skutkowe zależy od obiektywnego przypisania mu skutku. 
Przykład pechowego rannego 
Zrozumienie obiektywnego przypisania skutku w prawie karnym może ułatwić kazus pechowego rannego. Kierowca X potrącił na skrzyżowaniu pieszego Y. Rannego Y zabiera karetka pogotowia i w drodze do szpitala karetka ulega wypadkowi. Umierającego już Y zabiera do szpitala taksówkarz, który przekracza dozwoloną prędkość i rozbija auto, wskutek czego Y umiera. Niewątpliwie istnieje jakiś związek między potrąceniem Y przez X a śmiercią Y. Jednak X nie odpowie za spowodowanie śmierci Y, ponieważ w tej sytuacji w przebieg przyczynowy włączyły się osoby trzecie (kierowca karetki, taksówkarz). Podobnie skutku w postaci śmierci nie da się przypisać kierowcy karetki (w przebieg przyczynowy włączył się taksówkarz).
Teorie związku przyczynowego.
Teorie indywidualizujące.
Do przypisania skutku wystarczyło rozstrzygnąć, czy dane zachowanie było przyczyną skutku, tzn. pewnym szczególnym warunkiem rozstrzygającym o nastąpieniu skutku.
Teorie ekwiwalencji.
Zwane też są teoriami równoważności warunków oraz warunkowości w prawie karnym. Dominuje w polskiej doktrynie. Przyczyna jest sumą warunków koniecznych. Istota teorii opiera się na uznaniu za przyczynę każdego warunku koniecznego. Przedmiotem prawniczego zainteresowania nie jest każdy warunek, ale taki, który jest zachowaniem człowieka (czyn).
Teoria adekwatności (związku adekwatnego).
Aby uznać dane zachowanie za przyczynę skutek stanowiący znamię ustawowe danego typu przestępstwa musi być typowym, normalnym, przeciętnym następstwem określonego zachowania. Sędzia ustala, czy zgodnie z wiedzą i doświadczeniem skutek A jest typowym, normalnym następstwem zachowania B (tzw. test warunku właściwego). Odwołuje się przy tym do normatywnego wzorca osobowego przeciętnego rozważnego obywatela, ewentualnie wzbogacając go o szczególną wiedzę sprawcy z chwili czynu (tzw. "besser wisser").
Teoria relewancji.
Przenosi problem przypisania skutku na płaszczyznę interpretacji tekstu prawnego zawartego w ustawie karnej. Punktem wyjścia jest ustalenie za pomocą testu warunku "sine qua non" uwarunkowania danego skutku przez określone zachowania się. Nie każde zachowanie prowadzące do wystąpienia skutku jest desygnatem nazwy czasownikowej użytej w ustawie karnej, a tylko takie, które jest istotne, relewantne dla odpowiedzialności karnej.
Teoria skutków koniecznych i przypadkowych.
Ograniczała odpowiedzialność karną do tzw. skutków koniecznych (wynikających z pewnych zjawisk regularnie), wyłączając ją w wypadku skutków przypadkowych, niewynikających z prawidłowości zdarzeń.
Teoria obiektywnego przypisania skutku.
Jest to współczesna wersja teorii relewancji. W jej myśl wyłącznie obiektywnie przewidywalne skutki mogą być przypisane sprawcy. Przypisanie skutku sprawcy jest możliwe dopiero wtedy, gdy w zaistniałym skutku urzeczywistniło się właśnie to stworzone przez sprawcę niebezpieczeństwo, którego powstaniu miało zapobiegać ustanowienie złamanej przez sprawcę normy postępowania. Przypisywalne będą te skutki, które wynikły z zachowań wywołujących (lub zwiększających już istniejące) niebezpieczeństwo ponad dopuszczalną normę. Do przypisania skutku konieczne jest naruszenie reguły postępowania mającej chronić określone dobro prawne przed konsekwencjami, które właśnie nastąpiły.

</doc>
<doc id="348839" url="https://pl.wikipedia.org/wiki?curid=348839" title="Berchtesgaden">
Berchtesgaden

Berchtesgaden (dawniej "Berchtolsgaden") – gmina targowa w Niemczech, w kraju związkowym Bawaria, w rejencji Górna Bawaria, w regionie Südostoberbayern, w powiecie Berchtesgadener Land. Ośrodek turystyczny i sportów zimowych położony w Alpach Salzburskich. Liczba ludności wynosi 7,7 tys. (stan z 31 grudnia 2011).
Berchtesgaden jest znane z tego, że w latach 1934–1945 mieściła się tu rezydencja Adolfa Hitlera – Berghof. Było to miejsce spotkań twórcy III Rzeszy z Kurtem von Schuschniggiem i Neville’em Chamberlainem. 12 lutego 1938 uzgodniono w tej miejscowości przyłączenie Austrii do III Rzeszy ("Anschluss"). Tutaj również ustalono plan przejęcia przez Niemcy Sudetów, a w marcu 1939 Hitler złożył propozycję Józefowi Beckowi, aby zgodzić się na włączenie Gdańska do Niemiec oraz przyłączyć się po stronie Rzeszy do wojny z ZSRR.
W miejscowości znajduje się stacja kolejowa Berchtesgaden Hauptbahnhof.
W pobliżu miejscowości jest osobiste lotnisko Hitlera Bad Reichenhall-Berchtesgaden z zabudowaniami, które po II wojnie światowej zostało wykorzystane przez aliantów jako szpital dla uchodźców, żydowskich dzieci ocalonych z hitlerowskiego Holokaustu.
Polityka.
Wójtem gminy jest Franz Rasp z CSU, rada gminy składa się z 20 osób.

</doc>
<doc id="348841" url="https://pl.wikipedia.org/wiki?curid=348841" title="Miklós Radnóti">
Miklós Radnóti

Miklós Radnóti (wym. []; ur. 5 maja 1909 Budapeszt, zm. 6–10 listopada 1944 Abda), właściwie Miklós Glatter – węgierski poeta z Budapesztu, który padł ofiarą Holocaustu.
Mimo że w swych ostatnich latach był coraz silniej izolowany ze społeczności z powodu żydowskich korzeni, wewnętrznie wciąż intensywniej asocjował i identyfikował się w swoich wojennych wierszach z Węgrami. Jego poezję można zakwalifikować jako poezję awangardy i ekspresjonizmu z elementami neoklasycyzmu. Jednym z lepszych tego przykładów mogą być jego eklogi. Godna uwagi jest również jego poezja miłosna.
Miklós Radnóti zmarł podczas morderczego marszu węgierskich Żydów w kierunku centralnej części Węgier. Najpierw pobity przez pijanego żołnierza, następnie uznany za zbyt słabego, aby przeżyć – został zastrzelony i pochowany w zbiorowej mogile we wsi Abda w 1944.

</doc>
<doc id="348842" url="https://pl.wikipedia.org/wiki?curid=348842" title="Hrabstwo Campbell">
Hrabstwo Campbell



</doc>
<doc id="348843" url="https://pl.wikipedia.org/wiki?curid=348843" title="Hrabstwo Carbon">
Hrabstwo Carbon



</doc>
<doc id="348844" url="https://pl.wikipedia.org/wiki?curid=348844" title="Hrabstwo Caroline">
Hrabstwo Caroline



</doc>
<doc id="348845" url="https://pl.wikipedia.org/wiki?curid=348845" title="Hrabstwo Carroll">
Hrabstwo Carroll



</doc>
<doc id="348846" url="https://pl.wikipedia.org/wiki?curid=348846" title="Hrabstwo Carter">
Hrabstwo Carter



</doc>
<doc id="348847" url="https://pl.wikipedia.org/wiki?curid=348847" title="Hrabstwo Cass">
Hrabstwo Cass



</doc>
<doc id="348849" url="https://pl.wikipedia.org/wiki?curid=348849" title="Hrabstwo Cedar">
Hrabstwo Cedar



</doc>
<doc id="348850" url="https://pl.wikipedia.org/wiki?curid=348850" title="Hrabstwo Chambers">
Hrabstwo Chambers



</doc>
<doc id="348851" url="https://pl.wikipedia.org/wiki?curid=348851" title="Hrabstwo Champaign">
Hrabstwo Champaign



</doc>
<doc id="348852" url="https://pl.wikipedia.org/wiki?curid=348852" title="Hrabstwo Charlotte">
Hrabstwo Charlotte



</doc>
<doc id="348853" url="https://pl.wikipedia.org/wiki?curid=348853" title="Hrabstwo Chase">
Hrabstwo Chase



</doc>
<doc id="348854" url="https://pl.wikipedia.org/wiki?curid=348854" title="Hrabstwo Chatham">
Hrabstwo Chatham



</doc>
<doc id="348855" url="https://pl.wikipedia.org/wiki?curid=348855" title="Hrabstwo Chautauqua">
Hrabstwo Chautauqua



</doc>
<doc id="348856" url="https://pl.wikipedia.org/wiki?curid=348856" title="Hrabstwo Cherokee">
Hrabstwo Cherokee



</doc>
<doc id="348857" url="https://pl.wikipedia.org/wiki?curid=348857" title="Hrabstwo Chester">
Hrabstwo Chester



</doc>
<doc id="348858" url="https://pl.wikipedia.org/wiki?curid=348858" title="Hrabstwo Chesterfield">
Hrabstwo Chesterfield



</doc>
<doc id="348859" url="https://pl.wikipedia.org/wiki?curid=348859" title="Hrabstwo Cheyenne">
Hrabstwo Cheyenne



</doc>
<doc id="348860" url="https://pl.wikipedia.org/wiki?curid=348860" title="Hrabstwo Chickasaw">
Hrabstwo Chickasaw



</doc>
<doc id="348861" url="https://pl.wikipedia.org/wiki?curid=348861" title="Hrabstwo Chippewa">
Hrabstwo Chippewa



</doc>
<doc id="348862" url="https://pl.wikipedia.org/wiki?curid=348862" title="Hrabstwo Choctaw">
Hrabstwo Choctaw



</doc>
<doc id="348863" url="https://pl.wikipedia.org/wiki?curid=348863" title="Hrabstwo Christian">
Hrabstwo Christian



</doc>
<doc id="348864" url="https://pl.wikipedia.org/wiki?curid=348864" title="František Václav Mareš">
František Václav Mareš

František Václav Mareš (ur. 20 grudnia 1922 w Benešovie, zm. 19 listopada 1994 tamże) – czeski językoznawca.
Ukończył gimnazjum w Benešovie. Studia na Uniwersytecie Karola w Pradze podjął dopiero w 1945, ze względu na wojnę. Po studiach wyjechał do Austrii, gdzie przyjął obywatelstwo i został profesorem w Institut für Slawistik w Wiedniu. Był światowej sławy znawcą języka staro-cerkiewno-słowiańskiego, członkiem Austriackiej Akademii Nauk, członkiem zagranicznym Macedońskiej Akademii Nauk i Sztuk, Chorwackiej Akademii Nauk i Sztuk, a także członkiem zagranicznym reaktywowanej Polskiej Akademii Umiejętności. Został odznaczony złotym medalem Czeskiej Akademii Nauk.
Był autorem licznych prac z fonologii i języka staro-cerkiewno-słowiańskiego. Opracował m.in. antologię tekstów starocerkiewnych w języku angielskim. Na prośbę biskupów chorwackich przełożył na lokalną cerkiewszczyznę chorwacką encyklikę Jana Pawła II "Egregiae virtutis", w której papież ogłosił Cyryla i Metodego patronami Europy. Współredagował "Lexicon linguae palaeoslovenicae" (w 33 tomach) oraz kilka czasopism.
Z prac Františka Mareša można wymienić:

</doc>
<doc id="348865" url="https://pl.wikipedia.org/wiki?curid=348865" title="Hrabstwo Claiborne">
Hrabstwo Claiborne



</doc>
<doc id="348866" url="https://pl.wikipedia.org/wiki?curid=348866" title="Radosław Parda">
Radosław Parda

Radosław Parda (ur. 28 czerwca 1979 we Wrocławiu) – polski polityk, prawnik, poseł na Sejm V kadencji, przewodniczący Sejmiku Województwa Dolnośląskiego w latach 2004–2005, w latach 2006–2007 sekretarz stanu w Ministerstwie Sportu.
Życiorys.
W 2004 ukończył studia prawnicze na Uniwersytecie Wrocławskim, a w 2009 także studia podyplomowe w Szkole Głównej Handlowej. Od 1993 do 1999 należał do Związku Harcerstwa Polskiego. W 1994 wstąpił do Młodzieży Wszechpolskiej, w której był m.in. prezesem koła we Wrocławiu, wiceprezesem, a następnie prezesem okręgu dolnośląskiego. W latach 2002–2004 pełnił funkcję członka rady naczelnej i skarbnika tej organizacji, następnie do kwietnia 2005 jej prezesa, od listopada 2005 do grudnia 2006 przewodniczącego sądu koleżeńskiego. Od 2002 do 2005 zasiadał w sejmiku dolnośląskim, przez rok zajmując stanowisko jego przewodniczącego.
Z listy Ligi Polskich Rodzin bezskutecznie kandydował w wyborach parlamentarnych w 2001 do Sejmu w okręgu wrocławskim (otrzymał 293 głosy), a w wyborach w 2004 do Parlamentu Europejskiego w okręgu dolnośląsko-opolskim (otrzymał 4507 głosów). Przed wyborami prezydenckimi w 2005 kierował sztabem wyborczym Macieja Giertycha.
W wyborach parlamentarnych w 2005 uzyskał mandat poselski z okręgu kieleckiego liczbą 7856 głosów. Zasiadał w Komisji Kultury Fizycznej i Sportu, Komisji do Spraw Unii Europejskiej, Komisji Administracji i Spraw Wewnętrznych oraz Komisji Sprawiedliwości i Praw Człowieka. Pełnił też funkcję skarbnika, a następnie wiceprzewodniczącego klubu parlamentarnego LPR. Od 13 maja 2006 do 27 kwietnia 2007 był sekretarzem stanu w Ministerstwie Sportu. W przedterminowych wyborach parlamentarnych w 2007 bez powodzenia ubiegał się o reelekcję w wyborach do Sejmu (otrzymał 1126 głosów).
W grudniu 2007 został pełnomocnikiem ds. Euro 2012 w Telewizji Polskiej. Następnie objął funkcję zastępcy dyrektora administracyjnego TVP. W 2010 został prezesem firmy działającej w sektorze usług lobbingowych.

</doc>
<doc id="348867" url="https://pl.wikipedia.org/wiki?curid=348867" title="Hrabstwo Clark">
Hrabstwo Clark



</doc>
<doc id="348868" url="https://pl.wikipedia.org/wiki?curid=348868" title="Frantisek Mares">
Frantisek Mares



</doc>
<doc id="348869" url="https://pl.wikipedia.org/wiki?curid=348869" title="Hrabstwo Clay">
Hrabstwo Clay



</doc>
<doc id="348870" url="https://pl.wikipedia.org/wiki?curid=348870" title="Hrabstwo Clayton">
Hrabstwo Clayton



</doc>
<doc id="348871" url="https://pl.wikipedia.org/wiki?curid=348871" title="Hrabstwo Clearwater">
Hrabstwo Clearwater



</doc>
<doc id="348873" url="https://pl.wikipedia.org/wiki?curid=348873" title="Hrabstwo Cleburne">
Hrabstwo Cleburne



</doc>
<doc id="348874" url="https://pl.wikipedia.org/wiki?curid=348874" title="Hrabstwo Cleveland">
Hrabstwo Cleveland



</doc>
<doc id="348875" url="https://pl.wikipedia.org/wiki?curid=348875" title="Hrabstwo Clinton">
Hrabstwo Clinton



</doc>
<doc id="348876" url="https://pl.wikipedia.org/wiki?curid=348876" title="Hrabstwo Coffee">
Hrabstwo Coffee



</doc>
<doc id="348877" url="https://pl.wikipedia.org/wiki?curid=348877" title="Hrabstwo Colfax">
Hrabstwo Colfax



</doc>
<doc id="348878" url="https://pl.wikipedia.org/wiki?curid=348878" title="Henryk Kowalczyk">
Henryk Kowalczyk

 (ur. 15 lipca 1956 w Żabiance) – polski polityk, nauczyciel i samorządowiec.
Od 2005 poseł na Sejm V, VI, VII, VIII i IX kadencji, w latach 2006–2007 sekretarz stanu w Ministerstwie Rolnictwa i Rozwoju Wsi, w latach 2015–2018 minister-członek Rady Ministrów i przewodniczący Komitetu Stałego Rady Ministrów w rządach Beaty Szydło i Mateusza Morawieckiego, p.o. ministra skarbu państwa (2016), w latach 2018–2019 minister środowiska w pierwszym rządzie Mateusza Morawieckiego, od 2021 wiceprezes Rady Ministrów oraz minister rolnictwa i rozwoju wsi w drugim rządzie Mateusza Morawieckiego.
Życiorys.
Syn Juliana i Marianny, brat Leszka Kowalczyka. W 1980 ukończył studia na Wydziale Matematyki Uniwersytetu Warszawskiego. W latach 1979–1990 pracował jako nauczyciel matematyki w Zespole Szkół Rolniczych w Golądkowie. Pełnił funkcję wójta gminy Winnica w latach 1990–1998 i 1999–2005. Od 19 lutego do 31 grudnia 1998 zajmował stanowisko wojewody ciechanowskiego. W latach 1998–2002 zasiadał w sejmiku mazowieckim (wybrany został z listy Akcji Wyborczej Solidarność).
W latach 1980–1981 przewodniczył komisji zakładowej NSZZ „Solidarność” w Zespole Szkół Rolniczych w Golądkowie. Od 1989 do 1992 był przewodniczącym Komitetu Obywatelskiego w gminie Winnica. Członek Akcji Katolickiej diecezji płockiej (wiceprezes zarządu diecezjalnego w latach 1999–2003) oraz Ruchu Światło-Życie.
W latach 1992–2003 należał do Zjednoczenia Chrześcijańsko-Narodowego. Od 2005 działa w Prawie i Sprawiedliwości. W 2005 z listy PiS został wybrany na posła V kadencji w okręgu siedleckim. Od 7 czerwca 2006 do 16 listopada 2007 był sekretarzem stanu w Ministerstwie Rolnictwa i Rozwoju Wsi oraz pełnomocnikiem rządu ds. kształtowania ustroju rolnego.
W wyborach parlamentarnych w 2007 po raz drugi uzyskał mandat poselski, otrzymując 13 600 głosów. W wyborach do Sejmu w 2011 z powodzeniem ubiegał się o reelekcję, dostał 13 713 głosów. W 2015 został ponownie wybrany do Sejmu, otrzymując 22 850 głosów.
16 listopada 2015 powołany na ministra bez teki w rządzie Beaty Szydło. Objął także funkcję przewodniczącego Komitetu Stałego Rady Ministrów. We wrześniu 2016 po odwołaniu z urzędu Dawida Jackiewicza powierzono mu tymczasowo kierowanie Ministerstwem Skarbu Państwa (do czasu likwidacji resortu z dniem 31 grudnia 2016). Również we wrześniu 2016 został wiceprzewodniczącym Komitetu Ekonomicznego Rady Ministrów.
11 grudnia 2017 objął stanowisko ministra bez teki w nowo utworzonym rządzie Mateusza Morawieckiego, ponownie został też przewodniczącym Komitetu Stałego Rady Ministrów. 9 stycznia 2018 został odwołany z pełnionych funkcji i tego samego dnia mianowany ministrem środowiska w miejsce Jana Szyszki. W wyborach w 2019 uzyskał mandat posła IX kadencji, otrzymując 50 680 głosów. Objął funkcję przewodniczącego Komisji Finansów Publicznych. 15 listopada 2019 zakończył pełnienie funkcji ministra.
We wrześniu 2020 został przez prezesa PiS Jarosława Kaczyńskiego zawieszony w prawach członka partii za złamanie dyscypliny klubowej, głosując przeciwko nowelizacji ustawy o ochronie zwierząt; zawieszenie wygasło w listopadzie tegoż roku. W 2021 powołany przez premiera Mateusza Morawieckiego w skład Rady Doradców Politycznych.
26 października 2021 powrócił do administracji rządowej. W drugim gabinecie Mateusza Morawieckiego objął stanowiska wicepremiera oraz ministra rolnictwa i rozwoju wsi.

</doc>
<doc id="348879" url="https://pl.wikipedia.org/wiki?curid=348879" title="Synchronizacja">
Synchronizacja

Synchronizacja (z "synchronos" – "równoczesny") – koordynacja w czasie, co najmniej dwóch zjawisk (procesów), tzn. dążenie do równoległego, niezależnego ich przebiegu, skoordynowanego w czasie lub do jednoczesnego ich zakończenia. Pojęcie synchronizacji występuje w fizyce, informatyce, elektronice, telekomunikacji, robotyce, multimediach (np. synchronizacja dźwięku z obrazem), muzyce i ekonomii (synchronizacja cykli koniunkturalnych). 
W formalizmie Szczególnej Teorii Względności występuje problem synchronizacji zegarów, które służą do pomiaru czasu. W ramach tej teorii można mówić o synchronizacji absolutnej i synchronizacji standardowej, zwanej również synchronizacją Einsteina-Poincaré.

</doc>
<doc id="348880" url="https://pl.wikipedia.org/wiki?curid=348880" title="Hrabstwo Columbia">
Hrabstwo Columbia



</doc>
<doc id="348881" url="https://pl.wikipedia.org/wiki?curid=348881" title="Hrabstwo Comanche">
Hrabstwo Comanche



</doc>
<doc id="348882" url="https://pl.wikipedia.org/wiki?curid=348882" title="Hrabstwo Cook">
Hrabstwo Cook



</doc>
<doc id="348883" url="https://pl.wikipedia.org/wiki?curid=348883" title="Henryk Smolarz">
Henryk Smolarz

Henryk Józef Smolarz (ur. 3 września 1969 w Lublinie) – polski polityk, inżynier rolnik i samorządowiec, poseł na Sejm V i VII kadencji, w latach 2008–2011 prezes KRUS.
Życiorys.
W 1994 ukończył studia na Wydziale Rolniczym Akademii Rolniczej w Lublinie. W 2001 na tej samej uczelni uzyskał stopień doktora nauk rolniczych (specjalność uprawa roli i roślin) na podstawie pracy pt. "Przyrodnicze i ekonomiczne skutki różnych sposobów regulacji zachwaszczenia w pszenicy ozimej". Był radnym powiatu lubelskiego od 1998 do 2002, następnie do 2005 wójtem gminy Niemce.
W wyborach parlamentarnych w 2005 został wybrany z listy Polskiego Stronnictwa Ludowego z okręgu lubelskiego na posła V kadencji liczbą 4534 głosów. W wyborach w 2007 bez powodzenia ubiegał się o reelekcję. Objął stanowisko wiceprezesa Agencji Rynku Rolnego, a w 10 października 2008 został powołany na stanowisko prezesa KRUS. 10 listopada 2011 przestał pełnić tę funkcję.
W 2010 po śmierci Edwarda Wojtasa odmówił objęcia mandatu poselskiego. W wyborach parlamentarnych w 2011 również bezskutecznie kandydował do Sejmu, jednak po rezygnacji Krzysztofa Hetmana zadeklarował przyjęcie mandatu posła, składając ślubowanie na pierwszym posiedzeniu Sejmu VII kadencji. W 2015 ponownie nie uzyskał poselskiej reelekcji. W lutym 2016 został doradcą marszałka województwa lubelskiego Sławomira Sosnowskiego. W lipcu tego samego roku wszedł w skład rady nadzorczej Portu Lotniczego Lublin. Został również prezesem Regionalnego Centrum Energii. W wyborach samorządowych w 2018 bezskutecznie kandydował do sejmiku województwa lubelskiego. W marcu 2019 objął funkcję zastępcy wójta gminy Niemce. W tym samym roku bez powodzenia kandydował do Sejmu.
W 2005 otrzymał Brązowy Krzyż Zasługi.

</doc>
<doc id="348884" url="https://pl.wikipedia.org/wiki?curid=348884" title="Hrabstwo Coos">
Hrabstwo Coos



</doc>
<doc id="348886" url="https://pl.wikipedia.org/wiki?curid=348886" title="Hrabstwo Covington">
Hrabstwo Covington



</doc>
<doc id="348887" url="https://pl.wikipedia.org/wiki?curid=348887" title="Hrabstwo Craig">
Hrabstwo Craig



</doc>
<doc id="348888" url="https://pl.wikipedia.org/wiki?curid=348888" title="Hrabstwo Crawford">
Hrabstwo Crawford



</doc>
<doc id="348889" url="https://pl.wikipedia.org/wiki?curid=348889" title="Hrabstwo Crittenden">
Hrabstwo Crittenden



</doc>
<doc id="348890" url="https://pl.wikipedia.org/wiki?curid=348890" title="Hrabstwo Crockett">
Hrabstwo Crockett



</doc>
<doc id="348891" url="https://pl.wikipedia.org/wiki?curid=348891" title="Hrabstwo Crook">
Hrabstwo Crook



</doc>
<doc id="348892" url="https://pl.wikipedia.org/wiki?curid=348892" title="Hrabstwo Cumberland">
Hrabstwo Cumberland



</doc>
<doc id="348893" url="https://pl.wikipedia.org/wiki?curid=348893" title="Hrabstwo Curry">
Hrabstwo Curry



</doc>
<doc id="348894" url="https://pl.wikipedia.org/wiki?curid=348894" title="Hrabstwo Custer">
Hrabstwo Custer



</doc>
<doc id="348895" url="https://pl.wikipedia.org/wiki?curid=348895" title="Hrabstwo Dade">
Hrabstwo Dade



</doc>
<doc id="348896" url="https://pl.wikipedia.org/wiki?curid=348896" title="Hrabstwo Dakota">
Hrabstwo Dakota



</doc>
<doc id="348897" url="https://pl.wikipedia.org/wiki?curid=348897" title="Hrabstwo Dallas">
Hrabstwo Dallas



</doc>
<doc id="348898" url="https://pl.wikipedia.org/wiki?curid=348898" title="Hrabstwo Davidson">
Hrabstwo Davidson



</doc>
<doc id="348899" url="https://pl.wikipedia.org/wiki?curid=348899" title="Hrabstwo Daviess">
Hrabstwo Daviess



</doc>
<doc id="348900" url="https://pl.wikipedia.org/wiki?curid=348900" title="Hrabstwo Davis">
Hrabstwo Davis



</doc>
<doc id="348901" url="https://pl.wikipedia.org/wiki?curid=348901" title="Hrabstwo Dawson">
Hrabstwo Dawson



</doc>
<doc id="348902" url="https://pl.wikipedia.org/wiki?curid=348902" title="Hrabstwo DeKalb">
Hrabstwo DeKalb



</doc>
<doc id="348903" url="https://pl.wikipedia.org/wiki?curid=348903" title="Hrabstwo DeSoto">
Hrabstwo DeSoto



</doc>
<doc id="348904" url="https://pl.wikipedia.org/wiki?curid=348904" title="Hrabstwo Decatur">
Hrabstwo Decatur



</doc>
<doc id="348905" url="https://pl.wikipedia.org/wiki?curid=348905" title="Hrabstwo Delaware">
Hrabstwo Delaware



</doc>
<doc id="348906" url="https://pl.wikipedia.org/wiki?curid=348906" title="Hrabstwo Delta">
Hrabstwo Delta



</doc>
<doc id="348907" url="https://pl.wikipedia.org/wiki?curid=348907" title="Hrabstwo Deuel">
Hrabstwo Deuel



</doc>
<doc id="348908" url="https://pl.wikipedia.org/wiki?curid=348908" title="Hrabstwo Dewey">
Hrabstwo Dewey



</doc>
<doc id="348909" url="https://pl.wikipedia.org/wiki?curid=348909" title="Hrabstwo Dickinson">
Hrabstwo Dickinson



</doc>
<doc id="348910" url="https://pl.wikipedia.org/wiki?curid=348910" title="Browar Gambrinus">
Browar Gambrinus

Browar Gambrinus – browar założony w Będzinie, w 1879 r. przez rodzinę Sercarzy.
Browar ten założony został w 1879 r. na prawym brzegu rzeki Czarnej Przemszy, u podnóża Góry Zamkowej (nieco później powstał będziński browar "Korona"). W literaturze jako datę założenia spotyka się również rok 1874, jednak na planie Będzina z 1877 r. brak jest adnotacji o jego istnieniu, mimo zaznaczenia kilku mniej istotnych elementów zabudowy miejskiej. Od początku swego istnienia należał do żydowskiej rodziny Sercarzy. Jako właściciel figurował Dawid Sercarz (1839-1924), natomiast jego bracia Izydor i Maurycy zajmowali odpowiednio stanowiska kierownika technicznego i handlowego.
Browar Gambrinus, podobnie jak browar Korona, od samego początku swego istnienia był zakładem o znacznej produkcji wykraczającej poza lokalne rynki zbytu. Świadczą o tym wielkość produkcji i asortyment produkowanych piw (Lagrowe, Pilzeńskie, Salwator, Kulmbachskie), a jakości dowodzą medale: srebrny – Paryż 1904 r. oraz złoty – Liège 1905. Pierwszym znakiem firmowym były stylizowane litery D i S w kole (analogia z browarem Korona). W 1911 r. powołano towarzystwo akcyjne o kapitale 200 000 rubli (roczny obrót browaru wynosił ok. 200 000 rubli) i od tej pory nazwa zakładu brzmiała: Browar "Gambrinus" T.A. w Będzinie. Zarząd stanowili Dawid, Izydor i Maurycy Sercarzowie. Browar produkował wówczas ok. 150 tys. wiader piwa, zatrudniał 40 robotników i posiadał składy firmowe w Radomsku, Częstochowie, Zawierciu i Olkuszu.
W latach 30. browar nadal należał do znaczniejszych w kraju (produkcja ok. 25 tys. hl rocznie (składy w Siemianowicach, Żywcu, Bielsku, Częstochowie, Dziedzicach, Katowicach, Kielcach, Krakowie, Królewskiej Hucie, Lipinach, Lublińcu, Łodygowicach, Olkuszu, Rybniku, Skale, Tarnowskich Górach, Zawierciu i Wolbromiu), a swego rodzaju wizytówką zakładu były piwa jasne i ciemne o ekstraktywności 18%. Mimo swej pozycji browar nie posiadał w tym okresie jednolitego znaku firmowego, tym niemniej dbano o wizerunek zakładu wydając materiały reklamowe w postaci: szkła firmowego, podstawek pod kufle (tzw. Wafle), tablic reklamowych.
Okres wojny zakład przeszedł bez znaczniejszych zniszczeń, zmieniono natomiast nazwę na "Brauerei Gambrinus A.G. in Bendzin".
Od 1945 do 1971 r. (tj. do jego likwidacji) wchodził w skład tych samych przedsiębiorstw co browary Zamkowy i Sosnowiec. W latach 50. XX w. duże partie piwa z Państwowego Browaru Gambrinus w Będzinie wysyłano do odbudowującej się Warszawy. W 1951 r. pojawił się nowy znak firmowy, którym aż do likwidacji były trzy liście z szyszką chmielową. Od 1951 do 1967 r. browar był siedzibą Będzińskich Zakładów Piwowarsko-Słodowniczych. W całym okresie powojennym browar produkował trzy gatunki piwa – dwa jasne o ekstraktywności 9° i 12° oraz ciemne o ekstraktywności 11°. W latach 60. XX w. asortyment ograniczał się do piwa jasnego 12°. Rynek zbytu w okresie powojennym obejmował obszar dzisiejszych powiatów: będzińskiego, olkuskiego, tarnogórskiego i zawierciańskiego.
Browar zaprzestał produkcji w 1971 r., a jego zabudowania zostały wyburzone w 1973 r. Spowodowane to było rozbudową browaru w Tychach (pod który zakład będziński wówczas należał), wyeksploatowaniem urządzeń browarniczych oraz faktem, iż przystąpiono również do przebudowy centrum Będzina w celu usprawnienia dojazdu do budowanej Huty "Katowice". Miasto straciło wówczas częściowo swój zabytkowy charakter, gdyż nową drogę poprowadzono przez będziński rynek (wyburzono dwie pierzeje oraz m.in. dzielnicę Zawodzie, w tym i browar Gambrinus), na którego miejscu obecnie znajduje się główne skrzyżowanie tzw. "nerka". Po browarze został jedynie ślad w postaci nazwy ulicy Browarnej.

</doc>
<doc id="348911" url="https://pl.wikipedia.org/wiki?curid=348911" title="Hrabstwo Dodge">
Hrabstwo Dodge



</doc>
<doc id="348912" url="https://pl.wikipedia.org/wiki?curid=348912" title="Hrabstwo Dorchester">
Hrabstwo Dorchester



</doc>
<doc id="348913" url="https://pl.wikipedia.org/wiki?curid=348913" title="Hrabstwo Douglas">
Hrabstwo Douglas



</doc>
<doc id="348914" url="https://pl.wikipedia.org/wiki?curid=348914" title="Hrabstwo Dunn">
Hrabstwo Dunn



</doc>
<doc id="348915" url="https://pl.wikipedia.org/wiki?curid=348915" title="Hrabstwo Duval">
Hrabstwo Duval



</doc>
<doc id="348916" url="https://pl.wikipedia.org/wiki?curid=348916" title="Hrabstwo Eddy">
Hrabstwo Eddy



</doc>
<doc id="348917" url="https://pl.wikipedia.org/wiki?curid=348917" title="Hrabstwo Edwards">
Hrabstwo Edwards



</doc>
<doc id="348918" url="https://pl.wikipedia.org/wiki?curid=348918" title="Eugeniusz Grzeszczak">
Eugeniusz Grzeszczak

Eugeniusz Tomasz Grzeszczak (ur. 29 grudnia 1954 w Kowalewie-Opactwie) – polski polityk, magister inżynier rolnik i samorządowiec.
Senator II i III kadencji (1991–1997), poseł na Sejm V, VI i VII kadencji (2005–2015), w latach 2007–2011 sekretarz stanu w Kancelarii Prezesa Rady Ministrów, w latach 2011–2015 wicemarszałek Sejmu VII kadencji.
Życiorys.
Ukończył Liceum Ogólnokształcące w Słupcy oraz w 1979 studia na Wydziale Rolnym Akademii Rolniczej w Poznaniu, uzyskując tytuł zawodowy inżyniera rolnictwa. Ukończył także w 1999 studia podyplomowe na Uniwersytecie im. Adama Mickiewicza w Poznaniu w zakresie marketingu i zarządzania oraz w 2004 podyplomowe studia prawno-samorządowe na Polskiej Akademii Nauk w Warszawie.
Działał w Związku Socjalistycznej Młodzieży Wiejskiej i w Związku Socjalistycznej Młodzieży Polskiej, a następnie w Zjednoczonym Stronnictwie Ludowym. Zasiadał w Wojewódzkiej Radzie Narodowej w Koninie w jej II i III kadencji (1980–1988). Jest również założycielem i prezesem zarządu głównego Stowarzyszenia im. Eugeniusza Kwiatkowskiego, które zainicjowało ogólnopolski Konkurs „Polski Producent Żywności”, promujący polskich wytwórców i kupców. W 1999 został prezesem zarządu oddziału powiatowego Związku Ochotniczych Straży Pożarnych RP. Obejmował również funkcje wiceprezesa zarządu oddziału wojewódzkiego ZOSP RP w Poznaniu oraz wiceprezesa ZG związku. Został prezesem Stowarzyszenia ds. Walki z Nowotworami oraz Chorobami Układu Oddechowego im. Romana Grzeszczaka.
Jest działaczem Polskiego Stronnictwa Ludowego. W latach 1991–1997 przez dwie kadencje pełnił mandat senatora z województwa konińskiego. Dwukrotnie był powoływany na stanowisko starosty powiatu słupeckiego. W wyborach parlamentarnych w 2001 bez powodzenia kandydował do Sejmu. W latach 2001–2002 sprawował funkcję wicemarszałka województwa wielkopolskiego, był też radnym sejmiku. W wyborach w 2005 został wybrany na posła na Sejm V kadencji. 10 lipca 2007 objął stanowisko przewodniczącego Komisji Samorządu Terytorialnego i Polityki Regionalnej. Był też wiceprzewodniczącym klubu parlamentarnego PSL. W wyborach parlamentarnych w 2007 po raz drugi dostał się do Sejmu, otrzymując w okręgu konińskim 13 189 głosów.
10 grudnia 2007 został powołany na stanowisko sekretarza stanu w KPRM. W wyborach w 2011 z powodzeniem ubiegał się o reelekcję, dostał 9648 głosów. 8 listopada 2011 wybrany na wicemarszałka Sejmu VII kadencji. Bez powodzenia kandydował w wyborach do Parlamentu Europejskiego w 2014. W 2015 nie został ponownie wybrany na posła. W 2018 bez powodzenia kandydował do sejmiku wielkopolskiego.
Życie prywatne.
Syn Erazma i Aleksandry. Żonaty z Ireną, ma dwoje dzieci: Joannę i Michała.

</doc>
<doc id="348919" url="https://pl.wikipedia.org/wiki?curid=348919" title="Hrabstwo Effingham">
Hrabstwo Effingham



</doc>
<doc id="348920" url="https://pl.wikipedia.org/wiki?curid=348920" title="Hrabstwo El Paso">
Hrabstwo El Paso



</doc>
<doc id="348921" url="https://pl.wikipedia.org/wiki?curid=348921" title="Hrabstwo Elbert">
Hrabstwo Elbert



</doc>
<doc id="348922" url="https://pl.wikipedia.org/wiki?curid=348922" title="Hrabstwo Elk">
Hrabstwo Elk



</doc>
<doc id="348923" url="https://pl.wikipedia.org/wiki?curid=348923" title="Hrabstwo Ellis">
Hrabstwo Ellis



</doc>
<doc id="348924" url="https://pl.wikipedia.org/wiki?curid=348924" title="Hrabstwo Elmore">
Hrabstwo Elmore



</doc>
<doc id="348925" url="https://pl.wikipedia.org/wiki?curid=348925" title="Hrabstwo Emmet">
Hrabstwo Emmet



</doc>
<doc id="348926" url="https://pl.wikipedia.org/wiki?curid=348926" title="Hrabstwo Erie">
Hrabstwo Erie



</doc>
<doc id="348927" url="https://pl.wikipedia.org/wiki?curid=348927" title="Hrabstwo Escambia">
Hrabstwo Escambia



</doc>
<doc id="348928" url="https://pl.wikipedia.org/wiki?curid=348928" title="Hrabstwo Essex">
Hrabstwo Essex



</doc>
<doc id="348929" url="https://pl.wikipedia.org/wiki?curid=348929" title="Hrabstwo Fairfield">
Hrabstwo Fairfield



</doc>
<doc id="348930" url="https://pl.wikipedia.org/wiki?curid=348930" title="Hrabstwo Fannin">
Hrabstwo Fannin



</doc>
<doc id="348931" url="https://pl.wikipedia.org/wiki?curid=348931" title="Hrabstwo Fayette">
Hrabstwo Fayette



</doc>
<doc id="348933" url="https://pl.wikipedia.org/wiki?curid=348933" title="Hrabstwo Florence">
Hrabstwo Florence



</doc>
<doc id="348934" url="https://pl.wikipedia.org/wiki?curid=348934" title="Hrabstwo Floyd">
Hrabstwo Floyd



</doc>
<doc id="348935" url="https://pl.wikipedia.org/wiki?curid=348935" title="Hrabstwo Ford">
Hrabstwo Ford



</doc>
<doc id="348937" url="https://pl.wikipedia.org/wiki?curid=348937" title="Hrabstwo Forest">
Hrabstwo Forest



</doc>
<doc id="348938" url="https://pl.wikipedia.org/wiki?curid=348938" title="Hrabstwo Forsyth">
Hrabstwo Forsyth



</doc>
<doc id="348939" url="https://pl.wikipedia.org/wiki?curid=348939" title="Hrabstwo Franklin">
Hrabstwo Franklin



</doc>
<doc id="348940" url="https://pl.wikipedia.org/wiki?curid=348940" title="Hrabstwo Frederick">
Hrabstwo Frederick



</doc>
<doc id="348941" url="https://pl.wikipedia.org/wiki?curid=348941" title="Hrabstwo Fremont">
Hrabstwo Fremont



</doc>
<doc id="348942" url="https://pl.wikipedia.org/wiki?curid=348942" title="Hrabstwo Fulton">
Hrabstwo Fulton



</doc>
<doc id="348943" url="https://pl.wikipedia.org/wiki?curid=348943" title="Hrabstwo Gallatin">
Hrabstwo Gallatin



</doc>
<doc id="348944" url="https://pl.wikipedia.org/wiki?curid=348944" title="Hrabstwo Garfield">
Hrabstwo Garfield



</doc>
<doc id="348945" url="https://pl.wikipedia.org/wiki?curid=348945" title="Hrabstwo Genesee">
Hrabstwo Genesee



</doc>
<doc id="348946" url="https://pl.wikipedia.org/wiki?curid=348946" title="Hrabstwo Gibson">
Hrabstwo Gibson



</doc>
<doc id="348947" url="https://pl.wikipedia.org/wiki?curid=348947" title="Hrabstwo Giles">
Hrabstwo Giles



</doc>
<doc id="348948" url="https://pl.wikipedia.org/wiki?curid=348948" title="Hrabstwo Gilmer">
Hrabstwo Gilmer



</doc>
<doc id="348949" url="https://pl.wikipedia.org/wiki?curid=348949" title="Hrabstwo Gloucester">
Hrabstwo Gloucester



</doc>
<doc id="348950" url="https://pl.wikipedia.org/wiki?curid=348950" title="Hrabstwo Golden Valley">
Hrabstwo Golden Valley



</doc>
<doc id="348951" url="https://pl.wikipedia.org/wiki?curid=348951" title="Hrabstwo Grady">
Hrabstwo Grady



</doc>
<doc id="348952" url="https://pl.wikipedia.org/wiki?curid=348952" title="Hrabstwo Graham">
Hrabstwo Graham



</doc>
<doc id="348953" url="https://pl.wikipedia.org/wiki?curid=348953" title="Hrabstwo Grand">
Hrabstwo Grand



</doc>
<doc id="348954" url="https://pl.wikipedia.org/wiki?curid=348954" title="Hrabstwo Grant">
Hrabstwo Grant



</doc>
<doc id="348955" url="https://pl.wikipedia.org/wiki?curid=348955" title="Hrabstwo Gray">
Hrabstwo Gray



</doc>
<doc id="348956" url="https://pl.wikipedia.org/wiki?curid=348956" title="Hrabstwo Grayson">
Hrabstwo Grayson



</doc>
<doc id="348957" url="https://pl.wikipedia.org/wiki?curid=348957" title="Hrabstwo Greeley">
Hrabstwo Greeley



</doc>
<doc id="348959" url="https://pl.wikipedia.org/wiki?curid=348959" title="Hrabstwo Green">
Hrabstwo Green



</doc>
<doc id="348960" url="https://pl.wikipedia.org/wiki?curid=348960" title="Hrabstwo Greene">
Hrabstwo Greene



</doc>
<doc id="348961" url="https://pl.wikipedia.org/wiki?curid=348961" title="Hrabstwo Greenwood">
Hrabstwo Greenwood



</doc>
<doc id="348962" url="https://pl.wikipedia.org/wiki?curid=348962" title="Hrabstwo Grundy">
Hrabstwo Grundy



</doc>
<doc id="348963" url="https://pl.wikipedia.org/wiki?curid=348963" title="Hrabstwo Guadalupe">
Hrabstwo Guadalupe



</doc>
<doc id="348965" url="https://pl.wikipedia.org/wiki?curid=348965" title="Hrabstwo Hale">
Hrabstwo Hale



</doc>
<doc id="348966" url="https://pl.wikipedia.org/wiki?curid=348966" title="Hrabstwo Halifax">
Hrabstwo Halifax



</doc>
<doc id="348967" url="https://pl.wikipedia.org/wiki?curid=348967" title="Hrabstwo Hall">
Hrabstwo Hall



</doc>
<doc id="348968" url="https://pl.wikipedia.org/wiki?curid=348968" title="Hrabstwo Hamilton">
Hrabstwo Hamilton



</doc>
<doc id="348969" url="https://pl.wikipedia.org/wiki?curid=348969" title="Hrabstwo Hampshire">
Hrabstwo Hampshire



</doc>
<doc id="348970" url="https://pl.wikipedia.org/wiki?curid=348970" title="Hrabstwo Hancock">
Hrabstwo Hancock



</doc>
<doc id="348971" url="https://pl.wikipedia.org/wiki?curid=348971" title="Browar Korona">
Browar Korona

Browar Korona – browar założony przez braci Wolfa i Berka Herziger w 1886. w Będzinie przy ówczesnej ulicy Słowiańskiej.
Browar ten założony został przez braci Wolfa i Berka Herzigerów w 1886, choć w niektórych dokumentach można spotkać rok 1889 lub 1890. Pełna nazwa zakładu brzmiała wówczas "Browar Parowy Braci Herziger Bendzin". Od początku swego istnienia był zakładem wykraczającym poza obszar regionu, o czym może świadczyć wielki złoty medal zdobyty na wystawie w Paryżu w 1904 r. za piwo o nazwie Stołowe. Ponadto produkowano wówczas piwo Kulmbachskie i Pilzeńskie. Zakład położony był w samym centrum miasta (przy dzisiejszej ulicy Małachowskiego). Pierwszy znak firmowy to stylizowane litery B i H w kole.
Podobnie jak w przypadku browaru "Gambrinus" rok później (1912) powołano towarzystwo akcyjne i od tej pory nazwa zakładu brzmiała: "Korona" T.A. Browaru Parowego i Słodowni w Będzinie. Zarząd stanowili Wolf i Berek Herziger. Browar produkował wówczas ok. 96 tys. wiader piwa i zatrudniał 21 osób. W 1914 nastąpiła zmiana właścicieli browaru, którymi stali się: I. L. Abramson, J. Rosenblum i S. Rosenblum, i pod nazwą "Browar Parowy i Fabryka Słodu "Korona" w Będzinie" funkcjonował do II wojny światowej. Browar należał do grupy 25 największych browarów w kraju. W 1930 r. browar produkował 25 tys. hektolitrów piwa rocznie i posiadał wiele składów zlokalizowanych między innymi w Bielsku, Wadowicach, Królewskiej Hucie, Krakowie, Katowicach, Mysłowicach, Rydułtowach i Tarnowskich Górach.
W okresie okupacji hitlerowskiej browar został zmodernizowany uzyskując znaczną ilość nowych urządzeń jak i nowych pracowników ze zlikwidowanego pobliskiego browaru "Grodziec" w Grodźcu. W tym też czasie produkcja utrzymała się na zbliżonym do czasów przedwojennych poziomie (produkowano piwa zarówno jasne, jak i ciemne), a nazwa zakładu brzmiała: "Brauerei Krone Bendzin O/S" lub w późniejszych latach okupacji "Bendsburg O/S".
Po wojnie, w 1946 browar nadal pod nazwą "Korona" wszedł w skład Śląsko-Dąbrowskiego Zjednoczenia Browarów, a następnie do 1950 podlegał Państwowemu Zjednoczeniu Przemysłu Fermentacyjnego w Zabrzu. W tym czasie nastąpiła zmiana nazwy browaru z "Korona" (która się niekorzystnie kojarzyła) na Browar Zamkowy w Będzinie, oraz znaku firmowego, którym od tej pory był wizerunek ruin średniowiecznego zamku będzińskiego. W latach 1951–1967 browar wchodził w skład Będzińskich Zakładów Piwowarsko-Słodowych, w 1967–1975 Tyskich Zakładów Piwowarskich, a od 1975 do likwidacji w 1978 podlegał Zakładom Piwowarskim w Zabrzu. Znaczniejsze remonty browaru były prowadzone w latach 1955–1965 oraz 1966–1967.
W całym okresie powojennym browar produkował trzy gatunki piwa, dwa o ekstraktywności 9° i 12° oraz ciemne 11°, od lat 60. produkował jedynie piwo jasne 12°. Rynek zbytu browaru obejmował obszar wschodniej części GOP oraz dzisiejsze powiaty: będziński, olkuski, zawierciański, myszkowski. Zamknięcie browaru zostało spowodowane faktem położenia w centrum miasta (trudności transportowe oraz ekologiczne – browar posiadał własną kotłownię), oraz konkurencyjnymi planami browaru Tychy, a później Zabrza. Po likwidacji większość budynków wyburzono (został budynek administracyjny oraz garaże). Na miejscu browaru planowano budowę hotelu, ale budowy nie rozpoczęto.

</doc>
<doc id="348972" url="https://pl.wikipedia.org/wiki?curid=348972" title="Hrabstwo Hardeman">
Hrabstwo Hardeman



</doc>
<doc id="348973" url="https://pl.wikipedia.org/wiki?curid=348973" title="Hrabstwo Hardin">
Hrabstwo Hardin



</doc>
<doc id="348974" url="https://pl.wikipedia.org/wiki?curid=348974" title="Hrabstwo Harding">
Hrabstwo Harding



</doc>
<doc id="348975" url="https://pl.wikipedia.org/wiki?curid=348975" title="Hrabstwo Harlan">
Hrabstwo Harlan



</doc>
<doc id="348976" url="https://pl.wikipedia.org/wiki?curid=348976" title="Hrabstwo Harper">
Hrabstwo Harper



</doc>
<doc id="348977" url="https://pl.wikipedia.org/wiki?curid=348977" title="Hrabstwo Harris">
Hrabstwo Harris



</doc>
<doc id="348978" url="https://pl.wikipedia.org/wiki?curid=348978" title="Hrabstwo Harrison">
Hrabstwo Harrison



</doc>
<doc id="348979" url="https://pl.wikipedia.org/wiki?curid=348979" title="Hrabstwo Hart">
Hrabstwo Hart



</doc>
<doc id="348980" url="https://pl.wikipedia.org/wiki?curid=348980" title="Hugon Kołłątaj">
Hugon Kołłątaj



</doc>
<doc id="348981" url="https://pl.wikipedia.org/wiki?curid=348981" title="Hrabstwo Haskell">
Hrabstwo Haskell



</doc>
<doc id="348982" url="https://pl.wikipedia.org/wiki?curid=348982" title="Hrabstwo Haywood">
Hrabstwo Haywood



</doc>
<doc id="348983" url="https://pl.wikipedia.org/wiki?curid=348983" title="Trzech Wieszczów">
Trzech Wieszczów

 
Trzech Wieszczów – dzielnica Częstochowy granicząca ze Śródmieściem, Stradomiem i dzielnicą podjasnogórską. Wybudowana w latach 50. XX wieku według projektu Ireny i Czesława Kotelów. Nazwa wywodzi się od ulic Mickiewicza, Słowackiego i Krasińskiego, znajdujących się w obrębie dzielnicy. Jest najmniejszą dzielnicą Częstochowy.
Edukacja.
Na Trzech Wieszczów znajdują się szkoły: Szkoła Podstawowa nr 9, Szkoła Podstawowa nr 33 i Wyższa Szkoła Lingwistyczna. W budynku pubu Oslo działał niegdyś Zespół Szkół Handlowych, założony w 1921. W 1974 Liceum Ekonomiczne zostało przeniesione do nowego budynku przy ulicy św. Augustyna. Zespół Szkół działał przy ul. Korczaka do lat 80. XX wieku, kiedy to został przeniesiony na ul. Warszawską.
Komunikacja.
Dzielnica jest skomunikowana dziennymi liniami autobusowymi 11, 12, 14, 15, 16, 17, 19, 23, 25 i 30. Nocną komunikację zapewnia autobusowa linia 81. Na terenie dzielnicy znajdują się również dwa przystanki tramwajowe: Rondo Mickiewicza i Dworzec PKS. Przez dzielnicę przebiegają również linie PKS obsługujące połączenia do Blachownii. Południowo-zachodnią granicę dzielnicy wyznacza Droga krajowa 43

</doc>
<doc id="348984" url="https://pl.wikipedia.org/wiki?curid=348984" title="Hrabstwo Henderson">
Hrabstwo Henderson



</doc>
<doc id="348985" url="https://pl.wikipedia.org/wiki?curid=348985" title="Hrabstwo Henry">
Hrabstwo Henry



</doc>
<doc id="348986" url="https://pl.wikipedia.org/wiki?curid=348986" title="Hrabstwo Hickman">
Hrabstwo Hickman



</doc>
<doc id="348988" url="https://pl.wikipedia.org/wiki?curid=348988" title="Hrabstwo Hidalgo">
Hrabstwo Hidalgo



</doc>
<doc id="348989" url="https://pl.wikipedia.org/wiki?curid=348989" title="Hrabstwo Highland">
Hrabstwo Highland



</doc>
<doc id="348990" url="https://pl.wikipedia.org/wiki?curid=348990" title="Hrabstwo Hill">
Hrabstwo Hill



</doc>
<doc id="348991" url="https://pl.wikipedia.org/wiki?curid=348991" title="Hrabstwo Hillsborough">
Hrabstwo Hillsborough



</doc>
<doc id="348992" url="https://pl.wikipedia.org/wiki?curid=348992" title="Hrabstwo Holmes">
Hrabstwo Holmes



</doc>
<doc id="348993" url="https://pl.wikipedia.org/wiki?curid=348993" title="Hrabstwo Holt">
Hrabstwo Holt



</doc>
<doc id="348994" url="https://pl.wikipedia.org/wiki?curid=348994" title="Hrabstwo Hopkins">
Hrabstwo Hopkins



</doc>
<doc id="348995" url="https://pl.wikipedia.org/wiki?curid=348995" title="Hrabstwo Houston">
Hrabstwo Houston



</doc>
<doc id="348996" url="https://pl.wikipedia.org/wiki?curid=348996" title="Hrabstwo Howard">
Hrabstwo Howard



</doc>
<doc id="348997" url="https://pl.wikipedia.org/wiki?curid=348997" title="Hrabstwo Hughes">
Hrabstwo Hughes



</doc>
<doc id="348998" url="https://pl.wikipedia.org/wiki?curid=348998" title="Hrabstwo Humboldt">
Hrabstwo Humboldt



</doc>
<doc id="348999" url="https://pl.wikipedia.org/wiki?curid=348999" title="Hrabstwo Humphreys">
Hrabstwo Humphreys



</doc>
<doc id="349000" url="https://pl.wikipedia.org/wiki?curid=349000" title="Hrabstwo Huron">
Hrabstwo Huron



</doc>
<doc id="349001" url="https://pl.wikipedia.org/wiki?curid=349001" title="Hrabstwo Hutchinson">
Hrabstwo Hutchinson



</doc>
<doc id="349002" url="https://pl.wikipedia.org/wiki?curid=349002" title="Hrabstwo Hyde">
Hrabstwo Hyde



</doc>
<doc id="349003" url="https://pl.wikipedia.org/wiki?curid=349003" title="Hrabstwo Iowa">
Hrabstwo Iowa



</doc>
<doc id="349004" url="https://pl.wikipedia.org/wiki?curid=349004" title="Hrabstwo Iron">
Hrabstwo Iron



</doc>
<doc id="349005" url="https://pl.wikipedia.org/wiki?curid=349005" title="Hrabstwo Jackson">
Hrabstwo Jackson



</doc>
<doc id="349006" url="https://pl.wikipedia.org/wiki?curid=349006" title="Hrabstwo Jasper">
Hrabstwo Jasper



</doc>
<doc id="349007" url="https://pl.wikipedia.org/wiki?curid=349007" title="Hrabstwo Jeff Davis">
Hrabstwo Jeff Davis



</doc>
<doc id="349008" url="https://pl.wikipedia.org/wiki?curid=349008" title="Hrabstwo Jefferson">
Hrabstwo Jefferson



</doc>
<doc id="349009" url="https://pl.wikipedia.org/wiki?curid=349009" title="Hrabstwo Johnson">
Hrabstwo Johnson



</doc>
<doc id="349010" url="https://pl.wikipedia.org/wiki?curid=349010" title="Hrabstwo Johnston">
Hrabstwo Johnston



</doc>
<doc id="349012" url="https://pl.wikipedia.org/wiki?curid=349012" title="Hrabstwo Jones">
Hrabstwo Jones



</doc>
<doc id="349013" url="https://pl.wikipedia.org/wiki?curid=349013" title="Hrabstwo Kane">
Hrabstwo Kane



</doc>
<doc id="349014" url="https://pl.wikipedia.org/wiki?curid=349014" title="Hrabstwo Kendall">
Hrabstwo Kendall



</doc>
<doc id="349015" url="https://pl.wikipedia.org/wiki?curid=349015" title="Hrabstwo Kent">
Hrabstwo Kent

Zobacz też: Kent (ujednoznacznienie)

</doc>
<doc id="349016" url="https://pl.wikipedia.org/wiki?curid=349016" title="Hrabstwo King">
Hrabstwo King



</doc>
<doc id="349017" url="https://pl.wikipedia.org/wiki?curid=349017" title="Hrabstwo Kings">
Hrabstwo Kings



</doc>
<doc id="349018" url="https://pl.wikipedia.org/wiki?curid=349018" title="Hrabstwo Kiowa">
Hrabstwo Kiowa



</doc>
<doc id="349019" url="https://pl.wikipedia.org/wiki?curid=349019" title="Hrabstwo Knox">
Hrabstwo Knox



</doc>
<doc id="349020" url="https://pl.wikipedia.org/wiki?curid=349020" title="Hrabstwo La Salle">
Hrabstwo La Salle



</doc>
<doc id="349021" url="https://pl.wikipedia.org/wiki?curid=349021" title="Hrabstwo Lafayette">
Hrabstwo Lafayette



</doc>
<doc id="349022" url="https://pl.wikipedia.org/wiki?curid=349022" title="Hrabstwo Lake">
Hrabstwo Lake



</doc>
<doc id="349023" url="https://pl.wikipedia.org/wiki?curid=349023" title="Hrabstwo Lamar">
Hrabstwo Lamar



</doc>
<doc id="349024" url="https://pl.wikipedia.org/wiki?curid=349024" title="Hrabstwo Lancaster">
Hrabstwo Lancaster



</doc>
<doc id="349026" url="https://pl.wikipedia.org/wiki?curid=349026" title="Hrabstwo Lane">
Hrabstwo Lane



</doc>
<doc id="349027" url="https://pl.wikipedia.org/wiki?curid=349027" title="Hrabstwo Lauderdale">
Hrabstwo Lauderdale



</doc>
<doc id="349028" url="https://pl.wikipedia.org/wiki?curid=349028" title="Hrabstwo Laurens">
Hrabstwo Laurens



</doc>
<doc id="349030" url="https://pl.wikipedia.org/wiki?curid=349030" title="Hrabstwo Lawrence">
Hrabstwo Lawrence



</doc>
<doc id="349031" url="https://pl.wikipedia.org/wiki?curid=349031" title="Hrabstwo Lee">
Hrabstwo Lee



</doc>
<doc id="349032" url="https://pl.wikipedia.org/wiki?curid=349032" title="Hrabstwo Leon">
Hrabstwo Leon



</doc>
<doc id="349033" url="https://pl.wikipedia.org/wiki?curid=349033" title="Hrabstwo Lewis">
Hrabstwo Lewis



</doc>
<doc id="349034" url="https://pl.wikipedia.org/wiki?curid=349034" title="Hrabstwo Liberty">
Hrabstwo Liberty



</doc>
<doc id="349035" url="https://pl.wikipedia.org/wiki?curid=349035" title="Hrabstwo Limestone">
Hrabstwo Limestone



</doc>
<doc id="349036" url="https://pl.wikipedia.org/wiki?curid=349036" title="Hrabstwo Lincoln">
Hrabstwo Lincoln

Zobacz też:

</doc>
<doc id="349037" url="https://pl.wikipedia.org/wiki?curid=349037" title="Hrabstwo Linn">
Hrabstwo Linn



</doc>
<doc id="349038" url="https://pl.wikipedia.org/wiki?curid=349038" title="Hrabstwo Livingston">
Hrabstwo Livingston



</doc>
<doc id="349039" url="https://pl.wikipedia.org/wiki?curid=349039" title="Hrabstwo Logan">
Hrabstwo Logan



</doc>
<doc id="349040" url="https://pl.wikipedia.org/wiki?curid=349040" title="Hrabstwo Louisa">
Hrabstwo Louisa



</doc>
<doc id="349042" url="https://pl.wikipedia.org/wiki?curid=349042" title="Hrabstwo Lowndes">
Hrabstwo Lowndes



</doc>
<doc id="349043" url="https://pl.wikipedia.org/wiki?curid=349043" title="Hrabstwo Lucas">
Hrabstwo Lucas



</doc>
<doc id="349044" url="https://pl.wikipedia.org/wiki?curid=349044" title="Hrabstwo Lyon">
Hrabstwo Lyon



</doc>
<doc id="349045" url="https://pl.wikipedia.org/wiki?curid=349045" title="Hrabstwo Macon">
Hrabstwo Macon



</doc>
<doc id="349046" url="https://pl.wikipedia.org/wiki?curid=349046" title="Hrabstwo Madison">
Hrabstwo Madison

Hrabstwa w USA:
Inne znaczenia:

</doc>
<doc id="349047" url="https://pl.wikipedia.org/wiki?curid=349047" title="Hrabstwo Marion">
Hrabstwo Marion



</doc>
<doc id="349048" url="https://pl.wikipedia.org/wiki?curid=349048" title="Hrabstwo Marquette">
Hrabstwo Marquette



</doc>
<doc id="349049" url="https://pl.wikipedia.org/wiki?curid=349049" title="Hrabstwo Marshall">
Hrabstwo Marshall



</doc>
<doc id="349050" url="https://pl.wikipedia.org/wiki?curid=349050" title="Hrabstwo Martin">
Hrabstwo Martin



</doc>
<doc id="349051" url="https://pl.wikipedia.org/wiki?curid=349051" title="Hrabstwo Mason">
Hrabstwo Mason



</doc>
<doc id="349052" url="https://pl.wikipedia.org/wiki?curid=349052" title="Hrabstwo McDowell">
Hrabstwo McDowell



</doc>
<doc id="349053" url="https://pl.wikipedia.org/wiki?curid=349053" title="Hrabstwo McHenry">
Hrabstwo McHenry



</doc>
<doc id="349056" url="https://pl.wikipedia.org/wiki?curid=349056" title="Hrabstwo McIntosh">
Hrabstwo McIntosh



</doc>
<doc id="349057" url="https://pl.wikipedia.org/wiki?curid=349057" title="Hrabstwo McLean">
Hrabstwo McLean



</doc>
<doc id="349058" url="https://pl.wikipedia.org/wiki?curid=349058" title="Hrabstwo McPherson">
Hrabstwo McPherson



</doc>
<doc id="349059" url="https://pl.wikipedia.org/wiki?curid=349059" title="Hrabstwo Meade">
Hrabstwo Meade



</doc>
<doc id="349060" url="https://pl.wikipedia.org/wiki?curid=349060" title="Hrabstwo Mecklenburg">
Hrabstwo Mecklenburg



</doc>
<doc id="349061" url="https://pl.wikipedia.org/wiki?curid=349061" title="Hrabstwo Medina">
Hrabstwo Medina



</doc>
<doc id="349062" url="https://pl.wikipedia.org/wiki?curid=349062" title="Hrabstwo Meigs">
Hrabstwo Meigs



</doc>
<doc id="349063" url="https://pl.wikipedia.org/wiki?curid=349063" title="Hrabstwo Menard">
Hrabstwo Menard



</doc>
<doc id="349064" url="https://pl.wikipedia.org/wiki?curid=349064" title="Hrabstwo Menominee">
Hrabstwo Menominee



</doc>
<doc id="349065" url="https://pl.wikipedia.org/wiki?curid=349065" title="Hrabstwo Mercer">
Hrabstwo Mercer



</doc>
<doc id="349066" url="https://pl.wikipedia.org/wiki?curid=349066" title="Hrabstwo Miami">
Hrabstwo Miami



</doc>
<doc id="349067" url="https://pl.wikipedia.org/wiki?curid=349067" title="Hrabstwo Middlesex">
Hrabstwo Middlesex



</doc>
<doc id="349068" url="https://pl.wikipedia.org/wiki?curid=349068" title="Hrabstwo Midland">
Hrabstwo Midland



</doc>
<doc id="349069" url="https://pl.wikipedia.org/wiki?curid=349069" title="Hrabstwo Miller">
Hrabstwo Miller



</doc>
<doc id="349070" url="https://pl.wikipedia.org/wiki?curid=349070" title="Hrabstwo Mills">
Hrabstwo Mills



</doc>
<doc id="349071" url="https://pl.wikipedia.org/wiki?curid=349071" title="Hrabstwo Mineral">
Hrabstwo Mineral



</doc>
<doc id="349072" url="https://pl.wikipedia.org/wiki?curid=349072" title="Hrabstwo Mississippi">
Hrabstwo Mississippi



</doc>
<doc id="349073" url="https://pl.wikipedia.org/wiki?curid=349073" title="Hrabstwo Mitchell">
Hrabstwo Mitchell



</doc>
<doc id="349074" url="https://pl.wikipedia.org/wiki?curid=349074" title="Macomb County (Michigan)">
Macomb County (Michigan)



</doc>
<doc id="349075" url="https://pl.wikipedia.org/wiki?curid=349075" title="Hrabstwo Monroe">
Hrabstwo Monroe



</doc>
<doc id="349076" url="https://pl.wikipedia.org/wiki?curid=349076" title="Hrabstwo Montgomery">
Hrabstwo Montgomery



</doc>
<doc id="349077" url="https://pl.wikipedia.org/wiki?curid=349077" title="Hrabstwo Moore">
Hrabstwo Moore



</doc>
<doc id="349079" url="https://pl.wikipedia.org/wiki?curid=349079" title="Hrabstwo Morgan">
Hrabstwo Morgan



</doc>
<doc id="349080" url="https://pl.wikipedia.org/wiki?curid=349080" title="Pamięć holograficzna">
Pamięć holograficzna

Pamięć holograficzna – potencjalna technologia przechowywania danych o dużej pojemności.
Pomysł ten zrodził się już w roku 1963, gdy pracownik firmy Polaroid – Pieter J. van Heerden zaproponował trójwymiarowy zapis danych.
Zasada działania.
Najistotniejszymi elementami układu zapisująco-odczytującego są dwie wiązki laserowe padające na nośnik pamięci, jakim jest kryształ niobianu litu (domieszkowany atomami żelaza). Jedna z nich – węższa – to tzw. wiązka sygnałowa. Zawiera ona dane, jakie mają być zachowane w krysztale. Wiązka druga – zwana referencyjną – odpowiada za miejsce w krysztale, w którym dane przesyłane wiązką sygnałową mają być zachowane.
W tego typu pamięciach nie istnieje pojęcie ścieżki danych; pamięci holograficzne operują całymi stronami danych. Pojęcie strony można zobrazować w ten sposób, że tnąc kryształ z zapisanymi danymi na warstwy o grubości rzędu 100 mikrometrów, każda z warstw to właśnie strona danych przesyłanych przez wiązkę sygnałową. Zapis stronicowy pozwala na uzyskanie znacznie krótszego czasu dostępu do danych, a ich odczyt jest analogiczny do zapisu (całymi stronami) dzięki odpowiedniemu pozycjonowaniu wiązki referencyjnej.
Prace laboratoryjne.
Najpowszechniej stosowanym w laboratoriach nośnikiem danych był wspomniany wyżej kryształ niobianu litu. Nie jest to jednak jedyna możliwa substancja pozwalająca na holograficzny zapis i odczyt danych. W 1994 firma DuPont wypuściła na rynek fotopolimer o obiecujących możliwościach. Najważniejszą innowacją jaką wnosił nowy materiał był fakt, że ów fotopolimer pod wpływem światła nie ulegał zmianom fotorefrakcyjnym (co ma miejsce w przypadku wzmiankowanego już kryształu), lecz przemianie chemicznej. Różnica polega na tym, że w przypadku fotorefrakcji, w krysztale dane są zapisywane poprzez odpowiednie rozdzielenie ładunków elektrycznych w strukturze kryształu, daje to możliwość ich późniejszej neutralizacji (co oznacza skasowanie zapisu). Natomiast naświetlanie (zapis danych) fotopolimeru wywoływało nieodwracalną reakcję fotochemiczną, co oznacza, że materiał ten nadaje się wyłącznie do tworzenia pamięci stałych (ROM).
Nośniki holograficzne.
Niektóre wyniki osiągnięte przez naukowców w dziedzinie pamięci holograficznych są nader interesujące. Np. w 1995 roku niejaki Pu z California Institute of Technology uzyskał gęstość zapisu 10 bitów na 1 μm² dla dysku o powierzchni zwykłego krążka CD, lecz o grubości zaledwie 100 mikrometrów. Jeżeli zwiększy się grubość materiału holograficznego np. do ok. 1 mm, to gęstość zapisu powinna osiągnąć wartość 100 bitów/μm². Taki dysk holograficzny byłby identyczny rozmiarami z dzisiejszymi płytami CD, lecz oferowałby pojemność rzędu 65 GB.
Kolejnym osiągnięciem są rezultaty prac naukowców wydziału fizyki University of Oregon. Udało im się zaobserwować w krysztale o nazwie Tm³+:YAG następujące wyniki: podczas zapisywania 1760-bitowej sekwencji z szybkością 20 Mbit/s osiągnięto gęstość około 8 Gbit/cal² zaś transfer danych z zapisanego już nośnika określono na poziomie 1 Gbit/s. Tak olbrzymie wartości osiągnięto jednak w dalekich od domowych warunkach (niskie temperatury, specjalne soczewki itp.)
Funkcjonalny produkt natomiast stworzyła firma Holoplex, która skonstruowała szybki układ pamięciowy przechowujący wzory linii papilarnych, stosowany we wszelkiego rodzaju systemach wymagających selektywnego dostępu. Co prawda pojemność tego układu jest mniejsza o połowę od zwykłej płyty CD, lecz całą pamięć można odczytać w ciągu jednej sekundy. Warto też wiedzieć, że użycie układów holograficznych pozwoli na szersze wykorzystanie kojarzeniowej natury zapisu holograficznego.

</doc>
<doc id="349081" url="https://pl.wikipedia.org/wiki?curid=349081" title="Hrabstwo Morris">
Hrabstwo Morris



</doc>
<doc id="349082" url="https://pl.wikipedia.org/wiki?curid=349082" title="Hrabstwo Morrow">
Hrabstwo Morrow



</doc>
<doc id="349083" url="https://pl.wikipedia.org/wiki?curid=349083" title="Hrabstwo Morton">
Hrabstwo Morton



</doc>
<doc id="349084" url="https://pl.wikipedia.org/wiki?curid=349084" title="Hrabstwo Murray">
Hrabstwo Murray

"(USA):"
"(Australia):"

</doc>
<doc id="349085" url="https://pl.wikipedia.org/wiki?curid=349085" title="Hrabstwo Nassau">
Hrabstwo Nassau



</doc>
<doc id="349086" url="https://pl.wikipedia.org/wiki?curid=349086" title="Hrabstwo Nelson">
Hrabstwo Nelson



</doc>
<doc id="349087" url="https://pl.wikipedia.org/wiki?curid=349087" title="Hrabstwo Nemaha">
Hrabstwo Nemaha



</doc>
<doc id="349088" url="https://pl.wikipedia.org/wiki?curid=349088" title="Hrabstwo Nevada">
Hrabstwo Nevada



</doc>
<doc id="349089" url="https://pl.wikipedia.org/wiki?curid=349089" title="Hrabstwo Newton">
Hrabstwo Newton



</doc>
<doc id="349090" url="https://pl.wikipedia.org/wiki?curid=349090" title="Hrabstwo Nicholas">
Hrabstwo Nicholas



</doc>
<doc id="349092" url="https://pl.wikipedia.org/wiki?curid=349092" title="Hrabstwo Noble">
Hrabstwo Noble



</doc>
<doc id="349093" url="https://pl.wikipedia.org/wiki?curid=349093" title="Hrabstwo Northampton">
Hrabstwo Northampton



</doc>
<doc id="349094" url="https://pl.wikipedia.org/wiki?curid=349094" title="Hrabstwo Northumberland">
Hrabstwo Northumberland



</doc>
<doc id="349095" url="https://pl.wikipedia.org/wiki?curid=349095" title="Hrabstwo Oconee">
Hrabstwo Oconee



</doc>
<doc id="349096" url="https://pl.wikipedia.org/wiki?curid=349096" title="Hrabstwo Ohio">
Hrabstwo Ohio



</doc>
<doc id="349097" url="https://pl.wikipedia.org/wiki?curid=349097" title="Hrabstwo Oldham">
Hrabstwo Oldham



</doc>
<doc id="349098" url="https://pl.wikipedia.org/wiki?curid=349098" title="Hrabstwo Oneida">
Hrabstwo Oneida



</doc>
<doc id="349100" url="https://pl.wikipedia.org/wiki?curid=349100" title="Hrabstwo Orange">
Hrabstwo Orange



</doc>
<doc id="349101" url="https://pl.wikipedia.org/wiki?curid=349101" title="Hrabstwo Orleans">
Hrabstwo Orleans



</doc>
<doc id="349102" url="https://pl.wikipedia.org/wiki?curid=349102" title="Hrabstwo Osage">
Hrabstwo Osage



</doc>
<doc id="349103" url="https://pl.wikipedia.org/wiki?curid=349103" title="Hrabstwo Osceola">
Hrabstwo Osceola



</doc>
<doc id="349104" url="https://pl.wikipedia.org/wiki?curid=349104" title="Hrabstwo Otero">
Hrabstwo Otero



</doc>
<doc id="349105" url="https://pl.wikipedia.org/wiki?curid=349105" title="Tysiąclecie (Częstochowa)">
Tysiąclecie (Częstochowa)

Tysiąclecie – dzielnica Częstochowy położona na północ od centrum miasta.
Historia.
Dzielnicę zabudowano blokami w latach 60. XX wieku – dekadzie, w której przypadała tysiączna rocznica chrztu Polski, obchodzona jako "Tysiąclecie Państwa Polskiego". Wcześniej nazywana była Zawadami, od nazwiska Karola Zawady (1860–1916), pomologa, do którego należały znajdujące się tu podmiejskie ogrody i pola.
Na początku XX wieku na części gruntów Zawada zbudował koszary, wykorzystywane przez rosyjskie 7 i 8 pułk strzelców oraz 2 brygadę strzelców. W II RP stacjonował tu 27 Pułk Piechoty. Podczas II wojny światowej koszary zamieniono na obóz „Nordkaserne” (część stalagu 367), gdzie więziono sowieckich, a potem także włoskich jeńców wojennych (wśród nich był pisarz Giovanni Guareschi). Po wojnie w budynkach mieścił się sowiecki lazaret, a od końca lat 40. XX wieku zajmuje je Politechnika Częstochowska.
Opis.
Obecny charakter dzielnicy wyznacza obecność wyższych uczelni – Politechniki i Uniwersytetu Humanistyczno-Przyrodniczego im. Jana Długosza oraz obiektów sportowych – Hali Polonia (gdzie rozgrywane są mecze m.in. Tytana i AZS-u Częstochowa), stadionu lekkoatletycznego oraz odkrytego basenu. Tuż obok Hali Polonia znajduje się jeden z kilku w mieście duży wieżowiec (Komobex). Granicę między Tysiącleciem a dzielnicą Północ stanowi Promenada Niemena (dawniej 30-lecia PRL), na której odbywają się liczne imprezy kulturalne. Deptak jest zakończony wejściem do Lasku Aniołowskiego.
Główną arterią Tysiąclecia jest aleja Armii Krajowej (dawniej Aleksandra Zawadzkiego), wzdłuż której biegną linie tramwajowe nr 1, 2 i 3. Przy ul. PCK znajduje się jeden z budynków Wojewódzkiego Szpitala Specjalistycznego im. NMP (dawniej Wojewódzki Szpital Zespolony im. prof. Witolda Orłowskiego).
Spośród zabudowy na uwagę zasługuje jednopiętrowa, wolno stojąca, otoczona ogrodem eklektyczna willa z przełomu XIX i XX wieku przy ul. Dominika Zbierskiego 18. W 1909 roku osiedlił się tu, z małżonka Anną Wójcicką, sadownik i pomolog Mieczysław Bolesław Hoffman; utworzył tu swój Zakład Ogrodniczy Warzywno-Owocowo-Szkółkarski.
We wrześniu 2004 roku Tysiąclecie zajęło pierwsze miejsce w rankingu dzielnic Częstochowy przeprowadzonym przez „Gazetę Wyborczą”. Eksperci oceniali częstochowskie dzielnice w ośmiu dziedzinach: bezpieczeństwo, oświata, handel, służba zdrowia, drogi, komunikacja publiczna, ekologia, architektura.
Podczas budowy osiedla sadzono dużą liczbę drzew, stąd obecnie na Tysiącleciu jest ich więcej niż w pozostałych dzielnicach Częstochowy.

</doc>
<doc id="349106" url="https://pl.wikipedia.org/wiki?curid=349106" title="Hrabstwo Otsego">
Hrabstwo Otsego



</doc>
<doc id="349107" url="https://pl.wikipedia.org/wiki?curid=349107" title="Hrabstwo Ottawa">
Hrabstwo Ottawa



</doc>
<doc id="349108" url="https://pl.wikipedia.org/wiki?curid=349108" title="Hrabstwo Owen">
Hrabstwo Owen



</doc>
<doc id="349109" url="https://pl.wikipedia.org/wiki?curid=349109" title="Hrabstwo Page">
Hrabstwo Page



</doc>
<doc id="349110" url="https://pl.wikipedia.org/wiki?curid=349110" title="Hrabstwo Panola">
Hrabstwo Panola



</doc>
<doc id="349112" url="https://pl.wikipedia.org/wiki?curid=349112" title="Hrabstwo Park">
Hrabstwo Park



</doc>
<doc id="349113" url="https://pl.wikipedia.org/wiki?curid=349113" title="Hrabstwo Paulding">
Hrabstwo Paulding



</doc>
<doc id="349114" url="https://pl.wikipedia.org/wiki?curid=349114" title="Hrabstwo Pawnee">
Hrabstwo Pawnee



</doc>
<doc id="349115" url="https://pl.wikipedia.org/wiki?curid=349115" title="Hrabstwo Pendleton">
Hrabstwo Pendleton



</doc>
<doc id="349116" url="https://pl.wikipedia.org/wiki?curid=349116" title="Middlesex County (New Jersey)">
Middlesex County (New Jersey)



</doc>
<doc id="349117" url="https://pl.wikipedia.org/wiki?curid=349117" title="Hrabstwo Pennington">
Hrabstwo Pennington



</doc>
<doc id="349118" url="https://pl.wikipedia.org/wiki?curid=349118" title="Hrabstwo Perkins">
Hrabstwo Perkins



</doc>
<doc id="349119" url="https://pl.wikipedia.org/wiki?curid=349119" title="Hrabstwo Perry">
Hrabstwo Perry



</doc>
<doc id="349120" url="https://pl.wikipedia.org/wiki?curid=349120" title="Hrabstwo Phelps">
Hrabstwo Phelps



</doc>
<doc id="349121" url="https://pl.wikipedia.org/wiki?curid=349121" title="Hrabstwo Phillips">
Hrabstwo Phillips



</doc>
<doc id="349122" url="https://pl.wikipedia.org/wiki?curid=349122" title="Hrabstwo Pickens">
Hrabstwo Pickens



</doc>
<doc id="349123" url="https://pl.wikipedia.org/wiki?curid=349123" title="Hrabstwo Pierce">
Hrabstwo Pierce



</doc>
<doc id="349124" url="https://pl.wikipedia.org/wiki?curid=349124" title="Hrabstwo Pike">
Hrabstwo Pike



</doc>
<doc id="349125" url="https://pl.wikipedia.org/wiki?curid=349125" title="Hrabstwo Platte">
Hrabstwo Platte



</doc>
<doc id="349127" url="https://pl.wikipedia.org/wiki?curid=349127" title="Hrabstwo Plymouth">
Hrabstwo Plymouth



</doc>
<doc id="349128" url="https://pl.wikipedia.org/wiki?curid=349128" title="Hrabstwo Pocahontas">
Hrabstwo Pocahontas



</doc>
<doc id="349129" url="https://pl.wikipedia.org/wiki?curid=349129" title="Hrabstwo Polk">
Hrabstwo Polk



</doc>
<doc id="349130" url="https://pl.wikipedia.org/wiki?curid=349130" title="Hrabstwo Pontotoc">
Hrabstwo Pontotoc



</doc>
<doc id="349131" url="https://pl.wikipedia.org/wiki?curid=349131" title="Hrabstwo Pope">
Hrabstwo Pope



</doc>
<doc id="349132" url="https://pl.wikipedia.org/wiki?curid=349132" title="Hrabstwo Portage">
Hrabstwo Portage



</doc>
<doc id="349133" url="https://pl.wikipedia.org/wiki?curid=349133" title="Hekatajos z Miletu">
Hekatajos z Miletu

Hekatajos, wł. Hekatajos z Miletu gr. "Ἑκαταῖος ὁ Μιλήσιος" (ur. ok. 550 p.n.e., zm. między 480, a 475 p.n.e.) – grecki historyk pochodzący z Miletu.
Prowadził działalność polityczną, był przeciwnikiem antyperskiego powstania, które wybuchło z inicjatywy Histiajosa, tyrana jego rodzinnego miasta w 499 p.n.e.
Do historii przeszedł jednak jako autor dwóch dzieł, historycznego "Γενεαλογίαι" ("Genealogiai") i geograficznego "Περίοδος γῆς" ("Periodos Ges", "Obejście świata").
W "Genealogiai" Hekatajos przedstawił grecką tradycję i mity, podchodził jednak do podań z ostrożnością, odrzucając fragmenty jego zdaniem zbyt nieprawdopodobne. Z tego powodu jest traktowany jako pierwszy w dziejach badacz krytycznie podchodzący do źródeł, starający się odróżniać fakty od zmyśleń.
"Ges Periodos" stanowił użyteczny dla żeglarzy przewodnik (periplus) po portach i przeszkodach nawigacyjnych we wschodniej części Morza Śródziemnego. Jest też jednym z pierwszych wymieniających znane starożytnym Grekom ludy Europy:
Hekatajos jest uważany także za pisarza, który jako pierwszy ówcześnie znany świat podzielił na Europę i Azję. Jego dzieła przetrwały jedynie we fragmentach, wiadomo jednak, iż korzystał z nich Herodot (Dzieje II 143, V 36; 125 i VI,137).
Zachowało się około 380 fragmentów pod imieniem Hekatajosa; 311 z nich znajduje się u Stephanosa z Bizancjum, reszta u gramatyków (scholiastów i leksykografów). Ogromna ich większość pochodzi z dzieła geograficznego (333), tylko 37 z historycznego, natomiast o 10 nie wiemy, do którego dzieła należały. 

</doc>
<doc id="349134" url="https://pl.wikipedia.org/wiki?curid=349134" title="Mortal Kombat 4 Enhanced">
Mortal Kombat 4 Enhanced



</doc>
<doc id="349135" url="https://pl.wikipedia.org/wiki?curid=349135" title="Hrabstwo Pottawatomie">
Hrabstwo Pottawatomie



</doc>
<doc id="349136" url="https://pl.wikipedia.org/wiki?curid=349136" title="Hrabstwo Potter">
Hrabstwo Potter



</doc>
<doc id="349137" url="https://pl.wikipedia.org/wiki?curid=349137" title="Hrabstwo Powell">
Hrabstwo Powell



</doc>
<doc id="349138" url="https://pl.wikipedia.org/wiki?curid=349138" title="Hrabstwo Prairie">
Hrabstwo Prairie



</doc>
<doc id="349139" url="https://pl.wikipedia.org/wiki?curid=349139" title="Hrabstwo Pulaski">
Hrabstwo Pulaski



</doc>
<doc id="349140" url="https://pl.wikipedia.org/wiki?curid=349140" title="Hrabstwo Putnam">
Hrabstwo Putnam



</doc>
<doc id="349141" url="https://pl.wikipedia.org/wiki?curid=349141" title="Hrabstwo Quitman">
Hrabstwo Quitman



</doc>
<doc id="349142" url="https://pl.wikipedia.org/wiki?curid=349142" title="Hrabstwo Ramsey">
Hrabstwo Ramsey



</doc>
<doc id="349143" url="https://pl.wikipedia.org/wiki?curid=349143" title="Hrabstwo Randolph">
Hrabstwo Randolph



</doc>
<doc id="349144" url="https://pl.wikipedia.org/wiki?curid=349144" title="Hrabstwo Renville">
Hrabstwo Renville



</doc>
<doc id="349145" url="https://pl.wikipedia.org/wiki?curid=349145" title="Hrabstwo Rice">
Hrabstwo Rice



</doc>
<doc id="349146" url="https://pl.wikipedia.org/wiki?curid=349146" title="Hrabstwo Richland">
Hrabstwo Richland



</doc>
<doc id="349147" url="https://pl.wikipedia.org/wiki?curid=349147" title="Hrabstwo Richmond">
Hrabstwo Richmond



</doc>
<doc id="349148" url="https://pl.wikipedia.org/wiki?curid=349148" title="Hrabstwo Ripley">
Hrabstwo Ripley



</doc>
<doc id="349149" url="https://pl.wikipedia.org/wiki?curid=349149" title="Hrabstwo Roane">
Hrabstwo Roane



</doc>
<doc id="349150" url="https://pl.wikipedia.org/wiki?curid=349150" title="Hrabstwo Roberts">
Hrabstwo Roberts



</doc>
<doc id="349151" url="https://pl.wikipedia.org/wiki?curid=349151" title="Hrabstwo Robertson">
Hrabstwo Robertson



</doc>
<doc id="349153" url="https://pl.wikipedia.org/wiki?curid=349153" title="Hrabstwo Rockingham">
Hrabstwo Rockingham



</doc>
<doc id="349154" url="https://pl.wikipedia.org/wiki?curid=349154" title="Hrabstwo Roosevelt">
Hrabstwo Roosevelt



</doc>
<doc id="349155" url="https://pl.wikipedia.org/wiki?curid=349155" title="Hrabstwo Rowan">
Hrabstwo Rowan



</doc>
<doc id="349156" url="https://pl.wikipedia.org/wiki?curid=349156" title="Hrabstwo Rush">
Hrabstwo Rush



</doc>
<doc id="349158" url="https://pl.wikipedia.org/wiki?curid=349158" title="Hrabstwo Rusk">
Hrabstwo Rusk



</doc>
<doc id="349159" url="https://pl.wikipedia.org/wiki?curid=349159" title="Hrabstwo Russell">
Hrabstwo Russell



</doc>
<doc id="349160" url="https://pl.wikipedia.org/wiki?curid=349160" title="Hrabstwo Rutherford">
Hrabstwo Rutherford



</doc>
<doc id="349161" url="https://pl.wikipedia.org/wiki?curid=349161" title="Hrabstwo Saline">
Hrabstwo Saline



</doc>
<doc id="349162" url="https://pl.wikipedia.org/wiki?curid=349162" title="Hrabstwo San Juan">
Hrabstwo San Juan



</doc>
<doc id="349163" url="https://pl.wikipedia.org/wiki?curid=349163" title="Hrabstwo San Miguel">
Hrabstwo San Miguel



</doc>
<doc id="349164" url="https://pl.wikipedia.org/wiki?curid=349164" title="Hrabstwo Santa Cruz">
Hrabstwo Santa Cruz



</doc>
<doc id="349165" url="https://pl.wikipedia.org/wiki?curid=349165" title="Hrabstwo Schuyler">
Hrabstwo Schuyler



</doc>
<doc id="349166" url="https://pl.wikipedia.org/wiki?curid=349166" title="Hrabstwo Scotland">
Hrabstwo Scotland



</doc>
<doc id="349167" url="https://pl.wikipedia.org/wiki?curid=349167" title="Hrabstwo Scott">
Hrabstwo Scott



</doc>
<doc id="349170" url="https://pl.wikipedia.org/wiki?curid=349170" title="Hrabstwo Sedgwick">
Hrabstwo Sedgwick



</doc>
<doc id="349172" url="https://pl.wikipedia.org/wiki?curid=349172" title="Hrabstwo Seminole">
Hrabstwo Seminole



</doc>
<doc id="349173" url="https://pl.wikipedia.org/wiki?curid=349173" title="Hrabstwo Seneca">
Hrabstwo Seneca



</doc>
<doc id="349174" url="https://pl.wikipedia.org/wiki?curid=349174" title="Hrabstwo Sevier">
Hrabstwo Sevier



</doc>
<doc id="349175" url="https://pl.wikipedia.org/wiki?curid=349175" title="Hrabstwo Seward">
Hrabstwo Seward



</doc>
<doc id="349176" url="https://pl.wikipedia.org/wiki?curid=349176" title="Hrabstwo Shannon">
Hrabstwo Shannon



</doc>
<doc id="349177" url="https://pl.wikipedia.org/wiki?curid=349177" title="Hrabstwo Shelby">
Hrabstwo Shelby



</doc>
<doc id="349178" url="https://pl.wikipedia.org/wiki?curid=349178" title="Hrabstwo Sheridan">
Hrabstwo Sheridan



</doc>
<doc id="349180" url="https://pl.wikipedia.org/wiki?curid=349180" title="Hrabstwo Sherman">
Hrabstwo Sherman



</doc>
<doc id="349181" url="https://pl.wikipedia.org/wiki?curid=349181" title="Hrabstwo Sierra">
Hrabstwo Sierra



</doc>
<doc id="349182" url="https://pl.wikipedia.org/wiki?curid=349182" title="Hrabstwo Simpson">
Hrabstwo Simpson



</doc>
<doc id="349183" url="https://pl.wikipedia.org/wiki?curid=349183" title="Hrabstwo Sioux">
Hrabstwo Sioux



</doc>
<doc id="349184" url="https://pl.wikipedia.org/wiki?curid=349184" title="Hrabstwo Smith">
Hrabstwo Smith



</doc>
<doc id="349185" url="https://pl.wikipedia.org/wiki?curid=349185" title="Hrabstwo Somerset">
Hrabstwo Somerset



</doc>
<doc id="349186" url="https://pl.wikipedia.org/wiki?curid=349186" title="Hrabstwo Spencer">
Hrabstwo Spencer



</doc>
<doc id="349187" url="https://pl.wikipedia.org/wiki?curid=349187" title="Hrabstwo St. Clair">
Hrabstwo St. Clair



</doc>
<doc id="349188" url="https://pl.wikipedia.org/wiki?curid=349188" title="Hrabstwo St. Joseph">
Hrabstwo St. Joseph



</doc>
<doc id="349189" url="https://pl.wikipedia.org/wiki?curid=349189" title="Hrabstwo St. Louis">
Hrabstwo St. Louis



</doc>
<doc id="349190" url="https://pl.wikipedia.org/wiki?curid=349190" title="Hrabstwo Stafford">
Hrabstwo Stafford



</doc>
<doc id="349191" url="https://pl.wikipedia.org/wiki?curid=349191" title="Hrabstwo Stanton">
Hrabstwo Stanton



</doc>
<doc id="349192" url="https://pl.wikipedia.org/wiki?curid=349192" title="Hrabstwo Stark">
Hrabstwo Stark



</doc>
<doc id="349193" url="https://pl.wikipedia.org/wiki?curid=349193" title="Hrabstwo Steele">
Hrabstwo Steele



</doc>
<doc id="349194" url="https://pl.wikipedia.org/wiki?curid=349194" title="Hrabstwo Stephens">
Hrabstwo Stephens



</doc>
<doc id="349195" url="https://pl.wikipedia.org/wiki?curid=349195" title="Hrabstwo Steuben">
Hrabstwo Steuben



</doc>
<doc id="349196" url="https://pl.wikipedia.org/wiki?curid=349196" title="Hrabstwo Stevens">
Hrabstwo Stevens



</doc>
<doc id="349197" url="https://pl.wikipedia.org/wiki?curid=349197" title="Hrabstwo Stewart">
Hrabstwo Stewart



</doc>
<doc id="349198" url="https://pl.wikipedia.org/wiki?curid=349198" title="Hrabstwo Stone">
Hrabstwo Stone



</doc>
<doc id="349199" url="https://pl.wikipedia.org/wiki?curid=349199" title="Hrabstwo Suffolk">
Hrabstwo Suffolk



</doc>
<doc id="349200" url="https://pl.wikipedia.org/wiki?curid=349200" title="Hrabstwo Sullivan">
Hrabstwo Sullivan



</doc>
<doc id="349201" url="https://pl.wikipedia.org/wiki?curid=349201" title="Hrabstwo Summit">
Hrabstwo Summit



</doc>
<doc id="349202" url="https://pl.wikipedia.org/wiki?curid=349202" title="Hrabstwo Sumner">
Hrabstwo Sumner



</doc>
<doc id="349203" url="https://pl.wikipedia.org/wiki?curid=349203" title="Hrabstwo Sumter">
Hrabstwo Sumter



</doc>
<doc id="349204" url="https://pl.wikipedia.org/wiki?curid=349204" title="Hrabstwo Surry">
Hrabstwo Surry



</doc>
<doc id="349205" url="https://pl.wikipedia.org/wiki?curid=349205" title="Hrabstwo Sussex">
Hrabstwo Sussex

Hrabstwa angielskie

</doc>
<doc id="349206" url="https://pl.wikipedia.org/wiki?curid=349206" title="Hrabstwo Talbot">
Hrabstwo Talbot



</doc>
<doc id="349208" url="https://pl.wikipedia.org/wiki?curid=349208" title="Hrabstwo Taylor">
Hrabstwo Taylor



</doc>
<doc id="349209" url="https://pl.wikipedia.org/wiki?curid=349209" title="Hrabstwo Tazewell">
Hrabstwo Tazewell



</doc>
<doc id="349210" url="https://pl.wikipedia.org/wiki?curid=349210" title="Hrabstwo Terrell">
Hrabstwo Terrell



</doc>
<doc id="349211" url="https://pl.wikipedia.org/wiki?curid=349211" title="Hrabstwo Teton">
Hrabstwo Teton



</doc>
<doc id="349212" url="https://pl.wikipedia.org/wiki?curid=349212" title="Hrabstwo Texas">
Hrabstwo Texas



</doc>
<doc id="349213" url="https://pl.wikipedia.org/wiki?curid=349213" title="Hrabstwo Thomas">
Hrabstwo Thomas



</doc>
<doc id="349214" url="https://pl.wikipedia.org/wiki?curid=349214" title="Hrabstwo Thurston">
Hrabstwo Thurston



</doc>
<doc id="349215" url="https://pl.wikipedia.org/wiki?curid=349215" title="Hrabstwo Tioga">
Hrabstwo Tioga



</doc>
<doc id="349216" url="https://pl.wikipedia.org/wiki?curid=349216" title="Jan Kazimierz de Alten Bokum">
Jan Kazimierz de Alten Bokum

Jan Kazimierz de Alten Bokum herbu Paprzyca (ur. w 1666, zm. 30 czerwca 1721 w Byszwałdzie) – biskup rzymskokatolicki, sekretarz królewski, senator I Rzeczypospolitej.
Życiorys.
Kanonik kapituły kolegiackiej św. Jana Chrzciciela w Warszawie w 1683 roku, kanonik krakowskiej kapituły katedralnej, kanonik gnieźnieński, opat lubiński, opat czerwiński w latach 1710–1722.
W latach 1690–1691 był sekretarzem króla Jana III Sobieskiego, odbywał wiele misji dyplomatycznych. W 1696 poparł elekcję Augusta II, za co ten wynagrodził go czyniąc sekretarzem wielkim koronnym. W 1701 został biskupem przemyskim. Jego siostra Urszula Katarzyna Bokum została wówczas kochanką króla i niechętni biskupowi w tym upatrywali tajemnicę jego szybkiej kariery. W styczniu 1702 roku podpisał akt pacyfikacji Wielkiego Księstwa Litewskiego. Wyznaczony w 1702 przez króla na urząd biskupa krakowskiego, nie został jednak zatwierdzony przez papieża. Był członkiem konfederacji sandomierskiej 1704 roku. Był uczestnikiem Walnej Rady Warszawskiej 1710 roku. W 1712 został podkanclerzym koronnym. W wyniku konfliktów z kapituła przemyską 27 czerwca 1718 przeniesiony został na biskupstwo chełmińskie. Równocześnie (w latach 1718–1721) pełnił funkcję administratora apostolskiego diecezji pomezańskiej.
Pochowany w katedrze chełmżyńskiej.

</doc>
<doc id="349217" url="https://pl.wikipedia.org/wiki?curid=349217" title="Hrabstwo Tipton">
Hrabstwo Tipton



</doc>
<doc id="349218" url="https://pl.wikipedia.org/wiki?curid=349218" title="Hrabstwo Todd">
Hrabstwo Todd



</doc>
<doc id="349219" url="https://pl.wikipedia.org/wiki?curid=349219" title="Hrabstwo Trinity">
Hrabstwo Trinity



</doc>
<doc id="349220" url="https://pl.wikipedia.org/wiki?curid=349220" title="Hrabstwo Turner">
Hrabstwo Turner



</doc>
<doc id="349221" url="https://pl.wikipedia.org/wiki?curid=349221" title="Hekatajos">
Hekatajos



</doc>
<doc id="349222" url="https://pl.wikipedia.org/wiki?curid=349222" title="Hrabstwo Tyler">
Hrabstwo Tyler



</doc>
<doc id="349223" url="https://pl.wikipedia.org/wiki?curid=349223" title="Hrabstwo Union">
Hrabstwo Union



</doc>
<doc id="349225" url="https://pl.wikipedia.org/wiki?curid=349225" title="Hrabstwo Upshur">
Hrabstwo Upshur



</doc>
<doc id="349226" url="https://pl.wikipedia.org/wiki?curid=349226" title="Hrabstwo Valley">
Hrabstwo Valley



</doc>
<doc id="349228" url="https://pl.wikipedia.org/wiki?curid=349228" title="Hrabstwo Van Buren">
Hrabstwo Van Buren



</doc>
<doc id="349229" url="https://pl.wikipedia.org/wiki?curid=349229" title="Hrabstwo Vernon">
Hrabstwo Vernon



</doc>
<doc id="349230" url="https://pl.wikipedia.org/wiki?curid=349230" title="Hrabstwo Wabash">
Hrabstwo Wabash



</doc>
<doc id="349231" url="https://pl.wikipedia.org/wiki?curid=349231" title="Hrabstwo Walker">
Hrabstwo Walker



</doc>
<doc id="349233" url="https://pl.wikipedia.org/wiki?curid=349233" title="Hrabstwo Walton">
Hrabstwo Walton



</doc>
<doc id="349234" url="https://pl.wikipedia.org/wiki?curid=349234" title="Hrabstwo Walworth">
Hrabstwo Walworth



</doc>
<doc id="349235" url="https://pl.wikipedia.org/wiki?curid=349235" title="Hrabstwo Ward">
Hrabstwo Ward



</doc>
<doc id="349236" url="https://pl.wikipedia.org/wiki?curid=349236" title="Hrabstwo Warren">
Hrabstwo Warren



</doc>
<doc id="349237" url="https://pl.wikipedia.org/wiki?curid=349237" title="Hrabstwo Washington">
Hrabstwo Washington



</doc>
<doc id="349238" url="https://pl.wikipedia.org/wiki?curid=349238" title="Hrabstwo Wayne">
Hrabstwo Wayne



</doc>
<doc id="349239" url="https://pl.wikipedia.org/wiki?curid=349239" title="Hrabstwo Webster">
Hrabstwo Webster



</doc>
<doc id="349240" url="https://pl.wikipedia.org/wiki?curid=349240" title="Hrabstwo Wells">
Hrabstwo Wells



</doc>
<doc id="349241" url="https://pl.wikipedia.org/wiki?curid=349241" title="Hrabstwo Westmoreland">
Hrabstwo Westmoreland



</doc>
<doc id="349242" url="https://pl.wikipedia.org/wiki?curid=349242" title="Hrabstwo Wheeler">
Hrabstwo Wheeler



</doc>
<doc id="349244" url="https://pl.wikipedia.org/wiki?curid=349244" title="Hrabstwo White">
Hrabstwo White



</doc>
<doc id="349245" url="https://pl.wikipedia.org/wiki?curid=349245" title="Hrabstwo Whitley">
Hrabstwo Whitley



</doc>
<doc id="349246" url="https://pl.wikipedia.org/wiki?curid=349246" title="Hrabstwo Wichita">
Hrabstwo Wichita



</doc>
<doc id="349248" url="https://pl.wikipedia.org/wiki?curid=349248" title="Hrabstwo Wilcox">
Hrabstwo Wilcox



</doc>
<doc id="349249" url="https://pl.wikipedia.org/wiki?curid=349249" title="Hrabstwo Wilkes">
Hrabstwo Wilkes



</doc>
<doc id="349251" url="https://pl.wikipedia.org/wiki?curid=349251" title="Hrabstwo Wilkinson">
Hrabstwo Wilkinson



</doc>
<doc id="349252" url="https://pl.wikipedia.org/wiki?curid=349252" title="Hrabstwo Williams">
Hrabstwo Williams

"Australia:"
"USA:"

</doc>
<doc id="349253" url="https://pl.wikipedia.org/wiki?curid=349253" title="Hrabstwo Williamson">
Hrabstwo Williamson



</doc>
<doc id="349254" url="https://pl.wikipedia.org/wiki?curid=349254" title="Hrabstwo Wilson">
Hrabstwo Wilson



</doc>
<doc id="349255" url="https://pl.wikipedia.org/wiki?curid=349255" title="Hrabstwo Windham">
Hrabstwo Windham



</doc>
<doc id="349256" url="https://pl.wikipedia.org/wiki?curid=349256" title="Hrabstwo Winnebago">
Hrabstwo Winnebago



</doc>
<doc id="349257" url="https://pl.wikipedia.org/wiki?curid=349257" title="Hrabstwo Winston">
Hrabstwo Winston



</doc>
<doc id="349258" url="https://pl.wikipedia.org/wiki?curid=349258" title="Hrabstwo Wise">
Hrabstwo Wise



</doc>
<doc id="349259" url="https://pl.wikipedia.org/wiki?curid=349259" title="Hrabstwo Wood">
Hrabstwo Wood



</doc>
<doc id="349260" url="https://pl.wikipedia.org/wiki?curid=349260" title="Hrabstwo Woodford">
Hrabstwo Woodford



</doc>
<doc id="349261" url="https://pl.wikipedia.org/wiki?curid=349261" title="Hrabstwo Worcester">
Hrabstwo Worcester



</doc>
<doc id="349264" url="https://pl.wikipedia.org/wiki?curid=349264" title="Hrabstwo Worth">
Hrabstwo Worth



</doc>
<doc id="349265" url="https://pl.wikipedia.org/wiki?curid=349265" title="Hrabstwo Wright">
Hrabstwo Wright



</doc>
<doc id="349266" url="https://pl.wikipedia.org/wiki?curid=349266" title="Hrabstwo Wyoming">
Hrabstwo Wyoming



</doc>
<doc id="349267" url="https://pl.wikipedia.org/wiki?curid=349267" title="Hrabstwo York">
Hrabstwo York



</doc>
<doc id="349268" url="https://pl.wikipedia.org/wiki?curid=349268" title="Hrabstwo Yuma">
Hrabstwo Yuma



</doc>
<doc id="349271" url="https://pl.wikipedia.org/wiki?curid=349271" title="Enschede">
Enschede

Enschede – miasto we wschodniej Holandii, w prowincji Overijssel, przy granicy z Niemcami. Około 163 tys. mieszkańców.
13 maja 2000 w mieście miał miejsce wybuch w fabryce fajerwerków, w którym zginęły 23 osoby.
W mieście znajduje się stacja kolejowa.
Enschede utrzymuje kontakty partnerskie z miastem Greifswald w Niemczech.
W mieście rozwinął się przemysł spożywczy oraz fotochemiczny.

</doc>
<doc id="349274" url="https://pl.wikipedia.org/wiki?curid=349274" title="Jerzy Albrecht Doenhoff">
Jerzy Albrecht Doenhoff



</doc>
<doc id="349275" url="https://pl.wikipedia.org/wiki?curid=349275" title="Velsen">
Velsen

 
Velsen – miasto i gmina w północno-zachodniej Holandii, w prowincji Holandia Północna, nad Kanałem Morza Północnego. Około 62 tys. mieszkańców.
Gmina Velsen składa się z następujących miast, wsi albo rejonów:

</doc>
<doc id="349276" url="https://pl.wikipedia.org/wiki?curid=349276" title="Paradoks wszechmocy">
Paradoks wszechmocy



</doc>
<doc id="349279" url="https://pl.wikipedia.org/wiki?curid=349279" title="Zawodzie-Dąbie">
Zawodzie-Dąbie

Zawodzie-Dąbie – dzielnice Częstochowy, położone na wschodnim brzegu Warty oraz nad Kucelinką. W skład dzielnicy oprócz Zawodzia wchodzą: Dąbie, Kucelin i Złota Góra.
Zawodzie.
Dzielnica Częstochowy, przedmieście starej Częstochowy służące jako zaplecze rolniczo-ogrodnicze, przez które biegła droga do Olsztyna. Na Złotej Górze eksploatowano kamień wapienny. W 1884 powstała tu fabryka chemiczna. W 1895 Zawodzie włączono do Częstochowy. Wtedy to zbudowano oczyszczalnię ścieków, betoniarnie oraz liczne domy robotnicze. Po osuszeniu terenów nadwarciańskich w 1913 powstał szpital Towarzystwa Dobroczynności dla Żydów. W 1926 wybudowano miejską elektrownię. W latach 20. przy szpitalu powstał park im. Narutowicza. W przedwojennych planach powstać miał na Zawodziu kompleks terenów rekreacyjnych – parków, stadionu, kąpielisk i przystani kajakowej – ciągnących się wzdłuż Warty. Zdążono wybudować tylko stadion, na którym obecnie odbywają się imprezy kulturalne i żużlowe (Włókniarz Częstochowa). W czasie II wojny światowej na Złotej Górze istniał obóz „Warthelager” (część stalagu 367) przeznaczony dla jeńców sowieckich. Obecnie Zawodzie słynie głównie z dużego targowiska, cmentarza żydowskiego, jedynego w Częstochowie aresztu śledczego, Szpitalu należącego do Zespołu szpitali miejskich i wizytówki tej dzielnicy nowoczesnego i zmodernizowanego Stadionu „Arena Częstochowa”. Zachodnią cześć dzielnicy przecina droga krajowa nr 1.
Szkoła Podstawowa nr 10 w okresie walk wrześniowych została zajęta przez wojska. Następnie podczas okupacji hitlerowskiej przekształcono szkołę na więzienie dla kobiet. Tu również gromadzono mężczyzn, których wywożono na roboty do Niemiec.
Do Centrum można dojechać autobusami linii 11,13, 21, 26, 27, 28, 31, 35, 36 oraz 84.
Dąbie.
Dzielnica Częstochowy leżąca w otoczeniu Huty Częstochowa i częstochowskiej Areny, dominuje zabudowa jednorodzinna. Rozwinęła się na początku XX wieku w związku z umiejscowieniem tu kolei – najpierw odgałęzienia linii Herby–Częstochowa do huty, a później trasy Częstochowa–Kielce przez wiele lat wizytówka dzielnicy. Rozbudowa huty w latach 50. wymusiła zmianę przebiegu linii. Dąbie słynie ze schroniska dla zwierząt, bazy firmy oczyszczania miasta i toru miniżużla UŚKS Speedway Częstochowa – szkółka żużlowa Włókniarza.
Godne uwagi są też: Zespół Szkół nr 15 oraz kościół NMP Wspomożycielki Wiernych. Dzielnice na połowę dzielą rzeki Kucelinka oraz Warta. Do Centrum można dojechać autobusami linii 13, 19, 21, 23, 28, 84 oraz tramwajem – linia 1.

</doc>
<doc id="349283" url="https://pl.wikipedia.org/wiki?curid=349283" title="Badania makroskopowe metali">
Badania makroskopowe metali

Badania makroskopowe metali – badania z dziedziny metaloznawstwa polegające na obserwacji okiem nieuzbrojonym (lub przy niewielkim powiększeniu) naturalnych powierzchni lub specjalnie przygotowanych (wyszlifowanych i wytrawionych odpowiednimi odczynnikami) zgładów części maszyn, odlewów, gotowych wyrobów lub półfabrykatów w celu oceny jakości i wykryciu wad, np.: 
Tego typu badania pozwalają także na ogólną ocenę i oględziny wielu innych parametrów materiału, np.: 
W badaniu wykorzystuje się fakt, że wszelkie zanieczyszczenia oraz wewnętrzne nieciągłości materiału powodują osłabienie przekroju i mogą być ujawnione na powierzchni złamanej próbki. Jedną z metod badania przełomu jest tzw. próba przełomu niebieskiego wykonywana na stali w temp. ok. 300 °C, przy której powierzchnia stali pokrywa się niebieskim nalotem, na którym wyraźnie widoczne są wszelkiego rodzaju zanieczyszczenia w postaci jasnych plam. Badanie przełomu jest także bardzo pomocne przy ustalaniu przyczyn awarii, gdyż wady powodujące pęknięcia są na nim ujawnione. Badanie przekrojów jest zawsze połączone z odpowiednim przygotowaniem (wyszlifowaniem i wytrawieniem odpowiednimi odczynnikami) powierzchni przecięcia próbki. Wycinanie próbek odbywa się za pomocą piły tarczowej lub palnika acetylenowego (w tym przypadku należy usunąć warstwę wpływu cieplnego przez zestruganie lub stoczenie). Wyciętą próbkę szlifuje się papierem ściernym i trawi odpowiednimi czynnikami. 
Próba Adlera.
Próba Adlera stosowana jest przy badaniach makroskopowych połączeń spawanych. Służy ona do ujawnienia warstw spoiny i strefy wpływu ciepła. 
Na powierzchnię przygotowanej wcześniej (wyciętej i wyszlifowanej) próbki ze spoiną nakłada się "odczynnik Adlera" (roztwór uzyskiwany z 3 g (NH4)2[CuCl4] + 20 ml wody destylowanej + 50 ml HCl + 15 g FeCl3). W wyniku trawienia spoiny przez czynnik na powierzchni próbki zarysowuje się kształt spoiny oraz strefa wpływu ciepła. 
Próba Baumanna.
Próba Baumanna służy do określenia dystrybucji siarki w badanym stopie. Siarka w stali jest domieszką wybitnie szkodliwą, stąd jej zawartość nie może przekraczać 0,06%. Główną przyczyną dla której uważa się siarkę za pierwiastek szkodliwy jest powodowana kruchość na gorąco. Próba Baumanna polega na detekcji miejsc występowania siarczków w stali.
Wcześniej przygotowaną próbkę należy położyć zgładem na papierze fotograficznym nasączonym kwasem siarkowym. Kwas siarkowy na papierze działa na siarczki zawarte w badanym przekroju przedmiotu.
W wyniku reakcji wydzielający się siarkowodór reaguje z bromkiem srebra zawartym w emulsji światłoczułej, powodując powstanie na papierze zaciemnień wywołanych czarnym siarczkiem srebra. W ten sposób przeprowadzona próba Baumanna ujawnia segregację siarki w badanym przekroju przedmiotu w postaci zaczernionych miejsc na zdjęciu.
Próba Anczyca.
Próba Anczyca pozwala na uwidocznienie fragmentów bogatych w fosfor.
Działanie elektrolityczne odczynnika Anczyca (2 g CuSO4∙5H2O + 8 g NH4Cl + 100 ml wody) powoduje osadzenie się miedzi na miejscach zawierających fosfor. W rezultacie miejsca bogate w fosfor mają kolor brunatny pochodzący od osadzonej w tych obszarach miedzi, która nie daje się zmyć. Ujawnia strukturę włóknistą lub pierwotną fosforu w badanej próbce.

</doc>
<doc id="349285" url="https://pl.wikipedia.org/wiki?curid=349285" title="Alphen aan den Rijn">
Alphen aan den Rijn

Alphen aan den Rijn – miasto i gmina w zachodniej Holandii, w prowincji Holandia Południowa, nad Starym Renem, w środkowej części konurbacji Randstad.
Pobliskie miejscowości: Boskoop (na południe od miasta), Gouda (na wschód), Nieuwkoop (na zachód), Lejda (na północ).
Atrakcje turystyczne: Avifauna.
Opis.
Alphen aan den Rijn to miasto położone pomiędzy Lejdą, Goudą, Bodegraven i Ter Aar.
Poza głównym miastem – Alphen aan den Rijn – do gminy zalicza się również Aarlanderveen, Benthuizen, Boskoop, Hazerswoude-Dorp, Hazerswoude-Rijndijk, Koudekerk aan den Rijn i Zwammerdam. Obszar gminy Alphen aan den Rijn to 57,68 km², z czego 2,52 km² to wody (kanały, jeziora, stawy i rzeka). Nazwa miasta prawdopodobnie pochodzi od rzymskiego Castellum Albanianae.
W okresie rzymskim rozwinął się w mieście handel i przemysł, co sprawiło, że Alphen aan den Rijn stał się ważnym centrum handlowym w regionie.
1 stycznia 2014 r. gminy Alphen aan den Rijn, Boskoop i Rijnwoude połączyły się, tworząc nową gminę Alphen aan den Rijn.
Łącznie gmina liczyła wówczas 106 000 osób.
Alphen aan den Rijn we wrześniu 2002 r., zostało wybrane na najbardziej zielone miasto w Europie. Alphen aan den Rijn jest położone w samym centrum tzw. „zielone serce” (Groene Hart). Znajduje się tutaj szpital, kilka liceów nazywanych „Hogenscholen” oraz Muzeum Narodowe Historii Naturalnej.
9 kwietnia 2011 r. w miejscowym centrum handlowym „C1000” doszło do strzelaniny, w której zginęło 7 osób, a 16 zostało rannych.

</doc>
<doc id="349286" url="https://pl.wikipedia.org/wiki?curid=349286" title="Bitwa na poduszki">
Bitwa na poduszki



</doc>
<doc id="349290" url="https://pl.wikipedia.org/wiki?curid=349290" title="Emmen (Drenthe)">
Emmen (Drenthe)

Emmen − miasto w północno-wschodniej Holandii, w gminie Emmen (prowincja Drenthe), w pobliżu granicy z Niemcami. Według spisu ludności miejscowość liczy 113 652 mieszkańców. Miejscowość posiada ogród zoologiczny.
W mieście rozwinął się przemysł chemiczny.

</doc>
<doc id="349291" url="https://pl.wikipedia.org/wiki?curid=349291" title="Równe (miasto na Ukrainie)">
Równe (miasto na Ukrainie)



</doc>
<doc id="349292" url="https://pl.wikipedia.org/wiki?curid=349292" title="Essex County (New Jersey)">
Essex County (New Jersey)



</doc>
<doc id="349293" url="https://pl.wikipedia.org/wiki?curid=349293" title="Stan wojenny w Królestwie Polskim (1861–1862)">
Stan wojenny w Królestwie Polskim (1861–1862)

Stan wojenny w Królestwie Polskim 1861 – stan wojenny wprowadzony 14 października 1861 na terenie Królestwa Polskiego na rozkaz cesarza Rosji Aleksandra II przez namiestnika rosyjskiego gen. Karola Lamberta.
"Z mocy Najwyższego Jego Cesarsko-Królewskiego rozkazu, Królestwo Polskie ogłasza się jako zostające w stanie wojennym"
Wprowadzenie stanu wojennego na obszarze całego kraju miało na celu spacyfikowanie dążeń niepodległościowych Polaków i nastąpiło w przeddzień 44 rocznicy śmierci Tadeusza Kościuszki. Wszystkie sprawy o udział w nabożeństwach i demonstracjach patriotycznych podlegały odtąd sądom wojennym.
Geneza.
Stanowiące powód wprowadzenia stanu wojennego manifestacje narodowe trwały od czerwca 1860, to jest od pogrzebu wdowy po generale Sowińskim (legendarnym obrońcy miasta z 1831). Decyzją namiestnika Gorczakowa wojsko i żandarmeria nie interweniowały w ich przebieg do 25 lutego 1861 (rocznicy bitwy grochowskiej), kiedy pod kościół przy ul. Freta przywieziono w wozie ze śmieciami chorągwie z Orłem i Pogonią. Zebrany tłum rozproszyli konni żandarmi, aresztując 30 osób.
Dwa dni później w kolejnej manifestanci żądano uwolnienia aresztowanych 25 lutego, reform oraz gwarancji praw obywatelskich. Na warszawskim Starym Mieście manifestacja zamieniła się w procesję, a na Krakowskim Przedmieściu od salwy oddanej przez kozaków do manifestantów zginęło pięć osób. Zdeprymowany Gorczakow, z obawy, że kolejne starcia mogą przerodzić się w otwarte walki, wycofał wojsko z ulic i zgodził się, by powołana w nocy z 27 na 28 lutego Delegacja Miejska wystosowała w imieniu społeczeństwa polskiego adres do cesarza. Listu, pod którym podpisały się najznamienitsze osobistości Królestwa, monarcha przyjąć nie chciał. Gorczakow dostrzegając niebezpieczeństwo wybuchu powstania, zataił fakt odrzucenia adresu, zgodził się na manifestacyjny pogrzeb ofiar starć lutowych, wycofał policję i wojsko z ulic, pilnowanie porządku powierzając straży obywatelskiej. Jednocześnie przygotował w marcu 1861 r. pierwszy plan ogłoszenia w Królestwie Polskim stanu wojennego oraz zaprowadzenia w Warszawie stanu oblężenia. 
8 kwietnia 1861, w wyniku ostrzelania przez Rosjan uczestników demonstracji przeciw rozwiązaniu Towarzystwa Rolniczego, na placu Zamkowym w Warszawie zginęło ponad 100 osób, a około 200 zostało rannych. Aleksander Wielopolski, skłonny początkowo do poparcia siłowych prób stłumienia polskiego ruchu narodowego, poróżnił się z agresywnymi wobec Polaków władzami rosyjskimi w Warszawie, złożył dymisję i wyjechał w 1861 do Petersburga. Tam zdobył przychylność dworu dla swoich poglądów, przekonując, że tylko ustępstwa wobec Polaków mogą uspokoić wrzącą sytuację w Królestwie.
Po śmierci Gorczakowa nowym namiestnikiem został Nikołaj Suchozanet, którego z kolei zastąpił Karol Lambert. Próbował on negocjacji z Białymi, zezwalając Polakom na patriotyczne śpiewy i demonstracje. Otoczenie Lamberta – zwłaszcza wojskowy generał-gubernator warszawski (od sierpnia 1861) Aleksandr Daniłowicz Gerstenzweig, wyrzucało namiestnikowi zbytnią łagodność i pobłażliwość względem Polaków. Zbliżał się 15 października – rocznica śmierci Tadeusza Kościuszki. Spodziewano się potężnych wystąpień, co w połączeniu z panującym w Królestwie Polskim napięciem spowodowało podjęcie przez cara decyzji o wprowadzeniu stanu wojennego.
Przebieg.
Wraz z ogłoszeniem stanu wojennego zakazano Polakom organizowania i uczestnictwa we wszelkich manifestacjach patriotycznych. Gdy jednak 15 października 1861 ludność Warszawy zlekceważyła zakaz i udała się do kościołów, aby uczcić pamięć Kościuszki, Gerstenzweig nakazał wojsku otoczenie kościołów i aresztowanie wszystkich wychodzących. Ponieważ wierni zebrani w katedrze św. Jana oraz w kościele Bernardynów postanowili zostać w nich na noc, 15 października 1861 nakazał on wojsku wkroczyć do świątyń w celu aresztowania manifestantów. Gerstwenzweig osobiście dowodził przy tym akcją wtargnięcia żołnierzy rosyjskich do katedry. Aresztowano około 3000 osób, które uwięziono w warszawskiej Cytadeli.
W zaistniałej sytuacji duchowieństwo katolickie uznało wejście uzbrojonego wojska do świątyń za profanację i zamknęło wszystkie warszawskie kościoły. W geście solidarności swoje zbory zamknęli również protestanci, a rabin Izaak Kramsztyk nakazał zamknąć synagogi. Na skutek powszechnego wzburzenia aresztowaniami w kościołach, namiestnik Lambert (sam katolik) nakazał natychmiastowe zwolnienie 1600 osób, wykonanie polecenia zlecając oberpolicmajstrowi warszawskiemu gen. Lewszynowi i komendantowi Cytadeli gen. Jermołowowi. Lambert nie zawiadomił o swoich decyzjach Gerstenzweiga, który wzburzony tym faktem przybył wieczorem do Pałacu Namiestnikowskiego i w trakcie burzliwej rozmowy nazwał namiestnika „izmiennikom” („zdrajcą”), a nawet spoliczkował go. Ta niebywała sytuacja wymagała rozstrzygnięcia honorowego, a ponieważ klasyczny pojedynek między dwoma najwyższymi dygnitarzami carskimi i zarazem generałami w Królestwie w warunkach stanu wojennego nie wchodził w grę, Lambert wyzwał Gerstenzweiga na pojedynek amerykański. Białą kulę wyciągnął Gerstenzweig i wykonując obowiązek honorowy, strzelił do siebie, ale tak niefortunnie, że umierał kilka dni.
Przejęty zdarzeniem Lambert podał się do dymisji i 28 października 1861 opuścił Warszawę. Funkcję namiestnika objął początkowo ponownie Nikołaj Suchozanet, po czym zastąpił go Aleksandr Lüders. Z jego mianowaniem w Królestwie Polskim ponownie zaczęto stosować metody terroru, a społeczeństwo zostało dotknięte kolejnymi szykanami (zakaz śpiewów w kościołach poza mszami, zakaz iluminowania figur świętych poza kościołami itp.). Zakazem objęto śpiewanie pieśni „Boże coś Polskę” (od 1861), „Pod Twą obronę” i „Święty Boże” (od lutego 1862) oraz „Serdeczna matko” (od marca 1862). Niebezpieczne było nawet noszenie czarnych ubrań kojarzących się z żałobą narodową (zatrzymania z tego powodu rozpoczęły się 12 kwietnia 1861; jeszcze w 1873 należało na to uzyskiwać policyjną zgodę), jak też ubrań amarantowych (uważanych ówcześnie za barwy narodowe). W istniejącej atmosferze terroru 15 czerwca 1862 rosyjski oficer narodowości ukraińskiej Andrij Potebnia dokonał zamachu na namiestnika, w którym ten został ciężko ranny (kula zdruzgotała szczękę). Zamach ten przyniósł ograniczenie represji – sam namiestnik (rychło odwołany) zaczął wstawiać się za aresztantami. W istniejącej sytuacji władze rosyjskie zmieniły politykę na ugodową – Lüdersa odwołano, a jego miejsce zajął wielki książę Konstanty, na którego już 3 lipca 1862 dokonano nieudanego zamachu. Nowy namiestnik wraz z margrabią Wielopolskim – od czerwca 1862 naczelnikiem rządu cywilnego (i niedoszłą ofiarą zamachów z 7 i 15 sierpnia 1862) – próbował przeprowadzić reformy mające zapobiec powstaniu, wprowadzając postanowienia o autonomii Królestwa oraz powołując Polaków na stanowiska gubernatorów cywilnych. W 1862 na bazie Akademii Medyko-Chirurgicznej powstała Szkoła Główna Warszawska. Przywrócono Radę Stanu, wprowadzono samorząd dla gmin miejskich i wiejskich, powiatów i guberni, oczynszowano chłopów i równouprawniono Żydów. Jednym z posunięć wielkiego księcia było stopniowe zniesienie stanu wojennego. 8 września 1862 zniesiono stan wojenny w guberni radomskiej z wyjątkiem Radomia i Kielc, 10 października 1862 w guberni lubelskiej i augustowskiej z wyłączeniem Lublina, Siedlec i Suwałk, wreszcie 16 grudnia 1862 w guberni warszawskiej i płockiej z wyłączeniem Warszawy, Kalisza i Płocka, powiatów: lipnowskiego, piotrkowskiego oraz miejscowości położonych wzdłuż linii Kolei Warszawsko-Wiedeńskiej i Kolei Warszawsko-Bydgoskiej. W obliczu gremialnego braku zainteresowania Polaków projektami ugody z zaborcą nie udało mu się jednak zapobiec wybuchowi powstania.

</doc>
<doc id="349295" url="https://pl.wikipedia.org/wiki?curid=349295" title="High dynamic range rendering">
High dynamic range rendering

HDR Rendering, HDRR (, rendering z użyciem szerokiego zakresu dynamicznego) – technika generowania sceny w grafice trójwymiarowej, której efektem jest renderowanie świata wirtualnego z realistycznym oświetleniem, przy użyciu znacznie szerszego niż normalnie zakresu jasności oświetlenia.
Największa różnica w tak otrzymanych obrazach dostrzegalna jest w najciemniejszych lub najjaśniejszych fragmentach sceny, gdzie symulowane jest natężenie światła wykraczające poza zakres możliwy do osiągnięcia na ekranie monitora (np. efekt oślepienia po spojrzeniu na słońce). Technologii tej użyto między innymi w grach ', "Half-Life 2" i jego dodatkach, ', "Crysis", "Test Drive Unlimited", "", "Far Cry 2", "Gothic 3", "Crysis 2", "Euro Truck Simulator 2" .
Technika ta pozwala oddać bardzo duże, a także bardzo małe (mniejsze niż 1/256) natężenie światła oraz koloru. Wymaga jednak znacznie większej mocy obliczeniowej do wyrenderowania sceny, a przez to również do jej wykorzystania do animacji w czasie rzeczywistym (czyli np. w grach komputerowych). Z tego powodu niezbędne jest wykorzystanie bardzo wydajnych procesorów graficznych, toteż nie jest ona realizowana przez starsze karty graficzne.

</doc>
<doc id="349296" url="https://pl.wikipedia.org/wiki?curid=349296" title="Dordrecht">
Dordrecht

Dordrecht – miasto i gmina w zachodniej Holandii, w prowincji Holandia Południowa, w delcie Renu i Mozy, na południowy wschód od Rotterdamu. Liczy 113 381 mieszkańców (2012) i tym samym stanowi trzecie co do wielkości miasto w tej prowincji, po Rotterdamie i Hadze.
W mieście znajdują się stacje kolejowe Dordrecht, Dordrecht Stadspolders oraz Dordrecht Zuid.

</doc>
<doc id="349300" url="https://pl.wikipedia.org/wiki?curid=349300" title="Samuel Zborowski">
Samuel Zborowski

Samuel Zborowski herbu Jastrzębiec (ur. ok. 1540, zm. 26 maja 1584) – hetman kozacki, rotmistrz królewski, kalwinista.
Życiorys.
Był synem Marcina Zborowskiego i Anny z Konarskich herbu Abdank. Żonaty z Zofią Jordan, córką Spytka Wawrzyńca Jordana, kasztelana krakowskiego.
Studiował we Frankfurcie nad Odrą, Wittenberdze, Monachium, w Wiedniu w 1557 roku.
Poseł na sejm konwokacyjny 1573 roku z ziemi lwowskiej. W 1574, w czasie uroczystości koronacyjnych Henryka Walezego na Wawelu, doszło do walki pomiędzy Samuelem Zborowskim i Karwatem, sługą Jana Tęczyńskiego, kasztelana wojnickiego. Pragnąc ratować powagę chwili, próbę rozdzielenia walczących podjął Andrzej Wapowski, kasztelan przemyski. Zdenerwowany interwencją Samuel Zborowski uderzył Wapowskiego czekanem w głowę, wskutek czego tenże zmarł. Za morderstwo dokonane w afekcie król skazał Samuela na banicję.
Przebywał na wygnaniu w Siedmiogrodzie na dworze Stefana Batorego, z którym, nie bacząc na ciążący na nim wyrok, przyjechał do Rzeczypospolitej w roku 1576. Udał się na Sicz zaporoską, gdzie jako hetman kozacki wziął udział w wojnie z Rosją (1580). Spiskował z Habsburgami przeciwko królowi. Groził zamachem na króla Stefana Batorego. Za namową Habsburgów w lecie 1583 bez zgody króla wyprawił się na tereny tureckie, niszcząc przy okazji należące do Jana Zamoyskiego Jahorlik i Tiahiń. Spowodowało to pogorszenie stosunków z sułtanem Muradem III, który zagroził wojną, gdyby nie ukarano winnych. Gdy w końcu kwietnia 1584 Samuel Zborowski pociągnął zbrojnie do swej ukochanej siostrzenicy w Piekarach, nie kryjąc, że celem wyprawy jest Kraków, Jan Zamoyski wydał rozkaz egzekucji dekretu z 1574. Była to rzecz bez precedensu w dotychczasowej historii egzekucji prawa w Polsce szlacheckiej. 11 maja 1584 Samuel Zborowski został ujęty w Piekarach i osadzony jako niebezpieczny złoczyńca w wieży zamku na Wawelu. Egzekutorami rozkazu kanclerza Zamoyskiego byli ówczesny wojewodzic bełski Stanisław Żółkiewski i podstarości krakowski Wacław Urowiecki. Na nic zdały się protesty możnowładców, interwencja deputowanych szlachty województwa krakowskiego, którzy jeszcze w dniu 19 maja 1584 r. żądali u kanclerza, aby sprawę Zborowskiego przekazał do decyzji sejmu. Bez rezultatu – kanclerz podjął decyzję za wcześniejszym werbalnym przyzwoleniem króla Stefana Batorego, który wyraził się o Samuelu Zborowskim: "Canis mortuus non mordet" (Nieżywy pies nie gryzie).
Kanclerz Zamoyski, który był prawnikiem, w noc poprzedzającą stracenie próbował jeszcze wymóc na Samuelu zeznania dotyczące spisku familii Zborowskich, które sankcjonowałyby wyrok śmierci. Rozmowa odbyła się w cztery oczy i zapewne nie spełniła oczekiwań kanclerza, skoro ten zrewanżował się w sposób niegodny i nieprawny, nie spełniając ostatniego życzenia skazanego – Samuel poprosił o ostatnią posługę ministra (pastora protestanckiego) lub kapłana. Zamoyski odmówił.
Samuel Zborowski został ścięty na dziedzińcu zamku wawelskiego 26 maja 1584. Jego niewprawnie odrąbana głowa "skoczyła [...] trzy razy ku Urowieckiemu, aż się jej umykał" – jak zapisał w swoim „Pamiętniku” siostrzeniec Zborowskich, wojewoda Jan Zbigniew Ossoliński, świadek stracenia.
Po ciało Samuela Zborowskiego przyjechał "pan marszałek, brat jego" (Andrzej Zborowski) "i do Oleśnice zawiózł". W Krakowie i kraju pozostało natomiast "piwo" Zamoyskiego, jak współcześni nazwali atmosferę buntu, spowodowaną ścięciem Samuela Zborowskiego. Że "wielki tumult ludzki i smętek był... i wrzawa" – co zapisał Zbigniew Ossoliński, świadczyła powstająca na gorąco literatura, która z Samuela czyniła ofiarę prywatnej zemsty kanclerza i nietolerancji, męczennika wolności.
W skardze wniesionej 30 października 1584 przez Andrzeja Zborowskiego i jego braci śmierć Samuela określono jako "morderstwo" i "novum emergens" pociągające za sobą "periculum libertatum" (zagrożenie wolności).
Na sejmie w 1585 skargi zostały odrzucone. Sąd sejmowy uznał brata Samuela Krzysztofa Zborowskiego zaocznie za winnego zdrady i skazał na banicję. Instygatorem był Andrzej Rzeczycki.
W 1587 Andrzej Zborowski usiłował zdobyć tron dla Maksymiliana III Habsburga, jednak przegrał bitwę pod Byczyną.
W 1588 na sejmie koronacyjnym ustalona została ustawa, którą można by uznać za triumf Zborowskich i nazwać "Lex Zborowski" o "crimen laesae maiestatis" (Ustawą Zborowskich o zarzut zbrodni stanu – obrazy majestatu), która precyzowała postulaty Zborowczyków, dotyczące sposobu prowadzenia spraw o obrazę majestatu. Osiągnięciem demokracji szlacheckiej było pozbawienie króla, jako zainteresowanej strony, głosu decydującego. Jego miejsce zajmować mieli odtąd posłowie sejmowi. Ustawa wykluczała również ściganie buntowników w domach szlacheckich.
Sejm pacyfikacyjny (1589) uznał ścięcie Samuela Zborowskiego za zgodne z prawem.
Ocena.
W niektórych pracach Samuel Zborowski został określony jako „debilowaty zabijaka”.
Przedstawienia w kulturze.
Samuel Zborowski jest bohaterem wielu dzieł literackich, m.in. dramatu Juliusza Słowackiego Samuel Zborowski, powieści Banita (powieść) Józefa Ignacego Kraszewskiego czy książki "Samuel Zborowski" Jarosława Rymkiewicza. Jego postać pojawia się również w serialu "Kanclerz" z 1989 roku oraz filmie "Żelazną ręką" z tego samego roku. W obu tych produkcjach w postać Zborowskiego wcielił się Krzysztof Jasiński.

</doc>
<doc id="349302" url="https://pl.wikipedia.org/wiki?curid=349302" title="Venlo">
Venlo

Venlo – miasto w południowej Holandii, w prowincji Limburgia, przy granicy z Niemcami, nad Mozą. Około 100 tys. mieszkańców. Od 1 stycznia 2001 do Venlo należą Tegelen i Belfeld.
W mieście znajduje się stacja kolejowa Venlo, a także Muzeum Limburskie w neomodernistycznym gmachu z 2000 r.
Sport.
W mieście ma swoją siedzibę m.in. klub piłkarski VVV Venlo.

</doc>
<doc id="349304" url="https://pl.wikipedia.org/wiki?curid=349304" title="Stradomka (dopływ Warty)">
Stradomka (dopływ Warty)

Stradomka – rzeka, będąca lewostronnym dopływem Warty, o długości 19,5 km, w tym 9,18 km w obrębie Częstochowy. Powierzchnia zlewni wynosi 256,8 km².
W średniowieczu rzekę nazywano również Żarnową i Ławą.
Przebieg rzeki.
Źródła rzeki znajdują się na zalesionym obszarze Grzbietu Herbskiego w okolicy wsi Puszczew, na terenie Parku Krajobrazowego Lasy nad Górną Liswartą. Płynie na wschód przez Cisie, Blachownię i Łojki, gdzie wpływa na teren Częstochowy. Następnie płynie przez dzielnice Gnaszyn-Kawodrza, Stradom i Ostatni Grosz, po czym wpada do Warty, w okolicy skrzyżowania ul. Krakowskiej z DK1. Na terenie miasta rzeka na całej długości jest uregulowana.
W Blachowni istnieje zbiornik retencyjny o powierzchni 57 ha, który oddziałuje na wyrównanie przepływów, zwłaszcza po krótkotrwałych wezbraniach. Zapora zbiornika znajduje się na 13+060 kilometrze rzeki.
Największymi dopływami Stradomki są: Trzepizurka (Aleksandria), Gorzelanka (8,5 km) i Konopka (18,3 km).

</doc>
<doc id="349305" url="https://pl.wikipedia.org/wiki?curid=349305" title="Machnówek">
Machnówek

Machnówek – wieś w Polsce położona w województwie lubelskim, w powiecie tomaszowskim, w gminie Ulhówek, w dolinie rzeczki Rzeczycy.
W latach 1975−1998 miejscowość administracyjnie należała do województwa zamojskiego.
We wsi znajduje się murowany kościół Matki Bożej Królowej Polski z 1908 r., odbudowany po II wojnie światowej po spaleniu w 1944 r. Na dawnym cmentarzu przykościelnym stoi kamienny nagrobek Olgi Krawczuk z 1931 r. Wykonał go rzeźbiarz lwowski Aleksander Zagórski. Posąg przedstawia ukraińską dziewczynę z długimi warkoczami, ubraną w tradycyjny strój ludowy. Nagrobek został tu przeniesiony w 1993 roku przez służby konserwatorskie z cmentarza przy nieistniejącej już cerkwi w pobliskim Oserdowie.
Na cmentarzu grzebalnym jest także kilkadziesiąt kamiennych nagrobków bruśnieńskich. Obok plebania współczesna kościołowi. Niedaleko od kościoła była cerkiew, rozebrana po wojnie. Została tylko dzwonnica z 1938 r.
W 1911 roku w Machnówku urodził się Eugeniusz Oksanicz.

</doc>
<doc id="349307" url="https://pl.wikipedia.org/wiki?curid=349307" title="Heerlen">
Heerlen

Heerlen – miasto w południowej Holandii, w prowincji Limburgia, przy granicy z Niemcami. Około 92 tys. mieszkańców. 
W mieście rozwinął się przemysł metalurgiczny, chemiczny, elektrotechniczny, włókienniczy, poligraficzny, materiałów budowlanych, szklarski oraz tytoniowy.
Z miasta pochodzi grupa muzyczna Born From Pain.

</doc>
<doc id="349311" url="https://pl.wikipedia.org/wiki?curid=349311" title="Święciany">
Święciany

Święciany (lit. "Švenčionys") – miasto rejonowe na Litwie, na Wileńszczyźnie i w Auksztocie, położone ok. 60 km na północny wschód od Wilna. Ludność: 5658 mieszkańców (2005).
W mieście rozwinął się przemysł spożywczy, lekki oraz zielarski.
Historia.
Święciany są jednym z najstarszych miast na Litwie. Były one dogodnie położone na trakcie z Wilna do Połocka i Witebska. W XV w. znajdował się tam dwór księcia litewskiego Witolda. Był on również fundatorem pierwszego kościoła. Zasługą Witolda było również sprowadzenie do miasta Tatarów. Już w 1486 roku Święciany posiadały prawa miejskie.
Lata świetności miasto przeżywało w XV i XVI w. Od 1565 roku miasto było siedzibą sądu ziemskiego. W 1633 roku przybyli franciszkanie i na przedmieściach zbudowali swój kościół (zakonników usunięto w ramach carskich represji po powstaniu listopadowym).
Prywatne miasto szlacheckie położone było w końcu XVIII wieku w powiecie oszmiańskim województwa wileńskiego.
W 1812 roku podczas marszu na Moskwę, miasto odwiedził Napoleon i przyjął tam defiladę wojsk.
Podczas powstania listopadowego Święciany były głównym punktem oporu na Litwie. 20 kwietnia 1831 roku powołano tam Tymczasowy Rząd Polski na Litwie z hrabią Edwardem Mostowskim na czele. W 1839 roku po synodzie połockim w Święcianach powstała jedna z pierwszych parafii prawosławnych po zniesieniu unii brzeskiej. W 1898 roku na koszt państwa rosyjskiego w miejscowości wzniesiono cerkiew Świętej Trójcy. Parafia prawosławna liczyła w 1913 r. 709 wiernych.
W dniach 13-14 maja 1919 r. wojska polskie stoczyły pod miastem zwycięską bitwę z wojskami sowieckimi. Miasto powróciło wówczas do Polski. W dniach 8-9 lipca 1920 r. wojska polskie przegrały bitwę z sowieckim 3 Korpusem Kawalerii Gaja. Za II RP Święciany były siedzibą gminy wiejskiej. 20 października 1933 roku do miasta włączono zaścianek Ligumy (nazwa miejscowa: Podligumy) z gminy wiejskiej Święciany. 10 marca 1924 roku honorowym obywatelem miasta został Józef Piłsudski.
Po zajęciu przez Armię Czerwoną miasto zostało wcielone do Białoruskiej SRR i poddane surowym represjom. Większość Polaków działających politycznie i bogatych właścicieli ziemskich zostało wywiezionych w głąb ZSRR. Po włączeniu Litwy w skład ZSRR w 1940 roku miasto z rejonem zostało przekazane Litewskiej SRR. Po wkroczeniu Niemców w 1941 roku, represje dotknęły Żydów, którzy przed wojną stanowili ponad połowę mieszkańców miasta. Hitlerowcy zamordowali ponad 4 tys. Żydów. 19 i 20 maja 1942 roku niemieckie i litewskie formacje policyjne dokonały zbrodni na ludności polskiej, mordując około 400 Polaków.
W czasie okupacji niemieckiej mieszkająca w Święcianach rodzina Walulewicz udzieliła pomocy Goldzie Buszkaniec z d. Fejgel. W 2004 roku Instytut Jad Waszem podjął decyzję o przyznaniu Irenie i Zofii Walulewicz tytułu Sprawiedliwych wśród Narodów Świata.
W pobliżu Święcian (w Zułowie) urodził się Józef Piłsudski, a w podświęciańskich Łyngmianach Ignacy Oziewicz. Miasto jest miejscem urodzenia m.in. asa polskiego lotnictwa – Franciszka Żwirki, generałów Wojska II RP: Rudolfa Niemiry i Wiktora Thomée. W latach 20. posłem na Sejm ze Święcian był Stanisław Cat-Mackiewicz.
Po II wojnie światowej i utracie miasta przez Polskę, do 1 listopada 1946 roku z rejonu święciańskiego w obecne granice Polski wysiedlono ok. 4,4 tys. Polaków, natomiast ok. 5,8 tys. zarejestrowanych do przesiedlenia Polaków pozostało w rejonie. Aktualnie Polacy stanowią ok. 27,4% mieszkańców rejonu święciańskiego.
W październiku 2011 roku na cmentarzu w Święcianach zniszczono 50 grobów polskich legionistów. Nacjonaliści zamazali krzyże i tablice pamiątkowe na grobach farbą, oraz namalowali na nich swastyki.

</doc>
<doc id="349320" url="https://pl.wikipedia.org/wiki?curid=349320" title="Rōshigumi">
Rōshigumi

 lub Rōshi-tai, inaczej "Obrońcy Kioto" – grupa 13 samurajów bez pana ("rōnin"), utworzona przez Hachirō Kiyokawę w 1863. Działał on w imieniu daimyō Aizu, Matsudairy Katamori. Jako ludzie lojalni wobec bakufu mieli być obrońcami siogunatu Tokugawów.
U schyłku okresu Edo wielu bezpańskich samurajów przybywało do Kioto (ówczesna stolica Japonii), pragnąć przyłączyć się do jednej z licznych grup ruchu sonnō-jōi ("Czcić cesarza, przepędzić barbarzyńców"). Powodowało to zamieszanie, problemy z bezpieczeństwem i okazjonalne walki między rywalizującymi grupami. Rząd postanowił stworzyć z nich oddziały lojalne wobec siogunatu, jednocześnie zapobiegając zamieszkom i wykorzystując ich potencjał. Warunkiem przyjęcia do Rōshigumi było przejście sprawdzianu umiejętności walki w formie serii pojedynków na bambusowe miecze (shinai).
Wśród podwładnych Hachirō Kiyokawy, wyznaczonego na dowódcę "Obrońców Kioto", znalazł się mistrz stylu tennen-rishin, Isami Kondō oraz jego uczniowie: Toshizō Hijikata, Sōji Okita, Inoue Genzaburō, Keisuke Yamanami, Sanosuke Harada oraz Shinpachi Nagakura.
Jednakże, mimo że Kiyokawa oficjalnie należał do zwolenników siogunatu, w rzeczywistości popierał ruch rewolucyjny, procesarski. Zamierzał wykorzystać Rōshigumi do zdyskredytowania rządu i jego polityki zagranicznej przez zaangażowanie ich w działania terrorystyczne. Planował zaatakować i spalić osiedle obcokrajowców w Jokohamie. Ujawnił swój plan 24 lutego, oświadczając członkom grupy, że od teraz będą służyć cesarzowi. Zanim plan mógł być zrealizowany, Kiyokawa został zamordowany na polecenie bakufu.
Członkowie Rōshigumi nie zgadzali się ze swoim dowódcą. Po jego śmierci utworzyli Shinsengumi, oddział w pełni lojalny siogunowi.

</doc>
<doc id="349326" url="https://pl.wikipedia.org/wiki?curid=349326" title="Braga">
Braga

Braga – jedno z najstarszych miast w Portugalii o ponad 2000-letniej historii oraz jedno z najstarszych miast chrześcijańskich na świecie. Założone w czasach rzymskich jako Bracara Augusta.
Położenie.
Leży w dystrykcie Braga, w regionie Północ, w podregionie Cávado. Braga jest miastem centralnym Wielkiej Aglomeracji Minho (port. "Grande Área Metropolitana do Minho"), która liczy ponad 800 tys. mieszkańców. W mieście znajduje się stacja kolejowa Braga.
Sołectwa.
Miasto jest siedzibą gminy o tej samej nazwie. Sołectwa gminy Braga (ludność wg stanu na 2011 r.):

</doc>
<doc id="349327" url="https://pl.wikipedia.org/wiki?curid=349327" title="Kocinka">
Kocinka



</doc>
<doc id="349332" url="https://pl.wikipedia.org/wiki?curid=349332" title="Martwa natura">
Martwa natura

Martwa natura – gatunek malarski obejmujący kompozycje, zwykle malarskie lub rysunkowe, składające się ze stosunkowo niewielkich, nieruchomych, najczęściej nieożywionych przedmiotów, dobranych ze względów kompozycyjno-estetycznych lub symbolicznych.
Pospolitymi elementami martwych natur są owoce, kwiaty, książki, naczynia, broń, przyrządy myśliwskie, przybory kuchenne, przybory do palenia tytoniu, świece, karty i inne gry, instrumenty muzyczne itp. Częstym i niejednokrotnie głównym motywem są też najróżniejsze produkty spożywcze, jak owoce, ryby, pieczywo, jaja itp., czasem układane w kompozycję mającą sugerować gotowy posiłek, np. śniadanie. W martwych naturach pojawiają się też niewielkie żywe zwierzęta jak owady czy skorupiaki. Jeżeli w martwej naturze pojawia się większe zwierzę, lub – sporadycznie – nawet postać ludzka, to nigdy jako główny temat. Częstym i ważnym ze względów symbolicznych motywem bywa ludzka czaszka – związana z częstym w dziełach tego gatunku zawartą myślą o przemijaniu i marności życia i dóbr doczesnych (zob. Vanitas). W obrębie martwej natury mogą pojawiać się też dzieła sztuk przedstawiających, jak rzeźby i obrazy, na których z kolei ukazane są postacie ludzkie.
Historia terminu i pojęcia.
Około 1650 w holenderskich inwentarzach dzieł sztuki pojawił się termin "stil-leven" (dosł. „ciche, nieruchome życie” w sensie „nieruchomy model”), na oznaczenie obrazu martwej natury. W pocz. XVIII w. termin ten stosował holenderski historiograf sztuki Arnold Houbraken. Z języka niderlandzkiego powstały później m.in. niemieckie "stilleben" oraz angielskie "still life". Francuski termin "nature morte", od którego pochodzi polska „martwa natura” pojawił się zapewne w dyskusjach teoretycznych dotyczących gatunków artystycznych w kręgach francuskiej Akademii Sztuk Pięknych w XVII w.
Historia gatunku.
Pierwsze martwe natury pojawiły się w sztuce starożytnej. W okresie średniowiecza i renesansu często towarzyszyły scenom figuralnych i z reguły miały znaczenie symboliczne. W XV w. w Niderlandach i we Włoszech pojawiły się próby usamodzielnienia martwej natury w miniaturach lub na skrzydłach małych poliptyków. Pierwszą martwą naturę potraktowaną jako samodzielny temat namalował w 1504 Jacopo de’ Barbari. W XVI w. martwe natury tworzyli też Caravaggio, Pieter Aersten i Joachim Beuckelaer. Fantastyczne postacie złożone z kwiatów i owoców tworzył manierysta Giuseppe Arcimboldo. Jako odrębny gatunek rozwinęła się w XVII w., przede wszystkim w malarstwie holenderskim i flamandzkim. Szybko stała się bardzo popularna w całej Europie Zach.:
Do wybitnych przedstawicieli martwej natury w XVIII w. należeli: Luis Meléndez, Cristoforo Munari, Jean-Baptiste Oudry, Alexandre-François Desportes, Anne Vallayer-Coster, Henry-Horace Roland de la Porte, Jean Chardin.
W sztuce współczesnej temat ten nadal jest chętnie podejmowany, przy czym na plan pierwszy wysuwają się zagadnienia formalne (Paul Cézanne, Georges Braque, Giorgio Morandi).

</doc>
<doc id="349335" url="https://pl.wikipedia.org/wiki?curid=349335" title="Ejszyszki">
Ejszyszki

Ejszyszki (lit. "Eišiškės"; biał. Эйшышкі; jidysz איישישאָק "Ejsziszok" lub ) – miasto na Litwie położone na południe od Wilna, w rejonie solecznickim, tuż przy granicy z Białorusią, zamieszkane przez 3,5 tys. mieszkańców (2011), wśród których dominują Polacy (83,26%), a poza nimi Litwini (8,37%), Rosjanie, Cyganie, Białorusini i inni. Jeszcze w 1990 r. ponad 90% mieszkańców uważało się za Polaków, jest to zatem najbardziej polskie miasto świata poza współczesną Polską. Rolę lokalnego ośrodka podkreśla także położenie przy granicy białorusko-litewskiej (przejście graniczne w Ejszyszkach), która oddziela rejon solecznicki zamieszkany w 80% przez Polaków od rejonu werenowskiego na Białorusi, w którym Polacy stanowią 83% mieszkańców.
Miasto królewskie położone było w końcu XVIII wieku w powiecie lidzkim województwa wileńskiego.
Historia.
Nazwa miasta, według legendy, wywodzi się od jednego z najdzielniejszych wojów litewskich, Eisziusa, który dostał te ziemie w XI wieku w nagrodę za odzyskanie ich od książąt ruskich. Prawa miejskie nadał osadzie król Jan III Sobieski w XVII wieku. Przez miasto przebiegał ważny szlak z Wilna do Krakowa. Mimo to miasto nie rozwinęło się nigdy w większy ośrodek. Miasto złożone jest z dwóch części, na kształt ósemki, w przewężeniu której jest obniżenie rzeki Wersoki. Obie części ukształtowały się jeszcze w końcu XIII w. Południowa część jest większa. Dawny plac rynkowy z przyległymi uliczkami od 1969 roku jest zabytkiem urbanistycznym. Ejszyszki były znane przede wszystkim ze swych czwartkowych jarmarków na Wniebowstąpienie Pańskie, które odbywały się od 1672 roku. Na początku XIX wieku niedaleko Ejszyszek na wzgórzu, które do dziś nazywane jest Majakiem, znajdowała się stacja telegrafu optycznego linii Warszawa-Petersburg.
W 1863 roku wikary parafii ejszyskiej ks. Józef Horbaczewski jako pierwszy w powiecie lidzkim ogłosił Manifest Rządu Tymczasowego. Miejscowi powstańcy dołączyli do oddziału Ludwika Narbutta. Wśród powstańców z Ejszyszek był między innymi malarz Michał Elwiro Andriolli. W 150 rocznicę powstania styczniowego na centralnym placu miasteczka odsłonięto pomnik upamiętniający to wydarzenie.
Odzyskanie niepodległości i II Rzeczpospolita.
Jesienią 1918 roku w mieście powstała Samoobrona Ejszyska – polska organizacja wojskowa mająca na celu obronę Ejszyszek przed bolszewikami. Jej organizatorem był kpt. Kazimierz Ilcewicz. 7 czerwca 1919 roku miasto wraz z całym powiatem lidzkim weszło w skład okręgu wileńskiego Zarządu Cywilnego Ziem Wschodnich – tymczasowej polskiej jednostki administracyjnej. Latem 1920 roku Ejszyszki zostały ponownie zajęte przez bolszewików, a ponownie odbite przez Polaków we wrześniu 1920 r.
W latach II Rzeczypospolitej miejscowość była siedzibą wiejskiej gminy Ejszyszki, w której na 10,5 tys. mieszkańców w 1921 r. ponad 96% stanowili Polacy. Natomiast miasto było zamieszkiwane przez 2382 osoby, w tym Polaków 1688 (70,86%), Żydów 687 (28,84%) i 7 Tatarów (0,3%).
Ejszyszki słynęły w tamtym czasie z jarmarków, szczególnie znanych z handlu końmi i bydłem.
II wojna światowa.
We wrześniu 1941 r. małe miejscowe getto zostało zlikwidowane przez kilkunastu Niemców i współpracujących z nimi litewskich szaulisów i policjantów (to właśnie szaulisi i policjanci byli bezpośrednimi wykonawcami likwidacji); ten sam oddział wymordował wcześniej ludność żydowską w Niemenczynie, Nowej Wilejce i Jaszunach. Z meldunku niemieckiego dowódcy grupy likwidacyjnej kierowanej przez obersturmführera Gamanna wynika, że wymordowano wtedy 921 mężczyzn, 1851 kobiet i 814 dzieci. Pomordowanych zakopano w dołach na obrzeżach miasteczka.
W 2005 roku amerykańska profesor żydowskiego pochodzenia Yaffa Eliach udzieliła gazecie "The New York Times" wywiadu, w którym twierdziła, że 19 października 1944 roku około godziny 23:00 w Ejszyszkach doszło do „pogromu ludności żydowskiej”, w wyniku którego miały zginąć dwie osoby pochodzenia żydowskiego (Cipora Sonenson i jej syn Chaim), a ona sama miała być naocznym świadkiem tych wydarzeń. W akcji tej, zdaniem Yaffy Eliach, miał brać udział 150-osobowy oddział polski, w tym około 80 umundurowanych żołnierzy Armii Krajowej, a akcja miała być wymierzona bezpośrednio w cywilną ludność żydowską. Yaffa Eliach stwierdziła także, że NKWD po tej akcji przeprowadziło własne śledztwo, w wyniku którego większość uczestników pogromu została wykryta, aresztowana i osądzona w Wilnie oraz skazana na wieloletnie kary pozbawienia wolności i zesłanie na Syberię.
Z wersją wydarzeń podawaną przez Yaffę Eliach nie zgodził się prof. Marek Jan Chodakiewicz. W książce poświęconej wydarzeniom w Ejszyszkach twierdzi on, że zajść tych nie można nazwać pogromem, a jedynie przypadkową tragedią mającą miejsce w trakcie działań wojennych. Według Chodakiewicza dwie ofiary ataku zginęły przypadkowo, a właściwym celem ataku oddziału AK miało być porwanie zakwaterowanego w tym domu kapitana radzieckiego wywiadu wojskowego. Oficer mieszkał w domu Sonensonów, gdyż mąż zabitej Cipory Sonenson, Mosze, działał jako współpracownik NKWD. Z analizowanych przez Chodakiewicza materiałów NKWD wynika, że około 30 świadków tego wydarzenia, będących narodowości żydowskiej, nie ucierpiało w żaden sposób na skutek działań oddziału AK.
Do wersji prof. Eliach krytycznie odniósł się też Adam Michnik. Twierdził on, że Yaffa Eliach wychodząc od oskarżenia żołnierzy o zabójstwo dwóch osób dochodzi do bezpodstawnych oskarżeń całej Armii Krajowej o antysemityzm i zabójstwa na tle narodowościowym, co – jak twierdzi Michnik – dowodzi braku dobrej woli i bezstronności u autorki.
Tylko niektórym żydowskim mieszkańcom dzięki pomocy miejscowych Polaków ryzykujących własne życie i swoich rodzin udało się przetrwać okres okupacji niemieckiej. Przykładem jest Kazimierz Korkuć s. Władysława (1906-1986), który uratował 28 Żydów i pomagał ukrywać 70 innych. Kazimierz Korkuć został uhonorowany w 1973 r. tytułem Sprawiedliwy wśród Narodów Świata. We wsi Janiance Antoni Sienkiewicz ukrywał rodzinę żydowską za co policja litewska rozstrzelała jego rodzinę i ukrywanych żydów, a zabudowania spaliła. W Romaszkańcach Niemcy rodzinę Wołyńców wraz z całą rodziną Żydów zamordowali i spalili zabudowania. W Macuńcach zastrzelili Józefa Borowskiego wraz z całą rodziną. W Wierzańcach zastrzelono Leokadię Daglis za to, że ukrywała żydowskie dziecko. Po II wojnie uratowani w większości wyjechali z Ejszyszek.
W okresie okupacji niemieckiej Ejszyszki i okolice były rejonem silnego zgrupowania AK dowodzonego przez por. Jana Borysewicza ps. „Krysia” (650 żołnierzy). W rezultacie okolice znalazły się pod całkowitą kontrolą Polskiego Państwa Podziemnego od początku 1944 r. W czerwcu 1944 r. zdobyto miasteczko Ejszyszki, rozbrajając policjantów, wojskowych (LTV) i urzędników litewskich, którzy prześladowali miejscową ludność. Zaatakowano także strażnice graniczne w Krakszlach i Kaszetach (na granicy z Bezirk Bialystok). Wzięci do niewoli litewscy kolaboranci zostali rozbrojeni i odesłani w kalesonach bez guzików do Wilna.
W okresie od sierpnia 1944 r. do stycznia 1945 r. oddziały podlegające komendantowi „Krysi” chroniły ludność przed łapankami i poborem do sowieckiego wojska, przed aresztowaniami NKWD, zwalczały agenturę sowieckich służb specjalnych. Prowadzono nasłuch radiowy, był też powielacz na którym odbito ostatni numer partyzanckiego pisma „Szlakiem Narbutta”. W nocy z 6 na 7 grudnia 1944 roku oddział por. AK Jana Borysewicza zdobył Ejszyszki po raz drugi, tym razem z rąk Sowietów, rozbił areszt sowieckiego NKWD, z którego uwolnił 34 przetrzymywanych tam więźniów, zniszczył dokumentację NKWD i miejscowej placówki prosowieckiego Związku Patriotów Polskich. Był to jeden z największych sukcesów polskiego podziemia zbrojnego na ziemiach ponownie okupowanych przez Sowietów po 1944 r., osiągnięty kosztem dwóch poległych własnych żołnierzy.
Po II wojnie światowej.
W 1944 r. miasteczko ponownie było zajęte przez Sowietów. Krótko było stolicą rejonu. Duża część polskiej ludności wyjechała do Polski, a pozostali poddani zostali represjom, wywózkom, wywłaszczonych zmuszano do wstąpienia do kołchozów. Po powstaniu wileńskim od lipca 1944 r. w okolicy Ejszyszek NKWD prowadziło obławy na żołnierzy i oficerów polskiej konspiracji niepodległościowej.
W Republice Litewskiej.
W listopadzie 2011 r. w Ejszyszkach odsłonięto pomnik poświęcony byłym mieszkańcom Ejszyszek i okolic, którzy w latach 1939 – 1959 zginęli, zostali wywiezieni lub zmuszeni do opuszczenia ojczystych stron. Strukturę pomnika stanowi krzyż z tablicami intencyjnymi po bokach oraz epitafium, na które złożyły się słowa kardynała Stefana Wyszyńskiego "Gdy zanika ludzka pamięć, zaczynają mówić kamienie".
W 2000 r. otwarto Dom Polski. Miasto jest prężnym ośrodkiem kultury polskiej (m.in. zespół „Ejszyszczanie”, Międzynarodowy Festiwal Muzyki Chóralnej).
Pomimo że miasto jest etnicznie polskie, to znajdują się tu dwa gimnazja jedno samorządowe polskie z 476 uczniami i drugie rządowe litewskie z 358 uczniami.
Zabytki.
Najważniejszym zabytkiem Ejszyszek jest kościół pw. Wniebowstąpienia Pańskiego, wybudowany w latach 1846-1852. We wnętrzu znajduje się kilka zabytkowych obrazów. Na miejscowym cmentarzu w końcu 2009 roku powstała kwatera wojenna, w której złożono szczątki żołnierzy Armii Krajowej.

</doc>
<doc id="349339" url="https://pl.wikipedia.org/wiki?curid=349339" title="AWF">
AWF



</doc>
<doc id="349342" url="https://pl.wikipedia.org/wiki?curid=349342" title="Brzezinka (dopływ Konopki)">
Brzezinka (dopływ Konopki)

Brzezinka – struga, prawy dopływ Konopki o długości 6,36 km. 
Źródło strugi znajduje się na łąkach znajdujących się na południowy wschód od wsi Brzeziny-Kolonia. Do Częstochowy wpływa w okolicy ulic Żyznej i Staszica. Następnie płynie przez dzielnice Brzeziny Wielkie, Brzeziny Małe oraz Bór Wypalanki. Struga jest zasilana licznymi rowami odwadniającymi, spływającymi z Łąk Błeszeńskich.

</doc>
<doc id="349350" url="https://pl.wikipedia.org/wiki?curid=349350" title="Korczmin">
Korczmin

Korczmin – wieś w Polsce położona w województwie lubelskim, w powiecie tomaszowskim, w gminie Ulhówek.
W Korczminie znajduje się zabytkowa drewniana cerkiew greckokatolicka z 1658 roku, najstarsza na Lubelszczyźnie. 
Położenie geograficzne.
Korczmin leży na obszarze Równiny Bełskiej na Małym Polesiu, w dolinie rzeczki Rzeczycy, w południowo-wschodniej części województwa lubelskiego.
W latach 1954–1957 wieś należała i była siedzibą władz gromady Korczmin, po jej zniesieniu w gromadzie Ulhówek. W latach 1975–1998 miejscowość znajdowała się w województwie zamojskim.
Historia.
Miejscowość wzmiankowana po raz pierwszy w 1437 r. W 1482 r. wymieniona jest Anna żona Marka z Gródka, córka Mikołaja z Korczmina pojawiającego się w źródłach w latach 1466-1473. W 1472 posiadał on 6½ łana gruntów rolnych, karczmę i młyn. W 1531 r. rejestry poborowe wykazują łany i młyn. W 1564 r. wieś należy do Goździów-Gdeszyńskich. W 1578 r. Goździowa opłaca podatki od 4½ łana. W 1572 r. w akcie konfederacji z woj. bełskiego wymieniony jest Melchior (Malcher) Korczmiński, który jest właścicielem części wsi. W końcu XVI wieku posiadaczem jest Piotr Korczmiński, potem jego córka Anna, która w 1620 roku sprzedała swoją część Bartłomiejowi Bełżyckiemu. W 2 poł. XVIII w. wieś należała do Poletyłów. W XIX w. większa jej część była w posiadaniu Serwatowskich (dwór, folwark, młyn wodny). W 1880 r. na terenie wsi mieszkało 900 mieszkańców, a spis z 1921 r. wykazał 189 domów.
Przed II wojną światową Korczmin był dużą wsią, liczącą ponad 1000 osób, zamieszkaną głównie przez ludność ukraińską, wysiedloną w latach 1945–1947.
Turystyka.
Przez Korczmin przebiega trasa Transgranicznego szlaku turystycznego Bełżec - Bełz, z atrakcją turystyczną jaką jest znajdująca się we wsi zabytkowa drewniana cerkiew z 1658 roku.

</doc>
<doc id="349351" url="https://pl.wikipedia.org/wiki?curid=349351" title="Deng Shichang">
Deng Shichang

Deng Shichang (, ur. 1849, zm. 17 września 1894) – chiński wojskowy, oficer floty Beiyang w okresie późnej dynastii Qing.
Pochodził z Panyu w prowincji Guangdong. Należał do pierwszego pokolenia nowocześnie wyszkolonych oficerów w Chinach. W latach 1867-1874 studiował w Akademii Marynarki Wojennej w Fuzhou w prowincji Fujian. Uważany był za jednego z najzdolniejszych dowódców chińskiej floty.
Po ukończeniu szkoły w 1874 roku otrzymał dowództwo okrętu transportowego "Haidong" i pełnił misję ochrony Peskadorów i portu Keelung na Tajwanie. Następnie objął dowództwo kanonierki "Zhenwei". Wyróżnił się przy zwalczaniu piratów, co spowodowało jego przeniesienie do sił prowincji stołecznej Zhili, późniejszej Floty Północnej (Beiyang). W 1880 roku objął dowództwo kanonierki "Zhennan". Pewne zachwianie kariery jego spowodowało wejście tej kanonierki na mieliznę w pobliżu wyspy Daludao w zatoce Weihaiwei, przez co Deng został zdegradowany. W latach 1880-1881 został wysłany do Wielkiej Brytanii w celu odbioru budowanych dla Chin krążowników "Chaoyong" i "Yangwei", odbył przy tym staż w marynarce brytyjskiej. W 1882 roku odznaczył się w tłumieniu buntu w Korei, po czym otrzymał dowództwo krążownika "Yangwei".
W latach 1886-1887 ponownie przebywał w Wielkiej Brytanii dla odbioru nowych krążowników "Zhiyuan" i "Jingyuan". Objął następnie w 1887 roku dowództwo krążownika "Zhiyuan" i równocześnie zespołu krążowników Floty Północnej. Jego okręt flagowy wchodził w skład Eskadry Środkowej floty. W 1888 roku Deng brał udział w tłumieniu buntu na Tajwanie, wspierając wojska lądowe artylerią okrętową. Został za to nagrodzony nefrytowym pierścieniem ("hualing") i otrzymał rangę "zongbing" (odpowiednik wiceadmirała). Dowodził krążownikiem "Zhiyuan" podczas wojny chińsko-japońskiej (1894-1895). Po rozpoczęciu wojny postulował podjęcie aktywnych działań przez zespół krążowników i wyjście w morze dla przechwycenia japońskich transportowców wojska zmierzających do Korei, lecz dowództwo floty nie zgodziło się na to. Zginął 17 września 1894 roku w bitwie morskiej u ujścia Yalu, po zatopieniu jego krążownika "Zhiyuan". Pośmiertnie otrzymał tytuł "Zhuangze" (silny i czystej krwi).
W roku 1996 szkolny śmigłowcowiec Marynarki Wojennej Chińskiej Republiki Ludowej otrzymał nazwę "Shichang", dla upamiętnienia admirała.

</doc>
<doc id="349359" url="https://pl.wikipedia.org/wiki?curid=349359" title="Canary Wharf">
Canary Wharf

Canary Wharf – kompleks biurowy we wschodnim Londynie (Wielka Brytania) w dzielnicy Tower Hamlets. Obecnie rywalizuje z City of London o miano biznesowego centrum miasta.
W Canary Wharf umiejscowione są trzy spośród najwyższych budynków Wielkiej Brytanii: mierzący 235 metrów One Canada Square (również zwany Canary Wharf), 25 Canada Square oraz 8 Canada Square.
W budynku One Canada Square rozegrała się też akcja dwóch ostatnich odcinków drugiej serii popularnego brytyjskiego serialu science-fiction "Doctor Who" – „Army of Ghosts” i „Doomsday”. Zgodnie z akcją serialu mieścił się tam tajny instytut badania pozaziemskich technologii o nazwie Torchwood.
Historia.
Nazwa kompleksu pochodzi od nazwy rozwijającej się do lat 60. dzielnicy doków nad Tamizą. Po czasach prosperity obiekty portowe podupadły i straciły na znaczeniu. Rewitalizacja terenu rozpoczęła się w 1981 roku za rządów Margaret Thatcher. Początkowo powstawały tam niewielkie budynki związane z przemysłem lekkim, ale rozwój projektu zahamowany został ze względu na brak dużych inwestorów i niewystarczającą sieć komunikacyjną łączącą Canary Wharf z centrum Londynu.
Do prac powrócono w 1988 roku, gdy projekt wykupiła kanadyjskie przedsiębiorstwo Olympia and York. Pierwszy etap budowy zakończył się w 1992 roku. Krach na rynku nieruchomości na początku lat 90. XX w. spowodował jednak, że dalsze prace zostały przerwane, a inwestor postawiony został w stan upadłości. W grudniu 1995 roku centrum wykupione zostało przez międzynarodowe konsorcjum wspierane przez byłych właścicieli Olympia &amp; York. Prawdziwy sukces Canary Wharf przyszedł dopiero pod koniec lat 90. wraz z rozbudową Jubilee Line – jednej z londyńskich linii metra i połączeniem jej z Docklands Light Railway (DLR), której jedna ze stacji znajduje się wewnątrz Canada Square.
Canary Wharf dzisiaj.
Obecnie biura Canary Wharf zajmują duże banki, np. Credit Suisse, HSBC, Citigroup, Morgan Stanley, JPMorgan Chase, Bank of America oraz Barclays, a także przedsiębiorstwa medialne, np. The Telegraph, The Independent, Reuters oraz Daily Mirror. Znajduje się tutaj także brytyjski Urząd Nadzoru Finansowego (Financial Services Authority – FSA) – agenda rządowa regulująca i nadzorująca instytucje i przedsiębiorstwa finansowe.
Na początku 2006 roku w kompleksie pracowało 78 tys. osób, z których ok. 25% mieszkało w sąsiednich dzielnicach. Dzięki rozwijającej się sieci handlowej Canary Wharf odwiedza co tydzień również ok. 500 000 kupujących.

</doc>
<doc id="349365" url="https://pl.wikipedia.org/wiki?curid=349365" title="Bolestraszyce">
Bolestraszyce

Bolestraszyce – wieś w Polsce położona w województwie podkarpackim, w powiecie przemyskim, w gminie Żurawica.
Wieś, położona w powiecie przemyskim, była własnością Stefana Duczymińskiego, Krzysztofa Tomasza Drohojowskiego i Aleksandra Dymitra Drohojowskiego, została spustoszona w czasie najazdu tatarskiego w 1672 roku.
W latach 1954-1959 wieś należała i była siedzibą władz gromady Bolestraszyce, po jej zniesieniu w gromadzie Żurawica. W latach 1975–1998 miejscowość administracyjnie należała do województwa przemyskiego.
Miejscowość jest siedzibą rzymskokatolickiej Parafii Narodzenia Najświętszej Maryi Panny.
W 1846 r. mieszkał i tworzył w Bolestraszycach malarz Piotr Michałowski

</doc>
<doc id="349366" url="https://pl.wikipedia.org/wiki?curid=349366" title="10 Pułk Strzelców Konnych (II RP)">
10 Pułk Strzelców Konnych (II RP)

10 Pułk Strzelców Konnych (10 psk) – oddział kawalerii Wojska Polskiego.
Miejsce stacjonowania do sierpnia 1939: Łańcut.
Formowanie.
Początek dziejów 10 psk sięga 1918 roku. Zalążkiem jego był I szwadron, zgrupowania kawalerii, powstały w La Mandria di Chivasso, niedaleko Turynu, we Włoszech. Dowódcą zgrupowania był por. Jan Rudnicki, zaś jego zastępcą por. Kazimierz Dworak. Po sformowaniu, I szwadron został wysłany do Polski, gdzie osiągnął pierwszą polską stację kolejową 29 kwietnia 1919 w Lesznie. Dla upamiętnienia tej daty corocznie obchodzono w tym dniu święto pułkowe. Po przybyciu do Polski, szwadron wszedł do akcji bojowej jako jednostka kawalerii 11 DP. w walkach w okolicach Lwowa. Następnie jako II dywizjon pułku szwoleżerów, a później 4 pułku ułanów, przeniesiony został na granicę Śląska i Zagłębia.
W czasie wojny polsko-bolszewickiej brał udział w walkach pod Radzyminem, kończąc swoje działania bojowe pod Słuckiem. Rozkazem MSW z dnia 27 października 1921, dywizjon przekształcony został w pułk i otrzymał nazwę 10 pułk strzelców konnych. Na miasto garnizonowe wyznaczony został Łańcut oraz pobliski Hruszów jako miejsce stacjonowania 4 szwadronu.
Pułk w okresie pokoju.
W 1923 pułk spełniał rolę jazdy dywizyjnej, a jego dowódca podlegał bezpośrednio dowódcy Okręgu Korpusu Nr X. W zakresie szkolenia pułk podlegał inspektorowi jazdy nr II. W tym okresie w jego skład wchodziły trzy szwadrony strzelców konnych, oddział szkolny karabinów maszynowych, pułkowa szkoła podoficerska i kadra szwadronu zapasowego.
Po reorganizacji w 1924 w skład pułku wchodziły: dowództwo, pluton łączności, pluton pionierów, pluton gospodarczy, cztery szwadrony liniowe, szwadron ckm oraz szwadron zapasowy. Wraz z 20 pułkiem ułanów oraz 10 dywizjonem artylerii konnej, wchodził w skład 10 Brygady Kawalerii.
W maju 1937 roku został zmotoryzowany. W 1938 roku wziął udział w zajęciu Zaolzia.
10 psk w kampanii wrześniowej 1939.
23 marca 1939 10 Brygada Kawalerii została zmobilizowana. 10 psk stacjonował w swym macierzystym garnizonie do 14 sierpnia 1939, kiedy to 10 Brygada otrzymała rozkaz wymarszu w kierunku Krakowa i oddania się do dyspozycji dowódcy Armii „Kraków”, gen. bryg. Antoniego Szyllinga. W I rzucie mobilizacji powszechnej do 5 września mobilizował Ośrodek Zapasowy Kawalerii Zmotoryzowanej w Łańcucie. 
Walki w Beskidzie Wyspowym
1 września brygada otrzymała zadanie powstrzymania marszu oddziałów pancernych wroga, wychodzących ze Słowacji i nacierających w kierunku Chabówki i Nowego Targu, zagrażającym tym tyłom Armii. Pod rozkazy 10 Brygady oddano 1 pułk KOP, zepchnięty znad granicy. Brygada otrzymała rozkaz opóźniania wroga na linii Myślenice – Dobczyce, nie pozwalając mu na wyjście na północ od tej linii. Do wykonania zadania Brygada wymaszerowała po dwóch osiach: kolumna wschodnia, w której skład wchodziły: 10 psk, pluton czołgów TKS oraz pluton saperów w kierunku Wieliczka - Dobczyce - Kasina Wielka. Główne siły Brygady w kierunku Myślenice - Pcim. Kolumny marszowe poprzedzały elementy dywizjonu rozpoznawczego 10 BK. W skład XVIII Korpusu Armijnego, 14 armii gen. Lista, sił nieprzyjaciela, wchodziła w pierwszym rzucie: 2 Dywizja Pancerna oraz za nią 4 Dywizja Lekka i 3 Dywizja Górska. Zgrupowanie 10 psk osiągnęło odcinek Lubień-Tęczyn zajmując szwadronami punkty terenowe 2 szwadron wzgórza 612 i 610, 3 szwadron Tęczyn, pluton motocyklowy patrolował rejon Rabka-Chabówka. Przez noc 1/2 września pułk odpoczywał i odtwarzał gotowość bojową. Rano 2 września pułk zajął obronę dwoma zgrupowaniami: I - mjr. dypl. F. Guzowskiego w składzie 2 i 4 szwadronów, plutonów ckm, moździerzy i przeciwpancernego broniło Skomielnej i wzgórz na północ od drogi Skomielna-Jordanów. II - rtm. W. Korytkowskiego w składzie 3 szwadron z dwoma plutonami ckm, osłaniało od południa drogę Skomielna-Jordanów organizując obronę okrężną. W odwodzie pułku pozostał 1 szwadron z plutonem ppanc. Nocą 2/3 września dokonano korekty linii obronnej pułku i przydzielono jako wsparcie ogniowe 16 dywizjon artylerii motorowej. Wysłany na rozpoznanie pluton motocyklistów 10 psk stwierdził kolumnę pancerno-motorową na drodze Nowy Targ-Chabówka-Rabka. 
3 września 10 Brygada została podporządkowana Grupie Operacyjnej gen. bryg. Mieczysława Boruty-Spiechowicza. Ok. godz. 11.00 na pozycje 10 psk artyleria niemiecka położyła huraganowy i dość celny ostrzał. Poprzez Skomielną zaatakowały oddziały niemieckie w kierunku na Luboń Mały. Natarcie niemieckiej piechoty zostało powstrzymane przez zgrupowanie mjr. Guzowskiego przy wsparciu 16 dam. Równocześnie silne natarcie piechota niemiecka wykonała w lukę między 10 psk i 24 pułk ułanów. Atak niemiecki powstrzymywany był początkowo ostrzałem przez 16 dam, a następnie przez 3 szwadron. O godz. 12.00 obronę w rejonie Skomielnej zaatakował niemiecki pododdział pancerny, wyparł z miejscowości 2 szwadron. Zgrupowanie mjr. Guzowskiego było atakowane od czoła i z boków, jednocześnie na skrzydło pułku wyszły oddziały niemieckie zajmując Luboń Mały. 3 szwadron został odcięty od sił głównych 10 psk. Po nadzorem płk. Stanisława Maczka został przeprowadzony kontratak odwodowego 1 szwadronu i 121 kompanii czołgów lekkich. Przeprowadzony kontratak powstrzymał nacierające oddziały niemieckie i pozwolił pozostałym siłom pułku wycofać się do Tęczyna. Pułk utracił na własnych minach dwa motocykle i armatę przeciwpancerną. 
Nocą 3/4 września 10 psk utworzył zgrupowanie zastępcy dowódcy 10 BK płk. Leonarda Łodzi-Michalskiego, wraz: z plutonem przeciwpancernym dywizjonu przeciwpancernego 10 BK, plutonem saperów z 90 batalionu saperów i baterią haubic kal. 100 mm z 16 dam. Przegrupowany został z Tęczyna na północny skraj Lubnia. Od godz. 7.00 4 września zajął stanowiska obronne: dywizjonem mjr Guzowskiego (1 i 2 szwadron ze szwadronem ckm) na wzg. 726, 3 szwadronem wzg. 623 Kamionka i ogniem miał bronić doliny Raby, 4 szwadronem z plutonem ckm bronił wzgórza na rozwidleniu dróg Pcim-Tokarnia i Pcim-Lubień. Przydzielony pluton ppanc blokował dolinę Raby, pluton saperów zaminował drogę do Myślenic, a bateria haubic rozwinęła stanowiska ogniowe do wsparcia głównie dywizjonu mjr. Guzowskiego. Pułkowy pluton motocyklistów osłaniał Myślenice od zachodu. W II rzucie zajął stanowiska bojowe batalion III/2 pułku górskich strzelców (batalion KOP "Wołożyn"). Ok. godz. 8.00 na dywizjon mjr Guzowskiego uderzyła z kierunku Mszany Dolnej piechota i czołgi. Natarcie niemieckie zostało odrzucone na stanowiska wyjściowe z dużymi stratami wroga. Ponawiane do godz.13.00 natarcia były kolejno załamywane. Po godz.13.00 zgodnie z planem i rozkazem zgrupowanie płk. Michalskiego wycofało się do Pcimia. Zajmując następnie obronę w Myślenicach 2 i 4 szwadronem, Pcimiu 1 szwadron. Po godz. 15 wycofał się z przedpola batalion III/2 pgs częściowo rozproszony. 1 szwadron w Pcimiu do godz. 18.00 osłaniał wycofujących się piechurów górskich KOP za linię rzeki Stróży. Po czym natarciem piechoty niemieckiej i czołgów z 4 DLek. został wyparty z Pcimia i zmuszony wycofać się pieszo górami, a oddział niemiecki po przerwaniu obrony górskich strzelców KOP nad Stróżą zaatakował stanowisko dowództwa pułku i odwodowy 3 szwadron, które ze wsparciem armat ppanc. natarcie powstrzymały, a z uwagi na zapadające ciemności nieprzyjaciel wycofał się. Niemiecka czołówka pancerna usiłowała zaatakować park samochodowy 10 psk w Myślenicach pobierający paliwo, ale została odparta przez działon ppanc. Po wypoczynku części 10 psk w Myślenicach w nocy 4/5 września rozkazem płk. Maczka pułk przygotował się do natarcia przed świtem 5 września. 3 szwadron z plutonem ppanc jeszcze w nocy zajął podstawę wyjściową do natarcia na linii wzgórz na północ od potoku Stróża. Wraz z 10 psk w walce wziął udział batalion II/2 pułku górskich strzelców (batalion KOP "Wilejka") mjr. Kuferskiego zajął on przed świtem dominujące wzgórza nad szosą Zakopane-Kraków. O świcie górscy strzelcy KOP otworzyli ogień na kolumnę niemiecką z samochodami piechoty i czołgami zapalając ją i niszcząc czołgi i samochody niemieckie. Czołowe szwadrony 1, 2 i 4, 10 psk uderzyły wzdłuż Raby i szosy ze wsparciem 16 dam. Dalsze natarcie całego pułku trwało do godz.12.00. Z uwagi na zajęcie przez niemiecką 7 Dywizję Piechoty Myślenic, 10 psk otrzymał rozkaz natychmiastowego przerwania natarcia i wycofania się drogami na wschód od Myślenic do wsi Borzęta i zająć obronę na północ od wsi. 
Z uwagi na trudności z łącznością nie udało się powiadomić ppłk Bokszczaninowi całego pułku. W kolumnie znalazł się aktualnie będący w odwodzie 4 szwadron, szwadron ckm, dwa najbliższe plutony 3 szwadronu i pojedynczy żołnierze z 1 i 2 szwadronu, odwrót osłaniały plutony motocyklistów, pionierów, łączności i ppanc. oraz poczet dowódcy pułku. W momencie przerwania natarcia i wycofania części pułku, niemieckie jednostki przeszły do kontrataku, odcinając od pojazdów pozostałą część pułku. Po drodze dołączył do kolumny dowódca 3 szwadronu z pocztem, plutonem strzelców i rannymi. Nie mający łączności mjr Guzowski znalazł się wśród wysuniętych i nadal nacierających na Pcim 1 i 2 szwadronów, po zorientowaniu się w sytuacji będąc odcięty od szosy zebrał około dwóch plutonów strzelców i pomaszerował w kierunku północnym usiłując dołączyć do macierzystej jednostki. Po kilku dniach gdy dalszy marsz nie doprowadził do dogonienia pułku grupa mjr. Guzowskiego rozwiązała się. W trakcie walk podczas wycofywania się poległ rtm. W. Polit dowódca 2 szwadronu. Mjr Guzowski i rtm. Tomkowicz dotarli do Łańcuta i tam pod koniec września i w listopadzie 1939 r. dostali się do niewoli. Po wykonaniu marszu we wsi Borzęta, w tym rejonie dołączyły do pułku jeszcze grupki strzelców z zagubionych szwadronów. Odnaleziono pojazdy pułku w pobliżu drogi Myślenice-Dobczyce. Ze stanu 800 strzelców przystępujących do natarcia zebrano ok. 500 strzelców konnych. Wieczorem i nocą 5/6 września 10 psk odjechał przez Wieliczkę, do lasów w okolicach Bochni w pobliżu wsi Kopaliny. Pułk wypoczywał, prowadził reorganizację, otrzymał decyzją płk. Maczka uzupełnienie 80 żołnierzy z KOP oraz 5 sztuk kb ppanc wz. 35. 
Walki nad Dunajcem, Wisłokiem, Sanem i Szkłem 
Z uwagi na zdobycie przez niemieckie oddziały pancerno-motorowe Bochni, 10 psk wieczorem 6 września rozpoczął odwrót polnymi drogami na pojazdach na wschód w kierunku Brzeska. 7 września osiągnięto Radłów, gdzie nawiązano kontakt w dowództwem Brygady. Pułk przeprawił się przez most na Dunaju w Biskupicach i został skierowany do miasteczka Dulcza Wielka. Po wymarszu z Radłowa przyszedł rozkaz wysłania podjazdu w celu rozpoznania działań nieprzyjaciela w rejonie Wojnicza i Tarnowa. Podjazdem tym dowodził por. Wasilewski. Bronił Radłowa ze spieszonym plutonem motocyklistów do wieczora 7 września, po czym przeprawił się przez Dunajec i dołączył w nocy do pułku. Od 8 września 10 psk w składzie macierzystej 10 BK został podporządkowany Armii "Małopolska". Rano 8 września 10 psk zajął stanowiska obronne na północno zachodnich przedmieściach Rzeszowa, grupą rtm Sikorskiego (1 i 4 szwadrony, szwadron ckm bez plutonu i pluton ppanc.) w Rudna Wielka, 3 szwadron plutonem ckm w Rudna Mała, 2 szwdron w odwodzie. Samochody pułku pobrały maksymalną ilość paliwa i zaopatrzenia ze składów w Rzeszowie. Przed godziną 15 niemiecki pododdział zmotoryzowany z samochodami pancernymi zaatakował obronę pułku, po walce został odparty zniszczono 2 samochody pancerne. W nocy z 8 na 9 września, 10 psk pod osłoną 24 puł. wycofał się w kierunku Łańcuta. Pułk otrzymał zadanie obrony Łańcuta z kierunku Rzeszowa do wieczora 9 września. Pułk zajął pozycje w terenie doskonale sobie znanym z wieloletnich ćwiczeń tu przeprowadzanych, na stanowiskach przygotowanych jeszcze przed wybuchem wojny. Dywizjon rozpoznawczy zabezpieczał skrzydło pułku. Wysłane przez wroga rozpoznanie pancerne zostało szybko i skutecznie zlikwidowane, po czym nastąpiła silna wymiana ognia artyleryjskiego, trwająca aż do godzin popołudniowych. Natarcie niemieckie na miasto załamało się całkowicie, a nieprzyjaciel poniósł straty zadane głównie przez 4 szwadron, który rozbił kilka pojazdów pancernych i motocykli oraz pojmał jeńców. Południowe skrzydło Brygady zabezpieczał dywizjon rozpoznawczy w Albigowej. 24 puł. powstrzymywał niemieckie natarcie w kierunku miasta i wycofał się poza pozycje 10 psk dopiero pod wpływem zagrożenia oskrzydleniem. Pułk bronił swojego garnizonu wsparty przez: szwadron armat ppanc. z dywizjonu ppanc. 10 BK, 16 dam, baterię 1/60 dywizjonu artylerii ciężkiej, baterię 1/40 pułku artylerii lekkiej. Mając rozwinięty: 2 szwadron z plut. ckm i armatami ppanc bronił zabudowań, wzg. 251 i drogi z Krzemienicy, 3 szwadron z plut. ckm i armatami ppanc. bronił wzg. 259 i tzw. "Wisielówki", 4 szwadron z plut. ppanc. i 1/40 pal bronił Woli Krzemienieckiej wzdłuż drogi Rzeszów-Łańcut. Odwód to 1 szwadron, drugą linię obrony na skraju miasta zajęły pozostałość szwadronu ckm i pozostałe armaty ppanc. Nieprzyjaciel posuwał się tuż za ułanami i nawiązał bezpośredni kontakt z obroną miasta ok. godz. 15-16. Wtedy nadszedł meldunek, że dywizjon rozpoznawczy poniósł dotkliwe straty i został wyrzucony z Albigowej, co w tej sytuacji zagrażało pułkowi oskrzydleniem. Dzięki kontratakowi 101 kompanii czołgów rozpoznawczych przywrócono stanowiska obronne dywizjonu rozpoznawczego. Silne natarcie pancerne wroga rozwinęło się od strony szosy Kraków – Lwów, na stanowiska 4 szwadronu. Atakująca 4 DLek. utraciła kilka motocykli, samochodów, w tym pancerne. Nie mogąc jednak przełamać pozycji obronnych pułku. Wkrótce jednak nadszedł meldunek o innej kolumnie pancerno-motorowej, podążającej od wschodu, dążącej do obejścia obrony i oskrzydlenia pułku od południa, celem obrony mostu na Wisłoku do obrony Dąbrówek wysunięto odwodowy 1 szwadron. 10 psk miał bronić Łańcuta do zmroku, po czym za 24 puł. przejść pod Przeworsk, aby razem nie dopuścić do uprzedzenia sił polskich na Sanie. Pod osłoną nocy, strzelcy udali się w kierunku swoich pojazdów, gdy niespodziewanie zostali zaatakowani w mieście przez piechotę i czołgi wroga, który okrążył miasto i wdarł się do jego centrum. Wywiązała się walka na bagnety. Kierując się w stronę swych pojazdów, strzelcy obrzucili nieprzyjaciela granatami, biorąc także kilku jeńców. Następnie po dotarciu do pojazdów 10 psk odjechał w kierunku Jarosławia. 
Pod Wierzbnem z uwagi na blokowanie drogi przez niemieckie oddziały z czołgami pułk zawrócił do Przeworska i odjechał do Sieniawy i okolicznych lasów. W nocy 9/10 września w ciemnościach nocnych odłączyły się od pułku 2 szwadron, część 1 szwadronu i szwadron ckm. Nad odłączoną grupą dowództwo objął rtm. J. Sikorski. Grupa ta została chwilowo włączona do GO "Boruta" z zadaniem obrony linii Sanu. Po zatankowaniu pojazdów rtm. Sikorski poprowadził grupę poprzez Biłgoraj, Zamość, Tomaszów Lub., Krystynopol, Wielkie Mosty do okolic Żółkwi, które osiągnął 13 września. Reszta pułku dotarła 10 września do lasu koło Olchowa. 11 września osłabiony 10 psk dojechał do Jaworowa, a następnie do Krakowca, gdzie zorganizowano obronę pod dowództwem mjr. Emila Słatyńskiego, któremu podporządkowano 3 szwadron i część 4 szwadronu z 2 armatami ppanc. Wieczorem 3 szwadron odparł podjazd z 4 D Lek. 12 września od rana 3 szwadron stoczył walkę o Krakowiec z niemiecką piechotą wspartą czołgami, doszło do walki wręcz, wyrzucono wroga z miasta. Z uwagi na koncentrację dużych sił niemieckich zajęto główną pozycję obronną za rzeką Szkło, tam szwadrony 3 i 4 odparły silne natarcie niemieckie przy wsparciu artylerii. W godzinach popołudniowych przeprowadzona przez przewodników; niemieckich kolonistów i Ukraińców piechota niemiecka przeprawiła się przez bród i wyszła na południowe skrzydło pułku. 10 psk wycofał się w kierunku Jaworowa, gdzie wzmocniony pododdziałami brygadowymi 3 szwadron utworzył grupę bojową mjr. Słatyńskiego, broniącego wzgórz w rejonie Jeżowa Nowego. 
Walki w obronie Lwowa
10 Brygada Kawalerii została 13 września podporządkowana dowództwu obrony Lwowa, gen. bryg. Władysława Langnera. Z 10 psk wydzielono ponownie grupę mjr. Słatyńskiego w składzie 3 szwadronu wzmocnionego pododdziałami pułkowymi celem opóźniania nieprzyjaciela na pozycji pomiędzy stawami w rejonie Janowa. Grupa ta pozostała na stanowiskach do wieczora 14 września, była ostrzeliwana przez artylerię i stoczyła drobne potyczki z patrolami niemieckimi. Po czym dołączyła do pułku w nocy z 14 na 15 września pod Kulikowem. Pozostałość pułku odjechała do Czeremusznej w okolicach Żółkwi. Tam nastąpiło połączenie z grupą rtm. J. Sikorskiego. Rankiem 14 września do sztabu brygady dotarła wiadomość o zajęciu przez Niemców Zboisk, co równało się przecięciu przez nieprzyjaciela kierunku na Lwów. 10 psk stał pod Kulikowem, gdzie otrzymał uzupełnienie zaopatrzenia oraz pozostawał na odpoczynku. Ze strony Lwowa nastąpił kontratak sił polskich zakończony odzyskaniem Zbiosk. Oddziały te jednak zatrzymały się na linii wzgórz na zachód od miasta. Linii wzgórz, spośród których wzgórze 324 stanowiło kluczowy bastion obrony miasta oraz doskonałą pozycję wyjściową do ataku na miasto oraz kontroli szosy, prowadzącej z Żółkwi do Lwowa. Nocne natarcie wydzielonych pododdziałów z 10 BK i Grupy "Żółkiew" 15 września o godzinie 2.00, całkowicie zaskoczyło wroga i wyrzuciło go z miasta, osiągając jednak tylko połowiczny sukces. Nie zdołano opanować linii wzgórz wokół miasta. Próba ich opanowania miała być ponowiona w ciągu następnego dnia siłami wydzielonych pododdziałów 10 BK, wzmocnionymi siłami grupy „Żółkiew” w tym pułku rtm. Murasika. Natarcie rozpoczęto po południu 15 września. Również i ono nie przyniosło realizacji zakładanych celów. 15 września z Ośrodka Zapasowego Kawalerii Zmotoryzowanej otrzymano uzupełnienie ok. 20 podoficerów i strzelców. Dowódca Brygady, płk Maczek, podjął decyzję ponowienia natarcia 16 września, siłami całej Brygady. 10 psk prowadził natarcie o świcie od strony Melechowa, na Zboiska, i dalej w kierunku wzgórz czołowym 4 szwadronem i utrzymującym łączność z 24 p uł. spieszonym plutonem motocyklistów. W czasie natarcia w punkcie obserwacyjnym, 4 szwadronu, w czasie bezpośredniego dowodzenia swymi siłami ciężko ranny został dowódca 10 psk – ppłk dypl. Janusz Bokszczanin oraz oficer informacyjny por. J. H. Ostrzycki. Rannego pułkownika przetransportowano do szpitala w Dublanach. Dowodzenie pułkiem objął mjr Emil Słatyński. Czołowe pododdziały opanowały wieś Zboiska. Przed wieczorem do natarcia wprowadzono cały 10 psk. Wspólnie z 24 puł i szwadronami rtm. Murasika zdobyto wzg. 357 i przystąpiono do szturmu wzg. 324, którego szczyt przechodził z rąk do rąk. Przeciwnikiem były pododdziały niemieckiej 1 Dywizji Górskiej. Poległ por. A. Stańko, ppor. S. Ronikier został śmiertelnie ranny. Pułk przyjął część pomyłkowego zrzutu niemieckiego amunicji i żywności z samolotów Ju-52. W trakcie zaciętych walk u podnóża wzg. 324 dostał się w okrążenie pluton motocyklistów, z którego przebił się dołączył do 10 psk w nocy 17 września. W nocy 16/17 września jeden ze szwadronów pułku dokonał bez powodzenia wypadu w kierunku trzymanego przez niemieckich strzelców górskich wzg. 324. 
17 września 10 psk ruszył do natarcia ok. godz. 10.00, zalegając pod silnym ogniem wroga w odległości 50 m od pozycji wroga. Artyleria niemiecka prowadziła silny ostrzał kawalerzystów. Gdy ostrzał artylerii niemieckiej osłabł plutony 10 psk i 24 puł. oraz pułku kawalerii rtm. Murasika wdarły się na szczyt wzgórza 324 i dalej pozostałe szwadrony pułków w walce wręcz opanowały wzgórze. Znaleziono 50 poległych żołnierzy niemieckich i zdobyto 3 sprawne karabiny maszynowe. Pluton motocyklistów 10 psk wykonał zasadzki na podejściach do wzg. 324 rozbijając ogniem z zasadzki szwadron kawalerii niemieckiej. Wzgórze ostatecznie ze szczytem znalazło się w rękach strzelców i ułanów ok. godz. 16.00 17 września. Straty własne w walkach tych wyniosły około 100 zabitych i rannych. Oba pułki na wzg. 324 zostały zluzowane przez batalion III/207 pułku piechoty z załogi Lwowa. Po zdobyciu wzgórz nadszedł rozkaz ze sztabu gen. Langnera, nakazujący zaprzestanie walk przez 24 puł. i 10 psk i pułk kawalerii rtm. Murasika i wycofanie ich do odwodu. Wykonując ten rozkaz pułki wycofały się pod rozpoczynającymi się kontrnatarciami wroga w niezwykle ciężkich warunkach. Ciężko wywalczone i okupione znacznymi stratami wzgórze 324 ponownie zostało zajęte przez wroga. 
Odwrót do granicy 
Rozkaz z 17 września z godz. około 18.00 nakazywał wycofanie Brygady za Dniestr i pozostawienie jej do dyspozycji Naczelnego Wodza. W kolumnie sił głównych 10 BK maszerował 10 psk. Pułk jechał z Jaryczowa Nowego przez Kanał Rządowy, Bóbrkę, Bohorodczany, Kurowice, Przemyślany w kierunku Halicza. Przed świtem 18 września pierwsze jednostki rozpoczęły przeprawę przez most na Dniestrze pod Haliczem. Płk Maczek otrzymał tu rozkaz przekroczenia przez 10 Brygadę Kawalerii granicy węgierskiej na Tatarskiej Przełęczy pod Tatarowem. Brygada przemaszerowała w kierunku na Stanisławów, gdzie zatankowano pojazdy i przez Nadwórną dotarła do Tatarowa. Przez niemal całą noc porządkowano i łączono kolumny, pokawałkowane w czasie marszu. Rankiem 19 września Brygada stanęła w zwartej kolumnie marszowej. Zachowano większość sprzętu: ckm-ów i działek ppanc. oraz wszystkie km-y, działa i moździerze. Po południu 19 września granicę węgierską przekroczyło około 100 oficerów i 2000 podoficerów i szeregowych 10 BK, a wśród nich 10 psk. Ponad 100 żołnierzy z 10 psk skorzystało z dobrowolnej możliwości pozostania w kraju. Całkowite rozbrojenie pułku i brygady nastąpiło sukcesywnie 20 i 21 września, żołnierze po zdaniu broni i sprzętu zostali internowani. 
Ośrodek Zapasowy Kawalerii Zmotoryzowanej 
W koszarach 10 psk w Łańcucie w okresie od 31 sierpnia do 5 września 1939 roku zmobilizowany został OZKaw.Zmot. pod dowództwem ppłk. Jarosława Kaczyńskiego. Ewakuację ośrodka rozpoczęto w kilku grupach. Pierwsza grupa opuściła Łańcut 6 września, następne 7 i 8 września. Maszerowano pieszo i jechano na pojazdach przez Przeworsk, Oleszyce, Rawę Ruską do okolic Brodów, a następnie do Pieniaków koło Podkamienia. Grupa, która opuściła Łańcut 8 września, została 10 września zbombardowana w Jaworowie, zginęło ok. 30 żołnierzy. Następnie przez Żółkiew dotarła do Pieniaków. Niewielkie uzupełnienie w sile 2 oficerów, 5 podoficerów i 50 szeregowych zostało wysłane do 10 BK w okolicach Lwowa. 14 września płk Maczek zwrócił się do ppłk. Kaczyńskiego o przysłanie większych uzupełnień. Z uwagi na organizację tzw. "Przedmościa Rumuńskiego" OZKZmot. otrzymał rozkaz dyslokacji do Tyśmienicy koło Stanisławowa za Dniepr. Wiadomo, że 17 września wieczorem część ośrodka z dowódcą poprzez Brzeżany, Halicz i Stanisławów dotarła do Tatarowa, a następnie z 10 BK przekroczyła granicę węgierską. Część ośrodka jednak w nieustalonych okolicznościach dostała się do niewoli sowieckiej. 6 oficerów z jego składu zostało zamordowanych w Katyniu i Charkowie. Ppłk Kaczyński wraz z st. wachm. Władysławem Gdulą z 10 psk przewiózł sztandary 10 psk i 24 p uł. wraz z ośrodkiem na Węgry. 
Obsada dowódcza OZKaw.Zmot.: 
Według etatów wojennych, 10 psk miał składać się z:
Kawalerowie Virtuti Militari.
Za kampanię wrześniową pułk został odznaczony orderem Virtuti Militari.
Symbole pułkowe.
Sztandar.
Grono obywateli powiatu łańcuckiego zainicjowało w 1922 roku ofiarowanie pułkowi sztandaru. W skład komitetu wchodzili: starosta powiatu Tadeusz Łoziński, ordynat łańcucki, Alfred hrabia Potocki, burmistrz Łańcuta Cetnarski oraz piętnastu obywateli miasta. Wręczenie sztandaru nastąpiło 29 kwietnia 1923 roku, w rocznicę przybycia 1 szwadronu z Francji. Na uroczystości Prezydenta Rzeczypospolitej reprezentował generał dywizji Latinik. 
Na lewej stronie sztandaru w środku widniało godło państwowe, na rogach u góry obraz Matki Boskiej Częstochowskiej i świętego Stanisława oraz herb miasta Leżajska. Na sztandarze szarfa biało–czerwona z napisem: „Obrońcom Ojczyzny – Łańcut”.
Odznaka pamiątkowa.
4 kwietnia 1925 minister spraw wojskowych rozkazem G.M. 7689.I. zatwierdził odznakę pamiątkową 10 psk. 18 marca 1929 minister spraw wojskowych rozkazem G.M. 819.I. zatwierdził regulamin odznaki pamiątkowej 10 psk i zezwolił na zmianę daty „1921” znajdującej się na odznace na datę „1918”.
Odznaka dwuczęściowa o wymiarach 48x48 mm ma kształt krzyża pięcioramiennego, srebrzystego o wciętych końcach ramion powleczonych białą emalią. W środku krzyża na szmaragdowej emalii srebrny orzeł otoczony kołem emaliowanym żółto ze srebrną dewizą „BÓG HONOR I OJCZYZNA”, numerem i inicjałami pułku oraz datą „1918” – nawiązującą do początku pułku, którym był szwadron tworzony we Włoszech. Wcześniejszy regulamin z 1925 przewidywał datę „1921” jako rok powołania do życia 10 psk. Odznaki wykonane przed 1929 mają datę „1921”, zaś po 1929 datę „1918”. Między ramionami krzyża srebrne, stylizowane orły. Dla szeregowych odznaki były z białego metalu lub tombaku bez emalii. Kolory emalii odznak oficerskich odpowiadały barwom proporczyka pułkowego szmaragdowo-żółtego z białym paskiem.
Pułk w PSZ.
We Francji sformowany został 1 dywizjon kawalerii, a później zapadła decyzja o formowaniu 1 Lekkiej Dywizji Zmotoryzowanej. Jednym z jej batalionów miał nosić nazwę 10 psk. W walkach wziął udział jedynie OW pułku.
Po klęsce Francji pułk odtworzono w Wielkiej Brytanii.
Jesienią 1943 10 psk został przeorganizowany na pancerny pułk rozpoznawczy. Walczył z Niemcami na froncie zachodnim.
Strzelcy konni.
Żołnierze 10 pułku strzelców konnych - ofiary zbrodni katyńskiej.
"Biogramy zamordowanych oficerów znajdują się na stronie internetowej Muzeum Katyńskiego"

</doc>
<doc id="349375" url="https://pl.wikipedia.org/wiki?curid=349375" title="Antonówka">
Antonówka



</doc>
<doc id="349376" url="https://pl.wikipedia.org/wiki?curid=349376" title="HCP 405E">
HCP 405E

HCP 405E (typ "405E", "405Ea" i "405Em", seria PKP "EM10") – polska elektryczna lokomotywa manewrowa produkowana przez zakłady Hipolita Cegielskiego w Poznaniu. W latach 1990–1991 powstały cztery prototypowe lokomotywy, włączone na stan Polskich Kolei Państwowych. Po podziale PKP, pojazdy serii zostały przekazane PKP Cargo. W 2004 wszystkie lokomotywy przeszły modernizację w ZNLE Gliwice.
Historia.
Kryzys naftowy w latach 70. XX stulecia i galopujące ceny ropy na światowych rynkach spowodowały zainteresowanie się trakcją elektryczną również do prac manewrowych. Plany zakładały nawet stuprocentową elektryfikację sieci kolejowej. Inną przyczyną była chęć modernizacji taboru. Mimo że fabryki opuszczały nowe lokomotywy elektryczne serii EU07, ET21 i ET22, to technologicznie były to pojazdy z lat 50. i 60. XX wieku.
Kierunkiem podstawowym miało być wprowadzenie rozruchu impulsowego, zamiast dotychczas stosowanego w PKP – oporowego. Efektem prac miała być przede wszystkim lokomotywa elektryczna do ruchu pasażerskiego w warunkach wysokich prędkości, jednakże zaawansowane prace konstruktorskie oraz skromny budżet nie pozwoliły na wprowadzenie rozruchu tyrystorowego w dopiero co zaprojektowanej lokomotywie serii EP09.
Wykorzystując środki rządowe przeznaczone na rozwój techniki, Ośrodek Badawczo-Rozwojowy Pojazdów Szynowych w Poznaniu współpracując z warszawskim Instytutem Elektrotechniki zaprojektował w 1988 ergonomiczną, elektryczną lokomotywę manewrową typu "405E". W połowie tego samego roku Polskie Koleje Państwowe wydzierżawiły od ČSD podobną technicznie lokomotywę serii E 458.1, również wyposażoną w rozruch impulsowy. Po testach, PKP zdecydowało się na zamówienie pilotażowej serii lokomotyw przygotowanych według projektu OBRPS. W 1990 Zakłady im. Hipolita Cegielskiego w Poznaniu wyprodukowały cztery prototypowe egzemplarze, oznaczone w PKP jako EM10. W dwóch zastosowano układ przekształtnikowy produkcji rodzimej (typ "405E"), zaś w dwóch pozostałych – czeski (typ "405Ea"). Były to pierwsze polskie lokomotywy elektryczne wyposażone w rozruch impulsowy oraz mikroprocesorowy układ sterowania.
Mimo wcześniejszego zainteresowania ze strony PKP, przewoźnik nie zdecydował się na zakup większej partii lokomotyw, a prace nad budową kolejnych egzemplarzy pojazdu i rozwojem rozruchu impulsowego zostały zatrzymane.
Konstrukcja.
Lokomotywy elektryczne EM10 przeznaczone są głównie do prowadzenia pracy manewrowej na torach zelektryfikowanych na stacjach oraz górkach rozrządowych, jednak ich charakterystyka pozwala na wykorzystanie do prowadzenia lekkich pociągów towarowych i pasażerskich. Lokomotywa może prowadzić po torze poziomym pociąg towarowy o masie 1500 ton z prędkością 60 km/h, a pociąg pasażerski o masie 550 ton z prędkością do 70 km/h. Prędkość konstrukcyjna lokomotywy wynosi 80 km/h, natomiast maksymalna siła pociągowa osiąga 250 kN.
Pudło.
Nadwozie lokomotyw serii składa się z dwóch przedziałów maszynowych oplecionych pomostem oraz umiejscowionej pośrodku kabiny maszynisty. Gięte kształtowniki stalowe, zespawane razem, stanowią szkielet konstrukcji. Całość przykryta została blachami stalowymi. Połączenie pudła z ostojami zrealizowano za pomocą śrub. W przedziale maszynowym "A" umieszczono przekształtniki tyrystorowe, przetwornicę z wentylatorem chłodzenia silników, bloki kondensatorów i szafę niskiego napięcia. Drugi przedział zajmują: wyłącznik szybki, szafy wysokiego napięcia, aparatura pneumatyczna, sprężarki oraz zespół hamulca elektrodynamicznego. Ponadto w każdym z przedziałów znajdują się akumulatory oraz układ chłodzenia silników. Dostęp do przedziałów możliwy jest przez zdejmowanie blach poszycia, a dzięki otwieranym dachom przedziałów, serwisowanie lokomotywy jest łatwiejsze.
Podwozie i wózki.
Lokomotywa oparta jest na dwóch dwuosiowych wózkach z napędem indywidualnym. Na pierwszy stopień usprężynowienia składają się sprężyny śrubowe i tłumiki drgań. Drugi stopień stanowi zestaw ośmiu (po cztery na wózek) wielkogabarytowych sprężyn typu "Flexicoil". Była to pierwsza polska lokomotywa z zawieszeniem tego typu. Siły pociągowe przenoszone są poprzez skośne cięgło. Silniki zawieszono w ramach wózka "za nos" za pomocą łożysk ślizgowych i przenoszą moment obrotowy na zestawy kołowe poprzez przekładnie o prostych zębach. W celu zmniejszenia oddziaływania pojazdu na tor podczas pokonywania łuków, zastosowano poprzeczne siłowniki hydrauliczne oraz smarownice obrzeży obręczy kół.
Układ hamulcowy składa się z czterech niezależnych systemów, w tym hamulce pneumatyczne i elektrodynamiczne. Jeden zestaw kołowy wyposażono także w postojowy hamulec hydrauliczny. Układ powietrzny zasila agregat sprężarkowy o wydajności 4 m³/min. – składa się ze sprężarki śrubowej typu "CF75G" napędzanej silnikiem elektrycznym "LKPa368".
Napęd i część elektryczna.
Napęd lokomotywy stanowią cztery silniki typu "LKa493" o mocy ciągłej 240 kW wyprodukowane przez „Dolmel” Wrocław, połączone w pary szeregowo i razem równolegle. Nad pracą każdej pary silników czuwał oddzielny przekształtnik, zbudowany z tyrystorów GTO z wymuszoną komutacją kondensatorową. Wszystkie lokomotywy serii otrzymały moduł układu prędkości zadanej (UPZ), utrzymujący stałą prędkość pojazdu poprzez regulację napięcia dostarczanego do silników trakcyjnych oraz obwód ogrzewania składów pasażerskich.
Rozrząd, obwody pomocnicze oraz oświetlenie wykorzystywały prąd stały o napięciu 110 V, pochodzący z przetwornicy oraz akumulatorów.
Lokomotywy EM10 do czasu modernizacji mogły pracować w trakcji ukrotnionej (podwójnej) w wypadku przetoku bardzo ciężkich składów. W trakcie modernizacji zdemontowano układ, pozbawiając lokomotywy tej możliwości.
Kabina maszynisty.
W połowie długości pudła znajduje się kabina maszynisty z dwoma pulpitami sterowniczymi. Była to pierwsza polska lokomotywa jednokabinowa, w której zastosowano oddzielne pulpity dla każdego kierunku jazdy. Przy jednym z nich zabudowano nagrzewnicę, kran hamulca postojowego oraz kuchenkę. Przy pulpicie "B" – szafy elektryczne. Na każdej ze ścian bocznych znajdują się drzwi wejściowe otwierane do wewnątrz. Wielowarstwowe szyby klejone w ścianie czołowej ogrzewane są elektryczne.
Modernizacja.
W 2002, z uwagi na stosunkowo młodą konstrukcję lokomotyw i niewielką serię, podjęto decyzję o modernizacji wszystkich EM10. Wszystkie plany modernizacyjne opracowali specjaliści z Zakładu Utrzymania Taboru PKP Cargo oraz inżynierowie ZNLE Gliwice i Instytutu Elektrotechniki (IEL). Lokomotywy wysłano do gliwickiego Zakładu Napraw Lokomotyw Elektrycznych w 2002, lecz dopiero w marcu następnego roku podpisano umowę na modernizację. Prace naprawczo-modernizacyjne trwały od marca 2003 do lipca 2004.
Pierwszym etapem był demontaż wszystkich części, piaskowanie ramy i zabezpieczenie nową warstwą farby proszkowej. Głównym kierunkiem rekonstrukcji była wymiana układów elektrycznych. Część mechaniczną pozostawiono bez większych zmian. Zawodne przekształtniki tyrystorowe wymieniono na układ regulacyjny oparty na tranzystorach wykonanych przez IEL. Każdy przekształtnik otrzymał po dwa tranzystory IGBT, regulujące procesy hamowania i rozruchu. Odnowiono całą sieć elektryczną wysokiego i niskiego napięcia. W lokomotywach zamontowano nowe próżniowe wyłączniki szybkie typu "DCU-800" produkcji ZAE Woltan z Łodzi, pantografy jednopołówkowe typu "Fb86.22-PKP" dostarczone przez Stemmann Polska oraz nagrodzone podczas targów Trako 2003 przetwornice statyczne "ENI-PL 3000/110DC" i "ENI-PL 110/400AC", wyprodukowane przez ENIKA Łódź. Pojazdy otrzymały reflektory halogenowe, pozbawiono je jednak pracy ukrotnionej.
Zmianie poddano także kabinę maszynisty – zwykły prędkościomierz zastąpiono cyfrowym odpowiednikiem z rejestratorem. Nowy, zaprojektowany i wykonany w IEL mikroprocesorowy system sterowania z układem prędkości zadanej połączony został z komputerem monitorującym i zapisującym parametry pracy pojazdu. Maszynista zyskał ergonomiczny fotel, wycieraczki szyb z napędem elektrycznym oraz szafkę socjalną.
Lokomotywy opuszczające ZNLE Gliwice ujednolicono pod względem mechanicznym, elektrycznym oraz dobalastowano do wymaganej masy wynoszącej 72 tony. Zmodernizowane EM10 otrzymały nowy schemat malowania zgodny z wzorem PKP Cargo wykonany farbą odporną na graffiti, zmieniono typ na "405Em" oraz numerację z 001, 002, 101 i 102 na odpowiednio 01, 02, 03 i 04.
Eksploatacja.
Lokomotywy wyposażone w aparaturę polską (typ "405E") zjechały z taśm montażowych HCP w czerwcu 1990 i po serii testów, na przełomie roku 1990/1991 zostały przydzielone do obsługi stacji rozrządowej Poznań Franowo. Dwa pozostałe elektrowozy opuściły fabrykę w kwietniu 1991 i mimo przypisania ich do Skarżyska-Kamiennej, pozostały na delegacji w Poznaniu na nieco ponad miesiąc. We wrześniu 1992 skarżyskie pojazdy oddelegowano na miesiąc do Katowic. Lokomotywy "405Ea" pracowały w Skarżysku przy górce rozrządowej oraz prowadzeniu lokalnych pociągów osobowych.
O ile eksploatacja maszyn z czeską aparaturą rozruchu impulsowego była bezawaryjna, o tyle polskie podzespoły często ulegały awariom. W obliczu całkowitego unieruchomienia lokomotyw stacjonujących w Poznaniu, oba egzemplarze oddano do producenta, który wymienił sprawiające problemy układy polskie na czeskie, unifikując serię. Przy okazji dokonano także innych zmian, mających na celu poprawę niezawodności – usunięto hydrauliczny sprzęg międzywózkowy i wymieniono hamulec postojowy z hydraulicznego na sprężynowy. Pojazdy wróciły do MD Poznań w kwietniu 1995, a trzy miesiące później skierowano je do obsługi stacji Katowice Zawodzie.
W połowie 1999 wszystkie lokomotywy odstawiono ze względu na trudności w obsłudze niezelektryfikowanych części stacji Zawodzie i Franowo. W 2000 lokomotywy ze Skarżyska przebazowano do Krakowa, gdzie obsługiwały stację Zakopane i pociągi awaryjne. Poznańskie EM10 trafiły do Wrocławia (sekcja Jelenia Góra), zatrudniane, wobec drastycznego ograniczenia prędkości szlakowej na linii Jelenia Góra – Szklarska Poręba Górna, do prowadzenia pociągów osobowych (w EZT serii EN57 i EN71 często przegrzewały się opory rozruchowe i składy defektowały).
Mimo nowoczesnej konstrukcji i innowacyjnego rozruchu, lokomotywy serii nie cieszyły się wśród kolejarzy popularnością. W ruchu manewrowym preferowano pojazdy serii SM42, a do obsługi ruchu towarowego na liniach zelektryfikowanych kierowano ciężkie lokomotywy serii ET21 i ET22. Ponadto, po dziesięciu latach użytkowania dochodziło do coraz częstszych awarii elektroniki unieruchamiających elektrowozy. Wobec powyższego, w 2002, przy okazji zbliżającej się drugiej naprawy rewizyjnej podjęto decyzję o modernizacji lokomotyw.
Po modernizacji, latem 2004, wszystkie egzemplarze zostały skierowane do CM Wrocław, sekcji Wałbrzych, gdzie pracowały do przełomu lat 2006/2007 głównie jako popych składów między Wałbrzychem Głównym a Jaworzyną Śląską, czasami także prowadząc lekkie pociągi towarowe.
Od 2007 do końca 2008 wszystkie cztery lokomotywy zatrudnione były w CM Nowy Sącz, pracując głównie jako popychacze na odcinku Nowy Sącz – Stróże, a od początku 2009 ponownie stacjonowały na poznańskim Franowie, gdzie stały odstawione.
W 2012 zaproponowano przebudowę lokomotyw serii EM10 na pojazdy hybrydowe z dodatkowym małym agregatem prądotwórczym.
W lutym 2017 PKP Cargo prowadziło rozmowy z potencjalnymi nabywcami lokomotyw serii EM10. Na początku 2020 lokomotywy nr 001, 002 i 004 zostały wystawione na licytację elektroniczną. Pod koniec maja 2021 roku trzy lokomotywy zostały zezłomowane. Jeden elektrowóz zostanie zachowany jako eksponat zabytkowy.

</doc>
<doc id="349379" url="https://pl.wikipedia.org/wiki?curid=349379" title="Granica Kętrzyn">
Granica Kętrzyn

KKS Granica Kętrzyn, pełna nazwa: Kętrzyński Klub Sportowy „Granica Kętrzyn” – polski klub sportowy z siedzibą w Kętrzynie, założony w czerwcu 1947 roku. Od 2001 wpisany do KRS jako stowarzyszenie kultury fizycznej pod numerem .
Historia.
Okres przed 1947.
Na płycie boiska Granicy rozgrywano przed wojną mecze hokeja. Grał tu miejscowy klub "Rastenburg SV". W piłkę nożną grało się w Kętrzynie od dawna. Jednakże dopiero w okresie międzywojennym powstały w mieście kluby piłkarskie, profesjonalnie zajmujące się tą dziedziną sportu. Obecnie sport ten reprezentowany jest w Kętrzynie przede wszystkim przez znaną „Granicę”. Piłka nożna obok lekkoatletyki, hokeja czy piłki ręcznej była dziedziną sportu mająca w przedwojennym Kętrzynie silną reprezentację. Grano w nią na wszystkich boiskach przyszkolnych, a silna drużyna futbolowa istniała w wojskowym Związku Sportowym „Hindenburg”, zorganizowanym w miejscowych koszarach piechoty. Ale nie umniejszając nic ich osiągnięciom, zwłaszcza tym zdobywanym przez drużynę wystawianą przez pułk piechoty, powiedzieć należy, iż najbardziej profesjonalną drużyną piłkarską w Kętrzynie był działający przy Rastenburskim Związku Sportowym (RSV) – Związek Piłki Nożnej (VfB). Pierwsze boisko piłkarzy kętrzyńskich znajdowało się w okolicy obecnego „Farela”, którego budynki zajmowane były wówczas przez pułk artylerii. A kiedy w latach dwudziestych wybudowano przy obecnej ulicy Chopina stadion, na ówczesne czasy z prawdziwego zdarzenia, mecze zaczęto grać na tym nowo powstałym obiekcie. Jaki był poziom piłki nożnej w przedwojennym Kętrzynie? Wcale nie taki najgorszy. Drużyna VfB rozgrywała mecze ze wszystkimi liczącymi się drużynami powiatowymi Prus Wschodnich, stale plasując się w prowincjonalnej lidze krajowej. Na murawie kętrzyńskiej podejmowano między innymi takie drużyny jak: „Masovia” z Ełku, „Hindenburg” z Olsztyna, „Preussen” z Wystrucia czy „Prussia-Samland” z Królewca. Chociaż II wojna światowa nie była dobrym czasem również do uprawiania sportu, mecze w Kętrzynie rozgrywano do 1944 roku.
Zarząd klubu.
ZARZĄD KLUBU:
Prezes zarządu – "Karol Lizurej"
Skarbnik – "Agnieszka Radawiec"
Członek zarządu – "Ewa Kłódka, Adrian Kaliniczenko"
Infrastruktura sportowa.
Stadion Miejskiego Ośrodka Sportu i Rekreacji przy ul. Bydgoskiej 20, to nowoczesny obiekt piłkarski i lekkoatletyczny w trakcie modernizacji (lata 2017-2019).
Po modernizacji stadion posiadał będzie 2 boiska piłkarskie (główne i treningowe) o wymiarach 100x64 m. Pojemność obiektu wyniesie 1259 miejsc. Ponadto stadion wyposażony będzie w bieżnię lekkoatletyczną oraz oświetlenie o mocy 500 lux.
Zespół szatniowo-administracyjny stanowić będą szatnie,siłownia,pomieszczenie fizjoterapeutów, pomieszczenia administracyjne,sala konferencyjna,kawiarnia,pomieszczenia dla komentatorów. Obiekt będzie w pełni przystosowany do potrzeb osób niepełnosprawnych.
Sukcesy piłkarskie.
Największe osiągnięcia to trzykrotne zdobycie mistrzostwa okręgu w latach: 1953, 1956, 1962. Dopiero po 30 latach, w 1992 znów było głośno w okręgu o Granicy – piłkarze minimalnie zostali wyprzedzeni w tabeli przez olsztyńską Warmię, która awansowała do III ligi. Kolejne lata to uporczywa walka kętrzynian do nowo utworzonej IV ligi. Sukces nadszedł wraz z objęciem przez Pawła Grigonisa funkcji trenera zespołu seniorów (styczeń 1997 r) Jesień to Pierwsze miejsce w tabeli. W III lidze Granica gra tylko 2 sezony, po czym opuszcza grono trzecioligowców. Obecnie klub od sezonu 2011/12 będzie występował w III lidze podlasko-warmińsko-mazurskiej.

</doc>
<doc id="349380" url="https://pl.wikipedia.org/wiki?curid=349380" title="Narodowa Partia Faszystowska">
Narodowa Partia Faszystowska

Narodowa Partia Faszystowska (wł. "Partito Nazionale Fascista, PNF") – utworzona w listopadzie 1921 roku przez Benito Mussoliniego włoska partia faszystowska. Partia zaprzestała działalności wraz ze śmiercią Mussoliniego i upadkiem Włoskiej Republiki Socjalnej. Określała się jako prawicowa.
Historia.
Założona w Rzymie 9 listopada 1921, była efektem transformacji, jaką przeszły paramilitarne formacje "Fasci Italiani di Combattimento", w kierunku struktur bardziej koherentnych ("Fasci" zostało założone przez Mussoliniego w Mediolanie, na Piazza San Sepolcro 23 marca 1919 roku). PNF była instrumentem popularyzacji ideologii Mussoliniego. Była też głównym uczestnikiem zamachu stanu z 28 października 1922 roku, znanego jako "Marsz na Rzym", który zakończył się porozumieniem pomiędzy królem Wiktorem Emanuelem III a Mussolinim (który został premierem). Po drastycznej modyfikacji prawa wyborczego (tzw. prawo Acerbo), PNF zwyciężyła w bardzo kontrowersyjnych wyborach z kwietnia 1924 roku. Ustawa przegłosowana w 1928 r. sprawiła natomiast, iż PNF stała się jedyną legalnie działającą partią polityczną we Włoszech. Sytuacja taka miała miejsce do 1943 roku. W latach 1920–1930 partia prowadziła tzw. włoskie batalie gospodarcze. 
Partia ta została rozwiązana po aresztowaniu Mussoliniego po wewnętrznym przewrocie w łonie Wielkiej Rady Faszystowskiej (pod przywództwem Dino Grandiego), który miał miejsce 24 lipca 1943 roku. Działalność PNF została oficjalnie zakazana przez rząd Pietro Badoglio 27 lipca tegoż roku. Po uwolnieniu przez nazistów Mussoliniego we wrześniu 1943 r., partia została ponownie utworzona, tym razem pod nazwą Republikańska Partia Faszystowska ("Partito Fascista Repubblicano" – PFR, powstała 13 września). Była to jedyna legalnie działająca partia w marionetkowej Włoskiej Republice Socjalnej. Jej sekretarzem był Alessandro Pavolini.
PFR nie przetrwała egzekucji Mussoliniego i zlikwidowania Włoskiej Republiki Socjalnej w kwietniu 1945 r. Obecnie jest jedyną partią polityczną, której działalność jest oficjalnie zabroniona w konstytucji Włoch.

</doc>
<doc id="349383" url="https://pl.wikipedia.org/wiki?curid=349383" title="Szpiegostwo">
Szpiegostwo

Szpiegostwo – forma działalności wywiadowczej polegająca na zdobywaniu informacji stanowiących tajemnice i przekazywaniu ich instytucji wywiadowczej. W większości państw świata szpiegostwo na rzecz obcego państwa jest przestępstwem kryminalnym zagrożonym najwyższymi karami.
Charakterystyka szpiegostwa.
Charakterystycznymi elementami szpiegostwa są:
Przykładami spektakularnych operacji wywiadowczych kwalifikowanych jako szpiegostwo były m.in. zdobycie przez ZSRR w latach 40 XX wieku amerykańskiej technologii produkcji bomby atomowej i potem bomby wodorowej czy w latach 60. XX w. niektórych francusko-brytyjskich technologii naddźwiękowego samolotu Concorde (zastosowanych m.in. w samolocie Tu-144). Także Polska przeprowadzała operacje wywiadowcze kwalifikowane jako szpiegostwo przez systemy prawne państw, w których polscy wywiadowcy zdobywali informacje – m.in. mjr Jerzy Sosnowski w Rzeszy Niemieckiej zwerbował wiele OZI informujących SG WP o Reichswehr oraz w USA Marian Zacharski zdobył wiele informacji o technice wojskowej.
Szpiegostwo w polskim prawie karnym.
Dwudziestolecie międzywojenne.
W okresie międzywojennym przestępstwo szpiegostwa zostało uregulowane w:
III Rzeczpospolita.
W obecnie obowiązującej ustawie z dnia 6 czerwca 1997 r. Kodeks karny przestępstwo szpiegostwa zostało uregulowane w art. 130 i przyjmuje postać:
Typu podstawowego.
Art. 130 § 1 kk – branie udziału w działalności obcego wywiadu przeciwko Rzeczypospolitej Polskiej, zagrożone karą pozbawienia wolności od 1 do 10 lat.

</doc>
<doc id="349389" url="https://pl.wikipedia.org/wiki?curid=349389" title="Heptozy">
Heptozy

"Heptozy" – cukry proste zawierające siedem atomów węgla w cząsteczce.
Do heptoz należą:

</doc>
<doc id="349390" url="https://pl.wikipedia.org/wiki?curid=349390" title="Libčice nad Vltavou">
Libčice nad Vltavou

Libčice nad Vltavou − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 711 ha, a liczba jego mieszkańców 3 227 osób.
Demografia.
"Źródło: Czeski Urząd Statystyczny"

</doc>
<doc id="349395" url="https://pl.wikipedia.org/wiki?curid=349395" title="Lysá nad Labem">
Lysá nad Labem

Lysá nad Labem (niem. "Lissa an der Elbe") − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 3 365 ha, a liczba jego mieszkańców 8 194 osób.
Demografia.
"Źródło: Czeski Urząd Statystyczny"

</doc>
<doc id="349398" url="https://pl.wikipedia.org/wiki?curid=349398" title="Mielnik (Czechy)">
Mielnik (Czechy)

Mielnik (, ) – miasto w Czechach, w kraju środkowoczeskim, siedziba powiatu Mielnik. Według danych z 2008 powierzchnia miasta wynosiła 2497 ha, a liczba jego mieszkańców 19 100 osób.
Historia.
Średniowiecze.
W IX–X wieku centrum plemienne Pszowian, plemienia zachodniosłowiańskiego, pod nazwą Pšov.
II wojna światowa.
13 maja 1945 roku w wyzwolonym Mielniku odbyła się defilada polskich żołnierzy 2. Armii Wojska Polskiego i 1. Korpusu Pancernego oraz manifestacja czeskiej ludności.
Gospodarka.
W mieście rozwinął się przemysł spożywczy, maszynowy, środków transportu oraz drzewny.

</doc>
<doc id="349400" url="https://pl.wikipedia.org/wiki?curid=349400" title="Městec Králové">
Městec Králové

Městec Králové (niem. "Königstädtel") − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 1 988 ha, a liczba jego mieszkańców 2 913 osób.
Demografia.
"Źródło: Czeski Urząd Statystyczny"

</doc>
<doc id="349404" url="https://pl.wikipedia.org/wiki?curid=349404" title="Osjaków">
Osjaków

Osjaków – wieś (dawniej miasto) w Polsce, położona w województwie łódzkim, w powiecie wieluńskim, w gminie Osjaków, nad Wartą, przy drodze krajowej nr 74 z Wielunia do Piotrkowa Trybunalskiego, miejsce etapowe spływów kajakowych. Siedziba gminy.
W latach 1975–1998 wieś administracyjnie należała do województwa sieradzkiego. Wieś partnerska francuskiego Trévol. 
Osjaków uzyskał lokację miejską przed 1494 rokiem, zdegradowany w 1793 roku. Do 1953 roku wieś była siedzibą gminy Radoszewice. 
Historia.
Pierwsze wzmianki o osadzie pochodzą z 1299 r. Przed 1446 r. wieś otrzymała prawa miejskie, nie rozwinęła się jednak nigdy w znaczący ośrodek miejski i utraciła je w 1793 r. na skutek pożaru, który strawił większość zabudowań. Od dawna pozyskiwano tu żelazo z rudy darniowej. W 1563 r. powstała pierwsza kuźnica. Jeszcze w okresie międzywojennym w okolicach Osjakowa (Józefina, Jasień, Czernice) wydobywano rudę i transportowano ją do huty „Kościuszko” i „Pokój” na Śląsku oraz do Częstochowy. W 1791 r. Osjaków należał do Józefa Masłowskiego. W XIX w. należał do Psarskich herbu Jastrzębiec. Za udział w powstaniu styczniowym Józef Psarski i Władysław Ostrzycki z Osjakowa zostali zesłani na Sybir. Przed II wojną światową 60% mieszkańców stanowili Żydzi. Wieś żyła z rolnictwa i handlu. Układ przestrzenny wsi zachował typowe cechy miejskie. Centrum do dziś stanowi rynek. W roku 1965 w Osjakowie urodził się ks. Krzysztof Nykiel.
Zabytki.
Neogotycki kościół św. Jadwigi wzniesiony został w latach 1912–1914 na miejscu poprzednich: z 1522 i kolejnego z 1649 r. W kościele m.in. późnogotycka chrzcielnica z XVI w. Na wieży kościoła znajduje się zegar wykonany w 1938 roku przez Józefa Ambroziego z Tuszyna.
Zachowała się też była synagoga. W centrum wsi stoi pomnik poświęcony ofiarom ludobójstwa niemieckiego. Na cmentarzu wiele pomników przyrody i mogiła powstańców poległych 17 marca 1863 r. w bitwie pod Radoszewicami oraz mogiły ofiar niemieckiego terroru. 

</doc>
<doc id="349406" url="https://pl.wikipedia.org/wiki?curid=349406" title="Milovice">
Milovice

Milovice − miasto w Czechach, w kraju środkowoczeskim.
Według danych z 31 grudnia 2007 powierzchnia miasta wynosiła 3119 ha, a liczba jego mieszkańców 7 282 osób.
Demografia.
"Źródło: Czeski Urząd Statystyczny"

</doc>
<doc id="349407" url="https://pl.wikipedia.org/wiki?curid=349407" title="Epifania">
Epifania



</doc>
<doc id="349408" url="https://pl.wikipedia.org/wiki?curid=349408" title="Środki transportu wodnego">
Środki transportu wodnego



</doc>
<doc id="349411" url="https://pl.wikipedia.org/wiki?curid=349411" title="Mnichovice">
Mnichovice

Mnichovice − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 831 ha, a liczba jego mieszkańców 2256 osób.
Demografia.
"Źródło: Czeski Urząd Statystyczny"

</doc>
<doc id="349412" url="https://pl.wikipedia.org/wiki?curid=349412" title="Żegluga śródlądowa">
Żegluga śródlądowa

Żegluga śródlądowa – wszelkie przemieszczanie się statku po danej śródlądowej żeglownej drodze wodnej.
Żegluga śródlądowa odbywa się ogólnie w warunkach znacznie bardziej komfortowych niż żegluga morska, co stawia środkom transportu wodnego śródlądowego znacznie mniejsze wymagania, przez co umożliwia również bardziej uniwersalne ich wykorzystanie. Jedynym poważnym mankamentem jest możliwość uprawiania tej żeglugi na mniejszą skalę, jeśli chodzi o jednorazową liczbę transportowanych osób lub ładunków. Specyfiką tej żeglugi jest również występowanie różnorodnych przeszkód – mielizny, mosty, śluzy itp.
Żegluga ta charakteryzuje się stosowaniem statków wodnych o mniejszej autonomiczności, używaniem jednostek pływających o mniejszych parametrach niż na morzu (długość, głębokość, wyporność, moc, ładowność itp.), możliwością wykorzystywania zestawów jednostek pływających – zarówno pchanych, jak i ciągniętych.
Znacznie łatwiej jest zejść na ląd lub wyładować zawartość jednostki, gdyż praktycznie żegluga ta odbywa się bezpośrednio w sąsiedztwie brzegu (cieki) lub w relatywnie niewielkiej odległości (zbiorniki wodne). Wszelkie krytyczne sytuacje – zarówno ze względu na bezpieczeństwo osób i ładunków, jak i niesprawność samego sprzętu pływającego, są mniej groźne ze względu na zazwyczaj bliską obecność pełnej infrastruktury cywilizacyjnej (szpitale, warsztaty, środki łączności, transport lądowy, dostępność wszelkich służb), a zagrożenie krytycznymi warunkami pogodowymi jest mniejsze, gdyż nie występują one na tak dużą skalę jak na morzu. Dlatego też do obsługi śródlądowych środków transportu wodnego są wymagane niższe kwalifikacje od osób ich obsługujących, co nie zmienia faktu, że wymagane są specjalistyczne kwalifikacje ze względu na charakter cieków i akwenów.

</doc>
<doc id="349415" url="https://pl.wikipedia.org/wiki?curid=349415" title="Mnichovo Hradiště">
Mnichovo Hradiště

Mnichovo Hradiště (niem. "Münchengrätz") − miasto w Czechach, w kraju środkowoczeskim. Według danych z 31 grudnia 2016 powierzchnia miasta wynosiła 3 433 ha, a liczba jego mieszkańców 8 588 osób.
Historia.
W 1145 na miejscu późniejszego miasta założono klasztor. Pierwsza wzmianka o osadzie pojawiła się w roku 1279. W 1420 r. spłonął klasztor i już nigdy nie był odbudowany. W 1833 w Münchengrätz Rosja i Austria podpisały układ, na mocy którego zobowiązały się wspólnie zwalczać ruchy rewolucyjne.
Gospodarka.
W mieście rozwinął się przemysł samochodowy, włókienniczy oraz spożywczy.
Demografia.
"Źródło: Czeski Urząd Statystyczny"

</doc>
<doc id="349418" url="https://pl.wikipedia.org/wiki?curid=349418" title="Walcowanie">
Walcowanie

Walcowanie – rodzaj obróbki plastycznej metali wykonywany na walcarkach.
Walcowanie polega na kształtowaniu materiału między obracającymi się walcami, tarczami, rolkami lub przemieszczającymi się względem siebie narzędziami płaskimi.
Sposoby walcowania ze względu na ruch walców:
Sposoby walcowania według układu klatek roboczych:
Walcowanie wzdłużne jest podstawową metodą kształtowania wyrobów hutniczych, takich jak pręty, kształtowniki, blachy itp. Pozostałymi metodami walcowania można również kształtować rury oraz wyroby osiowo-symetryczne.
Inny podział – ze względu na temperaturę walcowanego materiału:

</doc>
<doc id="349423" url="https://pl.wikipedia.org/wiki?curid=349423" title="Mníšek pod Brdy">
Mníšek pod Brdy

Mníšek pod Brdy (niem. "Mnischek") − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 2 650 ha, a liczba jego mieszkańców 4 181 osób.
Demografia.
"Źródło: Czeski Urząd Statystyczny"

</doc>
<doc id="349429" url="https://pl.wikipedia.org/wiki?curid=349429" title="Pasztet">
Pasztet

Pasztet – potrawa przyrządzana z jednolitej masy przygotowanej z surowego, gotowanego lub pieczonego mięsa, podrobów, drobiu, dziczyzny z warzywami, grzybami, rybą, soją lub serem. W celu połączenia rozdrobnionych składników dodaje się jajka, bułkę tartą lub mąkę. Pasztet doprawia się pieprzem, imbirem, gałką muszkatołową, solą, cukrem i aromatycznymi alkoholami. Masę piecze się, także w kąpieli wodnej, w cieście lub bez. Pasztet podaje się na ciepło lub zimno jako przystawkę lub danie obiadowe, wraz z sosami i marynatami, występuje też jako konserwa.
Pasztety przyrządzano już w starożytnym Rzymie, ale współcześnie używane przepisy pochodzą z Francji. Francuscy pasztetnicy cieszyli się sławą od XVI wieku i pracowali na dworach królewskich oraz szlacheckich również w Polsce.

</doc>
<doc id="349431" url="https://pl.wikipedia.org/wiki?curid=349431" title="Nitrometan">
Nitrometan

Nitrometan – organiczny związek chemiczny posiadający grupę nitrową, używany jako składnik paliw modelarskich, lotniczych i rakietowych paliw silnikowych. Jego obecność w benzynie powoduje wzrost mocy silnika w porównaniu ze stosowaniem zwykłej benzyny.
Nitrometan jest szczególnie popularny w mieszankach paliwowych dla modelarzy. Paliwa te zawierają od 1 do 40% nitrometanu, metanol oraz mieszankę olejów smarujących.
Otrzymywanie.
Nitrometan można otrzymać m.in. w reakcji bromku lub jodku metylu z azotynem srebra (metoda Meyera stosowana do otrzymywania nitroparafin oraz nitroolefin typu allilowego) w niepolarnych mediach (eter dietylowy, pentan, heksan). W niskich temperaturach głównym produktem jest nitrometan. Wzrost temperatury stymuluje powstawanie azotynu alkilowego:
Inną możliwością jest wykorzystanie metody Cornbluma będącej modyfikacją procesu opisanego wyżej. W reakcji tej w roli generatora jonów azotynowych stosuje się azotyn sodu. Reakcja w odróżnieniu od procesu Meyera biegnie w układzie homogenicznym i silnie polarnych rozpuszczalnikach (DMSO, DMF). Uzyskiwane wydajności są niższe, ale wielokrotnie niższa cena azotynu sodu rekompensuje ten mankament z nawiązką.
Kolejną metodą otrzymywania jest reakcja kwasu chlorooctowego z azotynem sodowym w środowisku zobojętnionym NaOH wobec fenoloftaleiny. Podczas destylacji otrzymuje się mieszaninę wody i nitrometanu, który oddziela się i ponownie destyluje.

</doc>
<doc id="349435" url="https://pl.wikipedia.org/wiki?curid=349435" title="Mšeno">
Mšeno

Mšeno – miasto w Czechach, w kraju środkowoczeskim.
Według danych z 1 stycznia 2020 powierzchnia miasta wynosiła 2 670 ha, a liczba jego mieszkańców 1 458 osób.
W Mšenie urodził się polski pianista Wojciech Żywny.
Demografia.
"Źródło: Czeski Urząd Statystyczny"

</doc>
<doc id="349438" url="https://pl.wikipedia.org/wiki?curid=349438" title="Neratovice">
Neratovice

Neratovice (niem. "Neratowitz") − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 2 002 ha, a liczba jego mieszkańców 16 247 osób.
Historia.
Pierwsza wzmianka o miejscowości w r. 1227.
Gospodarka.
W mieście rozwinął się przemysł maszynowy, elektrotechniczny, odzieżowy, skórzany, wyrobów z tworzyw sztucznych, drzewny, papierniczy, poligraficzny oraz spożywczy.
Demografia.
"Źródło: Czeski Urząd Statystyczny"

</doc>
<doc id="349440" url="https://pl.wikipedia.org/wiki?curid=349440" title="Nové Strašecí">
Nové Strašecí

Nové Strašecí − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 1 337 ha, a liczba jego mieszkańców 5 082 osób.
Demografia.
"Źródło: Czeski Urząd Statystyczny"

</doc>
<doc id="349442" url="https://pl.wikipedia.org/wiki?curid=349442" title="Układ trawienny">
Układ trawienny



</doc>
<doc id="349443" url="https://pl.wikipedia.org/wiki?curid=349443" title="ODL">
ODL



</doc>
<doc id="349446" url="https://pl.wikipedia.org/wiki?curid=349446" title="Nový Knín">
Nový Knín

Nový Knín − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 2 961 ha, a liczba jego mieszkańców 1 779 osób.
Demografia.
"Źródło: Czeski Urząd Statystyczny"

</doc>
<doc id="349447" url="https://pl.wikipedia.org/wiki?curid=349447" title="Pontiac (wódz Indian)">
Pontiac (wódz Indian)

Pontiac – wódz Indian z plemienia Ottawa. Urodził się około 1720 r. Jego ojciec pochodził z plemienia Ottawa, matka zaś – z plemienia Odżibwejów. Około 1755 roku Pontiac został wodzem plemienia Ottawa. Imię Pontiac pochodzi od algonkińskiego słowa "obwendiyaq" oznaczającego „Ten Który Uśmierza Ból”.
Był wyznawcą poglądów Neolina, proroka z plemienia Delaware, który zachęcał Indian do porzucenia wszystkich brytyjskich dóbr i obyczajów.
Pontiac walczył po stronie Francuzów podczas tzw. wojny Francuzów i Indian z Anglikami (1754–1763). Bitwa nad Monongahelą w roku 1755 unaoczniła Brytyjczykom słabość oddziałów europejskich walczących w szyku liniowym przeciwko partyzanckiej taktyce Indian. Podobnie jak inni wodzowie Pontiac odczuwał wyraźną wrogość do Brytyjczyków, których obwiniał za grabież ziem należących do Indian i ograniczenie handlu z osadnikami. Nie zmieniło tego nawet jedno z porozumień zawartych przez Pontiaca z brytyjskim majorem Robertem Rogersem w roku 1760.
Pontiac był jedną z najwybitniejszych postaci indiańskich. Gotowy był poświęcić życie za zachowanie sposobu życia i kultury Indian, walcząc z przeważającymi siłami wroga. W walkach okazał się wybitnym wodzem, potrafiącym pokonać zdyscyplinowane i dobrze uzbrojone oddziały brytyjskie. W 1763 roku został naczelnym przywódcą tzw. powstania Pontiaka (1763-1766), zakończonego porażką sprzymierzonych plemion indiańskich. Na wezwanie wodza Ottawów do walki stawiło się w wojennym obozie nad rzeką Ecorse wiele plemion: Wyandoci, Lenapowie (in. Delawarowie), Saukowie i Lisy, Odżibueje, Shawnee, a nawet dwa plemiona irokeskie Cayuga i Seneca. 7 maja 1763 r. rozpoczęto powstanie atakiem na Detroit, którego jednak nie udało się zdobyć mimo wielotygodniowego oblężenia. Jednak w krótkim czasie zdobyto 9 spośród 12 brytyjskich fortów między zatoką Michigan a Fortem Pitt, którego również nie udało się przejąć. Po sierpniowej porażce sił indiańskich z armią pułkownika Bouqueta powstanie zaczęło upadać. W październiku 1763 r. pokój z Anglikami podpisali Odżibueje, Wyandoci i Pottawatomi, gdy Fort Detroit nadal oblegali już tylko sami Ottawowie Pontiaka. Ale i on wycofał się na południe nad rzekę Maumee, choć nadal prowadził tylko wojnę podjazdową aż do 1764 roku.
Po klęsce Indian Pontiac resztę życia spędził wraz z najbliższą rodziną nad brzegami rzeki Maumee. W 1769 roku został zamordowany przez przekupionego przez Brytyjczyków Indianina z plemienia Kickapoo. Dziś wśród plemion znad Wielkich Jezior krąży legenda, że wczesną wiosną we mgle pojawia się na Jez. Huron widmo Pontiaka w czółnie i znika za horyzontem.

</doc>
<doc id="349449" url="https://pl.wikipedia.org/wiki?curid=349449" title="Niewiesz">
Niewiesz

Niewiesz – wieś w Polsce położona w województwie łódzkim, w powiecie poddębickim, w gminie Poddębice. Miejscowość położona w odległości ok. 10 km na północny zachód od Poddębic.
Dawniej siedziba istniejącej do 1954 roku oraz w latach 1973–1976 gminy Niewiesz. W latach 1975–1998 miejscowość położona była w województwie sieradzkim.
Historia.
Gniazdo rycerskiego rodu Chebdów herbu Pomian, którzy w XV wieku przyjęli nazwisko Niewieskich. W okresie powstania styczniowego Niewiesz był miejscem tzw. bitwy pod Niewieszem, tj. starć oddziałów płk. Kajetana Słupskiego (ok. 1000 ludzi) z Rosjanami z garnizonu łódzkiego (2 roty piechoty i 70 huzarów), którymi dowodził płk Aleksander von Broemsen. Po stronie rosyjskiej były znaczne straty. Poległo 29 powstańców, pochowanych w zbiorowej mogile na miejscowym cmentarzu. W bitwie tej brał udział Józef Szumski – ojciec Marii Dąbrowskiej. W dniach 6–9 września 1939 r. toczyły się w rejonie Niewiesza ciężkie walki 25 DP armii "Poznań" z Niemcami o utrzymanie przepraw przez Wartę. W walkach zginęło wielu żołnierzy niemieckich. W odwecie Wehrmacht, gdy wkraczał do wsi, zamordował co najmniej kilkadziesiąt cywilnych osób.
Zabytki.
Na skraju wsi, przy szosie z Uniejowa do Poddębic, stoi okazała rzeźba "Pomnik pomordowanych przez Wehrmacht" Michała Gałkiewicza wykonana z wapienia i sztucznego kamienia upamiętniający ofiary wojny. Pierwszy kościół w Niewieszu stał już w 1455 r. Kolejny kościół, murowany, postawiono w 1874 r. Został on zniszczony w czasie działań wojennych. Obecną świątynię zbudowano w latach 1970–1980. Z dawnego założenia dworskiego pozostały resztki zabudowań gospodarczych i fragmenty parku.

</doc>
<doc id="349450" url="https://pl.wikipedia.org/wiki?curid=349450" title="Odolena Voda">
Odolena Voda

Odolena Voda – miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 1 123 ha, a liczba jego mieszkańców 4 451 osób.
Demografia.
"Źródło: Czeski Urząd Statystyczny"

</doc>
<doc id="349452" url="https://pl.wikipedia.org/wiki?curid=349452" title="Pečky">
Pečky

Pečky (niem. "Petschek") − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 1 076 ha, a liczba jego mieszkańców 4 317 osób.
Demografia.
"Źródło: Czeski Urząd Statystyczny"

</doc>
<doc id="349455" url="https://pl.wikipedia.org/wiki?curid=349455" title="1930 w muzyce">
1930 w muzyce



</doc>
<doc id="349458" url="https://pl.wikipedia.org/wiki?curid=349458" title="Podiebrady">
Podiebrady

Podiebrady (; ) – miasto uzdrowiskowe w Czechach, w kraju środkowoczeskim. Według danych z 31 grudnia 2016 powierzchnia miasta wynosiła 3370 ha, a liczba jego mieszkańców 14 025 osób.
Pierwsza wzmianka o mieście pochodzi z roku 1179. Siedziba dynastii Podiebradów (zamek w Podiebradach), miejsce urodzin Jerzego z Podiebradów, w latach 1458–1471 króla Czech.
W latach 1922–1935 działała tutaj Ukraińska Akademia Gospodarcza.
Demografia.
"Źródło: Czeski Urząd Statystyczny"

</doc>
<doc id="349465" url="https://pl.wikipedia.org/wiki?curid=349465" title="Podebrady">
Podebrady



</doc>
<doc id="349466" url="https://pl.wikipedia.org/wiki?curid=349466" title="Przybram">
Przybram

Przybram (; lub ) − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 3 341 ha, a liczba jego mieszkańców 35 251 osób.
Zabytki.
W mieście znajduje się barokowe sanktuarium na Świętej Górze (Svatá Hora).
Nazwa.
Nazwa Příbram jest w języku czeskim rzeczownikiem rodzaju żeńskiego.
Demografia.
"Źródło: Czeski Urząd Statystyczny"

</doc>
<doc id="349472" url="https://pl.wikipedia.org/wiki?curid=349472" title="Ojibwa">
Ojibwa

Ojibwa – miasto w Stanach Zjednoczonych, w stanie Wisconsin, w hrabstwie Sawyer.

</doc>
<doc id="349473" url="https://pl.wikipedia.org/wiki?curid=349473" title="Powstanie Pontiaca">
Powstanie Pontiaca



</doc>
<doc id="349474" url="https://pl.wikipedia.org/wiki?curid=349474" title="Rakovník">
Rakovník

Rakovník (niem. "Rakonitz") − miasto w Czechach, w kraju środkowoczeskim. Według danych z 2005 powierzchnia miasta wynosiła 1 850 ha, a liczba jego mieszkańców 16 400 osób.
W mieście rozwinął się przemysł maszynowy, ceramiczny oraz browarniczy.
Demografia.
"Źródło: Czeski Urząd Statystyczny"

</doc>
<doc id="349475" url="https://pl.wikipedia.org/wiki?curid=349475" title="Sybase">
Sybase

Sybase – założone w 1984 w Berkeley przedsiębiorstwo produkujące systemy bazodanowe, narzędzia do modelowania i budowania systemów, rozwiązania mobilne. W 2010 zostało przejęte przez SAP, które w 2014 zrezygnowało z używania nazwy Sybase.
Produkty Sybase to serwery baz danych, hurtownie danych, systemy wspomagania decyzji, rozwiązania przenośne i wbudowane oraz narzędzia do tworzenia aplikacji klient-serwer, wielowarstwowych, internetowych i intranetowych.
Wśród produktów: Sybase IQ, Adaptive Server Enterprise, Adaptive Server Anywhere, PowerDesigner, PowerBuilder, Afaria, OneBridge, Avaki, Replication Server, Mirror Activator, WorkSpace, Enterprise Apllication Server.
W Polsce Sybase działało od 1997 roku, siedziba przedsiębiorstwa znajdowała się w Warszawie.

</doc>
<doc id="349478" url="https://pl.wikipedia.org/wiki?curid=349478" title="Řevnice">
Řevnice

Řevnice – miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 1014 ha, a liczba jego mieszkańców 2908 osób.
Demografia.
"Źródło: Czeski Urząd Statystyczny"

</doc>
<doc id="349479" url="https://pl.wikipedia.org/wiki?curid=349479" title="Drum'n'bass">
Drum'n'bass



</doc>
<doc id="349480" url="https://pl.wikipedia.org/wiki?curid=349480" title="Říčany">
Říčany

Říčany () − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 2 580 ha, a liczba jego mieszkańców 11 329 osób.
Demografia.
"Źródło: Czeski Urząd Statystyczny"

</doc>
<doc id="349483" url="https://pl.wikipedia.org/wiki?curid=349483" title="Rožmitál pod Třemšínem">
Rožmitál pod Třemšínem

Rožmitál pod Třemšínem (niem. "Rosmital") − miasto w Czechach, w kraju środkowoczeskim.
31 grudnia 2003 powierzchnia miasta wynosiła 5298 ha, a liczba jego mieszkańców 4245 osób.
Demografia.
"Źródło: Czeski Urząd Statystyczny"

</doc>
<doc id="349484" url="https://pl.wikipedia.org/wiki?curid=349484" title="Chuck Norris">
Chuck Norris

Carlos Ray „Chuck” Norris (ur. 10 marca 1940 w Ryan) – amerykański aktor, producent filmowy i telewizyjny, mistrz sztuk walki, sześciokrotny mistrz świata w karate.
Życiorys.
Wczesne lata.
Urodził się w Ryan, w stanie Oklahoma jako najstarszy z trzech synów Wilmy (z domu Scarberry) i Raya D. Norrisa (1918–1971), z zawodu mechanika, kierowcy autobusu i samochodu ciężarowego, który był żołnierzem United States Army podczas II wojny światowej. Jego ojciec był członkiem plemienia Indian Czirokezów, a jego matka była irlandzką baptystką. Jego rodzina była pochodzenia angielskiego, szkockiego i niemieckiego. Wychowywał się z dwoma młodszymi braćmi; Wielandem (1943–1970), który zginął podczas wojny w Wietnamie i Aaronem (ur. 1951), który został producentem filmowym.
Ojciec Chucka Norrisa, alkoholik, opuścił rodzinę. W wieku dwunastu lat Carlos Ray przeniósł się z matką i braćmi z Oklahomy do Kalifornii. W 1958, po ukończeniu szkoły średniej North Torrance High School w Torrance, aby utrzymać rodzinę, wstąpił do United States Air Force i został pilotem pierwszej klasy. W wojsku otrzymał przydomek „Chuck”.
Mistrz sztuk walki.
W Korei, gdzie służył, poznał sporty walki, trenował m.in. tangsudo i taekwondo (niekiedy podaje się, że Norris był pierwszym człowiekiem Zachodu który uzyskał 8. dan w taekwondo, jednak nie odpowiada to prawdzie – kilka lat wcześniej czarny pas ósmego dana zdobyli Charles „Chuck” Sereff i Edward Sell). W obydwu tych dyscyplinach zdobył mistrzowskie czarne pasy.
W 1962 powrócił do USA, gdzie założył kilka szkół karate. Uczęszczały do nich znane osobistości, m.in. Steve McQueen, który zasugerował mu karierę filmową, ponadto Priscilla Presley i Michael Landon. Ludzie ci zostali później jego bliskimi przyjaciółmi. Obecnie jest posiadaczem czarnego pasa ze stopniem 9 dan.
Przyjaźnił się i trenował z Bruce’em Lee. Poznali się w 1968 po zdobyciu przez Norrisa mistrzostwa świata w karate, co zaowocowało angażem w „Drodze Smoka”. Trenował również z wieloma zawodnikami kickboxingu i karate takimi jak Joe Lewis i Bill Wallace.
W 1968 Norris został mistrzem świata w karate w wadze średniej. Rok później magazyn „Black Belt” przyznał mu tytuł "Fighter of the Year" („Wojownik roku”). Tytuł mistrza świata w karate utrzymał aż do 1974, kiedy to zakończył karierę sportową. Bazując na swoim doświadczeniu, stworzył własny styl walki Chun Kuk Do, który jest nauczany w jego dojo. Chuck Norris jest ponadto posiadaczem czarnego pasa w brazylijskim ju-jitsu, nadanego przez mistrza Carlosa Machado.
Aktor.
Pierwszym zauważalnym występem Norrisa w filmie była rola przeciwnika Bruce’a Lee w "Drodze smoka". Później wystąpił w serii mało znaczących niskobudżetowych filmów produkowanych w Hongkongu i USA, gdzie popisywał się nie tyle kunsztem aktorskim, ile perfekcyjnie wykonywanymi układami sztuk walki. W pierwszej połowie lat 80. zmienił swój aktorski image – zapuścił brodę i na ekranie zaczął nosić się w stylu militarnym. Z tego też okresu pochodzi pierwszy, prawdziwie głośny film Norrisa "Zaginiony w akcji" z 1983. Jako westernowy płk Braddock, powracał jeszcze na ekrany w kolejnych filmach serii – "" z 1985 i "Zaginiony w akcji 3" z 1988. Sukces przyniósł mu także utrzymany w podobnej konwencji cykl filmów z serii "Delta Force", gdzie wystąpił w roli głównej jako płk McCoy. Filmy te, nacechowane prostą w odbiorze i dynamiczną fabułą, efektami specjalnymi i sztukami walki w wykonaniu Norrisa, należą dziś do klasyki kina akcji. Jednak największym sukcesem Chucka był serial telewizyjny "Strażnik Teksasu", w którym grał główną rolę Cordella Walkera oraz pełnił funkcję producenta wykonawczego ("executive producer").
Do Polski Chuck Norris „trafił” w latach 80., już jako uznany w świecie aktor, za sprawą filmów "Zaginiony w akcji" i "Delta Force" rozpowszechnianych w systemie VHS. Także Telewizja Polska wyemitowała w połowie lat 80. film "Droga smoka". Wcześniej polskiej widowni był niemal zupełnie nieznany. Po raz pierwszy w polskich kinach pojawił się w 1988 w niskobudżetowym filmie z 1983 pt. "Samotny wilk McQuade".
W latach późniejszych Chuck Norris wystąpił w polskiej reklamie Banku Zachodniego WBK.
W 2012 zagrał w filmie "Niezniszczalni 2".
Działalność publiczna i polityczna.
Norris wydał autobiografię pod tytułem "The Secret of Inner Strength" ("Tajemnica siły wewnętrznej") oraz najnowszą "Against All Odds: My Story" ("Łamiąc Bariery"). Założył też organizację "Kickstart" walczącą z przemocą i handlem narkotykami w szkołach. Angażował się w kampanie prezydenckie, wspierając republikańskich kandydatów. W 1988 udzielił poparcia George’owi Bushowi, a w 2008 pastorowi Mike’owi Huckabee. Popierał interwencję amerykańską w Iraku.
We wrześniu 2008 w Stanach Zjednoczonych ukazała się jego nowa książka pt. "Black Belt Patriotism".
15 lutego 2010 ogłosił, że od jesieni 2010 jako felietonista będzie prowadził własną kolumnę w gazecie „Creators Syndicate”.
2 grudnia 2010 otrzymał honorowy tytuł: „Texas Ranger”. Odznaczenie to zostało nadane osobiście przez gubernatora Teksasu Ricky Perry’ego.
Norris należy do Kościoła Chrześcijan Baptystów. W ostatnich latach zaangażował się w działalność chrześcijańską i dał się poznać jako ewangeliczny chrześcijanin oraz zdeklarowany kreacjonista. Otwarcie sprzeciwia się promowaniu homoseksualizmu w szkolnych programach nauczania, instytucjonalizacji związków homoseksualnych oraz legalności aborcji. Od 2006 jest felietonistą chrześcijańskiego serwisu WorldNetDaily. Jest również autorem kilku chrześcijańskich książek (w których zachęca do lektury Biblii oraz nawrócenia do Chrystusa) oraz członkiem Narodowej Rady ds. Biblijnego Programu Nauczania w Szkołach Publicznych – organizacji promującej nauczanie Biblii w szkołach.
Życie prywatne.
29 grudnia 1958 ożenił się ze szkolną sympatią Dianą Holechek, z którą ma dwóch synów: Mike’a (ur. 4 października 1962) i Erika (ur. 20 maja 1964). Ma także urodzoną w 1964 córkę Dinę (właściwie Diannę DeCioli) z kobietą o imieniu Johanna, z którą miał romans w trakcie trwania małżeństwa. Ponieważ Johanna niedługo po urodzeniu wyszła za mąż, wychowała córkę w przeświadczeniu, że jej mąż jest jej prawdziwym ojcem. Norris po raz pierwszy spotkał się z córką w 1991. We wrześniu 1989 doszło do rozwodu Norrisów. 28 listopada 1998 poślubił Genę O’Kelly, z którą ma bliźniaki: syna Dakotę Alana i córkę Danilee Kelly (ur. 30 sierpnia 2001).
16 lipca 2017 aktor, biorąc prysznic, doznał nagłego, rozległego zawału serca. Po ok. 45 minutach, na krótko przed przyjęciem do szpitala, przeszedł kolejny zawał. Mimo poważnego zagrożenia życia, lekarzom udało się ustabilizować stan zdrowia Norrisa i już po kilku dniach od przyjęcia opuścił szpital.

</doc>
<doc id="349488" url="https://pl.wikipedia.org/wiki?curid=349488" title="Radiolarie">
Radiolarie



</doc>
<doc id="349489" url="https://pl.wikipedia.org/wiki?curid=349489" title="1929 w muzyce">
1929 w muzyce



</doc>
<doc id="349494" url="https://pl.wikipedia.org/wiki?curid=349494" title="Roztoky">
Roztoky

Roztoky (niem. "Rostok") − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 844 ha, a liczba jego mieszkańców 5 956 osób.
Demografia.
"Źródło: Czeski Urząd Statystyczny"

</doc>
<doc id="349495" url="https://pl.wikipedia.org/wiki?curid=349495" title="Lucerna (roślina)">
Lucerna (roślina)

Lucerna ("Medicago" L.) – rodzaj roślin jednorocznych, dwuletnich lub bylin z rodziny bobowatych. Należy tu ok. 90 gatunków. Rośliny te występują na wszystkich kontynentach Starego Świata. Niektóre gatunki są cennymi roślinami pastewnymi, które uprawiane są z przeznaczeniem na zielonkę, paszę, susz, siano lub kiszonkę. 
Rozmieszczenie geograficzne.
Przedstawiciele rodzaju występują w centralnej i południowo-zachodniej Azji, w Europie i Afryce, największe zróżnicowanie osiągając w rejonie Morza Śródziemnego.
W Polsce jako gatunki rodzime rosną trzy:
Jako gatunki zadomowione lub przejściowo dziczejące w Polsce rosną:
Systematyka.
Jeden z rodzajów podrodziny bobowatych właściwych "Faboideae" w rzędzie bobowatych "Fabaceae" "s.l." W obrębie podrodziny należy do plemienia "Trifolieae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa różowe ("Rosidae" Takht.), nadrząd "Fabanae" R. Dahlgren ex Reveal, rząd bobowce ("Fabales" Bromhead), rodzina bobowate ("Fabaceae" Lindl.), rodzaj lucerna ("Medicago" L.).

</doc>
<doc id="349496" url="https://pl.wikipedia.org/wiki?curid=349496" title="Rudná">
Rudná

Rudná − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 819 ha, a liczba jego mieszkańców 3 360 osób.
Demografia.
"Źródło: Czeski Urząd Statystyczny"

</doc>
<doc id="349499" url="https://pl.wikipedia.org/wiki?curid=349499" title="Łucjan Ruszała">
Łucjan Ruszała

Łucjan Ruszała, imię chrzestne Władysław (ur. 13 maja 1908 w Przedmieściu Czudeckim, zm. 30 stycznia 1945 w Tallinnie) – polski duchowny katolicki, kapucyn, misjonarz w Estonii.
Był synem Jana i Anny z Ziobrów. W latach 1916-1924 uczęszczał do szkoły powszechnej we wsi Przedmieście Czudeckie, następnie kształcił się w Kolegium Serafickim Ojców Kapucynów w Rozadowie nad Sanem. W sierpniu 1926 rozpoczął nowicjat w klasztorze kapucynów w Sędziszowie (powiat ropczycki). Śluby czasowe złożył w tymże klasztorze w sierpniu 1927, następnie kontynuował naukę w klasztorze kapucynów w Krakowie, gdzie ukończył edukację na poziomie gimnazjalnym. Od 1929 był słuchaczem Studium Filozoficzno-Teologicznego Ojców Kapucynów w Krakowie. 7 września 1930 złożył zakonne śluby wieczyste, 19 czerwca 1932 przyjął święcenia kapłańskie. W lipcu 1933 ukończył studia, otrzymując dyplom kaznodziei.
Jesienią 1934 wyjechał do pracy misyjnej do Estonii, gdzie dołączył do działającej od trzech lat placówki kapucynów krakowskich. Pracował początkowo w Tartu i Parnawie, zmagając się z niechętną postawą z jednej strony misjonarzy niemieckich, z drugiej – władz estońskich. Po utworzeniu pięciu nowych parafii katolickich został w 1935 proboszczem w Petseri. Był jedynym polskich duchownym na południu Estonii, w związku z czym sprawował opiekę duszpasterską nad grupami Polaków w miastach Valga i Tartu (łącznie około 250 osób), a także polskimi robotnikami czasowymi. Obok pracy duszpasterskiej zajmował się działalnością patriotyczną, kolportował polską prasę ("Mały Dziennik"), organizował obchody polskich świąt narodowych, także po wybuchu II wojny światowej.
Doświadczenia ze swojej pracy misyjnej opisywał na łamach prasy zakonnej (m.in. artykuły "Pole pracy" we "Wzlocie Serafickim", 1936, nr 5; "W siedzibie Robinsona", tamże, 1936, nr 7/8; "Misje polskich kapucynów w Estonii" w czasopiśmie "Pokój i Dobro", 1937, nr 9). W ostatnich latach życia chorował na cukrzycę; zmarł w styczniu 1945 i został pochowany na cmentarzu katolickim w Tallinnie.

</doc>
<doc id="349503" url="https://pl.wikipedia.org/wiki?curid=349503" title="Sadská">
Sadská

Sadská − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 1 641 ha, a liczba jego mieszkańców 3 095 osób.
Demografia.
"Źródło: Czeski Urząd Statystyczny"

</doc>
<doc id="349505" url="https://pl.wikipedia.org/wiki?curid=349505" title="Rob Morrow">
Rob Morrow

Robert Alan „Rob” Morrow (ur. 21 września 1962 w New Rochelle) – amerykański aktor, reżyser, scenarzysta i producent filmowy. Odtwórca roli doktora Joela Fleischmana, nowojorskiego lekarza zmuszonego do wyjazdu na Alaskę, w serialu "Przystanek Alaska" (1990–1995), która przyniosła mu trzy nominacje do Złotego Globu i dwie nominacje do nagrody Emmy. 
W 1994 wystąpił w filmie "Quiz Show" u boku Ralpha Fiennesa, a w następnych latach pojawił się w filmach: "Matka" (1996), "Tylko miłość" (1998) i "Maze" (2000), którego jednocześnie był reżyserem, producentem i scenarzystą.
Życiorys.
Urodził się w New Rochelle w stanie Nowy Jork w rodzinie pochodzenia żydowskiego jako syn Diane Francis (z domu Markowitz), higienistki stomatologicznej, i Murraya Morrow, producenta oświetlenia przemysłowego. Wychowywał się ze starszą siostrą Carrie. Jego rodzice rozwiedli się, gdy miał dziewięć lat. Uczęszczał do Miami Sunset High School, ale porzucił ją na początku ostatniego roku, aby rozpocząć karierę aktorską. Naukę kontynuował w Edgemont High School w hrabstwie Westchester. W 1979 mając 17 lat przeniósł się do Nowego Jorku, gdzie studiował aktorstwo w renomowanym HB Studio.
Kariera filmowa Morrowa rozpoczęła się, gdy w wieku 18 lat pojawił się jako statysta w "Saturday Night Live". W 1983 pracował w Los Angeles jako asystent Michaela Bennetta przy musicalu "Dreamgirls". W 1984 debiutował w nowojorskim Jewish Repertory Theatre jako Stuart Miller w przedstawieniu "Ucieczka z Riverdale". W 1985 grał na Broadwayu w podwójnej roli jako Prick i Flem w sztuce "Chłopaki zimy" ("The Boys of Winter"). Zagrał w komedii "Wakacje w kurorcie" ("Private Resort", 1985) u boku Johnny’ego Deppa. W 1986 pomógł założyć nowojorską trupę aktorską Naked Angels i wystąpił na off-Broadwayu w roli Carla w spektaklu "Powrót Pinokia".

</doc>
<doc id="349508" url="https://pl.wikipedia.org/wiki?curid=349508" title="1928 w muzyce">
1928 w muzyce



</doc>
<doc id="349513" url="https://pl.wikipedia.org/wiki?curid=349513" title="Sázava (miasto w Czechach)">
Sázava (miasto w Czechach)

Sázava (niem. "Sasau") – miasto w Czechach, w powiecie Benešov, w kraju środkowoczeskim. Według danych z 31 grudnia 2003 powierzchnia miasta wynosiła 2 041 ha, a według danych Czeskiego Urzędu Statystycznego z dnia 1 stycznia 2017 liczyło 3 730 mieszkańców.
Zabytki.
Głównym zabytkiem Sázavy jest dawny klasztor benedyktynów, ufundowany w 1032 przez księcia czeskiego Oldrzycha. Założycielem i pierwszym opatem klasztoru był św. Prokop, zwany Prokopem z Sazawy.
Demografia.
"Źródło: Czeski Urząd Statystyczny"

</doc>
<doc id="349514" url="https://pl.wikipedia.org/wiki?curid=349514" title="Władysław Ruszała">
Władysław Ruszała



</doc>
<doc id="349515" url="https://pl.wikipedia.org/wiki?curid=349515" title="Barry Corbin">
Barry Corbin

Leonard Barrie Corbin (ur. 16 października 1940 w Lamesa) – amerykański aktor i scenarzysta telewizyjny i filmowy.
Urodził się w Lamesa w Teksasie jako syn Kilmera Blaine'a i Almy LaMerle (z domu Scott) Corbinów. Dwa lata służył w United States Marine Corps. W latach 1959-64 uczęszczał do Texas Tech University w Lubbock w północno-zachodniej części stanu Teksas. W 1964 po ukończeniu University of Colorado w Boulder w stanie Kolorado, przeniósł się do Nowego Jorku.
8 marca 1965 poślubił Marie Elyse Soape, z którą ma córkę Shannon Corbin (ur. 1965). Jednak w kwietniu 1972 doszło do separacji, a 31 grudnia 1974 do rozwodu. Zaadoptował syna Bernarda Corbina (ur. 1970). 29 maja 1976 ożenił się z Susan James Berger, z którą ma dwóch synów Jamesa Barry’ego (ur. 1979) i Christophera Claytona (ur. 1982). 14 czerwca 1993 rozwiódł się.

</doc>
<doc id="349518" url="https://pl.wikipedia.org/wiki?curid=349518" title="Sedlčany">
Sedlčany

Sedlčany (niem. "Seltschan") − miasto w Czechach, w kraju środkowoczeskim. Według danych z 31 grudnia 2016 powierzchnia miasta wynosiła 3646 ha, a liczba jego mieszkańców 7227.
Demografia.
"Źródło: Czeski Urząd Statystyczny"
Historia.
Pierwsza wzmianka o mieście pojawiła się w liście Oldřicha z Hradca w 1294. W XVI w. w mieście rozwinęło się tkactwo i browarnictwo. Miasto zostało zniszczone podczas czeskiego powstania stanowego i w bitwie na Białej Górze w 1620. Ponownie rozwinęło się w XIX w. w wyniku rewolucji przemysłowej.

</doc>
<doc id="349519" url="https://pl.wikipedia.org/wiki?curid=349519" title="Sedlec-Prčice">
Sedlec-Prčice

Sedlec-Prčice – miasto w Czechach, w kraju środkowoczeskim. Powstało w roku 1957 z połączenia miejscowości Sedlec i Prčice.
Według danych z 31 grudnia 2003 powierzchnia miasta wynosiła 6 411 ha, a liczba jego mieszkańców 2 873 osób.
Demografia.
"Źródło: Czeski Urząd Statystyczny"

</doc>
<doc id="349520" url="https://pl.wikipedia.org/wiki?curid=349520" title="John Corbett">
John Corbett

John Corbett, właściwie John Joseph Corbett Junior (ur. 9 maja 1961 w Wheeling) – amerykański aktor telewizyjny i filmowy, piosenkarz muzyki country.
Życiorys.
Wczesne lata.
Urodził się w Wheeling w rodzinie rzymskokatolickiej Sandy i Johna Josepha Corbetta Seniora. Jego matka miała pochodzenie litewskie i żydowskie. Mieszkał w bloku mieszkalnym w pobliżu rzeki Ohio w Wirginii Zachodniej wraz z matką - kelnerką, który pracowała w klubie muzycznym wuja, gdzie John spędził większość swego czasu i w wieku siedmiu lat nauczył się grać na gitarze basowej. Grał w szkolnym zespole, a także śpiewał przy nadarzających się okazjach. W 1979 roku ukończył szkołę średnią Wheeling Central Catholic High School w Wheeling.
W wieku 16 lat miał pracę jako ochroniarz w Capitol Music Hall. Po ukończeniu liceum przeprowadził się do Kalifornii i przez sześć lat pracował jako hutnik i spawacz w fabryce stali. Przeszedł roczne szkolenie, aby stać się zastępcą szeryfa, ale ostatecznie nie powiodło się. Kiedy doznał kontuzji, udał się do Cerritos College w Norwalk w Kalifornii. W 1986 roku stał się też licencjonowanym fryzjerem. Pracował jako recepcjonista w K-Mart i potem w firmie handlowej Samsunga. Zagrał w reklamach, w tym Isuzu, MCI Capital i Ford Motor Company.
Kariera.
Pojawił się w jednym z odcinków serialu ABC "Cudowne lata" ("The Wonder Years", 1988) jako Louis. Sławę zawdzięcza roli DJ Chrisa Stevensa w serialu CBS "Przystanek Alaska" ("Northern Exposure", 1990-95), za którą zdobył nominację do nagrody Emmy (1992) i Złotego Globu (1993). Za postać Adama MacArthura w serialu sci-fi 20th Century Fox "Przybysz" ("The Visitor", 1997-98) był nominowany do nagrody Saturna.
Po trzecioplanowych rolach w sensacyjnym filmie wojennym "Lot Intrudera" ("Flight of the Intruder", 1991) z Willemem Dafoe, Rosanną Arquette i Bradem Johnsonem, westernie George’a Pana Cosmatosa "Tombstone" (1993) z Kurtem Russellem, Valem Kilmerem i Joanną Pacułą, zabłysnął w komediach – "Weselny blues" ("Wedding Bell Blues", 1996), "Moje wielkie greckie wesele" ("My Big Fat Greek Wedding", 2002) w roli zaręczonego Iana Millera i "Mama na obcasach" ("Raising Helen", 2004) jako pastor Dan Parker. Rola Aidana Shaw, partnera Carrie Bradshaw granej przez Sarah Jessica Parker w serialu HBO "Seks w wielkim mieście" ("Sex and The City", 2000−2003), przyniosła mu drugą nominację do Złotego Globu (2002).
Wystąpił w teledysku „Woman” (1993) zespołu Scorpions. W 2005 koncertował jako wokalista muzyki country, m.in. w nocnym klubie Phoenix Underground w Seattle. W 2006 wydał singiel „Good to Go”. 4 kwietnia 2006 ukazała się jego płyta "John Corbett" (wyd. Fun Bone/Co5), a 5 lutego 2013 druga płyta "Leaving Nothin' Behind" (wyd. Fun Bone/Co5).
Życie prywatne.
Spotykał się z modelką Nathalie Cox (2000), redaktorką magazynu "Vogue" Jill Demling (2001) i gospodarzem programów rozrywkowych Vanna White. W 2002 związał się z Bo Derek, z którą się ożenił w grudniu 2020.

</doc>
<doc id="349532" url="https://pl.wikipedia.org/wiki?curid=349532" title="Slaný">
Slaný

Slaný (niem. "Schlan") – miasto w Czechach, w kraju środkowoczeskim. Nazwa miejscowości wywodzi się od pokładów soli, które znaleziono na tym terenie. Według danych z 31 grudnia 2003 powierzchnia miasta wynosiła 3512 ha, a liczba jego mieszkańców 15 070 osób.
W mieście urodzili się hokeiści Martin Procházka, Jiří Tlustý.
Demografia.
"Źródło: Czeski Urząd Statystyczny"

</doc>
<doc id="349535" url="https://pl.wikipedia.org/wiki?curid=349535" title="Smečno">
Smečno

Smečno — miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 962 ha, a liczba jego mieszkańców 1 781 osób.
Demografia.
"Źródło: Czeski Urząd Statystyczny"

</doc>
<doc id="349537" url="https://pl.wikipedia.org/wiki?curid=349537" title="Epicykl">
Epicykl

Epicykl – okrąg, po którym porusza się dana planeta, którego środek z kolei krąży po deferencie. Wprowadzenie pojęcia epicyklu w teorii geocentrycznej miało na celu wyjaśnienie obserwowanego na niebie ruchu wstecznego planet zewnętrznych.

</doc>
<doc id="349541" url="https://pl.wikipedia.org/wiki?curid=349541" title="Perypetia">
Perypetia

Perypetia (z gr. "peripéteia" "nagła zmiana") – zdarzenie wikłające lub zdecydowanie zmieniające kierunek akcji dramatycznej lub epickiej, stawiające bohatera utworu wobec nowych okoliczności i wpływające na jego losy. Występowała już w tragedii greckiej.

</doc>
<doc id="349542" url="https://pl.wikipedia.org/wiki?curid=349542" title="Stochov">
Stochov

Stochov — miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 948 ha, a liczba jego mieszkańców 5 538 osób.
Demografia.
"Źródło: Czeski Urząd Statystyczny"

</doc>
<doc id="349546" url="https://pl.wikipedia.org/wiki?curid=349546" title="Týnec nad Labem">
Týnec nad Labem

Týnec nad Labem (niem. "Elbeteinitz") − miasto w Czechach, w kraju środkowoczeskim.
Według danych z 31 grudnia 2005 powierzchnia miasta wynosiła 1 569 ha, a liczba jego mieszkańców 1 907 osób (2005).
Demografia.
"Źródło: Czeski Urząd Statystyczny"

</doc>
<doc id="349549" url="https://pl.wikipedia.org/wiki?curid=349549" title="Týnec nad Sázavou">
Týnec nad Sázavou

Týnec nad Sázavou (niem. "Teinitz") − miasto w Czechach, w kraju środkowoczeskim. Według danych Czeskiego Urzędu Statystycznego z dnia 1 stycznia 2017 liczyła 5 686 mieszkańców.
Demografia.
"Źródło: Czeski Urząd Statystyczny"

</doc>
<doc id="349551" url="https://pl.wikipedia.org/wiki?curid=349551" title="Plebiscyt Przeglądu Sportowego 1984">
Plebiscyt Przeglądu Sportowego 1984

50. Plebiscyt Przeglądu Sportowego na najlepszego sportowca Polski zorganizowano w 1984 roku.

</doc>
<doc id="349552" url="https://pl.wikipedia.org/wiki?curid=349552" title="Uhlířské Janovice">
Uhlířské Janovice

Uhlířské Janovice – miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 2543 ha, a liczba jego mieszkańców 3058 osób.
Demografia.
"Źródło: Czeski Urząd Statystyczny"

</doc>
<doc id="349556" url="https://pl.wikipedia.org/wiki?curid=349556" title="Wpłatomat">
Wpłatomat

Wpłatomat, zwany również bankomatem do wpłat – urządzenie do przyjmowania wpłat na konta bankowe. 
Opis działania.
Klient, chcąc wpłacić na konto środki, wkłada do wpłatomatu kartę, którą otrzymał do prowadzonego w danym banku konta, lub wpisuje numer rachunku bankowego, na którym mają zostać zdeponowane pieniądze. System na podstawie numeru karty identyfikuje powiązany z nią numer rachunku i przyjmuje plik banknotów, które klient wsuwa do specjalnej szczeliny. Środki na koncie klienta pojawiają się z reguły do kilkunastu lub kilkudziesięciu minut po dokonaniu transakcji, jeśli wpłata została dokonana w banku będącym właścicielem wpłatomatu. 
Wpłatomat działa na zasadzie odwrotnej do bankomatu. Ponadto wielkość, interfejs, sposób ustawienia oraz lokalizacje tych urządzeń są podobne, jak w przypadku bankomatów (zob. zdjęcie obok). Niektóre wpłatomaty oferują klientom banku możliwość założenia lub zerwania lokaty, przyjmują czeki i zapewniają wiele innych dodatkowych usług, zależnie od zainstalowanego w danym urządzeniu wyposażenia i oprogramowania.
Kwestie techniczne.
Wielkość pojedynczej wpłaty jest ograniczona pojemnością modułu pośredniczącego i standardowo wynosi 50 do 200 sztuk banknotów. Moduły rozdzielenia i rozpoznania wpłacanego pliku banknotów lub czeków składają się zazwyczaj z następujących elementów:

</doc>
<doc id="349557" url="https://pl.wikipedia.org/wiki?curid=349557" title="Plebiscyt Przeglądu Sportowego 1985">
Plebiscyt Przeglądu Sportowego 1985

51. Plebiscyt Przeglądu Sportowego na najlepszego sportowca Polski zorganizowano w 1985 roku.

</doc>
<doc id="349558" url="https://pl.wikipedia.org/wiki?curid=349558" title="Unhošť">
Unhošť

Unhošť — miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 1 741 ha, a liczba jego mieszkańców 3 480 osób.
Demografia.
"Źródło: Czeski Urząd Statystyczny"

</doc>
<doc id="349559" url="https://pl.wikipedia.org/wiki?curid=349559" title="Úvaly">
Úvaly

Úvaly (niem. "Auwal") − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 1 097 ha, a liczba jego mieszkańców 4 797 osób.
Demografia.
"Źródło: Czeski Urząd Statystyczny"

</doc>
<doc id="349561" url="https://pl.wikipedia.org/wiki?curid=349561" title="Organowce">
Organowce



</doc>
<doc id="349563" url="https://pl.wikipedia.org/wiki?curid=349563" title="Veltrusy">
Veltrusy

Veltrusy − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 801 ha, a liczba jego mieszkańców 1 632 osób.
Demografia.
"Źródło: Czeski Urząd Statystyczny"

</doc>
<doc id="349565" url="https://pl.wikipedia.org/wiki?curid=349565" title="10 Pułk Ułanów Litewskich">
10 Pułk Ułanów Litewskich

10 Pułk Ułanów Litewskich (10 p.uł.) – oddział kawalerii Samoobrony Litwy i Białorusi, Wojska Litwy Środkowej i Wojska Polskiego II RP.
Pułk stacjonował w garnizonie Białystok.
Wchodził kolejno w skład wielkich jednostek kawalerii (do 1924 roku – jazdy): VIII BJ → VIII BK → XVIII BK → BK „Białystok” → Podlaskiej BK.
Święto pułkowe obchodzono 8 maja, w rocznicę dojścia pułku do Dniepru w 1920.
Formowanie pułku.
9 grudnia 1918 roku, w Pietkowie koło Łap, w składzie Dywizji Litewsko-Białoruskiej przystąpiono do formowania pułku ułanów Nr 12. 28 grudnia 1918 roku wydany został pierwszy rozkaz dzienny. 30 grudnia 1918 roku oddział przemianowany został na 10 pułk ułanów.
Większość oficerów i szeregowych pochodziła z terenu dawnego Wielkiego Księstwa Litewskiego. Dało to zresztą powód do powstania żurawiejki:"Z Litwy borów, pól i łanów,to dziesiąty pułk ułanów."
Umundurowanie pochodziło głównie ze zdobytych niemieckich składnic wojskowych. To jednak nie w pełni zaspokajało potrzeby rosnącego w siłę pułku. Stąd różnorodność w ubiorze była wyjątkowo duża. Uzbrojenie również nie było jednolite: ckm niemieckie i rosyjskie, karabinki przeważnie austriackie, trochę francuskich i niemieckich, z szablami było podobnie. Jednak największym problemem pułku był brak koni, starano się je sukcesywnie zdobywać. Na tym tle powstała następna przyśpiewka: "Jedzie ułan z dziesiątego,wyją psy na widok jego."
Pułk w walce o granice.
W miarę osiągania gotowości bojowej poszczególne szwadrony zaczęły odchodzić na front wzmacniając Dywizję Litewsko-Białoruską oraz szereg innych związków piechoty działających na kierunkach: Baranowicze, Mińsk, Bobrujsk. Boje pułku w pełnym składzie zaczęły się dopiero we wrześniu 1919 roku w ramach 2 Brygady Jazdy. W ciągu całej jesieni pułk utrzymywał łączność między związkami piechoty, niepokojąc jednocześnie przeciwnika częstymi wypadami, przynoszącymi znaczne korzyści taktyczne i pewną ilość zdobycznej broni.
Podczas ofensywy polskiej Grupy Poleskiej na Mozyrz i Kalenkowicze jej lewe skrzydło ubezpieczała 2 Brygada Jazdy. Wchodzący w jej skład 10 pułk ułanów wysłał 8 marca 1920 na rozpoznanie w kierunku Horwala i Rzeczycy 3 szwadron rtm. Jerzego Jastrzębskiego. Następnego dnia szwadron doszedł do Rudnik, a wzięci tam do niewoli sowieccy jeńcy zeznali, że w pobliskich Gawinowiczach zatrzymał się sztab brygady wchodzącej w skład 57 Dywizji Strzelców. Dowódca 3 szwadronu rtm. Jastrzębski zebrał czternastu ułanów i z tak szczupłym oddziałkiem ruszył na Gawinowicze.Jeszcze przed miejscowością napotkano kolumnę sztabu, która maszerowała na Krasne. Niespodziewana szarża ułanów kompletnie zaskoczyła ochronę sztabu, która nie podjęła walki i rzuciła się do ucieczki.
Zaskoczenie i brawurowe działanie stało się podstawą polskiego zwycięstwa. Do niewoli wzięto 72 jeńców, zdobyto 7 ckm-ów, tabory i dużą ilość sprzętu telefonicznego.
W związku z wyprawą kijowską 2 Brygada Jazdy otrzymała zadanie osiągnięcia linii Dniepru. Po zaciętych walkach w rejonie Horlawu, Chromatycz i Łojowa 8 maja 1920 roku pułk doszedł do Dniepru i obsadził zachodni brzeg. Gwałtowna ofensywa wojsk radzieckich na froncie ukraińskim zmusiła polskie wojsko do opuszczenia Kijowa i linii Dniepru. Od tego momentu pułk w ciągu kilku tygodni osłaniał wycofującą się piechotę i toczył zażarte boje narzucone przez przeciwnika (pod Lunią, Skrybałowem, Filipowiczami i Nowosiółkami). Eszelonem ze stacji Żytkowicze, drogą okrężna przez Brześć, pułk dojechał do stacji Nowojelnia, a tam napadnięty poniósł poważne straty w broni maszynowej. Tocząc walki odwrotowe na Podlasiu dotarł 6 sierpnia do Siedlec, aby transportem kolejowym udać się za Wisłę, do Grodziska i tam otrzymać uzupełnienie. Powrót na front zbiegł się z kontrofensywą polską i już 18 i 19 sierpnia pułk stoczył boje pod Górą i Starożrebami. Począwszy od połowy września w składzie odtworzonej 2 Brygady Jazdy, z niezwykłą szybkością i wytrwałością wkroczył do bitwy nad Niemnem, po czym dokonując długiego rajdu, w ciągłej bojowej styczności z przeciwnikiem dotarł do Dołhinowa i Krywicz, gdzie 19 października 1920 roku otrzymał wiadomość o zawieszeniu broni.
Dnia 4 listopada 1920 roku w kościele w Parafianowie poświęcono i wręczono sztandar ofiarowany przez hrabinę Julię Potocką. Rozkaz wydany w przeddzień wręczenia sztandaru brzmiał: "W dniu jutrzejszym za zezwoleniem Naczelnika Państwa i Naczelnego Wodza Józefa Piłsudskiego pułk otrzymuje sztandar. Akt ten w życiu pułku jest najdonioślejszym, gdyż przezeń Ojczyzna obdarza pułk symbolem zaufania, pokładanego w swym żołnierzu, dając mu godło, pod którem żołnierz polski walczy, zwycięża lub w imię honoru Jej umiera. Walcząc w ciągu dwóch niemal lat nigdy pułk 10 ułanów nie zawiódł pokładanej w nim nadziei, wierzę, iż nadal każdy z nas, wierny tradycjom naszych dziadów da swą krew i życie w obronie Ojczyzny, sztandaru i honoru pułku". Z rejonu bracławskiego (pułk wchodził wówczas w skład wojsk Litwy Środkowej) pułk został przesunięty na granicę litewską. Tam pozostawał do jesieni 1922 roku. Straty pułku w latach 1918–1920 były nieznaczne. Poległo: 1 oficer i 19 szeregowych. Liczba rannych nie jest znana. Poważne straty w broni maszynowej i koniach poniósł pułk w trakcie transportu kolejowego w czerwcu 1920 roku. Zdobycze wojenne i straty zadane nieprzyjacielowi w latach 1918–1920 były duże. Pułk wziął do niewoli około 800 jeńców, jeden sztab brygady, kilka sztabów pułkowych. Zdobyto kilkaset koni, przeszło 1000 karabinów, kilka lokomotyw, 150 wagonów z prowiantem i amunicją, liczny sprzęt łączności oraz kasę dywizyjną.
Kawalerowie Virtuti Militari.
Za działania wojenne 1918-1920 odznaczono Krzyżem Virtuti Militari 5 oficerów oraz 9 podoficerów i szeregowych. Krzyżami Walecznych odznaczono 21 oficerów i szeregowych.
Lata pokoju.
We wrześniu 1922 roku pułk został przeniesiony do Białegostoku. Ułani byli bardzo ciepło przyjęci przez społeczność miasta, a szczególnie przez kobiety. W pułku staż odbywali kandydaci na oficerów i podoficerów zawodowych. Pułk Ułanów Litewskich był na tyle atrakcyjny, że w latach dwudziestych i trzydziestych przybywali na staż oficerowie z Finlandii i Szwecji. Zgodnie z rozkazem ministra spraw wojskowych O.V. L 33035 E z 1925 r. przy pułku stacjonował 1 Szwadron Samochodów Pancernych.
Staraniem pułku w 1932 roku w powiecie Wysokie Mazowieckie powstał Szwadron Krakusów.
Kampania wrześniowa 1939.
25 sierpnia 1939 roku 10 puł opuścił koszary i nocnym marszem osiągnął rejon m. Zawady. Następne dni wypełniła osłona mobilizacji Samodzielnej Grupy Operacyjnej „Narew”. W dniu 27 sierpnia zajął pozycje w rejonie wzgórz wokół m. Olszowa Góra, gdzie przygotowywał umocnienia. 1 września odprawę pułku przeprowadzono o godz. 8:00 w m. Orlikowo. W dniach 2–4 września pułk wziął udział w wypadzie na teren Prus Wschodnich w rejonie m. Milewo, Brzózki Wielkie, Kożuchy. Następnie wziął udział w potyczce w rejonie wsi Glinki. Pułk następnie wycofał się w rejon Bory Czarneckie, które osiągnął 6 września i rejon Andrzejki – Koskowo w dniu 8 września. Natarcie na zajęty przez Niemców Brok (9 września) wykazało jego pełną gotowość. 10 września operował w rejonie m. Łetownica, a 11 września m. Krzeczkowo. Przed południem 12 września w rejonie wsi Bieńki zaatakowany przez czołgi. W nocy 13 września pułk przesunął się walcząc w rejon wsi Mień, gdzie doszło do poważnego starcia z nieprzyjacielem. Łącznie 12–13 września zniszczył 11 niemieckich wozów bojowych i jeden samolot. 14 września pułk osiągnął m. Koryciny. W tym dniu nieprzyjaciel zdołał rozbić Podlaską BK, co odcięło pułk od brygady. 15 września pułk operował w rejonie Speszyn – Puchały. 17 września pułk znalazł się w rejonie Panasiuk i skierował się na Omelianiec. Pułk przesunął się 18 września do Puszczy Białowieskiej do m. Budy i Rudni i 19 września dołączył do Suwalskiej Brygady Kawalerii. W wyniku reorganizacji pułk wszedł w skład Brygady „Plis” (Dywizji Kawalerii „Zaza”). 20 września przebywał w Białowieży, a w dniu następnym przeszedł do m. Mszanka, a 22 września do m. Nurzec i Augustynka. Wieczorem 23 września 4 szwadron zniszczył na południe od stacji kolejowej Nurzec sowiecki pociąg wojskowy (parowóz i 5 lor obsadzonych żołnierzami). 24 września zniszczył 2 czołgi w Radziwiłłówce. W nocy pułk przeszedł bród na rzece Bug między Mielnikiem i Serpelicami. 26 września dotarł do wsi Jaźwiny. 29 września pułk dotarł do Wólki Zawieprzyckiej. W Zawieprzycach dochodzi do walki z nieprzyjacielem. 30 września postój we wsi Niedźwiada i Czemiernikach, gdzie pułk atakują radzieckie samoloty. 2 października całonocne walki o Serokomlę. Pułk w łączności z 2 i 5 pułkiem ułanów wziąć udział w bitwie pod Kockiem. W boju pod Serokomlą 3 szwadron zdołał jeszcze unieruchomić 3 czołgi niemieckie.
Ostatnie zacięte walki pułk prowadził w rejonie Woli Gułowskiej. Pułk skapitulował 6 października o godz. 14. Broń złożono o godz. 21 koło Adamowa.
W kampanii 1939 roku poległo i zmarło w wyniku poniesionych ran: 7 oficerów i 19 szeregowych. Przypuszczalne straty w rannych wyniosły: 15 oficerów i 60 szeregowych. Straty zadane nieprzyjacielowi w 1939 roku to: zniszczone 18 czołgów, 19 samochodów pancernych, 12 motocykli, jedna radiostacja i zestrzelony samolot.
Pułk Armii Krajowej.
Trzy lata później staraniem V Inspektoratu Białostockiego Armii Krajowej i VI Inspektoratu Grodzieńskiego AK w obwodach: Białystok miasto i Wołkowysk doszło do konspiracyjnego odtworzenia 10 pułku Ułanów Litewskich. Dowództwo pułku przygotowało szczegółowe rozpoznanie i plany opanowania obiektów ważnych z punktu widzenia akcji powstańczej w Białymstoku i okolicach. Do ogłoszenia godziny „W” jednak nie doszło. Łapanki, wzmożony terror i szybkie postępy Armii Radzieckiej nie pozwoliły na pełne rozwinięcie w ramach akcji „Burza”. Zdołano dokonać tylko częściowo koncentracji niektórych pododdziałów poza miastem. Z akcji przeprowadzonych w okresie kwietnia – maja 1944 roku należy wymienić: odbicie więźniów obozu knyszyńskiego przez oddział „Graba”, wysadzenie dwóch pociągów wojskowych w pobliżu stacji Czarny Blok i Trypucie oraz akcję na posterunek żandarmerii w Dobrzyniewie, gdzie zdobyto broń i amunicję. W lipcu zlikwidowano oddział własowców wyposażony w miotacze ognia. Oddział podporucznika „Waleriana” (S. Racewicz), porucznika „Groma” (J. Dziejma) i kapitana „Zaremby” wzięły do niewoli 60 Niemców i własowców, przekazując ich następnie napotkanej jednostce Armii Radzieckiej. Straty poniesione podczas okupacji oraz w trakcie realizacji planu „Burza” nie są znane.
Tradycje Pułku kultywuje 1 Podlaska Brygada Obrony Terytorialnej.
Symbole pułkowe.
Sztandar.
Pułk otrzymał sztandar 4 listopada 1920 roku, a ofiarowała go hr. Julia Potocka, która była gorliwą opiekunką pułku. W kościele w Parafianowie odbyła się uroczystość poświęcenia i wręczenia sztandaru. Uczestniczyły w niej wyższe władze wojskowe i społeczeństwo.
Odznaka pamiątkowa.
Odznaka zatwierdzona Dz. Rozk. MSWojsk. nr 2, poz. 15 z 26 stycznia 1926 roku. Stanowi ją srebrny orzeł jagielloński z emaliowaną tarczą romańską na piersi w barwach proporczyka amarantowo-białego z paskiem biało granatowym. Orzeł nałożony jest na podkowę z sześcioma podkowiakami. U dołu podkowy barokowa tarcza herbowa z Pogonią w czerwonym polu. Czteroczęściowa – oficerska i żołnierska, wykonana w srebrze lub w tombaku srebrzonym, emaliowana. Wymiary: 57x36 mm. Projekt: Adolf Bucholtz; wykonanie: Zellman Liwszyc – Wilno.
Żołnierze pułku.
Żołnierze 10 pułku ułanów – ofiary zbrodni katyńskiej.
"Biogramy ofiar zbrodni katyńskiej znajdują się między innymi w bazach udostępnionych przez Ministerstwo Kultury i Dziedzictwa Narodowego oraz Muzeum Katyńskie".
Tradycje pułku.
Oddział nawiązywał do tradycji 10 pułk ułanów Królestwa Kongresowego.
Koło Pułkowe powołano do życia w 1941 w Edynburgu, a następnie odtworzono je w Londynie dopiero w 1952.
1 marca 2017 roku, w ramach obchodów Narodowego Dnia Pamięci „Żołnierzy Wyklętych”, Minister Obrony Narodowej Antoni Macierewicz nakazał 1 Podlaskiej Brygadzie Obrony Terytorialnej przejąć i z honorem kultywować tradycje oddziałów bojowych Inspektoratu Białostockiego AK, w tym 10 pułku Ułanów Litewskich.
Rok 2022 Rada Miasta Białegostoku ogłosiła Rokiem 10 Pułku Ułanów Litewskich upamiętniając w ten sposób 100-ną rocznicę przeniesienia pułku do Białegostoku i jego rolę w historii miasta.

</doc>
<doc id="349567" url="https://pl.wikipedia.org/wiki?curid=349567" title="Velvary">
Velvary

Velvary — miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 1 809 ha, a liczba jego mieszkańców 2 934 osób.
Demografia.
"Źródło: Czeski Urząd Statystyczny"

</doc>
<doc id="349571" url="https://pl.wikipedia.org/wiki?curid=349571" title="Vlašim">
Vlašim

Vlašim (niem. "Wlaschim") − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 4 144 ha, a liczba jego mieszkańców 12 225 osób.
Demografia.
"Źródło: Czeski Urząd Statystyczny"

</doc>
<doc id="349574" url="https://pl.wikipedia.org/wiki?curid=349574" title="Votice">
Votice

Votice (niem. "Wotitz") − miasto w Czechach, w kraju środkowoczeskim. Według danych z 31 grudnia 2003 powierzchnia miasta wynosiła 3 640 ha, a liczba jego mieszkańców 4 461 osób.
Demografia.
"Źródło: Czeski Urząd Statystyczny"

</doc>
<doc id="349576" url="https://pl.wikipedia.org/wiki?curid=349576" title="Jan Werner (lekkoatleta)">
Jan Werner (lekkoatleta)

Jan Werner (ur. 25 lipca 1946 w Brzezinach, zm. 21 września 2014) – polski lekkoatleta, sprinter, zawodnik AZS Warszawa i Gwardii Warszawa, mistrz Europy i srebrny medalista olimpijski.
Osiągnięcia.
Trzykrotnie startował w igrzyskach olimpijskich. W Meksyku 1968 odpadł w półfinale biegu na 400 m, a w sztafecie 4 x 400 m zajął 4. miejsce (razem z Stanisławem Grędzińskim, Janem Balachowskim i Andrzejem Badeńskim).
W Monachium 1972 ponownie odpadł w półfinale biegu na 400 m, a w sztafecie 4 x 400 m był piąty (razem ze Zbigniewem Jaremskim, Janem Balachowskim i Andrzejem Badeńskim).
Największe sukcesy odniósł w ostatnim starcie. W Montrealu 1976 dotarł do finału na 400 m, gdzie zajął 8. miejsce, a w sztafecie 4 x 400 m zdobył wraz z kolegami (Jerzy Pietrzyk, Ryszard Podlas i Zbigniew Jaremski) srebrny medal.
Wiele sukcesów osiągnął też podczas mistrzostw Europy. W Budapeszcie 1966 został mistrzem w sztafecie 4 x 400 m (wraz z Stanisławem Grędzińskim, Edmundem Borowskim i Andrzejem Badeńskim), a w biegu na 200 m był czwarty. W Atenach 1969 został mistrzem Europy na 400 m, a sztafeta 4 x 400 m z udziałem Wernera była czwarta. Podczas mistrzostw w Helsinkach 1971 wywalczył brązowy medal na 400 m oraz srebrny w sztafecie 4 x 400 m (z Janem Balachowskim, Waldemarem Koryckim i Andrzejem Badeńskim). Zdobył też cztery złote i srebrny medal podczas halowych mistrzostw Europy w sztafecie 4 x 2 okrążenia oraz srebrny medal indywidualnie (w Belgradzie 1969).
Był rekordzistą Europy na 200 m (20,4 s.) i w sztafetach 4 x 200 m i 4 x 400 m oraz wielokrotnym rekordzistą Polski. Dziesięciokrotnie zdobywał tytuł mistrza Polski na 200 m (1967, 1969 i 1971), na 400 m (1968, 1970, 1971 i 1976) oraz w sztafetach 4 x 100 m i 4 x 400m.
Po zakończeniu kariery został trenerem.
Zmarł 21 września 2014 i został pochowany 26 września 2014 na cmentarzu w Powsinie.

</doc>
<doc id="349578" url="https://pl.wikipedia.org/wiki?curid=349578" title="Zásmuky">
Zásmuky

Zásmuky − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 2 411 ha, a liczba jego mieszkańców 1 763 osób.
Demografia.
"Źródło: Czeski Urząd Statystyczny"

</doc>
<doc id="349580" url="https://pl.wikipedia.org/wiki?curid=349580" title="Telom">
Telom

Telom – jednostka morfologiczna w budowie roślin. Pojedyncze odgałęzienie sporofitu zawierające wiązkę przewodzącą. Pojęcie zostało stworzone przez niemieckiego morfologa roślin Waltera Zimmermanna w roku 1930 na potrzeby hipotezy telomowej. Według tej hipotezy wszystkie organy roślin powstały z przekształcenia pierwotnych telomów. Spłaszczenie telomów według hipotezy telomowej stały się liśćmi.
Od telomu wzięły nazwę rośliny telomowe ("Telomophyta").

</doc>
<doc id="349581" url="https://pl.wikipedia.org/wiki?curid=349581" title="Zdice">
Zdice

Zdice (niem. "Zditz") − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 1 379 ha, a liczba jego mieszkańców 3 816 osób.
Demografia.
"Źródło: Czeski Urząd Statystyczny"

</doc>
<doc id="349585" url="https://pl.wikipedia.org/wiki?curid=349585" title="Pharrell Williams">
Pharrell Williams

Pharrell Lanscilo Williams (ur. 5 kwietnia 1973 w Virginia Beach) – amerykański producent muzyczny, piosenkarz i raper, założyciel własnej wytwórni płytowej Star Trak Entertainment oraz linii odzieżowej Billionaire Boys Club i obuwniczej – Ice Cream.
W 1992 roku wraz z Chadem Hugo założył duet producencki The Neptunes produkujący muzykę soulową, popową i R&amp;B-ową. W 2000 roku razem z Hugo i Shayem Hayleyem stworzył zespół N.E.R.D, w którym jest wokalistą i perkusistą. W 2003 roku wydał swój debiutancki solowy singiel „Frontin'”, a kilka miesięcy później – pierwszy album studyjny zatytułowany "In My Mind", nad którym współpracował m.in. z Jayem-Z, Gwen Stefani, Snoop Doggiem i Kanye Westem. Jego drugi album zatytułowany "Girl" ukazał się w marcu 2014 roku, znalazł się na nim m.in. przebój „Happy”.
Życiorys.
Dzieciństwo i edukacja.
Williams urodził się w 1973 roku w Virginia Beach w stanie Wirginia jako najstarszy z trzech synów Pharaoha Williamsa i jego żony Carolyn. Swoją muzyczną karierę zaczął w siódmej klasie, grając na instrumentach klawiszowych w zespole muzycznym, w którego skład wchodził także m.in. Chad Hugo. Obaj byli także członkami formacji marszowej – Williams grał na werblach, a Hugo był dyrygentem. Williams uczęszczał do liceum im. Księżniczki Anny, w którym grał w szkolnym zespole muzycznym pod pseudonimem Skateboard P.
Na początku lat 90. Williams i Hugo założyli czteroosobowy zespół The Neptunes, do którego zaprosili także swoich wspólnych znajomych: Shaya Haleya i Mike’a Etheridge’a. Niedługo potem formacja wzięła udział w szkolnym konkursie talentów, podczas którego została dostrzeżona przez Teddy’ego Rileya, którego studio muzyczne znajdowało się niedaleko budynku liceum. Po ukończeniu nauki w szkole grupa podpisała kontrakt płytowy z producentem.
1992–1997: Początki kariery.
W trakcie pracy z Rileyem Williams zaczął pisać utwory dla innych wykonawców. W 1992 roku został współautorem słów do piosenki „Rump Shaker” dla zespołu Wreckx-N-Effect. W tym samym roku nagrał partie rapowe do utworu „Right Here” girls bandu SWV. W 1993 roku poznał duet Clipse, który podpisał umowę z wytwórnią Arista Records pod znakiem firmowym jego własnego wydawnictwa Star Trak Entertainment. Williams został także producentem zespołu.
W 1994 roku razem z Hugo zaczęli pracować jako duet producencki o nazwie The Neptunes. Zostali współautorami wyprodukowanego przez Rileya utworu „Tonight’s the Night” dla zespołu Blackstreet. Przez trzy lata kontynuowali działalność producencką. W 1997 roku pracowali m.in. nad piosenką „Lookin’ at Me” z repertuaru Mase’a, rok później zostali producentami numeru „Superthug” N.O.R.E.'a, który dotarł do 36. miejsca amerykańskiej listy przebojów "Hot 100". W 1999 roku Williams został przedstawiony piosenkarce Kelis, z którą nawiązał współpracę, czego efektem było wyprodukowanie debiutanckiego albumu studyjnego wokalistki zatytułowanego "Kaleidoscope".
1998-2004: The Neptunes.
W 2001 roku duet The Neptunes wyprodukował singiel „I'm a Slave 4 U” dla Britney Spears, z którym po raz pierwszy dotarli do pierwszego miejsca notowania "Hot 100". W tym samym roku zespół N.E.R.D (założony przez Williamsa, Hugo i Haleya) wydał swój debiutancki album długogrający zatytułowany "In Search of..." Kilka tygodni później muzycy postanowili nagrać płytę jeszcze raz, tym razem we współpracy z rockowym zespołem Spymob. Album został wydany ponownie w 2002 roku. W tym samym roku duet ponownie zajął pierwsze miejsce w amerykańskim notowaniu przebojów, tym razem jako producenci piosenki „Hot in Herre” Nelly’ego.
W sierpniu The Neptunes zostali uznani za "Producentów roku" podczas wręczenia statuetek "The Source Awards" i "Billboard Music Awards". W 2002 roku wydali pierwszy album studyjny zespołu Clipse zatytułowany "Lord Willin’". Krążek zadebiutował na pierwszym miejscu zestawienia "Top R&amp;B/Hip-Hop Albums" oraz na czwartym miejscu "Billboard Hot 200". W kolejnym roku ukazała się płyta The Neptunes pt. "The Neptunes Present... Clones", która dotarła na szczyt amerykańskiej listy najczęściej kupowanych albumów. Zespół wyprodukował także dwa utwory – „Change Clothes” i „Allure” – na płytę Jaya-Z zatytułowaną "The Black Album". Kilka tygodni później duet nagrał remiks utworu „Harder, Better, Faster, Stronger” zespołu Daft Punk na potrzeby ich płyty z remiksami zatytułowanej "Daft Club".
W marcu 2004 roku ukazał się drugi album studyjny formacji N.E.R.D pt. "Fly or Die", na który Williams napisał część tekstów oraz został producentem całości. W tym samym roku wystąpił u boku Stinga, Dave’a Matthewsa i Vince’a Gilla podczas ceremonii wręczenia Nagród Grammy, grając na perkusji utwór „I Saw Her Standing There” z repertuaru grupy The Beatles. Podczas gali Williams otrzymał dwie statuetki, wygrywając w kategoriach "Producent roku" oraz "Najlepszy popowy album wokalny" (jako producent płyty "Justified" Justina Timberlake’a). Otrzymał także nominacje do nagrody w kategoriach "Najlepsza rapowa/śpiewana współpraca" (utwór „Frontin’” nagrany przy gościnnym udziale Jaya-Z) i "Najlepsza rapowa piosenka" („Excuse Me Miss” także z Jayem-Z). Oprócz tego wyprodukował drugi utwór dla Nelly’ego – „Flap Your Wings”. Singiel dotarł do pierwszego miejsca brytyjskiej listy przebojów.
We wrześniu 2004 roku Williams pojawił się gościnnie w utworze „Drop It Like It’s Hot” Snoop Dogga, z którym po dwóch miesiącach po premierze trafił na pierwsze miejsce amerykańskich list przebojów. W 2009 roku utwór został uznany za "Rapową piosenkę dekady" przez amerykański magazyn "Billboard".
2005-2009: "In My Mind".
Na początku września 2005 roku Williams wydał pierwszy singiel zapowiadający jego debiutancki album studyjny – „Can I Have It Like That”. Utwór, w którym gościnnie zaśpiewała Gwen Stefani, dotarł do 48. miejsca krajowej listy przebojów oraz do trzeciego miejsca w Wielkiej Brytanii. Pod koniec lipca kolejnego roku ukazała się jego pierwsza solowa płyta zatytułowana "In My Mind". Oprócz piosenki „Can I Have It Like That”, krążek promowały single „Angel”, „Number One” (nagrany w duecie z Kanye Westem) oraz „That Girl” (z gościnnym udziałem Snoop Dogga i Charliego Wilsona).
W 2006 roku wyprodukował drugi album studyjny zespołu Clipse zatytułowany "Hell Hath No Fury", na który nagrał także partie chórków. W kolejnym roku Williams nawiązał współpracę z Madonną, produkując oraz nagrywając partie gitarowe i klawiszowe do jej singla „Hey You”. Utwór został udostępniony do pobrania na portalu MSN, a każde 25 centów z pierwszego miliona ściągnięć przekazywane było organizacji Alliance for Climate Protection przygotowującej serię koncertów "Live Earth". 1 lipca wystąpił podczas Koncertu dla księżnej Diany organizowanego na stadionie Wembley. Sześć dni później wystąpił w Brazylii podczas jednego z koncertów z cyklu "Live Earth", który został zorganizowany w Rio de Janeiro.
W 2007 roku Williams wyprodukował nową wersję przeboju Marilyn Monroe „Diamonds Are a Girl’s Best Friend”, którą Beyoncé Knowles nagrała na potrzeby promocji linii perfum Giorgio Armaniiego o nazwie "Diamonds". W tym samym roku napisał i wyprodukował utwór „Why Should I Be Sad” dla Britney Spears, która nagrała go na swoją piątą płytę zatytułowaną "Blackout", a także dwie piosenki z albumu "The Black and White Album" zespołu The Hives – „Well All Right!” and „T.H.E.H.I.V.E.S.”. W 2008 roku nagrał partie chórkowe oraz wyprodukował część materiału na jedenastą płytę Madonny zatytułowaną "Hard Candy", w tym m.in. singiel „Give It 2 Me”. Pod koniec października rozpoczął pracę nad albumem z remiksami "Call &amp; Response" zespołu Maroon 5, przygotowując przeróbkę przeboju „She Will Be Loved”. W ciągu kolejnych miesięcy nawiązał współpracę z Shakirą, dla której napisał większość piosenek na jej szóstą płytę zatytułowaną "She Wolf", we wrześniu 2009 roku wyprodukował i częściowo napisał piosenkę „Fresh Out the Oven” dla Jennifer Lopez, a miesiąc później pojawił się gościnnie w utworze „Add Suv” z debiutanckiego albumu raperki Uffie zatytułowanego "Sex Dreams and Denim Jeans". Pod koniec roku nawiązał zaczął pracę nad krążkiem "The R.E.D. Album" rapera Game’a, dla którego wyprodukował piosenkę „Mama Knows” z gościnnym udziałem Nelly Furtado.
2010-2012: "Jak ukraść księżyc".
W lipcu 2010 roku Williams skomponował oficjalną ścieżkę dźwiękową do filmu "Jak ukraść księżyc" (ang. "Despicable Me") wyprodukowanego przez Hansa Zimmera. Płyta została nagrana przy wsparciu Hollywood Studio Symphony. W październiku wyruszył razem ze swoim zespołem N.E.R.D jako wsparcie grupy Gorillaz podczas ich trasy koncertowej zatytułowanej "Escape to Plastic Beach World Tour". W kolejnym miesiącu N.E.R.D wydał czwarty album studyjny pt. "Nothing".
W 2011 roku Williams został współautorem dwóch piosenek umieszczonych na drugim albumie studyjnym Adama Lamberta – zatytułowanym "Trespassing" – „Trespassing” i „Kickin’ In”. W tym samym roku razem z Hansem Zimmerem przygotował oprawę muzyczną 84. ceremonii wręczenia Nagród Akademii Filmowej. W 2012 roku nawiązał współpracę z Miley Cyrus, dla której skomponował i napisał utwór „4x4” z jej płyty zatytułowanej "Bangerz", a także napisał nowy motyw muzyczny programu "Chelsea Lately", zaśpiewał gościnnie na czterech piosenkach („When My Niggas Come Home”, „It Must Be Tough”, „They Don’t Want None”, „Roll My Shit”) z mixtape’u zespołu The Game zatytułowanego "California Republic" i w utworze „Celebrate” Miki oraz został producentem i współautorem numerów „Twisted” i „Hot Thing” z siódmego krążka Ushera pt. "Looking 4 Myself". Oprócz tego został współproducentem i jednym z realizatorów partii klawiszowych na płycie Franka Oceana zatytułowanej "channel ORANGE", na którą napisał także utwór „Sweet Life”.
2013-14: „Get Lucky”, „Blurred Lines” i "Girl".
W 2013 roku Williams pojawił się gościnnie w utworach „Lose Yourself to Dance” i „Get Lucky” z czwartego albumu długogrającego zespołu Daft Punk zatytułowanego "Random Access Memories". Singiel „Get Lucky” dotarł do pierwszego miejsca list przebojów m.in. w Australii i Wielkiej Brytanii oraz do trzeciego w Stanach Zjednoczonych, został także najczęściej kupowanym utworem na rynku brytyjskim. W tym samym roku wydał trzy nowe piosenki nagrane na potrzeby ścieżki dźwiękowej filmu "Minionki rozrabiają" – „Just a Cloud Away”, „Happy” i „Scream” (nagraną w duecie z Cee Lo Greenem) oraz wziął udział (jako jeden z perkusistów) w sesji nagraniowej utworów wykorzystanych w produkcji "Człowiek ze stali".
W marcu 2013 roku premierę miał singiel „Blurred Lines” Robina Thicke’a, na którym gościnnie zaśpiewał T.I. oraz Williams, odpowiedzialny także za produkcję utworu. Singiel dotarł do pierwszego miejsca list przebojów m.in. w Stanach Zjednoczonych, Australii, Republice Południowej Afryki, Kanadzie, Nowej Zelandii, Austrii, Polsce i Wielkiej Brytanii, gdzie został także najczęściej kupowanym w sprzedaży cyfrowej utworem w 2013 roku (podobnie w Ameryce). Pod koniec czerwca Williams został dwunastym artystą w historii muzyki, którego dwie piosenki zajmowały kolejno pierwsze i drugie miejsca na listach przebojów („Blurred Lines” i „Get Lucky”). Oba numery osiągnęły sprzedaż ponad dwóch milionów egzemplarzy tylko w Wielkiej Brytanii.
W listopadzie 2013 roku opublikował 24-godzinny teledysk do utworu „Happy” promującego film "Minionki rozrabiają". Klip otrzymał nominacje do MTV Video Music Awards w kategoriach "Najlepszego męskiego wideo" oraz "Teledysku roku" w 2014 roku. W pierwszej kategorii wygrał teledysk do piosenki „Sing” Eda Sheerana, nagranej przez wokalistę we współpracy z Williamsem. W grudniu Williams został nominowany do siedmiu Nagród Grammy m.in. w kategoriach: "Producent roku", "Nagranie roku" i "Najlepszy popowy występ duetu/zespołu" (za single „Get Lucky” i „Blurred Lines”).
W lutym 2014 roku Major Lazer wydał minialbum pt. "Apocalypse Soon", na którym znalazł się utwór „Aerosol Can” w gościnnym udziałem Williamsa. Na początku marca 2014 roku ukazał się drugi album studyjny producenta zatytułowany "Girl", który promowany był przez singiel „Happy”. W tym samym roku utwór nominowany był do Nagrody Akademii w kategorii "Najlepsza oryginalna piosenka". W grudniu tegoż roku Williams zdobył nominacje do czterech Nagród Grammy w kategoriach: "Album roku" i "Najlepszy album urban contemporary" (za "Girl"), "Najlepszy teledysk" i "Najlepszy solowy występ popowy" (za utwór „Happy”). Ostatecznie odebrał trzy statuetki, przegrywając jedynie w kategorii "Album roku", w której wygrał Beck Hansen za płytę "Morning Phase".
Pod koniec marca Williams został ogłoszony jednym z jurorów i trenerów wokalnych siódmej edycji programu "The Voice". W czerwcu artysta pojawił się gościnnie w filmie dokumentalnym zatytułowanym "Sisterhood of Hip Hop". Pharrell został także kierownikiem produkcji dziewiątej płyty studyjnej T.I.’a pt. "Paperwork", której premiera odbyła się w październiku tegoż roku. W tym samym roku w duecie z Gwen Stefani nagrał utwór „Shine” wykorzystany w ścieżce dźwiękowej filmu "Paddington".
Od 2015: „Freedom”.
W lutym 2015 roku karykatura Williamsa pojawiła się w jednym z odcinków serialu animowanego "Simpsonowie". W tym samym czasie artysta napisał trzy utwory na ścieżkę dźwiękową filmu "", a także ponownie pojawił się za panelem jurorskim ósmej edycji programu "The Voice", którą ostatecznie wygrał jego podopieczny – Sawyer Fredericks.
30 czerwca ukazał się nowy singiel Williamsa – „Freedom”, który został napisany na potrzeby premiery nowej usługi muzycznej Apple Music.

</doc>
<doc id="349586" url="https://pl.wikipedia.org/wiki?curid=349586" title="Posłowie I kadencji">
Posłowie I kadencji



</doc>
<doc id="349587" url="https://pl.wikipedia.org/wiki?curid=349587" title="Žebrák">
Žebrák

Žebrák − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 851 ha, a liczba jego mieszkańców 1 909 osób.
Demografia.
"Źródło: Czeski Urząd Statystyczny"

</doc>
<doc id="349588" url="https://pl.wikipedia.org/wiki?curid=349588" title="Jacek Ziober">
Jacek Ziober

Jacek Ziober (ur. 18 listopada 1965 w Łodzi) – polski piłkarz grający na pozycji pomocnika lub napastnika. Piłkarz roku w plebiscycie Piłki Nożnej w 1990. Trener plażowego zespołu Zgoda Chodecz Beach Soccer Team.
Kariera klubowa.
Wychowanek ŁKS Łódź, w barwach tego klubu występował w latach 1982–1990 (202 mecze i 26 bramek). Grał także we francuskim Montpellier HSC, hiszpańskiej CA Osasuna, Amice Wronki i amerykańskim Tampa Bay Mutiny.
Kariera reprezentacyjna.
W reprezentacji Polski rozegrał 46 spotkań i strzelił 8 bramek. Do kwietnia 2007 był trenerem reprezentacji Polski w plażowej piłce nożnej. Przez pewien czas był także trenerem Górnika Łęczyca.
Sukcesy.
Indywidualne

</doc>
<doc id="349590" url="https://pl.wikipedia.org/wiki?curid=349590" title="Zruč nad Sázavou">
Zruč nad Sázavou

Zruč nad Sázavou − miasto w Czechach, w kraju środkowoczeskim.
Według danych z 31 grudnia 2003 powierzchnia miasta wynosiła 1 637 ha, a liczba jego mieszkańców 4 925 osób.
Wykorzystując miejscowe tradycje szewskie, w 1938 w miejscowości powstał jeden z zakładów Baty. Miano też wybudować lotnisko, szpital i szkołę, ale po wejściu Niemców w 1939, planów nie zrealizowano i w trakcie stopniowej nacjonalizacji w 1945, odrzucono pomysł całkowicie. Zakłady przyjęły też nową nazwę - Sázavan, stając się głównym ośrodkiem produkcji obuwia dziecięcego w Czechosłowacji. W 1989 zakłady sprywatyzowano. W miejscowym Muzeum Regionalnym, eksponuje się m.in. historyczne zdjęcia zakładów i szewskie narzędzia.
Demografia.
"Źródło: Czeski Urząd Statystyczny"

</doc>
<doc id="349591" url="https://pl.wikipedia.org/wiki?curid=349591" title="Wybory prezydenckie w Stanach Zjednoczonych w 1996 roku">
Wybory prezydenckie w Stanach Zjednoczonych w 1996 roku

Wybory prezydenckie w Stanach Zjednoczonych w 1996 roku były pierwszymi od 1980, kiedy w Białym Domu urzędował prezydent-demokrata, starający się o reelekcję. Jednakże w odróżnieniu od ówczesnego pojedynku Jimmy Carter-Ronald Reagan Bill Clinton miał mocną pozycję, mimo że republikanie kontrolowali od prawie dwóch lat obie izby Kongresu.
Nominacje.
Partia Demokratyczna.
Urzędujący Prezydent Clinton i wiceprezydent Al Gore bez trudu pokonali jedynego oponenta, „wiecznego kandydata” Lyndona LaRouche’a (którego 35 delegatów z Arkansas nie dopuszczono do konwencji) i uzyskali powtórną nominację.
Partia Republikańska.
Kandydaci.
Jeszcze pod koniec 1994 roku, kiedy republikanie przejęli kontrolę nad Kongresem, uważano, że są na najlepszej drodze, aby odbić i Biały Dom za dwa lata. Jedna z gazet nowojorskich napisała nawet: "każdy republikanin, jeśli nie jest za głupi, może pokonać Billa Clintona".
Ale potem sytuacja zmieniła się. Odczuwalne osiągnięcia administracji Clintona i Gore’a podkopały tę wiarę, ale i tak, jak to bywa w czasie "bezkrólewia", w szranki stanęło wielu polityków:
Wielu republikanów chciało, jako swego kandydata, widzieć emerytowanego generała i późniejszego sekretarza stanu Colina Powella. Gdyby się zgodził, byłby pierwszą osobą czarnoskórą nominowaną przez jedną z głównych partii. Ale generał odmówił.
Innymi potencjalnymi kandydatami byli były sekretarz obrony Dick Cheney oraz gubernator Teksasu George W. Bush, ale obaj odmówili udziału (w 2000 zostali wybrani prezydentem i wiceprezydentem)
Przebieg walki i rezultat.
Były kandydat na wiceprezydenta i senator Dole był zdecydowanym faworytem, choć w stanach Luizjana i New Hampshire (zdobytych notabene potem przez Clintona) przegrał z Buchananem.
Dole swoim kandydatem na wiceprezydenta mianował byłego kongresmena i sekretarza budownictwa Jacka Kempa.
Inne nominacje.
Partia Reform.
Teksański miliarder Ross Perot, który cztery lata temu uzyskał 18.9%, co było najlepszym wynikiem uzyskanym przez kandydata spoza dwóch głównych partii od roku 1912, tym razem nie kandydował jako niezależny, ale z ramienia założonej przez siebie Partii Reform. Jego partnerem na liście został Pat Choate z Dystryktu Columbia.
Partia Zielonych.
Niedawno sformowana Partia Zielonych swoim kandydatem na prezydenta mianowała Ralpha Nadera, na wiceprezydenta Winonę LaDuke.
Partia Libertariańska.
Kandydatem Partii Libertariańskiej na prezydenta został Harry Browne (kandydatka na wiceprezydenta Jo Jorgensen).
Ci, którzy poparli głównych.
Nowojorska Partia Liberalna, jak cztery lata temu, udzieliła nominacji Clintonowi, zaś również nowojorscy konserwatyści Dole’owi.
Kampania.
Republikanie obiecywali powrót do ekonomicznej polityki Reagana z lat 80., którą zwalczali i w opozycji do której rządzili teraz demokraci.
Generalnie republikanie znajdowali się na gorszej pozycji, niż rządząca ekipa. Na ich niekorzyść działała choćby znaczna różnica wiekowa (Clinton miał w owym czasie 50 lat, Gore 48, zaś Dole 73 a Kemp 61).
Demokratom sprzyjał największy boom gospodarczy w historii, jakiego autorem był Clinton i jego rząd, oraz pomyślna sytuacja międzynarodowa.
W czasie debaty przedwyborczej jeden z uczestników wprost spytał Clintona, czy Dole nie jest "za stary do tej pracy?". Prezydent odpowiedział: "to wiek jego poglądów budzi moje wątpliwości", na co Dole: "jeżeli ktoś nie ma żadnych poglądów, to może uważać moje za staroświeckie".
Rezultat.
Inni kandydaci uzyskali zupełnie marginesowe poparcie (14 kandydatów, każdy z nich poniżej 30 tys. głosów – razem 91 537). 24 518 wyborców dopisało na karcie wyborczej swojego kandydata, 5 608 skreśliło wszystkich kandydatów. Łącznie oddano 96 274 564 głosów i 538 elektorskich.
Republikanie utrzymali przewagę nad Izbami Kongresu. Dole jednak nie znalazł się w jego składzie, gdyż ustąpił przed wyborami.

</doc>
<doc id="349598" url="https://pl.wikipedia.org/wiki?curid=349598" title="Sierakowo Słupskie">
Sierakowo Słupskie

Sierakowo Słupskie (kaszb. "Żërakòwò", niem. "Zirchow") – wieś w Polsce, w województwie pomorskim, w powiecie słupskim, w gminie Kobylnica, ok. 10 km od Słupska. 
Zabytki.
W latach 1975–1998 miejscowość administracyjnie należała do województwa słupskiego.

</doc>
<doc id="349605" url="https://pl.wikipedia.org/wiki?curid=349605" title="Libcice nad Vltavou">
Libcice nad Vltavou



</doc>
<doc id="349606" url="https://pl.wikipedia.org/wiki?curid=349606" title="Lysa nad Labem">
Lysa nad Labem



</doc>
<doc id="349608" url="https://pl.wikipedia.org/wiki?curid=349608" title="Posłowie II kadencji">
Posłowie II kadencji



</doc>
<doc id="349611" url="https://pl.wikipedia.org/wiki?curid=349611" title="Ryan Dunn">
Ryan Dunn

Ryan Matthew Dunn, pseud. Random Hero (ur. 11 czerwca 1977 w Medina, zm. 20 czerwca 2011) – amerykańska osobowość telewizyjna, najlepiej znany ze swoich występów w programach "Jackass", "Viva la Bam" i "Homewrecker (Demolka)". Był członkiem CKY Crew. Grał główną rolę w filmie Bama Margery pod tytułem "".
Życiorys.
Wczesne lata.
Urodził się w Medina w stanie Ohio. W młodym wieku wyjechał z rodzicami do Nowego Jorku, próbując rozwiązać swój problem narkotykowy. Był bardzo złym kierowcą. Kiedyś obrócił osiem razy samochód z Bamem Margerą, Jessem Margerą i Chrisem Raabem pod nadjeżdżające samochody. Jess wyszedł z tego incydentu z pękniętym nadgarstkiem. Dunn po raz pierwszy został zauważony przez opinię publiczną podczas występów w filmach CKY, gdzie wystąpił wraz z przyjaciółmi z CKY Crew.
Kariera.
Początki kariery.
Podczas kręcenia numeru w "" Dunn prowadził wózkiem golfowym wraz z Johnnym Knoxville’em jako jego pasażerem. Celem numeru było przeskoczenie wózkiem nad pułapką piaskową i wylądowanie na plastikowej statui przedstawiającej dużą świnię, która miała wtedy ulec zniszczeniu. Jednakże statua się nie zniszczyła, wózek golfowy odbił się do góry, przekoziołkował, wyrzucając Dunna, i wylądował na dachu, przygniatając Knoxville'a. Knoxville na chwilę stracił przytomność, ale nie został poważnie ranny.
Kolejnym numerem z filmu "Jackass" z nim w roli głównej było umieszczenie samochodzika-zabawki w jego odbycie. Samochodzik był umieszczony w kondomie pokrytym lubrykantem. Następnie poszedł do lekarza, który miał mu zrobić prześwietlenie i odkryć samochodzik. Początkowo to Steve-O miał wykonać ten numer, ale ostatecznie odmówił zrobienia tego, gdyż jak stwierdził, jego tata "wyparłby się go". Dunn występował także w "".
Późniejsza kariera.
W 2006 roku, Dunn i Bam Margera wzięli udział w wyścigu Gumball 3000 jadąc Lamborghini Gallardo Bama, a następnie wyruszyli w trasę „The Dunn and Don Vito Rock Tour” z Donem Vito, która została wydana na DVD 20 marca 2007 roku. Dunn i Margera ponownie uczestniczyli w Gumballu w 2008 roku.
2 grudnia 2008 roku Bam Margera, podczas wywiadu z "Big O and Dukes" w radiu 106.7 WJFK-FM oświadczył, że Dunn zamierza wyjechać do Włoch, aby nakręcić film "Where the F*%# are my Ancestors". W tym samym miesiącu Dunn pojawił się w odcinku "Smut" serialu "". Pojawił się również w filmie "Street Dreams", który został wydany wiosną 2009 roku. Wystąpił tam razem z Robem Dyrdekiem i Paulem Rodriguezem Jr. Dunn miał zagrać również główną rolę w pełnometrażowej komedii "Living Will". Wystąpił również w "Jackass 3D" które miało premierę w październiku 2010.
Śmierć.
20 czerwca 2011 roku około 3:30 rano Dunn oraz Zachary Hartwell, asystent producenta filmu „” zginęli, kiedy prowadzone przez Dunna Porsche 911 GT3 zjechało z drogi i uderzyło w drzewo w West Goshen Township w Pensylwanii.
Policyjni biegli stwierdzili, iż przyczyną wypadku mogła być nadmierna prędkość; wstępne dochodzenie wykazało, że samochód poruszał się z prędkością 212-230 km/h w strefie z ograniczeniem do 90 km/h. Raport toksykologiczny wykazał, że Dunn miał 1,96‰ alkoholu we krwi, co dwukrotnie przekracza dopuszczalną ilość w stanie Pensylwania.
Życie prywatne.
16 kwietnia 2005 roku Dunn został zatrzymany za szybką jazdę pod wpływem alkoholu. Został aresztowany za to i kilka innych wykroczeń, lecz szybko wypuszczono go po wpłaceniu kaucji.

</doc>
<doc id="349612" url="https://pl.wikipedia.org/wiki?curid=349612" title="Mestec Kralove">
Mestec Kralove



</doc>
<doc id="349615" url="https://pl.wikipedia.org/wiki?curid=349615" title="Mnichovo Hradiste">
Mnichovo Hradiste



</doc>
<doc id="349617" url="https://pl.wikipedia.org/wiki?curid=349617" title="Nicponia">
Nicponia

Nicponia (niem. "Nichtsfelde", kaszb. "Nicponiô") – wieś kociewska w Polsce położona w województwie pomorskim, w powiecie tczewskim, w gminie Gniew przy 91 na południe od Gniewu w pobliżu ujścia Wierzycy do Wisły. Integralnymi częściami wioski są: "Nowy Dwór" i "osiedle im. Juliusza Kraziewicza". Nazwa "Nicponia" znana jest przede wszystkim słuchaczom programów radiowych traktujących o "stanie wysokości wód na rzece Wiśle". 
W okresie międzywojennym stacjonował w miejscowości komisariat Straży Granicznej.
W latach 1975–1998 miejscowość administracyjnie należała do województwa gdańskiego.
Zabytki.
Według rejestru zabytków NID na listę zabytków wpisany jest dwór „Nowy” (nr 55) d. 48, pocz. XIX, nr rej.: A-782 z 27.10.1973.

</doc>
<doc id="349618" url="https://pl.wikipedia.org/wiki?curid=349618" title="Mnisek pod Brdy">
Mnisek pod Brdy



</doc>
<doc id="349619" url="https://pl.wikipedia.org/wiki?curid=349619" title="Mseno">
Mseno



</doc>
<doc id="349620" url="https://pl.wikipedia.org/wiki?curid=349620" title="Nove Straseci">
Nove Straseci



</doc>
<doc id="349622" url="https://pl.wikipedia.org/wiki?curid=349622" title="Novy Knin">
Novy Knin



</doc>
<doc id="349624" url="https://pl.wikipedia.org/wiki?curid=349624" title="Adair County">
Adair County



</doc>
<doc id="349625" url="https://pl.wikipedia.org/wiki?curid=349625" title="Adams County">
Adams County



</doc>
<doc id="349626" url="https://pl.wikipedia.org/wiki?curid=349626" title="Albany County">
Albany County



</doc>
<doc id="349627" url="https://pl.wikipedia.org/wiki?curid=349627" title="Alexander County">
Alexander County



</doc>
<doc id="349628" url="https://pl.wikipedia.org/wiki?curid=349628" title="Pecky">
Pecky



</doc>
<doc id="349629" url="https://pl.wikipedia.org/wiki?curid=349629" title="Allegany County">
Allegany County



</doc>
<doc id="349630" url="https://pl.wikipedia.org/wiki?curid=349630" title="Alleghany County">
Alleghany County



</doc>
<doc id="349631" url="https://pl.wikipedia.org/wiki?curid=349631" title="Allen County">
Allen County



</doc>
<doc id="349632" url="https://pl.wikipedia.org/wiki?curid=349632" title="Anderson County">
Anderson County



</doc>
<doc id="349633" url="https://pl.wikipedia.org/wiki?curid=349633" title="Armstrong County">
Armstrong County



</doc>
<doc id="349634" url="https://pl.wikipedia.org/wiki?curid=349634" title="Plebiscyt Przeglądu Sportowego 1953">
Plebiscyt Przeglądu Sportowego 1953

19. Plebiscyt Przeglądu Sportowego na najlepszego sportowca Polski miał zostać zorganizowany w 1953 roku.
W 1953 władze PRL nie zezwoliły na przeprowadzenie plebiscytu i przysłały do Przeglądu Sportowego swoją listę laureatów. Jednym z powodów takiej reakcji była obawa przed zaistnieniem na liście sportowców, których poglądy nie pokrywały się z linią ideologiczną partii. 
W grudniu 1988 powstała lista najlepszych sportowców Polski wyłoniona przez 18 wybranych ekspertów (w tym parę małżeńską głosującą wspólnie) - w większości dziennikarzy sportowych (głównie związanych z "Przeglądem"), a także zawodników, trenerów i działaczy. Był to jedyny przypadek w historii Plebiscytu, kiedy o kolejności miejsc nie decydowali czytelnicy gazety. Zwycięzca został uhonorowany na balu podsumowującym plebiscyt z 1988, a w efekcie dodatkowego wyboru najlepszych sportowców zmieniono numerację Plebiscytów. 
Grono ekspertów stanowili:
Bibliografia.
 

</doc>
<doc id="349635" url="https://pl.wikipedia.org/wiki?curid=349635" title="Ashland County">
Ashland County



</doc>
<doc id="349636" url="https://pl.wikipedia.org/wiki?curid=349636" title="Pribram">
Pribram



</doc>
<doc id="349638" url="https://pl.wikipedia.org/wiki?curid=349638" title="Atchison County">
Atchison County



</doc>
<doc id="349639" url="https://pl.wikipedia.org/wiki?curid=349639" title="Revnice">
Revnice



</doc>
<doc id="349640" url="https://pl.wikipedia.org/wiki?curid=349640" title="Ricany">
Ricany



</doc>
<doc id="349641" url="https://pl.wikipedia.org/wiki?curid=349641" title="Rozmital pod Tremsinem">
Rozmital pod Tremsinem



</doc>
<doc id="349642" url="https://pl.wikipedia.org/wiki?curid=349642" title="Baker County">
Baker County



</doc>
<doc id="349644" url="https://pl.wikipedia.org/wiki?curid=349644" title="Baldwin County">
Baldwin County



</doc>
<doc id="349645" url="https://pl.wikipedia.org/wiki?curid=349645" title="Langsa">
Langsa

Langsa – miasto w Indonezji, na Sumatrze, w okręgu specjalnym Aceh. Według spisu ludności z 1 maja 2010 roku liczyło 124 270 mieszkańców. 

</doc>
<doc id="349646" url="https://pl.wikipedia.org/wiki?curid=349646" title="Barbour County">
Barbour County



</doc>
<doc id="349647" url="https://pl.wikipedia.org/wiki?curid=349647" title="Sadska">
Sadska



</doc>
<doc id="349648" url="https://pl.wikipedia.org/wiki?curid=349648" title="Barry County">
Barry County



</doc>
<doc id="349649" url="https://pl.wikipedia.org/wiki?curid=349649" title="Posłowie III kadencji">
Posłowie III kadencji



</doc>
<doc id="349651" url="https://pl.wikipedia.org/wiki?curid=349651" title="Barton County">
Barton County



</doc>
<doc id="349652" url="https://pl.wikipedia.org/wiki?curid=349652" title="Bath County">
Bath County



</doc>
<doc id="349653" url="https://pl.wikipedia.org/wiki?curid=349653" title="Bay County">
Bay County



</doc>
<doc id="349654" url="https://pl.wikipedia.org/wiki?curid=349654" title="Beaufort County">
Beaufort County



</doc>
<doc id="349655" url="https://pl.wikipedia.org/wiki?curid=349655" title="David J. Gross">
David J. Gross



</doc>
<doc id="349656" url="https://pl.wikipedia.org/wiki?curid=349656" title="Beaver County">
Beaver County



</doc>
<doc id="349658" url="https://pl.wikipedia.org/wiki?curid=349658" title="Bedford County">
Bedford County



</doc>
<doc id="349659" url="https://pl.wikipedia.org/wiki?curid=349659" title="Bell County">
Bell County



</doc>
<doc id="349660" url="https://pl.wikipedia.org/wiki?curid=349660" title="Benton County">
Benton County



</doc>
<doc id="349661" url="https://pl.wikipedia.org/wiki?curid=349661" title="Berkeley County">
Berkeley County



</doc>
<doc id="349663" url="https://pl.wikipedia.org/wiki?curid=349663" title="Eric A. Cornell">
Eric A. Cornell



</doc>
<doc id="349664" url="https://pl.wikipedia.org/wiki?curid=349664" title="Sázava">
Sázava



</doc>
<doc id="349665" url="https://pl.wikipedia.org/wiki?curid=349665" title="Sedlcany">
Sedlcany



</doc>
<doc id="349668" url="https://pl.wikipedia.org/wiki?curid=349668" title="Sedlec-Prcice">
Sedlec-Prcice



</doc>
<doc id="349669" url="https://pl.wikipedia.org/wiki?curid=349669" title="Berrien County">
Berrien County



</doc>
<doc id="349670" url="https://pl.wikipedia.org/wiki?curid=349670" title="Slany">
Slany



</doc>
<doc id="349671" url="https://pl.wikipedia.org/wiki?curid=349671" title="Smecno">
Smecno



</doc>
<doc id="349673" url="https://pl.wikipedia.org/wiki?curid=349673" title="Bibb County">
Bibb County



</doc>
<doc id="349674" url="https://pl.wikipedia.org/wiki?curid=349674" title="Hektolitr">
Hektolitr



</doc>
<doc id="349675" url="https://pl.wikipedia.org/wiki?curid=349675" title="Big Horn County">
Big Horn County



</doc>
<doc id="349676" url="https://pl.wikipedia.org/wiki?curid=349676" title="Tynec nad Labem">
Tynec nad Labem



</doc>
<doc id="349677" url="https://pl.wikipedia.org/wiki?curid=349677" title="Blaine County">
Blaine County



</doc>
<doc id="349678" url="https://pl.wikipedia.org/wiki?curid=349678" title="Blount County">
Blount County



</doc>
<doc id="349680" url="https://pl.wikipedia.org/wiki?curid=349680" title="Boone County">
Boone County



</doc>
<doc id="349681" url="https://pl.wikipedia.org/wiki?curid=349681" title="Bourbon County">
Bourbon County



</doc>
<doc id="349682" url="https://pl.wikipedia.org/wiki?curid=349682" title="Boyd County">
Boyd County



</doc>
<doc id="349683" url="https://pl.wikipedia.org/wiki?curid=349683" title="Tynec nad Sazavou">
Tynec nad Sazavou



</doc>
<doc id="349685" url="https://pl.wikipedia.org/wiki?curid=349685" title="Bradford County">
Bradford County



</doc>
<doc id="349686" url="https://pl.wikipedia.org/wiki?curid=349686" title="Bradley County">
Bradley County



</doc>
<doc id="349687" url="https://pl.wikipedia.org/wiki?curid=349687" title="Bristol County">
Bristol County



</doc>
<doc id="349688" url="https://pl.wikipedia.org/wiki?curid=349688" title="Brooks County">
Brooks County



</doc>
<doc id="349689" url="https://pl.wikipedia.org/wiki?curid=349689" title="Brown County">
Brown County



</doc>
<doc id="349690" url="https://pl.wikipedia.org/wiki?curid=349690" title="Uhlirske Janovice">
Uhlirske Janovice



</doc>
<doc id="349691" url="https://pl.wikipedia.org/wiki?curid=349691" title="6 Pułk Strzelców Konnych (II RP)">
6 Pułk Strzelców Konnych (II RP)

6 Pułk Strzelców Konnych im. Hetmana Wielkiego Koronnego Stanisława Żółkiewskiego (6 psk) – oddział kawalerii Armii Polskiej we Francji i Wojska Polskiego II RP.
Rodowód.
Pułk rozwinął się w końcu 1917 z oddziałów sformowanych we Francji i we Włoszech – początkowo jako "1 pułk szwoleżerów". Po przybyciu do Polski w maju 1919 przemianowany na "4 pułk Dragonów Kresowych", a później na "4 pułk strzelców konnych".
W październiku 1920 przeformowano 4 pułk strzelców konnych. Z części jego szwadronów 8 września 1921 powstał 6 pułk strzelców konnych. Od 20 lipca 1921 roku do 27 sierpnia 1939 miejscem stałej dyslokacji pułku była Żółkiew, rodowa posiadłość wybitnego wodza i żołnierza hetmana Stanisława Żółkiewskiego.
W walce o granice.
1 i 3 pułk szwoleżerów Armii gen. Józefa Hallera swój chrzest bojowy przechodzą na froncie francusko-niemieckim w Szampanii. Po zakończeniu działań wojennych na froncie zachodnim, obydwa pułki, transportem kolejowym przemieszczone zostały w rejon Warszawy.
Z chwilą rozpoczęcia działań wojennym na froncie wschodnim przeciwko bolszewikom już jako 4 pułk strzelców konnych wziął udział w wyprawie kijowskiej. 15 maja 1920 brał udział w zajęciu Łucka oraz dokonał wypadu na Młynów i Równe.
18 sierpnia 1920 stoczył krwawą bitwę pod Krasnem.
Kawalerowie Virtuti Militari.
Odznaczeni Krzyżem Srebrnym Orderu Virtuti Militari za wojnę 1918-1920
Polegli i zmarli z ran.
Lista poległych i zmarłych z ran II dywizjonu 4 pułku strzelców konnych
Pułk w okresie pokoju.
W 1923 pułk spełniał rolę jazdy dywizyjnej, a jego dowódca podlegał bezpośredni dowódcy Okręgu Korpusu Nr VI. W zakresie szkolenia pułk w tym czasie podlegał inspektorowi jady nr III. W tym okresie w jego skład wchodziły trzy szwadrony strzelców konnych, oddział szkolny karabinów maszynowych, pułkowa szkoła podoficerska i kadra szwadronu zapasowego.
8 maja 1926 w Żółkwi starszy wachmistrz Stanisław Kisielewski, znajdując się w stanie nietrzeźwości, zastrzelił z rewolweru dowódcę pułku, podpułkownika Konstantego Obidzińskiego i wachmistrza Jana Gadomskiego. 20 maja 1926 wyrokiem wojskowego sądu doraźnego wachmistrz Kisielewski został skazany za podwójne zabójstwo na karę śmierci i degradację. Dowódca Okręgu Korpusu Nr VI we Lwowie wyrok zatwierdził, a pełniący obowiązki prezydenta RP, Marszałek Sejmu Maciej Rataj nie skorzystał z prawa łaski. Skazany został rozstrzelany tego samego dnia we Lwowie.
29 stycznia 1937 Minister Spraw Wojskowych nadał 6 psk nazwę „6 Pułk Strzelców Konnych imienia Hetmana Wielkiego Koronnego Stanisława Żółkiewskiego” oraz zarządził noszenie przez żołnierzy pułku na naramiennikach kurtek i płaszczy – w miejsce dotychczasowej numeracji – inicjałów „S.Ż.” z buławą hetmańską. Dla oficerów i chorążych inicjały i buława były haftowane nićmi metalowymi, oksydowanymi na stare srebro, natomiast dla podoficerów i strzelców wykonane były z białego matowanego metalu. Podoficerowie zawodowymi mogli nosić inicjały i buławę haftowaną w czasie występowania w ubiorze poza służbowym.
6 psk w kampanii wrześniowej.
Mobilizacja.
6 pułk strzelców konnych zgodnie z planem mobilizacyjnym w ramach mobilizacji alarmowej w grupie „czerwonej” w dniach 27–29 sierpnia 1939 roku zmobilizował w Żółkwi własne pododdziały pułku. Dodatkowo w tym sam czasie zmobilizował dla macierzystej Kresowej Brygady Kawalerii; samodzielny pluton km nr 2, kolumny taborowe kawaleryjskie typu I nr 647 i 648 oraz warsztat taborowy nr 641. W ramach mobilizacji powszechnej w okresie od 31 sierpnia do 3 września zmobilizował dwa szwadrony marszowe brygady nr 3 i nr 4 tj. dla 6 psk i 12 pułku ułanów oraz uzupełnienia marszowe dla brygadowych szwadronów pionierów nr 4 i łączności nr 2. Dodatkowo na bazie pozostałości pułku zmobilizował Ośrodek Zapasowy Kresowej Brygady Kawalerii (OZKaw. „Żółkiew”) do 5 września 1939 roku. Pułk terminowo i bez większych przeszkód zmobilizował alarmowo swoje pododdziały i brygadowe i od godz.8.00 oczekiwał na zawagonowanie do transportów kolejowych. Z uwagi na przeciążenie węzła lwowskiego PKP i braki taboru nastąpiło opóźnienie w odjazdach czterech transportów kolejowych od 7 do 24 godzin. 6 psk został dyslokowany w składzie Kresowej Brygady Kawalerii do Armii „Łódź”.
Działania bojowe pułku.
Bój graniczny nad Wartą 
Przewieziony transportami kolejowymi na trasie Brody, Kowel, Brześć n/Bugiem, Siedlce, Warszawa do Poddębic w dniach 30 sierpnia-3/4 września 1939 roku. Koncentrowany wraz z macierzystą Kresową BK na północnym skrzydle Armii „Łódź” w rejon Rossoszycy i Szadka. Pułk stacjonował w rejonie Prusinowic, pozostał chwilowo w odwodzie Kresowej BK. Po osiągnięciu pełnej gotowości bojowej, poprzedzany dwoma podjazdami wyruszył w kierunku rzeki Warty maszerujący na czele pułku jako czołowy 2 szwadron rozpoznał rejon Brodni, którą obsadził, a następnie dokonał również wypadu na zachodni brzeg Warty. Główne siły pułku nocą z 4 na 5 września, obsadziły wschodni brzeg Warty w rejonie Popowa. Zgodnie z rozkazem ze sztabu armii dowódca 6 psk miał dokonać jeszcze tej nocy wypadu siłami głównymi na zachodni brzeg rzeki. W tym celu z sił głównych pułku wysłano podjazd w sile plutonu 1/1 szwadronu w kierunku zachodnim i 4 szwadron wzdłuż zachodniego brzegu Warty na południe. Około godz. 6.15 zajmujący stanowiska obronne w rejonie Popowa oczekujący na powrót wysłanych podjazdów niepełny 1 szwadron podjął walkę ogniową ze zmotoryzowanym Oddziałem Wydzielonym niemieckiej 30.Dywizji Piechoty, do walki włączył się próbujący uderzyć na niemiecką piechotę, poprzez przeprawę wpław przez Wartę 3 szwadron. Pomimo wprowadzenia do walki szwadronu ckm i pozostałych pododdziałów pułku nie pozwoliło jednak odrzucić niemieckiego OW 30.DP od rzeki Warty. Silny ostrzał niemieckiej broni maszynowej i wsparcie ze strony lotnictwa doprowadziło do rozproszenia koniowodnych walczących nad rzeką strzelców oraz zadanie dużych start pułkowi w sile żywej, podpalenie przez niemiecki ostrzał wsi Popów i kolonii Popów zdezorganizowało obronę 6 psk. Około godzin południowych od strony północnej na wschodnim brzegu Warty pojawił się niemiecki podjazd motocyklistów, ostrzał rozpoczęła niemiecka artyleria. Działanie niemieckie pogłębiły trudną sytuację pułku i zmusiły go do odwrotu i rezygnację z obrony rzeki w rejonie Popowa. Nie doczekano powrotu wysłanych własnych podjazdów. Szwadrony 1 i 3 utraciły ok. 30% stanów, pluton łączności 50%. 
W godzinach popołudniowych 6 psk wycofał się do miejscowości Grabina, gdzie dołączył 2 szwadron. W godzinach nocnych 5/6 września pułk przybył do Prusinowic i zajął tam obronę od strony zachodniej. Do sił głównych pułku nie dołączyły podjazdy wysłane na zachodni brzeg Warty tj. wzmocnione ckm 4 szwadron i 1 pluton 1 szwadronu. 
Na szlakach odwrotu, rozdzielenie się 6 psk 
Nocą 6/7 września 6 psk wzmocniony 3 baterią 13 dywizjonu artylerii konnej i 61 dywizjonem pancernym otrzymał zadnie osłony odwrotu Kresowej BK oraz opóźnianie przeciwnika na osi Poddębice-Aleksandrów Łódzki do miejscowości Kuciny. Z Albertowa pułk przeszedł do rejonu wsi Kuciny ok. 5.30 7 września i pododdziały zajęły obronę. Wysłany w kierunku Poddębic pluton samochodów pancernych 61 dywizjonu utracił od niemieckiego ostrzału ppanc. dwa samochody pancerne. Po godz.7 podjęto dalszy odwrót w kierunku Aleksandrowa Łódzkiego, na podstawie rozkazu dowódcy Kresowej BK pozostał 1 szwadron z plutonem kolarzy do obrony lasu w rejonie Ustronia. Z uwagi na okrążenie Kresowej BK została zmuszona do przebijania się poprzez pierścień niemieckich wojsk pomiędzy Ozorkowem i Aleksandrowem. Jako I rzutowe natarcie prowadziły 20 i 22 pułki ułanów wsparte ogniem 13 dak. 6 psk podążał w II rzucie natarcia za 20 pułkiem ułanów 6 psk, tego też dnia utracono kontakt z 1 szwadronem i plutonem kolarzy. 6 psk maszerował ze zgrupowaniem dowódcy 20 puł. płk. dypl. A. Kunachowicza, poprzez lukę w ugrupowaniu niemieckim pomiędzy Kęblinem, a Strykowem, maszerowano nocą 7/8 września. O świcie 8 września zgrupowanie osiągnęło lasy na zachód od Głowna. Z uwagi na nadejście oddziałów niemieckich od strony Kębliny i Strykowa zgrupowanie wycofało się na wschodni brzeg rzeki Mrogi. Maszerujące śladem pułku 1 szwadron został rozbity pod Kęblinem, a maszerujący za nim pluton kolarzy został odcięty pod Strykowem i dostał się do niewoli. Z 1 szwadronu, tylko kilku żołnierzy dołączyło do 6 psk. 
Z nad Mrogi 6 psk w składzie zgrupowania płk. Kunachowicza pomaszerował do okolic Chlebowa, który osiągnął 9 września rano. Ponowny marsz podjęto w kierunku Skierniewic w godzinach południowych, 6 psk maszerował w dwóch kolumnach. Brak łączności i map spowodował całkowite rozproszenie się pododdziałów pułku. W grupie z ppłk. Mossorem znalazła się grupa ok. plutonu z 1 szwadronu, ok. plutonu z 2 szwadronu, 3 pluton ze szwadronu ckm, pluton łączności i poczet dowódcy pułku. W drugiej grupie maszerował 3 szwadron, część 2 szwadronu i połowa szwadronu ckm, pluton ppanc. dowodzenie tą grupą objął rtm. W. Zachoszcz. Maszerujące grupy toczyły walki z podjazdami i patrolami niemieckimi penetrującymi teren. Grupa ppłk. Mossora przemaszerowała do przez Skierniewice do wsi Kamion. 10 września utraciła kontakt ze zgrupowaniem płk. Kunachowicza, dołączyły do grupy po drodze szwadron 1/20 p uł. z plutonem ckm, pluton 19 pułku ułanów, bateria 3/13 dak i 30 kompania łączności. Nocą 10/11 września grupa przebiła się przez szosę Radom-Warszawa niszcząc niemiecki patrol zmotoryzowany z 5 motocyklami i 2 samochodami terenowymi. Po sforsowaniu szosy grupa dotarła do lasu pod Osuchowem 8 km od miejsca potyczki. Około godz. 9.00 11 września zgrupowanie zostało zlokalizowane przez patrole niemieckie, o godz.11 oddziały niemieckiej 19.DP okrążyły lasy i zaatakowały grupę ppłk. S. Mossora, grupa walczyła do godz. 16.30, gdzie z uwagi na brak amunicji zmuszona była skapitulować. Do niewoli dostał się dowódca pułku ppłk dypl. Stefan Mossor i ponad 100 żołnierzy, pozostali przebili się przez okrążenie, szwadron 1/20 p uł. szarżą, a część poległo - 25 żołnierzy. Grupa rtm. Zachoszcza przedarła się po walkach na wschód od Leszna do Warszawy. 
Walki szwadronów 6 psk poza pułkiem.
4 Szwadron
Dowódca Kresowej BK płk. dypl. Jerzy Grobicki po odłączeniu się od brygady pomiędzy 8, a 11 września w rejonie Otwocka przystąpił do zbierania jej resztek i obrony wschodniego brzegu Wisły. W miejscu koncentracji do Kresowej BK dołączył 4 szwadron 6 psk i pluton 1/1 szwadronu. 12 września na utworzony na wschodnim brzegu Wisły niemiecki przyczółek w rejonie Góry Kalwarii broniony przez oddziały niemieckiej 1.Dywizji Pancernej, natarcie prowadziła Kresowa BK w składzie niekompletnych: 22 pułku ułanów, 1 pułku kawalerii KOP, 3/20 puł. i wspomnianych pododdziałów 6 psk, ze wsparciem baterii 1/13 dak. Natarcie zakończyło się niepowodzeniem wszyscy oficerowi 6 psk polegli ppor. Batycki, Cisło, Sokulski lub zostali ciężko ranni rtm. Szeloch i por. Fusiecki. Nad resztką zbiorczego szwadronu 6 psk dowodzenie przejął plut. Michał Domiszewski. Pluton ten dołączył do 1 p kaw. KOP ppłk. F. Kopcia, a następnie w Wołyńskiej BK, dzielił dalsze losy Grupy Operacyjnej Kawalerii gen. bryg. W. Andersa, w walkach pod Jacnią 23 września został rozbity szwadron/pluton 6 psk.
Dywizjon rtm. Zachoszcza
Grupa rtm. Wacława Zachoszcza poprzez lasy nieborowskie, Błonie, Leszno dotarła do Warszawy 14 września. Uzupełniono konie i po wypoczynku w koszarach 1 pułku szwoleżerów, 16 września wymaszerowała do miejscowości Dąbrowa Gaj. Na miejscu 2 szwadron uzupełniono plutonem z KD 5 DP. 17 września dywizjon w rejonie gajówki Młyńsko w Puszczy Kampinoskiej osłaniał składy w Palmirach, w składzie Zgrupowania/Pułku Kawalerii mjr Juniewicza jako dywizjon 6 psk pod dowództwem rtm. W. Zachoszcza.
Z uwagi na pojawienie się niemieckich oddziałów pancerno-motorowych dywizjon prowadził rozpoznanie szosy Warszawa-Modlin i miejscowości Sadowa. 19 września dywizjon dokonał wypadu na wieś Sadowa, gdzie w ataku na gniazdo karabinu maszynowego poległ por. Kiwała, a szwadron poniósł znaczne straty w potyczce z niemieckim pododdziałem pancernym. Zgrupowanie kawalerii dozorowało Wisłę od Warszawy do Modlina i ubezpieczało brzeg rzeki od desantu od strony wschodniej, jak i składy broni i amunicji w Palmirach. 21 września położenie dywizjonu uległo zmianie z uwagi na odcięcie drogi do Warszawy przez oddziały niemieckie z XI Korpusu Armijnego i 1.Dywizji Lekkiej oraz napływ oddziałów i rozbitków z Armii „Poznań” i Armii „Pomorze”. W okolicy składów w Palmirach gen. bryg. Mikołaj Bołtuć zebrał wszystkie będące tam oddziały i z uwagi na bezcelowość dalszego utrzymywania terenów składów przez broniącą ich załogę, podjął próbę przebicia się do Warszawy wzdłuż zachodniego brzegu Wisły, toru kolejki Warszawa-Palmiry i szosy Modlin-Warszawa. Pułk mjr. Juniewicza o świcie 22 września wykonał natarcie na odcinku od toru kolejki do szosy z Modlina z lasu na południowe i zachodnie skraj Łomianek. Dywizjon 6 psk spieszony nacierał prawą stroną szosy z modlińskiej, jako czołowy 2 szwadron zlikwidował kilka gniazd oporu i poniósł olbrzymie straty w zabitych i rannych sięgające 90% oficerów i 60% podoficerów i szeregowych. Polegli ppor. Prądzyński i Śmigielski, ciężko ranni zostali i wkrótce zmarli rtm. Zachoszcz i por. Tyrakowski. Pozostali dostali się do niewoli. Duża grupa koniowodnych pod wodzą rtm. Filipeckiego galopem po wale wiślanym uderzyła na pozycje niemieckie, część z nich poległa, część się przebiła przez pozycje niemieckiej piechoty. 22 września był ostatnim dniem istnienia dywizjonu. Strzelcy konni 6 pułku, którzy dotarli do Warszawy od 16 września przedzierający się z południowych i północnych przedpoli miasta byli gromadzeni w koszarach 1 p szwol. i 1 dak w szwadronie por. Kazimierza Branickiego wchodzącym w skała dywizjonu kawalerii rtm. A. Kropielnickiego, bronili wylotu ul. Belwederskiej i okolic Fortu Dąbrowskiego do końca obrony Warszawy.
Sformowany w I rzucie mobilizacji powszechnej, osiągnął gotowość bojową 2 września 1939 roku. Umundurowany, uzbrojony i wyposażony z magazynów mobilizacyjnych, otrzymał konie, które nie odeszły z I rzutem bojowym pułku. Skład obsady dowódczej szwadronu marszowego 6 psk:
3 lub 5 września szwadron opuścił Żółkiew i przemaszerował do rejonu Krechowa, a następnie zajął pozycje obronne wzdłuż szosy Janów-Lwów. Następnie na rozkaz dowódcy OK VI pomaszerował do okolic Sokolnik na północ od Lwowa, gdzie prowadził rozpoznanie i patrolowanie okolicy. Po 10 września wycofał się przez rogatkę Gródecką do Lwowa, kwaterował w koszarach 14 pułku ułanów. We Lwowie uzupełniono szwadron ochotnikami oraz utworzono półpluton ckm Maxim wz. 1908 na jukach pod dowództwem por. rez. Antoniego Hlebko. W połowie września wszedł w skład Korpusu Ochotniczego do Zadań Specjalnych gen. dyw. st. sp. Mariana Żegoty-Januszajtisa. Działał patrolami na przedpolu Lwowa oraz całością szwadronu 15 września w wypadzie na Kozielniki, 16 września ze szwadronem konnym rezerwy policyjnej na Śnichów, gdzie stoczył potyczkę mając 7 rannych. 19 września dokonał zagonu, marszem nocnym Grzybowice Wielkie i Brzuchowice docierając o świcie 20 września do Hołoska, tu po drobnym starciu utracił kontakt z 3 plutonem (dostał się do niemieckiej niewoli?) i wycofał się do Lwowa, który osiągnął 21 września przed południem. Wraz z kapitulacją Lwowa szwadron marszowy 6 psk zakończył działania bojowe. Oficerowie w większości nie poszli do niewoli i przedostali się przez granicę na zachód.
Szwadrony 6 psk w Ośrodku Zapasowym Kawalerii „Żółkiew” Kresowej BK w działaniach i w walce.
W składzie OZ Kaw. „Żółkiew” Kresowej BK, prowadzono intensywną pracę organizacyjną formując w ramach w/w ośrodka szwadrony konne i piesze, spośród nadwyżek rezerwistów, koni, broni, wyposażenia pułków 12, 22 ułanów, 6 strzelców konnych i innych pododdziałów które dołączyły pod dowództwem ppłk. Stefana Gołaszewskiego. Zastępcą dowódcy ośrodka został mjr Stanisław Mirecki pokojowy zastępca dowódcy 6 psk. 9 września gotowość bojową osiągnął szwadron konny 6 psk pod dowództwem por. rez. Tadeusz Kownacki. W rejonie wsi Trościanica pod dowództwem mjr. Ignacego Drozdowskiego formowano szwadrony piesze, wśród nich z 6 psk. 9 września ze składu OZKaw. „Żółkiew” Kresowej BK wydzielono konny dywizjon/pułk rozpoznawczy rtm. Józefa Murasika, w skład, którego wszedł szwadron 6 psk por. rez. Kownackiego (opis działań szwadronu znajduje się artykule Pułk Marszowy/Rozpoznawczy Kresowej BK rtm. Murasika). Dodatkowo opis działań pozostałych szwadronów formowanych z kadry i rezerwistów 6 psk w ramach OZKaw. „Żółkiew” Kresowej BK znajdują się w artykule „Ośrodek Zapasowy Kresowej BK”.
Symbole pułkowe.
Sztandar.
Nadanie przepisowego sztandaru i zatwierdzenie jego wzoru ujęte zostało w Dzienniku Rozkazów MSWojsk. nr 24 z 1925, poz. 249.
11 października 1925 w Żółkwi gen. Aleksander Pajewski wręczył pułkowi sztandar ufundowany przez społeczeństwo powiatów żółkiewskiego, rawskiego i sokalskiego.
23 września 1939 ukryty na boisku szkolnym we wsi Zarzecze pod Rzeszowem. W czasie remontu szkoły w 1959 odnaleziony i przekazany do Muzeum Wojska Polskiego w Warszawie, gdzie do dzisiaj jest eksponowany.
Odznaka pamiątkowa.
Odznaka zatwierdzona Dz. Rozk. MSWojsk. nr 49, poz. 872 z 13 grudnia 1921 roku. Posiada kształt krzyża maltańskiego, którego ramiona o złoconych krawędziach są pokryte białą emalią. Na ramiona wpisano cyfry I III 46. Na środek krzyża nałożono złote półsłońce stanowiące tło do miniatury odznaki Armii Polskiej we Francji. Czteroczęściowa – oficerska, wykonana w srebrze, emaliowana. Wymiary: 60x60 mm. Projekt: Maurycy Gąssowski, Feliks Ryl, Zygmunt Mieszczankowski Wykonanie: RS – Lion, Stefan Wincenty Wiśniewski – Warszawa.
Kadra pułku.
Żołnierze 6 pułku strzelców konnych - ofiary zbrodni katyńskiej.
"Biogramy zamordowanych oficerów znajdują się na stronie internetowej Muzeum Katyńskiego"

</doc>
<doc id="349692" url="https://pl.wikipedia.org/wiki?curid=349692" title="Brunswick County">
Brunswick County



</doc>
<doc id="349693" url="https://pl.wikipedia.org/wiki?curid=349693" title="Bryan County">
Bryan County



</doc>
<doc id="349694" url="https://pl.wikipedia.org/wiki?curid=349694" title="Unhost">
Unhost



</doc>
<doc id="349695" url="https://pl.wikipedia.org/wiki?curid=349695" title="Buchanan County">
Buchanan County



</doc>
<doc id="349696" url="https://pl.wikipedia.org/wiki?curid=349696" title="Buffalo County">
Buffalo County



</doc>
<doc id="349698" url="https://pl.wikipedia.org/wiki?curid=349698" title="Burke County">
Burke County



</doc>
<doc id="349699" url="https://pl.wikipedia.org/wiki?curid=349699" title="Uvaly">
Uvaly



</doc>
<doc id="349700" url="https://pl.wikipedia.org/wiki?curid=349700" title="Butler County">
Butler County



</doc>
<doc id="349701" url="https://pl.wikipedia.org/wiki?curid=349701" title="Butte County">
Butte County



</doc>
<doc id="349702" url="https://pl.wikipedia.org/wiki?curid=349702" title="Caldwell County">
Caldwell County



</doc>
<doc id="349703" url="https://pl.wikipedia.org/wiki?curid=349703" title="Calhoun County">
Calhoun County



</doc>
<doc id="349705" url="https://pl.wikipedia.org/wiki?curid=349705" title="Camden County">
Camden County



</doc>
<doc id="349706" url="https://pl.wikipedia.org/wiki?curid=349706" title="Vlasim">
Vlasim



</doc>
<doc id="349707" url="https://pl.wikipedia.org/wiki?curid=349707" title="Cameron County">
Cameron County



</doc>
<doc id="349708" url="https://pl.wikipedia.org/wiki?curid=349708" title="Campbell County">
Campbell County



</doc>
<doc id="349709" url="https://pl.wikipedia.org/wiki?curid=349709" title="Zasmuky">
Zasmuky



</doc>
<doc id="349710" url="https://pl.wikipedia.org/wiki?curid=349710" title="Zebrak">
Zebrak



</doc>
<doc id="349711" url="https://pl.wikipedia.org/wiki?curid=349711" title="Zruc nad Sazavou">
Zruc nad Sazavou



</doc>
<doc id="349712" url="https://pl.wikipedia.org/wiki?curid=349712" title="Carbon County">
Carbon County



</doc>
<doc id="349714" url="https://pl.wikipedia.org/wiki?curid=349714" title="Caroline County">
Caroline County



</doc>
<doc id="349715" url="https://pl.wikipedia.org/wiki?curid=349715" title="Carroll County">
Carroll County



</doc>
<doc id="349716" url="https://pl.wikipedia.org/wiki?curid=349716" title="Carter County">
Carter County



</doc>
<doc id="349717" url="https://pl.wikipedia.org/wiki?curid=349717" title="Cass County">
Cass County



</doc>
<doc id="349718" url="https://pl.wikipedia.org/wiki?curid=349718" title="Cedar County">
Cedar County



</doc>
<doc id="349719" url="https://pl.wikipedia.org/wiki?curid=349719" title="Chambers County">
Chambers County



</doc>
<doc id="349720" url="https://pl.wikipedia.org/wiki?curid=349720" title="Champaign County">
Champaign County



</doc>
<doc id="349722" url="https://pl.wikipedia.org/wiki?curid=349722" title="Charlotte County">
Charlotte County



</doc>
<doc id="349723" url="https://pl.wikipedia.org/wiki?curid=349723" title="Chase County">
Chase County



</doc>
<doc id="349724" url="https://pl.wikipedia.org/wiki?curid=349724" title="8 Pułk Strzelców Konnych (II RP)">
8 Pułk Strzelców Konnych (II RP)

8 Pułk Strzelców Konnych (8 psk) – oddział kawalerii Wojska Polskiego II RP.
8 pułk strzelców konnych został sformowany w 1921, w garnizonie Włocławek. W listopadzie 1922 pułk przeszedł do Chełmna i stacjonował tam aż do września 1939. W latach 1921–1924 był jednostką jazdy dywizyjnej, podporządkowaną dowódcy Okręgu Korpusu Nr VIII w Toruniu, a pod względem wyszkolenia dowódcy VII Brygady Jazdy. W kwietniu 1924 przeformowany został w oddział kawalerii samodzielnej i podporządkowany brygadzie kawalerii. Od 1 kwietnia 1937 w składzie Pomorskiej Brygady Kawalerii.
Bojowe tradycje pułku.
Pułk swoimi tradycjami nawiązywał do bojowej działalności V dywizjonu 4 pułku strzelców konnych Brygady Syberyjskiej i II dywizjonu 5 pułku strzelców konnych.
V/4 psk został sformowany w Hrubieszowie w lipcu 1920 z rezerwistów byłej armii austriackiej i przydzielony jako kawaleria dywizyjna dla Ochotniczej Brygady Syberyjskiej płk. Kazimierza Rumszy z 5 Armii. 31 lipca dywizjon transportem kolejowym został przewieziony do Zegrza. Liczył wówczas 490 ludzi i 340 koni. 13 sierpnia wszedł do walki na froncie północnym i walczył nad Wkrą w rejonie Borkowa, Nasielska, Przewodowa, Makowa, nad rzeką Orzyc. Od 21 sierpnia oskrzydlał oddziały III Korpusu Kawalerii Gaja Gaja w rejonie Chorzeli i Myszyńca. 24 sierpnia dyon działał w lasach pod Flammenbergiem w Prusach Wschodnich.
II dywizjon 5 pułku strzelców konnych sformowany został w lecie 1920 w Grudziądzu przez szwadron zapasowy pułku. Do dywizjonu wcielono rekrutów z okręgów: Kielce i Lublin oraz miejscowych ochotników. 9 września, w okolicach Działdowa, dywizjon wszedł w struktury Pomorskiej Dywizji Rezerwowej płk. Jarosława Aleksandrowicza jako jej kawaleria dywizyjna. Dywizjon składał się z trzech szwadronów i plutonu ckm. Liczył 7 oficerów, 2 podchorążych, 50 podoficerów, 260 strzelców; posiadał 284 konie wierzchowe i 47 koni taborowych. Od 21 października do grudnia dywizjon przebywał na linii demarkacyjnej w rejonie Słonimia. 12 listopada wydzielił szwadron, który przeszedł pod Baranowicze do dyspozycji dowódcy 14 Dywizji Piechoty, gdzie pełnił służbę do 26 października 1921.
Pułk w okresie pokoju.
Formowanie i zmiany organizacyjne.
Mocą rozkazu oddziału I Sztabu Generalnego L. 76001 z 25 września 1921, we Włocławku powołany został 8 pułk strzelców konnych. Stanowił on oddział jazdy dywizyjnej VIII DOK. 1 szwadron sformowany został na bazie 4 szwadronu 4 pułku strzelców konnych, a jego dowódcą został por. Kotoński. 2 szwadron formował się z wykorzystaniem sił i środków szwadronu wydzielonego z 7 pułku strzelców konnych. 3 szwadron, oddział szkolny ckm, szkołę podoficerską i kadrę szwadronu zapasowego formowało Dowództwo OK IV. W grudniu 1921 wcielono do pułku 180 rekrutów z przeznaczeniem do 3 szwadronu i plutonu ckm. W styczniu 1922 zorganizowano szkołę podoficerską, a następnie sekcję łączności. W maju pułk liczył już około 1000 szeregowych.
25 kwietnia 1924 w Wojsku Polskim rozpoczęto reorganizację pułków strzelców konnych. W maju pułk sformował od podstaw 4 szwadron, a na bazie kadry szwadronu zapasowego–szwadron zapasowy. W lipcu sformowano szwadron karabinów maszynowych. Jako pułk jazdy samodzielnej wszedł w skład XV Brygady Kawalerii płk. Erazma Stablewskiego. W 1926 zmienił podporzadkowanie i podlegał dowódcy 8 Samodzielnej Brygady Kawalerii. W wyniku kolejnych reorganizacji jednostek kawalerii wchodził w skład Brygady Kawalerii „Toruń”, Brygady Kawalerii „Bydgoszcz” i Pomorskiej Brygady Kawalerii.
Zakwaterowanie.
Zgodnie z rozkazem organizacyjnym nowo formowany pułk miał być zakwaterowany w koszarach kawaleryjskich na przedmieściu Kokoszka we Włocławku. Ponieważ były one zajęte przez 4 pułk artylerii polowej, zawiązki pułku: 3/7 psk i 4/4 psk zakwaterowano w różnych częściach Włocławka. Wraz z normowaniem się spraw dotyczących zakwaterowania, rozpoczęto typową działalność wojskową okresu pokojowego. Założono kasyno oficerskie oraz utworzono koło sportowe.W listopadzie 1922 pułk przeszedł do Chełmna i stacjonował tam aż do września 1939. Warunki zakwaterowania znacznie się poprawiły. Wywarło to dodatni wpływ na wzrost dyscypliny i porządku wojskowego. We Włocławku pozostała jedynie kadra szwadronu zapasowego. W 1923 rozpoczęła działalność spółdzielnia pułkowa. Wydawała ona własne zastępcze znaki pieniężne o nominałach 10, 20, 50 gr i 1 zł.
Szkolenie.
Sprawy wyszkolenia regulował rozkaz Oddziału I Sztabu Generalnego, ogłoszony w Dzienniku Rozkazów MSWojsk. nr 3 z 24 stycznia 1922. Podporządkował on 8 psk pod względem wyszkolenia zasadniczego dowódcy VII Brygady Jazdy w Poznaniu. Duży wpływ na podniesienie sprawności jeździeckiej kadry oraz uzyskanie lepszych wyników w nauce jazdy konnej wywarło przeszkolenie trzech oficerów pułku na oficerskich kursach instruktorów jazdy konnej w Centrum Wyszkolenia Kawalerii. Instruktorami jazdy zostali: por. Rybicki, por. Stanisław Siedlecki i por. Władysław Piszczkowski. W 1938 pułk zajął pierwsze miejsce na szczeblu brygady pod względem wyszkolenia, stanu koni, dyscypliny oraz „wartości” kadry oficerskiej i podoficerskiej. Od 1924 prowadzono w pułku nauczanie analfabetów. Corocznie obejmowano nim ok. 150–200 żołnierzy, z tego około 75–80% zdawało egzaminy, uzyskując świadectwa ukończenia 2–4 klas szkoły powszechnej.
Święta w pułku.
19 maja 1927 minister spraw wojskowych marszałek Polski Józef Piłsudski ustalił i zatwierdził dzień 29 września jako datę święta pułkowego – w rocznicę sformowania pułku. 6 czerwca 1928 zmienił datę święta pułkowego 8 psk z dnia 29 września na dzień 12 czerwca – w rocznice ufundowania sztandaru.
16 lutego 1930 pułk uczestniczył w obchodach 10-lecia oswobodzenia Chełmna. Defiladę 8 psk przyjmowali: burmistrz Stanisław Zawacki, starosta Leon Ossowski, pierwszy starosta chełmiński, senator dr Paweł Ossowski, ks. proboszcz Bączkowski i dowódca pułku płk dypl. Bronisław Wzacny.
8 psk w kampanii wrześniowej.
Mobilizacja.
8 pułk strzelców konnych w Chełmnie w ramach mobilizacji alarmowej w grupie żółtej, w czasie od A+24 do A+50 od dnia 24 sierpnia zmobilizował stan osobowy pułku na etatach wojennych. Dodatkowo:
W szwadronie zapasowym pułku we Włocławku zmobilizowano w mobilizacji alarmowej grupie żółtej w czasie do A+48:
oraz w I rzucie mobilizacji powszechnej do 4 dnia szwadron marszowy nr 4 Pomorskiej BK (8 psk).
Działania bojowe.
W kampanii wrześniowej 1939 pułk walczył w składzie Pomorskiej Brygady Kawalerii (Armii „Pomorze”).
Bój w korytarzu pomorskim
W dniach 1–3 września pułk walczył w „Korytarzu pomorskim”. 1 września osłaniał kierunek Łubnia-Czersk. Z uwagi na przerwanie frontu obronnego 9 DP przez niemiecki XIX Korpus Armijny, pułk wraz z dowództwem Pomorskiej BK wycofywał się w kierunku Wisły i Bydgoszczy. Nocą 1/2 września osiągnął Czersk, następnie zajął obronę nad Brdą w rejonie Tucholi, na linii Zalesie-Cekcyn-Kruszka, osłaniając prawe skrzydło 9 DP. 2 września w godzinach popołudniowych 8 psk na rozkaz dowódcy brygady skoncentrował się w rejonie Bramka-Bukowiec, mając za zadanie wsparcie piechoty 9 i 27 DP przebijających się w kierunku „Przedmościa bydgoskiego”. W godzinach wieczornych 4 szwadron, wraz z 3 szwadronem 16 pułku ułanów, w rejonie Bukowca powstrzymały natarcie czołgów. 1 i 2 września tabory pułku były atakowane przez lotnictwo niemieckie. Od godzin porannych 3 września 8 psk jako główna grupa bojowa Pomorskiej BK prowadził rozpoznanie, a następnie natarcie celem otwarcia drogi odwrotu dla okrążonych jednostek Armii Pomorze. W rejonie folwarku Poledno 1 i 3 szwadrony pułku, ze wsparciem 1 i 4 baterii 11 dywizjonu artylerii konnej, prowadziły walkę z okopaną piechotą niemiecką i czołgami. Pozostała część pułku obeszła miejsce walki i prowadziła dalszy marsz w kierunku Gruczna. W dniu 3 września został okrążony i zniszczony 3 szwadron i część 1 szwadronu, a podjazd szwadronu kolarzy pułku wpadł w zasadzkę i dostał się do niewoli.
8 psk wraz z częścią 2 pułku szwoleżerów kierują się drogą na Bydgoszcz wzdłuż Wisły, otwierając w walce drogę przez wieś Luszkowo. Następnie w ciężkiej walce 8 psk i część 2 pułku szwoleżerów, ze wsparciem dwóch baterii 11 dak i 81 dywizjonu pancernego, zdobywają miejscowości Topolinek i Topolno. Wieczorem 3 września zgrupowanie Pomorskiej BK wraz z częścią 8 psk dotarło do Bydgoszczy. W dniach 4–5 września resztki Pomorskiej BK osłaniają odcinek Wisły od Torunia do Solca Kujawskiego; docierają w tym okresie żołnierze, którzy wydostali się z okrążenia w „kotle pomorskim”, w tym część 1 szwadronu. Następuje reorganizacja – na bazie 8 psk został utworzony pod dowództwem płk. dypl. Jerzego Jastrzębskiego Zbiorowy Pułk Pomorskiej BK. W trakcie walk Wziął udział w bitwie nad Bzurą, walczył pod Ozorkowem (12 września). Jeden szwadron przebił się do Warszawy, bronił stolicy w rejonie Dolnego Mokotowa. Dalsze walki Zbiorowego Pułku Kawalerii Pomorskiej BK opisane są w odrębnym artykule.
Działania bojowe jednostek II rzutu mobilizacyjnego 8 psk
Oprócz zmobilizowanego 8 psk w kampanii wrześniowej walczyły inne jednostki wywodzące się z kadry i rezerwistów pułku.
– Szwadron zapasowy 8 psk stacjonujący we Włocławku sformował 2 września 4 szwadron marszowy pod dowództwem por. rez. Jerzego Około-Kułaka. Szwadron rozpoznawał na zachód i północ od Włocławka w ramach Oddziału Wydzielonego 5 Dywizji Piechoty ppłk Stanisława Sadowskiego. Od 8 września szwadron podjął marsz wzdłuż Wisły, osiągając Duninów i Radziwie w pobliżu Płocka 10 września. Zajął obronę przeprawy przez Wisłę w rejonie Tokary Młyny, w dniach 11–13 września prowadził rozpoznanie zachodniego brzegu rzeki i potyczki z przeprawiającymi się patrolami wroga. 14–16 września, tocząc potyczki w rejonie Gąbin-Wymyśle-Polskie Świniary, osłaniał 19 pułk piechoty ppłk. Sadowskiego, który walczył w rejonie Płocka. Od 16 września współdziałał z 35 pułkiem piechoty i Grupą gen. Juliusza Drapelli. W okresie od 17 do 20 września większość 4 szwadronu marszowego przedarła się poprzez Puszczę Kampinoską, Kazuń, Palmiry i Łomianki do Warszawy. Od 25 września w składzie dywizjonu zbiorczego rtm. Antoniego Wieniawskiego szwadron walczył z piechotą niemiecką w pobliżu fortu Dąbrowskiego.
– Szwadron zapasowy 8 psk we Włocławku sformował w okresie 2–6 września dwa szwadrony marszowe, tworzące dywizjon marszowy 8 psk pod dowództwem por. Henryka Brzezińskiego. 16 września dywizjon dotarł do Warszawy i wszedł w skład improwizowanego pułku kawalerii mjr. Józefa Juniewicza. W dniach 17–21 września dywizjon osłaniał wschodni skraj Puszczy Kampinoskiej i magazyny amunicji w Palmirach. 22 września, przy próbie przebicia się do Warszawy przez Łomianki w grupie gen. Mikołaja Bołtucia, dywizjon został zniszczony.
– Reszta szwadronu zapasowego 8 psk pod dowództwem rtm. Edmunda Nieszkowskiego ewakuowała się 7 września z Włocławka do Garwolina; z uwagi na sytuację, nadwyżki dotarły do Warszawy i wzięły udział w jej obronie. Rtm. Nieszkowski 24/25 września na czele grupy ochotników dokonał wypadu poprzez Wisłę na tyły niemieckie w rejonie Gocławia.
– Po klęsce w „kotle pomorskim” Pomorskiej BK, szwadron gospodarczy i tabor bojowy 8 psk oraz dwa plutony (konny i pieszy) zebranych kawalerzystów Pomorskiej BK pod dowództwem rtm. E. Radajewskiego stoczyły 10 września walkę z oddziałem niemieckiej 4 DPanc. pod Ożarowem. Po czym oficer broni i pgaz. pułku por. Emila Rosyvaća poprowadził część oddziału i taborów do Garwolina. W rejonie Mistkowa 12 września stoczył potyczkę, tracąc pluton kawalerzystów, a z resztą oddziału i dołączonymi rozbitkami stoczył następną potyczkę z niemieckim podjazdem pancernym w Żelechowie. Następnie po przejściu na Lubelszczyznę dołączył do Zbiorczej Brygady Kawalerii płk. Adama Zakrzewskiego.
– W ramach Ośrodka Zapasowego Pomorskiej BK w rejonie Garwolina od 30 sierpnia 1939 rozpoczęto organizowanie z rezerwistów pododdziałów marszowych 8 psk pod dowództwem początkowo por. Emiliana Thiela, a od 9 września przez rtm. Czesława Mrówczyńskiego. Zorganizowano dwa piesze szwadrony (posiadane konie nie miały rzędów i siodeł) pod dowództwem rtm. Mrówczyńskiego i rtm. Sozerko Malsagowa. Oba szwadrony weszły w skład Oddziału Wydzielonego „Maciejowice-Most” pod dowództwem rtm. Jana Tyblewskiego oficera CWKaw. z zadaniem obrony mostu i przeprawy w Maciejowicach. Szwadrony zajęły stanowiska 4 września na wale wiślanym po obu stronach mostu, wzmocnione 2 ckm. Po zbombardowaniu jednostek OW „Maciejowice-Most” 4 i 5 września przez lotnictwo niemieckie, oba szwadrony samowolnie 5 września wycofały się ze stanowisk obronnych do Rębkowa pod Garwolinem. Po sforsowaniu Wisły przez oddziały niemieckie 10 września szwadrony odeszły w kierunku Radzynia Podlaskiego i tam weszły w skład Grupy Kawalerii Spieszonej ppłk. Edwarda Wani. 17 i 18 września jeden z plutonów strzelców konnych ppor. Henryka Dzianotta stoczył ciężką walkę w obronie przeprawy mostowej na rzece Wieprz, gdzie został częściowo zniszczony. Dywizjon strzelców konnych stoczył walki w boju pod Cześnikami 22 września i 23–24 września w natarciu na Suchowolę i Krasnobród. W trakcie tych walk strzelcy konni ulegli rozproszeniu; pozostali zakończyli walki 27 września wraz z resztą Grupy Kawalerii ppłk. Wani.
– Ponadto w oparciu o kadrę i rezerwistów pułku utworzono szwadron kawalerii dywizyjnej nr 4 we Włocławku, dla 4 Dywizji Piechoty.
Symbole pułkowe.
Sztandar.
Sztandar ufundowało społeczeństwo powiatu chełmińskiego, a wręczył go pułkowi prezydent RP Stanisław Wojciechowski w Chełmnie 4 sierpnia 1924
Na prawej stronie płata znajdował się amarantowy krzyż, w środku którego wyhaftowano orła w wieńcu laurowym. Na białych połach, pomiędzy ramionami krzyża, znajdowały się cyfry 8 w wieńcach laurowych.
Na lewej stronie płatu sztandarowego, pośrodku krzyża kawaleryjskiego, znajdował się wieniec taki sam jak po stronie prawej, a w wieńcu trzywierszowy napis „HONOR I OJCZYZNA”. W czterech rogach, na czerwonych tarczach, umieszczony był herb województwa chełmińskiego sprzed 1795 – orzeł ze wzniesioną szablą, mający dziób i szpony złote, oko czarne oraz złotą koronę na szyi.
Sztandar wyruszył w pole wraz z pułkiem. 6 września kpr. Romanowski odwiózł go do Michalina. Dowódca pułku nakazał rtm. Radajewskiemu przewiezienia sztandaru do OZ w Garwolinie, wraz z rannymi i chorymi. W drodze, podczas walki pod Ożarowem, rtm. Radajewski rozwiązał poczet sztandarowy, a płat sztandaru zwinął i włożył do chlebaka. Za Garwolinem dołączył do BK płk. Adama Zakrzewskiego. W okresie walk przy granicy węgierskiej sztandarem opiekował się dowódca 1/8 psk por. Dworecki. Wobec niemożliwości przebicia się na Zachód, płat sztandaru przekazano pod opiekę Wandy Dudały. Ta opiekowała się nim, zmieniając kilkakrotnie miejsce jego ukrycia.
Po wojnie sztandar odnaleziono w wyniku akcji podjętej przez redakcję „WTK” i Muzeum WP. 15 czerwca 1966 do Niemirówka udała się ekipa składająca się z przedstawiciela Muzeum WP, Kazimierza Satory, redaktora Andrzeja Wernica z „WTK” i ppłk. Zygmunta Szydka. Sztandar trafił do Muzeum Wojska Polskiego w Warszawie. W ręce Niemców dostał się jeden płomień (proporczyk) od fanfary 8 psk. W ilustrowanym wydawnictwie pt. "Mit Hitler in Polen" (Z Hitlerem w Polsce), wydanym pod koniec 1939, proporczyk Hitlerowi i Himmlerowi prezentują niemieccy oficerowie. Na płomieniu można odczytać: „8-my SK”. Trzy spośród czterech płomieni do fanfar oraz dwie pary fartuchów na bębny zapakowano w skrzynie i wysłano z Chełmna do Garwolina.
Odznaka pamiątkowa.
17 września 1927 generał dywizji Daniel Konarzewski w zastępstwie Ministra Spraw Wojskowych zatwierdził „wzór pamiątkowej odznaki pułkowej 8 Pułku Strzelców Konnych”. Odznaka o wymiarach 44x44 mm ma kształt krzyża maltańskiego, którego ramiona pokryte są emalią oliwkową z białym obrzeżem i złotymi krawędziami. Pośrodku nałożone emaliowane na niebiesko koło w otoku złotego wieńca laurowego, na którym wpisano numer i inicjały „8 SK”. Odznaka oficerska, dwuczęściowa, wykonana w srebrze i emaliowana. Wykonawcą odznaki był Józef Michrowski z Warszawy.
Zgodnie z regulaminem, otrzymywali ją kolejni dowódcy pułku oraz oficerowie po 2 latach nienagannej służby. Decyzję o nadaniu podejmowano na zebraniu oficerów posiadających odznakę, większością 4/5 głosów, a zatwierdzał ją dowódca pułku. Po późniejszych zmianach w regulaminie mogły ją otrzymywać także osoby cywilne. Po raz pierwszy wręczono je w dniu święta pułkowego 29 września 1927.
Barwy.
Żołnierze 8 psk mieli na czapkach początkowo otoki oliwkowe, a od 24 marca 1927, zgodnie z rozkazem ogłoszonym w Dzienniku Rozkazów MSWojsk. Nr 10/1927 poz. 86 – białe.
W styczniu 1922 Ministerstwo Spraw Wojskowych zatwierdziło proporczyk pułku w barwach – pasek górny zielony, pasek dolny biały, wypustka pomiędzy paskami niebieska.
Kadra pułku.
Dowódcy i zastępcy dowódcy pułku.
Ostatni żyjący żołnierz pułku – Maksymilian Kasprzak – zmarł w wieku 101 lat 20 kwietnia 2021 w Bydgoszczy i został pochowany na cmentarzu na Bielawach.
Żołnierze pułku – ofiary zbrodni katyńskiej.
"Biogramy zamordowanych oficerów znajdują się na stronie internetowej Muzeum Katyńskiego"
Pamięć o pułku.
Tradycje pułku kultywuje 1 Lęborski batalion zmechanizowany im. gen. Jerzego Jastrzębskiego z 7 Pomorskiej Brygady Obrony Wybrzeża.
Siedziba, otoczenie i żołnierze pułku zostali przedstawieni w odc. 6 serialu telewizyjnego "Pogranicze w ogniu".

</doc>
<doc id="349725" url="https://pl.wikipedia.org/wiki?curid=349725" title="Chatham County">
Chatham County



</doc>
<doc id="349727" url="https://pl.wikipedia.org/wiki?curid=349727" title="Chautauqua County">
Chautauqua County



</doc>
<doc id="349729" url="https://pl.wikipedia.org/wiki?curid=349729" title="Sazava">
Sazava



</doc>
<doc id="349731" url="https://pl.wikipedia.org/wiki?curid=349731" title="Chester County">
Chester County



</doc>
<doc id="349733" url="https://pl.wikipedia.org/wiki?curid=349733" title="Chesterfield County">
Chesterfield County



</doc>
<doc id="349735" url="https://pl.wikipedia.org/wiki?curid=349735" title="Cheyenne County">
Cheyenne County



</doc>
<doc id="349736" url="https://pl.wikipedia.org/wiki?curid=349736" title="Chickasaw County">
Chickasaw County



</doc>
<doc id="349737" url="https://pl.wikipedia.org/wiki?curid=349737" title="Chippewa County">
Chippewa County



</doc>
<doc id="349738" url="https://pl.wikipedia.org/wiki?curid=349738" title="Choctaw County">
Choctaw County



</doc>
<doc id="349739" url="https://pl.wikipedia.org/wiki?curid=349739" title="Christian County">
Christian County



</doc>
<doc id="349740" url="https://pl.wikipedia.org/wiki?curid=349740" title="Claiborne County">
Claiborne County



</doc>
<doc id="349741" url="https://pl.wikipedia.org/wiki?curid=349741" title="Clark County">
Clark County



</doc>
<doc id="349743" url="https://pl.wikipedia.org/wiki?curid=349743" title="Clay County">
Clay County



</doc>
<doc id="349744" url="https://pl.wikipedia.org/wiki?curid=349744" title="Emil František Burian">
Emil František Burian

Emil František Burian (ur. 11 czerwca 1904 w Pilźnie, zm. 9 sierpnia 1959 w Pradze) – czeski reżyser, dramatopisarz i kompozytor. 
Emil Burian pochodził z rodziny czeskich muzyków; jego ojciec Emil był śpiewakiem-barytonem, wuj Karel tenorem, znanym z występów w operach Wagnera. 
Był członkiem awangardowej grupy artystycznej Devětsil (lepiężnik). Zgodnie z lewicowymi poglądami politycznymi, w 1923 został członkiem Komunistycznej Partii Czechosłowacji. W latach 1926–1927 działał w teatrze Osvobozené divadlo (Teatr wyzwolony).
W 1933 założył teatr D 34 w Pradze (obecnie Teatr im. E.F. Buriana); przedstawiciel czeskiej awangardy teatralnej, propagator teatru politycznego; twórca inscenizacji, w których dużą rolę odgrywały efekty muzyczne, filmowe, baletowe; wystawiał sztuki współczesne (Bal manekinów B. Jasieńskiego 1934 — światowa premiera, Opera za trzy grosze B. Brechta 1934 i 1955), dramaty klas. (Kupiec wenecki W. Szekspira 1934) i utwory pisarzy czeskie, zwłaszcza montaże poetycko-muzyczne (Lidová suita I 1938, Lidová suita II 1939, Láska, vzdor a smrt 1946); autor sztuk, oper i baletów oraz muzyki do przedstawień i filmów.
W latach 1940–1945 był uwięziony w obozach koncentracyjnych Theresienstadt, Dachau i Neuengamme. 3 maja 1945 zdołał się uratować podczas ataku Royal Air Force na statek Cap Arcona.
Po wojnie w 1946 wznowił swój teatr pod nazwą D46. Działał też w wielu innych teatrach. Po przewrocie w lutym 1948 został posłem do parlamentu czechosłowackiego. 
Burian skomponował sześć oper, pięć baletów, symfonię, cykl pieśni na głos z towarzyszeniem zespołu jazzowego, Requiem na zespół jazzowy i grupę wokalną, kantatę, utwory kameralne, muzykę teatralna i filmową.

</doc>
<doc id="349745" url="https://pl.wikipedia.org/wiki?curid=349745" title="Clayton County">
Clayton County



</doc>
<doc id="349746" url="https://pl.wikipedia.org/wiki?curid=349746" title="Clearwater County">
Clearwater County



</doc>
<doc id="349749" url="https://pl.wikipedia.org/wiki?curid=349749" title="Cleburne County">
Cleburne County



</doc>
<doc id="349750" url="https://pl.wikipedia.org/wiki?curid=349750" title="Cleveland County">
Cleveland County



</doc>
<doc id="349751" url="https://pl.wikipedia.org/wiki?curid=349751" title="Clinton County">
Clinton County



</doc>
<doc id="349759" url="https://pl.wikipedia.org/wiki?curid=349759" title="Donald Arthur Glaser">
Donald Arthur Glaser

Donald Arthur Glaser (ur. 21 września 1926 w Cleveland, Ohio, zm. 28 lutego 2013 w Berkeley) – amerykański fizyk, neurobiolog, laureat Nagrody Nobla w dziedzinie fizyki w roku 1960 za opracowanie i zbudowanie osiem lat wcześniej komory pęcherzykowej.

</doc>
<doc id="349760" url="https://pl.wikipedia.org/wiki?curid=349760" title="Coffee County">
Coffee County



</doc>
<doc id="349761" url="https://pl.wikipedia.org/wiki?curid=349761" title="Colfax County">
Colfax County



</doc>
<doc id="349762" url="https://pl.wikipedia.org/wiki?curid=349762" title="Columbia County">
Columbia County



</doc>
<doc id="349763" url="https://pl.wikipedia.org/wiki?curid=349763" title="13 Pułk Ułanów Wileńskich">
13 Pułk Ułanów Wileńskich

13 Pułk Ułanów Wileńskich (13 p.uł.) – oddział kawalerii Samoobrony Litwy i Białorusi, Wojska Litwy Środkowej, Wojska Polskiego II RP oraz Armii Krajowej.
Pułk stacjonował w garnizonie Nowa Wilejka, a jego szwadron zapasowy w garnizonie Wołkowysk.
Święto pułkowe obchodzone było 25 lipca, w rocznicę boju pod Janowem w 1920.
Formowanie i zmiany organizacyjne.
27 grudnia 1918, w majątku Pośpieszka pod Wilnem, z oddziałów konnych Samoobrony Litwy i Białorusi, sformowany został 1 pułk Ułanów Wileńskich. Następnego dnia pułk przeniesiony został do garnizonu Wilno, do koszar na Antokolu. W czerwcu 1919 otrzymał numer i nazwę.
Służyło w nim wielu tzw. „zagończyków”, do których zaliczał się także jego pierwszy dowódca mjr Władysław Dąbrowski ps. „Dąb”. Po wcieleniu pułku do odrodzonego Wojska Polskiego, nadano mu nazwę 13 pułku ułanów, pomijając przydomek „wileński”. Pomimo tego od pierwszych dni swego istnienia nosił nieoficjalnie tę nazwę, podkreślając pochodzenie jego żołnierzy.
Wojna polsko-bolszewicka.
Następnie pułk wziął udział w wojnie polsko-bolszewickiej, odznaczając się licznymi zagonami i rajdami na tyły przeciwnika. 29 czerwca 1919 gen. Edward Rydz-Śmigły wręczył w Wilnie delegacji, przybyłej z frontu, sztandar pułkowy. Po wyprawie kijowskiej w 1920 w pułku znalazło się wielu ułanów z rozwiązanego Tatarskiego Pułku Ułanów im. płk. Mustafy Achmatowicza, stąd przejął on jego tradycje.
W drugiej dekadzie lipca pułk z półbaterią artylerii konnej osłaniał odwrót 10 Dywizji Piechoty znad Niemna. 
24 lipca wyruszył ze Starej Kamionki w kierunku Janowa. Po forsownym marszu dotarł w nakazany rejon i uzupełniał swoje szwadrony resztkami rozbitego pod Grodnem 113 pułku ułanów. W trakcie prac organizacyjnych ubezpieczenia zameldowały o nadciągającej kolumnie sowieckiej 15 Dywizji Kawalerii.
Dowódca pułku nakazał wycofanie z miejscowości taborów i artylerii. Ochraniać je miał 3 szwadron.
Maszerującą w kierunku na Osowiec kolumnę zaatakowała sowiecka kawaleria. Pierwszą szarżę odparły karabiny maszynowe i artyleria strzelająca na wprost. Równocześnie ppłk Budkiewicz poprowadził na nieprzyjacielskie skrzydło szarżę siłami 1 i 2 szwadronów. Zmusiło to czerwonoarmistów do odwrotu. 
Późnym popołudniem pododdziały 13 pułku ułanów zaatakowała kolejna brygada sowieckiej 15 DK. Zacięte walki przerodziły się w szereg indywidualnych pojedynków na białą broń. W walce wręcz dowódca polskiego pułku ppłk Butkiewicz pokonał i ciężko ranił dowódcę sowieckiej brygady kawalerii.
Także polscy ułani uzbrojeni w lance odnosili duże sukcesy w walce, a przeciwnik wobec tego rodzaju broni był bezradny.
Po kilku godzinach zapadający zmrok zmusił obie strony do przerwania walki.
W październiku 1920 roku dowódca pułku, pułkownik Mścisław Butkiewicz, zdecydował się na podjęcie zagonu na tyły litewskie. W tym celu wyruszył z Wornian, dokąd pułk przybył z frontu sowieckiego i przeprawił się mostem kolejowym przez Wilię, po czym w bród przez Zejmianę koło wsi Drużele i podjął marsz na Podkrzyż, Dojlidany, Poszyle, Gieglówkę, przedzierając się przez oddziały litewskie. Koło wsi Helenowo pluton podchorążego Wacława Rusieckiego z 2 szwadronu wykonał szarżę na litewskich huzarów i wziął 8 jeńców i 10 koni.
Pułk w okresie pokoju.
W końcu 1921 pułk pełnił służbę na granicy z Litwą, a następnie przez krótki czas stacjonował w Głębokiem. Ostatecznie pod koniec 1922 został przeniesiony do Nowej Wilejki, gdzie przebywał do końca istnienia II RP. Pułk Ułanów Wileńskich przodował w wyszkoleniu bojowym, wykształceniu obywatelskim i dyscyplinie wojskowej wśród formacji kawaleryjskich.
19 maja 1927 roku minister spraw wojskowych marszałek Polski Józef Piłsudski ustalił i zatwierdził dzień 30 kwietnia, jako datę święta pułkowego. 6 czerwca 1928 roku Minister Spraw Wojskowych marszałek Polski Józef Piłsudski zmienił datę święta pułkowego 13. p.uł. z dnia 30 kwietnia na dzień 25 lipca.
18 marca 1930 roku Minister Spraw Wojskowych nadał jednostce nazwę „13 pułk Ułanów Wileńskich”.
Minister Spraw Wojskowych rozkazem z 9 czerwca 1936 nadał 1 szwadronowi nazwę „Tatarskiego”. Od tego roku zaczęto kierować do niego wszystkich poborowych tatarów polskich. Podczas uroczystego składania serca marszałka Józefa Piłsudskiego na cmentarzu wileńskim na Rossie 1 szwadron pełnił honorową asystę. Pierwszym jego dowódcą był rtm. Michał Bohdanowicz; po nim dowodzili nim krótko rtm. Bazyli Marcisz i rtm. Jan Tarnowski. Od 25 października 1938 objął nad nim dowództwo rtm. Aleksander Jeljaszewicz. Obok niego w szwadronie służyli także Tatarzy, absolwenci pułkowej szkoły podoficerskiej. Podczas święta pułkowego 25 lipca 1937 wręczono szwadronowi buńczuk wykonany według wzorów starotatarskich, który ufundowany został przez całą społeczność tatarską Polski.
Wojna obronna 1939.
W wojnie obronnej 1939 13 pułk Ułanów Wileńskich pod dowództwem ppłk. dypl. Józefa Szostaka walczył w składzie Wileńskiej Brygady Kawalerii płk. dypl. Konstantego Druckiego-Lubeckiego. Od 2 do 5 września brał udział w walkach pod Piotrkowem Trybunalskim. W dniach 9 i 10 września poniósł dotkliwe straty w czasie przeprawy przez Wisłę, na przyczółku pod Maciejowicami. Następnie walczył na Lubelszczyźnie. Rozbity został na przeprawie pod Tomaszowem Lubelskim koło wsi Suchowola. 1 szwadronowi przypisuje się wykonanie jednej z szarż kawaleryjskich przeprowadzonych we wrześniu 1939. Szarżą dowodził rotmistrz Jeljaszewicz, a wykonana została w okolicach Maciejowic.
Sztandar pułku zakopany przez żołnierzy nie został odnaleziony do dnia dzisiejszego. Po bitwie część ułanów przez jakiś czas błądziła po nieznanym terenie, zachowując przy tym karność i dyscyplinę. Wkrótce weszła w skład Samodzielnej Grupy Operacyjnej „Polesie” gen. Franciszka Kleeberga. Inna grupa na czele z rtm. A. Jeljaszewiczem podążyła ku granicy węgierskiej.
W ramach Armii Krajowej.
Poszczególne pododdziały 13 pułku Ułanów Wileńskich AK zostały odtworzone w 1944 w Okręgu Wileńskim AK w kilku ośrodkach: dywizjon konny na terenie Puszczy Rudnickiej, szwadron konny przy 3 Brygadzie Wileńskiej AK, pluton konny przy 4 Brygadzie Wileńskiej AK oraz pluton konny na terenie Puszczy Kampinoskiej.
Symbole pułkowe.
29 czerwca 1919, w Wilnie, gen. ppor. Edward Śmigły-Rydz wręczył delegacji pułku, przybyłej z frontu, sztandar ufundowany przez społeczeństwo ziemi wileńskiej.
27 września 1939 por. Tadeusz Batorowicz odjął płachtę sztandaru od drzewca. Pokrowiec, orła i szarfy zakopali ułani w zagajniku. W momencie kapitulacji, na rozkaz dowódcy 4 szwadronu, por. Batorowicz zakopał sztandar przy drodze Medyka- Przemyśl.
W latach 1971-1973 aktywną akcję poszukiwania sztandaru pułku podjął mjr Norbert Binder, syn podoficera pułku. 20 października 1979 odnalazł on pod Medyką puszkę grotu sztandaru 13 p.uł., z numerem 13 na przedniej ściance podstawy. Jedyny relikt ze sztandaru 13 pułku trafił do zbiorów Muzeum WP.
Odznaka zatwierdzona Dz. Rozk. MSWojsk. nr 16, poz. 243 z 24 kwietnia 1924 roku posiada kształt krzyża maltańskiego, którego ramiona pokryte są żłobkowaną różową emalią. Pośrodku krzyża złocony ryngraf z wizerunkiem Matki Boskiej Ostrobramskiej. Oficerska - dwuczęściowa, wykonana w srebrze lub w tombaku srebrzonym i złoconym, na rewersie numerowana.
Żołnierze 1 szwadronu 13 puł nosili na kołnierzu półksiężyc z gwiazdą.
Żurawiejki
Żurawiejki dotyczące szwadronu tatarskiego:
W latach 1918-1921 na melodię „Marsza Pierwszej Brygady” śpiewano:
Refren:
Wileńscy ułani.
Żołnierze 13 pułku ułanów - ofiary zbrodni katyńskiej.
"Biogramy ofiar zbrodni katyńskiej znajdują się między innymi w bazach udostępnionych przez Ministerstwo Kultury i Dziedzictwa Narodowego oraz Muzeum Katyńskie".
Tradycje.
Tradycje 13 pułku Ułanów Wileńskich kultywuje Kielecki Ochotniczy Szwadron Kawalerii im. 13 Pułku Ułanów Wileńskich, Związek Tatarów Rzeczypospolitej Polskiej oraz Stowarzyszenie Świętokrzyski Szwadron Kawalerii Ochotniczej im. Henryka Dobrzańskiego „Hubala” w Barwach 13 Pułku Ułanów Wileńskich GRH.

</doc>
<doc id="349764" url="https://pl.wikipedia.org/wiki?curid=349764" title="Comanche County">
Comanche County



</doc>
<doc id="349767" url="https://pl.wikipedia.org/wiki?curid=349767" title="Cook County">
Cook County



</doc>
<doc id="349768" url="https://pl.wikipedia.org/wiki?curid=349768" title="Coos County">
Coos County



</doc>
<doc id="349770" url="https://pl.wikipedia.org/wiki?curid=349770" title="Covington County">
Covington County



</doc>
<doc id="349772" url="https://pl.wikipedia.org/wiki?curid=349772" title="Craig County">
Craig County



</doc>
<doc id="349773" url="https://pl.wikipedia.org/wiki?curid=349773" title="Czerwiec 2004 w sporcie">
Czerwiec 2004 w sporcie



</doc>
<doc id="349774" url="https://pl.wikipedia.org/wiki?curid=349774" title="Crawford County">
Crawford County



</doc>
<doc id="349776" url="https://pl.wikipedia.org/wiki?curid=349776" title="Crittenden County">
Crittenden County



</doc>
<doc id="349777" url="https://pl.wikipedia.org/wiki?curid=349777" title="Crockett County">
Crockett County



</doc>
<doc id="349778" url="https://pl.wikipedia.org/wiki?curid=349778" title="Crook County">
Crook County



</doc>
<doc id="349779" url="https://pl.wikipedia.org/wiki?curid=349779" title="Cumberland County">
Cumberland County



</doc>
<doc id="349780" url="https://pl.wikipedia.org/wiki?curid=349780" title="Curry County">
Curry County



</doc>
<doc id="349781" url="https://pl.wikipedia.org/wiki?curid=349781" title="Custer County">
Custer County



</doc>
<doc id="349783" url="https://pl.wikipedia.org/wiki?curid=349783" title="Dade County">
Dade County



</doc>
<doc id="349784" url="https://pl.wikipedia.org/wiki?curid=349784" title="Dakota County">
Dakota County



</doc>
<doc id="349785" url="https://pl.wikipedia.org/wiki?curid=349785" title="Dallas County">
Dallas County



</doc>
<doc id="349786" url="https://pl.wikipedia.org/wiki?curid=349786" title="Davidson County">
Davidson County



</doc>
<doc id="349788" url="https://pl.wikipedia.org/wiki?curid=349788" title="Daviess County">
Daviess County



</doc>
<doc id="349789" url="https://pl.wikipedia.org/wiki?curid=349789" title="Davis County">
Davis County



</doc>
<doc id="349790" url="https://pl.wikipedia.org/wiki?curid=349790" title="Dawson County">
Dawson County



</doc>
<doc id="349791" url="https://pl.wikipedia.org/wiki?curid=349791" title="Decatur County">
Decatur County



</doc>
<doc id="349792" url="https://pl.wikipedia.org/wiki?curid=349792" title="DeKalb County">
DeKalb County



</doc>
<doc id="349795" url="https://pl.wikipedia.org/wiki?curid=349795" title="Delaware County">
Delaware County



</doc>
<doc id="349796" url="https://pl.wikipedia.org/wiki?curid=349796" title="Delta County">
Delta County



</doc>
<doc id="349797" url="https://pl.wikipedia.org/wiki?curid=349797" title="DeSoto County">
DeSoto County



</doc>
<doc id="349798" url="https://pl.wikipedia.org/wiki?curid=349798" title="Krzywopłoty (województwo małopolskie)">
Krzywopłoty (województwo małopolskie)

Krzywopłoty – wieś w Polsce położona w województwie małopolskim, w powiecie olkuskim, w gminie Klucze.
Wieś po raz pierwszy została zarejestrowana w dokumetach i zapiskach sądowych w 1403 roku, gdzie pozostawała na uposażeniu każdego wojewody krakowskiego jako tzw. część dóbr krzesłowych. W 1791 wieś była własnością królewską liczącą 136 mieszkańców w 25 domach. Wieś królewska położona była w drugiej połowie XVI wieku w powiecie szczyrzyckim województwa krakowskiego.
W latach 1975–1998 miejscowość położona była w województwie katowickim.
Najważniejszym wydarzeniem była bitwa pod Krzywopłotami rozegrana na tutejszych polach między 14 a 17 listopada 1914 r. Od kilku lat organizowany jest tu zjazd "Garbusów".
Pochodzenie nazwy.
Historia miała się dziać w XV wieku, kiedy to wieś należała do parafii Chechło. Pewnego razu podczas zimy, jeden z mieszkańców wioski pojechał do księdza, który pełnił swoje obowiązki w pobliskim Chechle, z prośbą, aby ten przyjechał do chorego. Ponieważ kapłan był w tym czasie bardzo zajęty, obiecał, że do człowieka powalonego chorobą przyjedzie, ale nieco później. Poprosił tylko, żeby mu wytłumaczyć, gdzie mieszka chory. Chłop zatem wytłumaczył, iż trzeba dojechać do Kwaśniowa, tam jechać dalej wedle dworu, aż do miejsca, gdzie będą krzywe płoty. Ich kształt wynikał z tego, że wykonywano je ze splotów cienkich gałązek. Stąd miała się wziąć nazwa wsi.
Na początku lat 90. został wybudowany Wiejski Dom Ludowy. Budynek dziś służy jako kaplica i miejsce spotkań młodzieży.

</doc>
<doc id="349799" url="https://pl.wikipedia.org/wiki?curid=349799" title="Deuel County">
Deuel County



</doc>
<doc id="349800" url="https://pl.wikipedia.org/wiki?curid=349800" title="Dewey County">
Dewey County



</doc>
<doc id="349801" url="https://pl.wikipedia.org/wiki?curid=349801" title="Dickinson County">
Dickinson County



</doc>
<doc id="349802" url="https://pl.wikipedia.org/wiki?curid=349802" title="Henryk Czopowski">
Henryk Czopowski

Henryk Czopowski (ur. 7 września 1863 w Warszawie, zm. 7 czerwca 1935 tamże) – polski inżynier, profesor nauk technicznych, założyciel Państwowej Szkoły Mierniczej.
Życiorys.
Odbył studia chemiczne i budowlane na Politechnice Ryskiej. Był właścicielem własnego biura technicznego w Warszawie. W latach 1905–1918 był członkiem Towarzystwa Kursów Naukowych, od 30 grudnia 1908 do 20 grudnia 1917 także członkiem Zarządu TKN. Jeden z głównych organizatorów Wydziału Technicznego TKN, na którym wykładał geometrię analityczną i termodynamikę na Kursach Politechnicznych (1906–1907), mechanikę ogólną na Kursach Wieczornych dla Techników (1908–1916), mechanikę teoretyczną i rysunek wektorowy na Wyższych Kursach Technicznych (1909–1910). Od 1907 wykładał także w Szkole Wawelberga i Rotwanda. W 1915 z ramienia Komisji Politechnicznej TKN był jednym z organizatorów Politechniki Warszawskiej, na której podjął pracę. Z uczelnią tą związany był do końca życia pełniąc funkcję: dziekana Wydziału Inżynierii Budowlanej i Inżynierii Rolnej (w latach 1915–1916), dziekana Wydziału Inżynierii Budowlanej (1916–1920) i dziekana Wydziału Inżynierii Lądowej (1920–1921). Jednocześnie przez 20 lat (1915–1935) kierował najpierw Zakładem, a następnie Katedrą Mechaniki Teoretycznej. Profesor zwyczajny od 1919.
Był organizatorem (1917) i pierwszym dyrektorem Państwowej Szkoły Mierniczej w Warszawie oraz współorganizatorem Towarzystwa Kursów Technicznych w Warszawie i Warszawskiego Towarzystwa Politechnicznego. Był także członkiem Akademii Nauk Technicznych i Towarzystwa Naukowego Warszawskiego. Od czasu studiów w Rydze należał również do Korporacji Akademickiej Welecja, której był kuratorem na Politechnice Warszawskiej w latach 1916–1935.
Jego zainteresowania zawodowe skupiały się wokół teorii sprężystości, termodynamiki oraz hydrauliki. Był autorem nowoczesnego podręcznika z zakresu mechaniki teoretycznej. Praca ta przez wiele lat była podstawowym podręcznikiem mechaniki w polskich wyższych uczelniach technicznych.
27 listopada 1929 został odznaczony Krzyżem Komandorskim Orderu Odrodzenia Polski.
Spoczywa na cmentarzu Powązkowskim w Warszawie (kwatera 27-6-1,2,3).
Linki zewnętrzne.
Publikacje H. Czopowskiego:

</doc>
<doc id="349803" url="https://pl.wikipedia.org/wiki?curid=349803" title="Dodge County">
Dodge County



</doc>
<doc id="349804" url="https://pl.wikipedia.org/wiki?curid=349804" title="Dorchester County">
Dorchester County



</doc>
<doc id="349805" url="https://pl.wikipedia.org/wiki?curid=349805" title="Douglas County">
Douglas County



</doc>
<doc id="349806" url="https://pl.wikipedia.org/wiki?curid=349806" title="Dunn County">
Dunn County



</doc>
<doc id="349807" url="https://pl.wikipedia.org/wiki?curid=349807" title="17 Pułk Ułanów Gnieźnieńskich">
17 Pułk Ułanów Gnieźnieńskich



</doc>
<doc id="349808" url="https://pl.wikipedia.org/wiki?curid=349808" title="Duval County">
Duval County



</doc>
<doc id="349809" url="https://pl.wikipedia.org/wiki?curid=349809" title="Eddy County">
Eddy County



</doc>
<doc id="349810" url="https://pl.wikipedia.org/wiki?curid=349810" title="Edwards County">
Edwards County



</doc>
<doc id="349811" url="https://pl.wikipedia.org/wiki?curid=349811" title="Hrabstwo Kings (Nowy Jork)">
Hrabstwo Kings (Nowy Jork)



</doc>
<doc id="349813" url="https://pl.wikipedia.org/wiki?curid=349813" title="Effingham County">
Effingham County



</doc>
<doc id="349814" url="https://pl.wikipedia.org/wiki?curid=349814" title="Elbert County">
Elbert County



</doc>
<doc id="349815" url="https://pl.wikipedia.org/wiki?curid=349815" title="Elk County">
Elk County



</doc>
<doc id="349816" url="https://pl.wikipedia.org/wiki?curid=349816" title="Ellis County">
Ellis County



</doc>
<doc id="349817" url="https://pl.wikipedia.org/wiki?curid=349817" title="Elmore County">
Elmore County



</doc>
<doc id="349818" url="https://pl.wikipedia.org/wiki?curid=349818" title="Donald Glaser">
Donald Glaser



</doc>
<doc id="349819" url="https://pl.wikipedia.org/wiki?curid=349819" title="El Paso County">
El Paso County



</doc>
<doc id="349821" url="https://pl.wikipedia.org/wiki?curid=349821" title="Emmet County">
Emmet County



</doc>
<doc id="349822" url="https://pl.wikipedia.org/wiki?curid=349822" title="Erie County">
Erie County



</doc>
<doc id="349826" url="https://pl.wikipedia.org/wiki?curid=349826" title="Escambia County">
Escambia County



</doc>
<doc id="349827" url="https://pl.wikipedia.org/wiki?curid=349827" title="Homo socius">
Homo socius

Homo socius (termin z zakresu socjologii) to osobowość społeczna człowieka. 
Składają się na nią:

</doc>
<doc id="349828" url="https://pl.wikipedia.org/wiki?curid=349828" title="Essex County">
Essex County



</doc>
<doc id="349829" url="https://pl.wikipedia.org/wiki?curid=349829" title="Fairfield County">
Fairfield County



</doc>
<doc id="349831" url="https://pl.wikipedia.org/wiki?curid=349831" title="Fannin County">
Fannin County



</doc>
<doc id="349837" url="https://pl.wikipedia.org/wiki?curid=349837" title="Florence County">
Florence County



</doc>
<doc id="349838" url="https://pl.wikipedia.org/wiki?curid=349838" title="Floyd County">
Floyd County



</doc>
<doc id="349839" url="https://pl.wikipedia.org/wiki?curid=349839" title="Ford County">
Ford County



</doc>
<doc id="349842" url="https://pl.wikipedia.org/wiki?curid=349842" title="Forsyth County">
Forsyth County



</doc>
<doc id="349843" url="https://pl.wikipedia.org/wiki?curid=349843" title="Franklin County">
Franklin County



</doc>
<doc id="349844" url="https://pl.wikipedia.org/wiki?curid=349844" title="Frederick County">
Frederick County



</doc>
<doc id="349845" url="https://pl.wikipedia.org/wiki?curid=349845" title="Fremont County">
Fremont County



</doc>
<doc id="349846" url="https://pl.wikipedia.org/wiki?curid=349846" title="Fulton County">
Fulton County



</doc>
<doc id="349847" url="https://pl.wikipedia.org/wiki?curid=349847" title="Gallatin County">
Gallatin County



</doc>
<doc id="349848" url="https://pl.wikipedia.org/wiki?curid=349848" title="Garfield County">
Garfield County



</doc>
<doc id="349849" url="https://pl.wikipedia.org/wiki?curid=349849" title="Genesee County">
Genesee County



</doc>
<doc id="349851" url="https://pl.wikipedia.org/wiki?curid=349851" title="Gibson County">
Gibson County



</doc>
<doc id="349854" url="https://pl.wikipedia.org/wiki?curid=349854" title="Giles County">
Giles County



</doc>
<doc id="349855" url="https://pl.wikipedia.org/wiki?curid=349855" title="Gilmer County">
Gilmer County



</doc>
<doc id="349857" url="https://pl.wikipedia.org/wiki?curid=349857" title="Gloucester County">
Gloucester County



</doc>
<doc id="349859" url="https://pl.wikipedia.org/wiki?curid=349859" title="Golden Valley County">
Golden Valley County



</doc>
<doc id="349860" url="https://pl.wikipedia.org/wiki?curid=349860" title="Energa Ostrołęka">
Energa Ostrołęka

Energa Omis Ostrołęka – polski klub siatkarski z Ostrołęki założony w 2001 r. W latach 2012-2015 drużyna występowała pod nazwą sponsora - Pekpol Ostrołęka. Klub został rozwiązany w 2018 r.
Historia.
Klub powstał przed sezonem 2000/2001, kiedy do Ostrołęki została przeniesiona drużyna Cezara Białystok. Z początku zespół występował jako NET Ostrołęka, a od sezonu 2006/2007 do sezonu 2014/2015 rozgrywał swoje mecze pod nazwą sponsora jako Pekpol Ostrołęka. Od początku swojej historii klub uczestniczył w rozgrywkach II ligi, dwukrotnie został jej wicemistrzem, a w sezonie 2009/2010 odniósł największy sukces w historii sięgając po mistrzostwo grupy 3 II ligi i uzyskując awans do I ligi po zajęciu drugiego miejsca w Turnieju Mistrzów Grup. W rozgrywkach I ligi zespół grał od sezonu 2010/2011 do sezonu 2015/2016, po czym spadł z ligi. W sezonach 2016/2017 i 2017/2018 klub grał w II lidze. 
Od sezonu 2007/2008 do końca funkcjonowania klubu ostrołęckich siatkarzy prowadził Andrzej Dudziec. Wcześniej trenerami drużyny byli Edward Górecki i Lucjan Łomacz. Prezesem klubu z Ostrołęki był Stanisław Nowaczyk. W Ostrołęce sekcje młodzieżowe siatkówki (chłopców) - juniorów, kadetów oraz młodzików prowadzi obecnie klub UKS Olimp Ostrołęka.
Siatkarze NETu regularnie rozgrywali mecze i prowadzili treningi w hali im. Arkadiusza Gołasia. Na obiekcie tym również mają miejsce zgrupowania zespołów międzynarodowych (2006 - reprezentacja Egiptu, 2008 - juniorska reprezentacja Argentyny, 2009 - reprezentacja Maroka).
Z powodu problemów finansowych klub wycofał się z rozgrywek II ligi po zakończeniu sezonu 2017/2018, po czym został rozwiązany.

</doc>
<doc id="349870" url="https://pl.wikipedia.org/wiki?curid=349870" title="Roc">
Roc



</doc>
<doc id="349871" url="https://pl.wikipedia.org/wiki?curid=349871" title="Greeley County">
Greeley County



</doc>
<doc id="349872" url="https://pl.wikipedia.org/wiki?curid=349872" title="Green County">
Green County



</doc>
<doc id="349873" url="https://pl.wikipedia.org/wiki?curid=349873" title="Greene County">
Greene County



</doc>
<doc id="349874" url="https://pl.wikipedia.org/wiki?curid=349874" title="Greenwood County">
Greenwood County



</doc>
<doc id="349876" url="https://pl.wikipedia.org/wiki?curid=349876" title="Chamec">
Chamec

Chamec (hebr. חמץ) znaczy zakwas. Chamecem określane są produkty zrobione z jednego z pięciu zbóż: żyta, pszenicy, orkiszu, owsa i jęczmienia, lub zawierające choćby śladowe ich ilości.
Uważa się, że wystarczy 18 minut od kontaktu tych zbóż z wodą, by nastąpił proces fermentacji. Po tym czasie produkt staje się zakwasem. W czasie święta Pesach zakazane jest spożywanie chamecu oraz posiadanie go. Dlatego też maca wytwarzana na Pesach wypiekana jest w specjalny sposób, aby uniknąć fermentacji. Maca taka oznaczona jest „Kosher for Pasover” (dla odróżnienia od „Not for Pasover”). Żydzi aszkenazyjscy nie jedzą w czasie święta również "kitnijot", czyli prosa, kukurydzy, ryżu oraz niektórych roślin strączkowych.
W czasie Pesach nie tylko zakazane jest spożywanie chamecu, ale także posiadanie go. W domu nie powinien znajdować się nawet okruszek chamecu. Dlatego też domy przed tym świętem sprzątane są niezwykle dokładnie. Wieczorem przed wigilią Pesach żydzi oczyszczają swoje domy z chamecu – jest to tradycyjny rytuał poszukiwania chamecu zwany "Bedikat chamec". Znalezionego chamecu można pozbyć się w dwojaki sposób:
W czasie święta Pesach zakazane jest również używanie jakichkolwiek naczyń, które miały kontakt z chamecem. Zalecane jest posiadanie specjalnej zastawy, przeznaczonej wyłącznie na to święto.
Zakaz posiadania i spożywania chamecu można znaleźć w następujących miejscach Tory:
Zakaz spożywania chamecu symbolizuje odrzucenie Egiptu, ponieważ święto Pesach upamiętnia wyzwolenie z niewoli egipskiej.

</doc>
<doc id="349878" url="https://pl.wikipedia.org/wiki?curid=349878" title="Guadalupe County">
Guadalupe County



</doc>
<doc id="349879" url="https://pl.wikipedia.org/wiki?curid=349879" title="Hale County">
Hale County



</doc>
<doc id="349880" url="https://pl.wikipedia.org/wiki?curid=349880" title="Halifax County">
Halifax County



</doc>
<doc id="349881" url="https://pl.wikipedia.org/wiki?curid=349881" title="Hall County">
Hall County



</doc>
<doc id="349882" url="https://pl.wikipedia.org/wiki?curid=349882" title="Robert Hofstadter">
Robert Hofstadter

Robert Hofstadter (ur. 5 lutego 1915 w Nowym Jorku, zm. 17 listopada 1990 w Stanford) – amerykański fizyk, laureat Nagrody Nobla w dziedzinie fizyki w roku 1961 za pionierskie badania rozpraszania elektronu w jądrach atomowych i dokonane na tej drodze odkrycia związane ze strukturą nukleonów.
Życiorys.
W latach 1946–1950 pracownik Uniwersytetu w Princeton, następnie w latach 1950–1985 pracował w Uniwersytecie w Stanford. Od 1958 roku członek Narodowej Akademii Nauk w Waszyngtonie. Jego prace dotyczyły fizyki jądrowej. W 1948 roku skonstruował licznik scyntylacyjny do rejestracji promieniowania gamma, a następnie wiele liczników do rejestracji neutronów i promieniowania X. Badał rozproszenie elektronów o energii ok. 900 MeV na jądrach atomowych. Uzyskał w ten sposób ważne dane o strukturze wewnętrznej nukleonów, za co w 1961 roku otrzymał Nagrodę Nobla (niezależnie od Rudolfa Mößbauera).
Urodził się w żydowskiej rodzinie; syn polskich emigrantów.
Ojciec Douglasa Hofstadtera, zdobywcy Nagrody Pulitzera w kategorii literatury faktu.

</doc>
<doc id="349883" url="https://pl.wikipedia.org/wiki?curid=349883" title="Hamilton County">
Hamilton County



</doc>
<doc id="349884" url="https://pl.wikipedia.org/wiki?curid=349884" title="Mazda RX-7">
Mazda RX-7

Mazda RX-7 – samochód sportowy, oficjalnie zaprezentowany w marcu 1978 roku. Było to auto, które charakteryzowało się bardzo niskim jak na tamte czasy współczynnikiem oporu powietrza Cx=0,36. We wszystkich modelach tego auta montowany był oryginalny silnik z tłokiem obrotowym skonstruowany według patentu Feliksa Wankla nazwany od jego nazwiska silnikiem Wankla. Pierwszy model RX-7 był wyposażony w silnik o pojemności 1146 cm³ (2x573 cm³) porównywalną z pojemnością 2292 cm³ silnika konwencjonalnego. Początkowo był produkowany w dwóch wersjach silnikowych o mocy 95 KM i 105 KM. Od roku 1983 pojazd otrzymał nowy turbodoładowany silnik i elektroniczny system wtrysku paliwa. W roku 1985 pojawiła się druga generacja modelu RX-7 o pojemności 2x654 cm³ z turbodoładowaniem. Trzecia generacja tego modelu produkowana była od roku 1992. Jego zasadniczą wadą było wysokie zużycie paliwa. Obecnie jego miejsce w Europie zajmuje nowy model sportowego coupe – Mazda RX-8.
1992 – 2002 Trzecia generacja.
RX-7 FD był logicznym rozwinięciem serii RX-7 FC. W żmudnej poprawie nadal występował on z turbodoładowaniem – kod silnika oznaczony 13B-REW. RX-7 stał się mocniejszy i w stosunku do poprzednika moc wzrosła o 39 KM. Nowy model FD legitymował się 176 kW (239 KM) przy 6500 obrotach na minutę i maksymalnym momentem rzędu 294 Nm jakie osiągał przy 5000 obr./min. W ostatniej generacji RX-7 zastosowano wydajniejsze duże tarcze hamulcowe i fotele kubełkowe.
Na rynku europejskim RX-7 była dostępna tylko od początku 1992 r. do początku 1996 r. W związku z wprowadzeniem nowych norm emisji zanieczyszczeń sprzedaż nowych aut tego typu była już niemożliwa. Sukces tego modelu na europejskim i niemieckim rynku był umiarkowany. Z powodu stosunkowo wysokiej ceny pierwotnej na początku produkcji 80.000 DM (w 1993 roku wzrosła już do 85.500 DM), tylko kilka pojazdów zostało sprzedawanych w Niemczech. Ponieważ była to ostatnia i najpotężniejsza Mazda z seryjnych RX-7, model jest teraz rzadko obecnym i spotykanym kawałkiem dla kolekcjonerów. W Japonii, RX-7 był znany jako Efini.
W ostatnich latach produkcji RX-7 była oferowana tylko w Japonii.
Silnik tej konstrukcji został opatentowany już w roku 1936. Zamiast cylindrów znanych z normalnego silnika, Wankel ma komory spalania z obrotowymi tłokami (stąd nazwa silnik rotacyjny lub z wirującym tłokiem). Wewnątrz tłoka znajduje się wał, który umożliwia przekazanie napędu do skrzyni biegów i dalej na koła. Wankel nie ma zaworów i ma prostą konstrukcję, ale silnik jest przy tym dość paliwożerny, zaś szybko zużywające się uszczelnienia tłoka są jego czułym punktem, na który trzeba zwracać uwagę. W modelu FD zastosowano awangardowe sekwencyjne turbodoładowanie, był to pierwszy masowo produkowany pojazd z takim rozwiązaniem – wcześniej (Porsche 959 – 337 sztuk i Alpina B10-Biturbo – 507 sztuk).

</doc>
<doc id="349885" url="https://pl.wikipedia.org/wiki?curid=349885" title="Hancock County">
Hancock County



</doc>
<doc id="349886" url="https://pl.wikipedia.org/wiki?curid=349886" title="Hardeman County">
Hardeman County



</doc>
<doc id="349888" url="https://pl.wikipedia.org/wiki?curid=349888" title="Hardin County">
Hardin County



</doc>
<doc id="349889" url="https://pl.wikipedia.org/wiki?curid=349889" title="Harding County">
Harding County



</doc>
<doc id="349890" url="https://pl.wikipedia.org/wiki?curid=349890" title="Harlan County">
Harlan County



</doc>
<doc id="349891" url="https://pl.wikipedia.org/wiki?curid=349891" title="Harper County">
Harper County



</doc>
<doc id="349892" url="https://pl.wikipedia.org/wiki?curid=349892" title="Harris County">
Harris County



</doc>
<doc id="349893" url="https://pl.wikipedia.org/wiki?curid=349893" title="Harrison County">
Harrison County



</doc>
<doc id="349894" url="https://pl.wikipedia.org/wiki?curid=349894" title="Zanieczyszczenie powietrza">
Zanieczyszczenie powietrza

Zanieczyszczenia powietrza – są głównymi przyczynami globalnych zagrożeń środowiska.
Międzynarodowa Organizacja Pracy definiuje je jako "wszelkie skażenie powietrza przez substancje, które są szkodliwe dla zdrowia lub niebezpieczne z innych przyczyn, bez względu na ich postać fizyczną". Spalanie paliw kopalnych, działalność rolnicza, eksploatacja górnicza, transport to tylko niektóre z głównych przyczyn zanieczyszczenia powietrza. Najczęściej i najbardziej zanieczyszczają atmosferę: dwutlenek węgla, dwutlenek siarki, tlenki azotu oraz pyły.
Źródła zanieczyszczeń powietrza.
Powietrze zanieczyszczają wszystkie substancje gazowe, stałe lub ciekłe, znajdujące się w powietrzu w ilościach większych niż ich średnia zawartość. Zanieczyszczenia powietrza dzieli się na pyłowe i gazowe. Światowa Organizacja Zdrowia definiuje powietrze zanieczyszczone jako takie, którego skład chemiczny może ujemnie wpłynąć na zdrowie człowieka, roślin i zwierząt, a także na inne elementy środowiska (wodę, glebę). Zanieczyszczenia powietrza są najbardziej niebezpieczne ze wszystkich zanieczyszczeń, gdyż są mobilne i mogą skazić na dużych obszarach praktycznie wszystkie komponenty środowiska. Głównymi źródłami zanieczyszczeń są:
Rosnące zapotrzebowanie na energię uczyniło ze spalania główne źródło zanieczyszczeń atmosferycznych pochodzenia antropogenicznego. Najważniejsze z nich to:
Źródłami zanieczyszczeń powietrza są m.in.:
Naturalne źródła zanieczyszczeń powietrza to:
Zanieczyszczenia powietrza są wchłaniane przez ludzi głównie w trakcie oddychania. Przyczyniają się do powstawania schorzeń układu oddechowego, a także zaburzeń reprodukcji i alergii. W środowisku kulturowym człowieka zanieczyszczenia powietrza powodują korozje metali i materiałów budowlanych. Działają niekorzystnie również na świat roślinny, zaburzając procesy fotosyntezy, transpiracji i oddychania. Wtórnie skażają wody i gleby. W skali globalnej mają wpływ na zmiany klimatyczne. Zanieczyszczenia powietrza zwiększają także kwasowość wody pitnej. Powoduje to wzrost zawartości ołowiu, miedzi, cynku, glinu, a nawet kadmu w wodzie dostarczanej do naszych mieszkań. Zakwaszone wody niszczą instalacje wodociągowe, wypłukując z niej różne substancje toksyczne.
Wyróżnia się trzy główne źródła emisji zanieczyszczeń do atmosfery:
Skutki zanieczyszczeń powietrza.
Według Światowej Organizacji Zdrowia (WHO) koszty zanieczyszczenia powietrza w Europie wynoszą ok. 1,6 biliona USD, powodując ok. 600 tys. przedwczesnych zgonów (koszt ok. 1,4 biliona USD) oraz choroby (koszt ok. 200 miliardów USD). Do skutków zanieczyszczenia powietrza należą:
Zanieczyszczenia powietrza w Polsce.
Stan powietrza atmosferycznego jest uwarunkowany przez emisje zanieczyszczeń do atmosfery z terytorium Polski, transport transgraniczny oraz warunki meteorologiczne. Nadmierne zanieczyszczenie powietrza atmosferycznego występuje na ponad 20% powierzchni Polski. W 2015 Europejska Agencja Środowiska opublikowała raport z którego wynika, iż powietrze w Polsce należy do najbardziej zanieczyszczonych rakotwórczym benzopirenem spośród wszystkich krajów Unii Europejskiej, przekraczając stężenie 1 ng/m³.
Czynnikami powodującymi taki stan są:
Stan czystości powietrza na Górnym Śląsku zależy od emisji zanieczyszczeń z krajowych źródeł przemysłowych oraz ich napływu z Czech i Niemiec. Z terytorium Polski zanieczyszczenia transportowane są nad terytorium wschodnich i północnych sąsiadów. Polska należy do krajów wymieniających zanieczyszczenia tzn. że wielkość „eksportu” zanieczyszczeń jest zbliżona do wielkości „importu”. Szacuje się, że w Polsce ogólna emisja zanieczyszczeń gazowych wyniosła w 1994 r. co najmniej 10 mln t, w tym dwutlenku siarki (SO2) – 2,6 mln t (1989- 3,9 mln t, 1991- 3,0 mln t ), tlenków azotu – 1,1 mln t (1989-1,5 mln t, 1991-1,2 mln t), tlenku węgla (CO) – 4,4 mln t, lotnych substancji organicznych – 1,7 mln t, amoniaku (NH3) – 384 tys. t, dwusiarczku węgla (CS2) -20 tys. t, siarkowodoru (H2S) – 9 tys. t i związków fluoru – 4 tys. t, dodatkowo emisja dwutlenku węgla (CO2) jest szacowana na ok. 400 mln t. Emisja pyłów 1989-94 zmniejszyła się z 2,4 mln t do 1,4 mln t rocznie.
Przestrzenny rozkład emisji zanieczyszczeń jest bardzo nierównomierny – największy poziom osiąga ona na obszarach dużych aglomeracji miejskich oraz głównych okręgów przemysłowych. Zdecydowanie najgorsza sytuacja występuje w województwie śląskim, gdzie na obszarze stanowiącym zaledwie 2,1% powierzchni Polski koncentruje się aż 20-25% krajowej emisji dwutlenku siarki (SO2), tlenków azotu i pyłów. Od wielu lat są tu przekraczane wartości dopuszczalnych stężeń wszystkich ważniejszych zanieczyszczeń atmosfery, w tym metali ciężkich, tlenku węgla i węglowodorów. Na obszarach zurbanizowanych, zwłaszcza przy ruchliwych ulicach miejskich występuje podwyższone w stosunku do poziomu dopuszczalnego zapylenie oraz stężenie szkodliwych gazów.
Z kolei Kraków jest drugim co do wielkości miastem w Polsce, zamieszkanym przez 756 tys. ludzi, w którym jakość powietrza jest jedną z najgorszych w Europie. Głównym źródłem zanieczyszczeń powietrza w Krakowie jest niska emisja (ogrzewanie mieszkań węglem i śmieciami). Poza sezonem grzewczym do przekraczania norm zanieczyszczenia przyczynia się transport oraz przemysł. Na tak duże przekroczenia składa się szereg czynników specyficznych dla polskiego sektora węglowego: brak norm jakościowych dla węgla po 2004 roku (powszechne wykorzystanie mułu węglowego w celach grzewczych) oraz wysoki poziom zanieczyszczeń w gatunkach węgla sprzedawanych w Polsce.
W Krakowie i niektórych miastach Górnego Śląska występuje kwaśny smog typu londyńskiego.
Według Światowej Organizacji Zdrowia (WHO) 33 z 50 najbardziej zanieczyszczonych miast w Unii Europejskich znajduje się w Polsce. Najbardziej zanieczyszczonymi miastami w Polsce są kolejno: Żywiec, Pszczyna, Rybnik, Wodzisław Śląski, Opoczno, Sucha Beskidzka, Godów, Kraków, Skawina i Nowy Sącz.
Zanieczyszczenie powietrza ma dobrze zbadany i zauważalny wpływ na zdrowie człowieka, w szczególności na choroby płuc i układu oddechowego.
Doprowadza również do degradacji zabytków.
Żeby oczyścić powietrze należy dokonać:
Od początku lat 90. obserwuje się zmniejszenie emisji zanieczyszczeń powietrza, co początkowo było spowodowane spadkiem produkcji przemysłowej, obecnie – postępem w instalowaniu urządzeń ochrony powietrza. Wzrasta liczba urządzeń odpylających i ich średnia skuteczność. Powstają nowe instalacje odsiarczania spalin i usuwania z nich tlenków azotu. Ilość zanieczyszczeń zatrzymanych i zneutralizowanych w urządzeniach oczyszczających w przypadku pyłów stanowi ok. 98% zanieczyszczeń wytworzonych, a w przypadku dwutlenku siarki – ok. 26%. W rezultacie tych zmian udział emisji przemysłowych zmniejsza się na rzecz niskiej emisji.
W 2013 roku Sejmik Województwa Małopolskiego dopuścił do celów grzewczych na terenie gminy miejskiej Kraków wyłącznie paliwo gazowe oraz oleje opałowe, wyłączając tym samym stosowanie paliw stałych (węgiel, drewno).
Stężenie pyłów zawieszonych w pomieszczeniach jest o ok. 10% niższe od stężenia na zewnątrz. Stosowanie pokojowych filtrów powietrza HEPA zmniejsza stężenie w pomieszczeniach o ok. 30%.
Samoloty pasażerskie a zanieczyszczenie atmosfery.
Jeden lot przez Atlantyk pochłania 60 tys. litrów paliwa, czyli więcej niż przeciętny kierowca zużyje przez 50 lat. Co roku samoloty pasażerskie wyrzucają z dysz silników odrzutowych około 140 ton dwutlenku węgla i 750 kilogramów tlenków azotu. Związki te niszczą ochronną warstwę ozonową, a smugi kondensacyjne zostawiane na niebie sprzyjają powstawaniu chmur, które niczym ekrany odbijają energię cieplną emitowaną z Ziemi i zatrzymują ją w atmosferze (efekt cieplarniany). Zanieczyszczenia, które dostają się do atmosfery na wysokości ok. 10 km, gdzie latają odrzutowce, pozostają w powietrzu sto razy dłużej niż emitowane przy powierzchni ziemi. Ocenia się, że samoloty pasażerskie zanieczyszczają atmosferę cztery razy bardziej niż kominy stojące na ziemi.
Samochody z napędem diesla a zanieczyszczenia powietrza.
Emisja zanieczyszczeń z diesli wiąże się z obciążeniem dla środowiska i ekosystemów. Toksyczne substancje dostają się nie tylko do powietrza, którym oddychamy, ale też do wody i gleby, co przekłada się m.in. na gorszą jakość żywności dla ludzi. Emisja gazów cieplarnianych z transportu przyczynia się także do zmian klimatycznych, które odbiją się na wszystkich mieszkańcach i mieszkankach Ziemi.
Transport drogowy  jest istotnym źródłem emisji gazów cieplarnianych. W UE prawie 30% emisji CO2 pochodzi z sektora transportowego, z czego aż 72% z transportu drogowego. Największym źródłem emisji CO2 w transporcie drogowym są samochody osobowe (60%). W Polsce na 1000 mieszkańców i mieszkanek przypadają 604 samochody – jesteśmy pod tym względem w czołówce państw UE. Potrzebujemy systemowych rozwiązań dla ograniczenia liczby diesli. W Polsce stanowią ok ⅓ samochodów, większość stanowią starsze modele emitujące szczególnie dużo gazów cieplarnianych i zanieczyszczeń, przez co dotkliwie szkodzą środowisku i pogłębiają katastrofę klimatyczną. Bez redukcji emisji w transporcie, nie będziemy w stanie osiągnąć neutralności klimatycznej. 
Zgodnie z danymi UE z 2019 roku, w Polsce sprzedaje się ponad 3 razy więcej paliwa Diesel Fuel B7 (ON) niż benzyny RON 95 i 98 łącznie. W samym 2019 roku sprzedano w Polsce 20 864 700 000 litrów (17 460 000 ton) paliwa diesel. 
Szkodliwe związki emitowane przez pojazdy napędzane dieslem i ich wpływ na środowisko: 
Samochody hybrydowe a zmniejszenie emisji spalin.
Samochody hybrydowe korzystają z energii odzyskanej podczas hamowania, zatem jej wytworzenie nie powoduje dodatkowego zużycia paliwa. Od 1997 roku, tj. od rozpoczęcia sprzedaży Toyoty Priusa do końca września 2014, gdy całkowita sprzedaż hybryd Toyoty na świecie przekroczyła 7 milionów, technologia hybrydowa pozwoliła zaoszczędzić co najmniej 18 milionów ton benzyny. Oznacza to obniżenie emisji CO2 o 49 milionów ton. Całkowita sprzedaż samochodów hybrydowych wszystkich producentów wynosi ponad 8 milionów.

</doc>
<doc id="349896" url="https://pl.wikipedia.org/wiki?curid=349896" title="Ostrów (powiat łaski)">
Ostrów (powiat łaski)

Ostrów – wieś w Polsce, położona w województwie łódzkim, w powiecie łaskim, w gminie Łask. Położona w odległości ok. 3 km na wschód od Łasku.
W latach 1975–1998 miejscowość należała administracyjnie do województwa sieradzkiego.
Historia.
Najstarsza wzmianka o wsi pochodzi z 1366 r. Od 1493 r. do drugiej wojny światowej wieś była częścią składową dóbr łaskich. Po wygaśnięciu rodu Łaskich w połowie XVII wieku dostaje się Nadolskim, później Wierzbowskim, w XVIII wieku – Załuskim, od 1798 r. – Wyganowskim, po nich Czołhańskim i Kręskim.
Z Ostrowa 26 sierpnia 1863 r. rozpoczęła się pogoń za powstańczym oddziałem Bąkowskiego sotni kozaków rotmistrza von Grabbego, która w sąsiednich Sędziejowicach poniosła klęskę.
W 1895 r. dobra łaskie, także Ostrów, nabył od Edwarda Kręskiego, za 1 milion i 400 tys. rubli, Michał Szweycer herbu Zadora z Rzeczycy w Ziemi Rawskiej. Jego syn – Janusz objął ten majątek w posiadanie w 1911 r. i zamieszkał tu na stałe. Niedługo po II wojnie światowej rezydencja Szweycerów została przekształcona w ośrodek wczasowy, a od 1959 r. mieszczą się tu szkoły ogrodnicze.
Janusz Szweycer, ostatni właściciel majątku, był ostoją dla legionistów i POW-iaków, którzy w 1917 r. odbywali tu ćwiczenia.
Zabytki.
We wsi zachował się eklektyczny dwór murowany zbudowany przez Janusza Szweycera w latach 1917–1918 według projektu Romualda Gutta (projektował m.in. budynek GUS w Warszawie), ustawiony frontem „według nieba i zwyczaju polskiego za pięć dwunasta”. Na sosrębie widnieje napis: „Ci, co w tym domu bywają, co nam życzą, niechaj sami mają”. Obok data: 1918. Był tu piękny zegar słoneczny z napisem” „Horas non numero nisi serenas” (Liczę tylko godziny szczęścia) i herbem. Otoczenie dworu zostało w czasach komunistycznych znacznie zniekształcone nie dopasowanymi do założenia dworskiego budynkami. Zachowały się resztki parku ze starannie utrzymanymi oczkami wodnymi.
Szlaki turystyczne.
Przez wieś prowadzi niebieski turystyczny Szlak „Osady Braci Czeskich” (65 km): Widawa (PKS) – Ruda – Chrząstawa – Faustynów – Walewice – Pożdżenice – Zelów – Zelówek – Bocianicha – Grzeszyn – Gucin – Rokitnica – Talar – Barycz – Ostrów – Łask Kolumna (PKP, PKS).

</doc>
