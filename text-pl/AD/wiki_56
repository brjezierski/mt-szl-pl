<doc id="355284" url="https://pl.wikipedia.org/wiki?curid=355284" title="Ewina (województwo łódzkie)">
Ewina (województwo łódzkie)

Ewina – wieś w Polsce położona w województwie łódzkim, w powiecie radomszczańskim, w gminie Żytno.
W latach 1975–1998 miejscowość administracyjnie należała do województwa częstochowskiego.
Historia.
W 1944 r. w okolicznych lasach rozegrała się zwycięska bitwa partyzantów Armii Ludowej z oddziałami niemieckimi.
12 września 1944 roku rozegrała się tam bitwa partyzancka 3 Brygady AL im.Józefa Bema (dowódcą był mjr B. Boruta „Hanicz”) w czasie operacji prowadzonej przeciw partyzantom prowadzonej przez Niemców na Kielecczyźnie. Pierwsze uderzenie Niemcy skierowali na lasy kotfińskie, które były bazą nowo uformowanej 3 brygady AL (3 bataliony około 600 ludzi). Pododdziały brygady zajęły obronę okrężną; stanowisko dowodzenia znajdowało się w Ewinie. Drogi i ścieżki prowadzące w głąb lasów zaminowano. Pierwsze starcie nastąpiło w rejonie Ciężkowic, gdzie część partyzantów została zmuszona do wycofania się w kierunku Ewiny, natomiast partyzanci toczący walkę w rejonie Włynic zatrzymali natarcie nieprzyjaciela. Niemcy, wykorzystując znaczną przewagę w sile żywej i ogniowej, wdarli się w kilku miejscach w obronę partyzancką. Po całodziennych, zaciętych walkach pododdziały brygady skoncentrowały się ponownie, by w nocy przejść w lasy koło Kruszyny. Straty brygady w bitwie pod Ewiną to 12 zabitych (S. Durlej podaje, że śmierć poniosło 18 partyzantów) i 11 rannych. Straty niemieckie – kilkakrotnie większe (prawdopodobnie około 100 zabitych, liczba rannych nie podana).
Po bitwie Niemcy w odwecie zamordowali 3 mieszkańców Ewiny, spalili gospodarstwo i gajówkę. Śmierć ponieśli - Józef Góral, Jan Ociepa i Adam Stanek.

</doc>
<doc id="355285" url="https://pl.wikipedia.org/wiki?curid=355285" title="Ewinów">
Ewinów

Ewinów – wieś w Polsce położona w województwie wielkopolskim, w powiecie tureckim, w gminie Przykona.
W latach 1975–1998 miejscowość administracyjnie należała do województwa konińskiego.

</doc>
<doc id="355286" url="https://pl.wikipedia.org/wiki?curid=355286" title="Ewunin">
Ewunin

Ewunin – wieś w Polsce położona w województwie lubelskim, w powiecie kraśnickim, w gminie Wilkołaz.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Wilkołaz. Według Narodowego Spisu Powszechnego (III 2011 r.) wieś liczyła 131 mieszkańców.
Historia.
Ewunin pojawił się dopiero w 1801 r. (Hld sect. 174) jako Ewin Majdan, osiedle liczące 4 domy. Powstał zatem pod koniec XVIII w., gdyż w 1806 r. w wizytacji wspomniano o nowej kolonii Ewonin przy Popkowicach (akta wizytacyjne – Vis. DL 194 94). W 1877 r. figuruje jako Majdan Ewunin (), w tym samym mniej więcej czasie nosił równolegle nazwy Majdan Ostrowski () i Ewunin (). Dopiero wtedy podano, że nazwę swą otrzymał od imienia dziedziczki Ewy Smoczyńskiej. W 1899 r. ponownie zapisano go jako Ewonin. W 1905 r. Ewunin w gminie Urzędów miał 29 domów i 230 mieszkańców, w 1921 r. także 29 domów i 201 mieszkańców. Później już jako wieś Ewunin występuje w kolejnych spisach powszechnych w 1933 r. i 1967 r.
Według Słownika geograficznego Królestwa Polskiego z roku 1900, Ewunin stanowił wieś w powiecie janowskim, gminie Urzędów, parafii Popkowice, posiadał 28 osad zamieszkałych przez 187 mieszkańców z gruntem 214 mórg.

</doc>
<doc id="355290" url="https://pl.wikipedia.org/wiki?curid=355290" title="Spoina">
Spoina



</doc>
<doc id="355291" url="https://pl.wikipedia.org/wiki?curid=355291" title="Ewcin (województwo łódzkie)">
Ewcin (województwo łódzkie)

Ewcin – wieś w Polsce położona w województwie łódzkim, w powiecie tomaszowskim, w gminie Będków.
W latach 1975–1998 miejscowość administracyjnie należała do województwa piotrkowskiego.

</doc>
<doc id="355302" url="https://pl.wikipedia.org/wiki?curid=355302" title="Czapla">
Czapla



</doc>
<doc id="355306" url="https://pl.wikipedia.org/wiki?curid=355306" title="Elżbieta (województwo lubelskie)">
Elżbieta (województwo lubelskie)

Elżbieta – wieś w Polsce położona w województwie lubelskim, w powiecie opolskim, w gminie Opole Lubelskie.
W latach 1975–1998 miejscowość administracyjnie należała do ówczesnego województwa lubelskiego.
Części miejscowości.
Wieś stanowi sołectwo gminy Opole Lubelskie.
Historia.
Jako Elżbietów wymienia ją Słownik geograficzny Królestwa Polskiego a roku 1891.
Jako Elżbieta występuje w opisie XIX wiecznej gminy Opole.

</doc>
<doc id="355308" url="https://pl.wikipedia.org/wiki?curid=355308" title="Emilia (województwo łódzkie)">
Emilia (województwo łódzkie)

Emilia – wieś w Polsce położona w województwie łódzkim, w powiecie zgierskim, w gminie Zgierz. 
Wieś jest siedzibą sołectwa o tej samej nazwie – Emilia.
Historia.
Nazwa "Emilia" pojawiła się w dokumentach dopiero około połowy XIX wieku. Jej powstanie związane jest prawdopodobnie z wyrębem lasów dla potrzeb Zgierza i Łodzi. Rozwijające się miasta potrzebowały drewna do budowy oraz żywności. Dlatego też na terenach po wyrębie lasów osadzano kolonistów. Zabudowania powstawały wzdłuż traktów komunikacyjnych, w tym przypadku wzdłuż traktu Łęczyckiego, który istniał od wieków.
W latach 1954–1968 wieś należała i była siedzibą władz gromady Emilia, po jej zniesieniu w gromadzie Proboszczewice. W latach 1975–1998 miejscowość administracyjnie należała do ówczesnego województwa łódzkiego.
Komunikacja.
Obecnie także węzeł drogi krajowej nr 91 z autostradą A2 (E30).
Przez wieś przebiegała linia tramwajowa łącząca Łódź z Ozorkowem.

</doc>
<doc id="355309" url="https://pl.wikipedia.org/wiki?curid=355309" title="Esterka (województwo łódzkie)">
Esterka (województwo łódzkie)

Esterka – wieś w Polsce, położona w województwie łódzkim, w powiecie skierniewickim, w gminie Nowy Kawęczyn.
W latach 1975–1998 wieś administracyjnie należała do województwa skierniewickiego.

</doc>
<doc id="355310" url="https://pl.wikipedia.org/wiki?curid=355310" title="Ewelin">
Ewelin

Ewelin – wieś w Polsce położona w województwie mazowieckim, w powiecie garwolińskim, w gminie Garwolin.
Wierni Kościoła rzymskokatolickiego należą do parafii Matki Boskiej Częstochowskiej w Garwolinie.
Wieś powstała po 1864 roku i byli w niej zasiedleni koloniści z Niemiec, prawdopodobnie z Bawarii, Mazur lub Prus. Ponieważ warunki glebowe im nie odpowiadały, przenieśli się na Zamojszczyznę, a na ich miejsce wieś zasiedlono najprawdopodobniej miejscowymi chłopami. 
W latach 1975–1998 miejscowość administracyjnie należała do województwa siedleckiego.

</doc>
<doc id="355311" url="https://pl.wikipedia.org/wiki?curid=355311" title="Muhafazat Zufar">
Muhafazat Zufar

Zufar (ar. ظفار; "Dhofar") – kraina geograficzna i największe gubernatorstwo ("muhafaza") Omanu, położona na zachodzie kraju, przy granicy z Jemenem i Arabią Saudyjską. Ma dostęp do Morza Arabskiego. Stolica mieści się w Salali.
Według spisu powszechnego z 2010 roku liczba mieszkańców wynosiła 249 729 osób, a wedle informacji centrum statystyk Omanu, w 2016 roku gubernatorstwo zamieszkiwało 424 878 osób. 
W jego skład wchodzi 10 wilajetów:
Rebelia w Zufarze.
Lata 1962–1976 trwała tu antyrządowa rebelia lewicowych partyzantów popartych przez Jemen Południowy. Na początku 1969 roku dzięki wsparciu militarnemu Południowego Jemenu, partyzanci zajęli duże połacie zachodniej części Zufaru. Rebelia upadła w 1976 roku na skutek irańskiej i brytyjskiej interwencji zbrojnej.

</doc>
<doc id="355318" url="https://pl.wikipedia.org/wiki?curid=355318" title="Fułki">
Fułki

Fułki – wieś w Polsce położona w województwie łódzkim, w powiecie poddębickim, w gminie Dalików.
W latach 1975–1998 miejscowość administracyjnie należała do województwa sieradzkiego.

</doc>
<doc id="355319" url="https://pl.wikipedia.org/wiki?curid=355319" title="Furmanów">
Furmanów

Furmanów – wieś sołecka w Polsce położona w województwie świętokrzyskim, w powiecie koneckim, w gminie Stąporków.
W latach 1954–1961 wieś należała i była siedzibą władz gromady Furmanów, po jej zniesieniu w gromadzie Niekłań. W latach 1975–1998 miejscowość administracyjnie należała do województwa kieleckiego.
Przez Furmanów przechodzi niebieski szlak turystyczny z miejscowości Pogorzałe do Kuźniaków.
Wierni kościoła rzymskokatolickiego należą do parafii św. Wawrzyńca w Niekłaniu Wielkim.
Historia.
Furmanów, w wieku XIX – wieś w powiecie koneckim, gminie i parafii Niekłań. Posiadał fabryki żelaza, należące do hrabiego Ludwika Kazimierza Platera dające produkcję za 30 000 rubli srebrnych średnio rocznie.
w 1881 roku wieś liczyła 29 domów., 218 mieszkańców. Ziemi dworskiej 75 mórg, włościańskiej 95 mórg.
Według spisu powszechnego z roku 1921 – Furmanów liczył 311 mieszkańców i 62 domy. Furmanów leśniczówka 1 dom i 3 mieszkańców.

</doc>
<doc id="355320" url="https://pl.wikipedia.org/wiki?curid=355320" title="Furmany">
Furmany

Furmany – wieś w Polsce położona w województwie podkarpackim, w powiecie tarnobrzeskim, w gminie Gorzyce.
W latach 1975–1998 miejscowość administracyjnie należała do województwa tarnobrzeskiego.
Miejscowość należy do Parafii Świętej Rodziny w Trześni.
Podczas powodzi 19 maja 2010 pękł wał na Trześniówce w gminie Gorzyce. Przez 20-metrową wyrwę woda zalała między innymi Furmany.

</doc>
<doc id="355321" url="https://pl.wikipedia.org/wiki?curid=355321" title="Przywóz">
Przywóz

Przywóz – wieś w Polsce położona w województwie łódzkim, w powiecie wieluńskim, w gminie Wierzchlas.
Wieś letniskowa nad Wartą, położona 12 km w kierunku pd.-wsch. od Wielunia. Wieś podstawowa (ponad 72 zagrody) rozczłonkowana na: Przywóz Górny w sąsiedztwie cmentarza w Mierzycach, Przywóz Dolny na lewym brzegu Warty i przysiółek Ogroble na prawym brzegu rzeki. Poza tym: Wieszagi, Nad Tartakiem i Drabki. W 1458 r. stanowiła własność Wiktora z Mierzyc. W latach 1975–1998 miejscowość położona była w województwie sieradzkim.
Kurhany w Przywozie.
W okolicy Przywoza znajdują się kurhany książęce kultury przeworskiej z przełomu II/III w. n.e. Są usytuowane ok. 100 m od rzeki Warty. Trafić do nich można idąc za znakami łącznikowego szlaku turystycznego koloru czarnego, wiodącego od Bieńca Małego przez Molendę do Przywoza. Badania przeprowadzone w l. 1964-74 pod kierunkiem prof. Konrada Jażdżewskiego i Stanisława Madejskiego z Łodzi doprowadziły do zbadania dwóch kurhanów zawierających szczątki przedstawicieli miejscowej ludnościi. W literaturze fachowej groby z Przywoza noszą nazwę "książęcych" – co oznacza iż były to pochówki wykonane ze specjalną dbałością, w formie i bogactwie wyposażenia wyraźnie odróżniające się od typowych dla kultury przeworskiej jamowych grobów ciałopalnych. Są one świadectwem szczególnego miejsca w społeczności osób które pochowano pod kurhanami, choć dziś nie możemy określić czy były to groby lokalnych władców plemiennych, kapłanów czy innych ważnych dla społeczności ludzi. Obok kurhanu I wmurowano kamienną tablicę objaśniającą. W pobliżu kurhanów odkryto również osadę kultury przeworskiej. Na terenie osady odkopano ślady budynków mieszkalnych, liczne naczynia ceramiczne lepione ręcznie i toczone na kole. Znaleziono też srebrny denar Faustyny Starszej, żony cesarza Antonina Piusa. W 2013 roku pojawiło się na cyfrowej mapie szwedzkich naukowców jako miejsce (osada) związane z Imperium Rzymskim – prawdopodobnie ze względu na pochodzące z inwentarza grobowego importy rzymskiego rękodzieła.

</doc>
<doc id="355322" url="https://pl.wikipedia.org/wiki?curid=355322" title="Futoma">
Futoma

Futoma – wieś w Polsce, położona w województwie podkarpackim, w powiecie rzeszowskim, w gminie Błażowa.
W latach 1954–1959 wieś należała i była siedzibą władz gromady Futoma, po jej zniesieniu w gromadzie Błażowa. W latach 1975–1998 miejscowość administracyjnie należała do województwa rzeszowskiego.
Na przełomie XIX i XX wieku dobra we wsi posiadali Zdzisław Skrzyński, Stanisław Nowak.
We wsi urodził się Antoni Rząsa, artysta rzeźbiarz.

</doc>
<doc id="355323" url="https://pl.wikipedia.org/wiki?curid=355323" title="Futory">
Futory

Futory (w latach 1977–1981 Sośnina) – wieś w Polsce położona w województwie podkarpackim, w powiecie lubaczowskim, w gminie Oleszyce.
W latach 1975–1998 miejscowość administracyjnie należała do województwa przemyskiego.
W Futorach znajduje się 3-klasowa szkoła podstawowa.
W Futorach znajduje się murowany kościół filialny pw. Matki Bożej Łaskawej – Królowej Polski oraz drewniana kaplica, które należą do parafii Narodzenia NMP w Oleszycach.
Sport.
W Futorach działa klub sportowy Błękitni Futory. Został on utworzony w 2001 roku. W sezonie 2022/2023 „Futory” grają w „A” klasie, grupy lubaczowskiej.

</doc>
<doc id="355325" url="https://pl.wikipedia.org/wiki?curid=355325" title="Cichy">
Cichy



</doc>
<doc id="355326" url="https://pl.wikipedia.org/wiki?curid=355326" title="Fabianki (województwo kujawsko-pomorskie)">
Fabianki (województwo kujawsko-pomorskie)

Fabianki – wieś w Polsce położona w województwie kujawsko-pomorskim, w powiecie włocławskim, w gminie Fabianki przy drodze krajowej nr 67. Miejscowość jest siedzibą gminy Fabianki. 
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 856 mieszkańców. Jest piątą co do wielkości miejscowością gminy Fabianki.
W Fabiankach urodzili się m.in.:

</doc>
<doc id="355327" url="https://pl.wikipedia.org/wiki?curid=355327" title="Facimiech">
Facimiech



</doc>
<doc id="355328" url="https://pl.wikipedia.org/wiki?curid=355328" title="Fajsławice">
Fajsławice

Fajsławice – wieś w Polsce położona w województwie lubelskim, w powiecie krasnostawskim, w gminie Fajsławice.
W latach 1975–1998 miejscowość administracyjnie należała do województwa lubelskiego.
Miejscowość jest siedzibą gminy Fajsławice. Leży przy drodze krajowej nr 17 i drodze wojewódzkiej nr 838.
Wieś stanowi także sołectwo gminy Fajsławice. Według Narodowego Spisu Powszechnego (III 2011 r.) wieś liczyła 1415 mieszkańców.
Historia.
Historia wsi sięga początków XV wieku. Początkowo nazywana Chwalisławice, w roku 1409 i następnych zapisana "Falislauicze", 1441 "Ffalissowycze", 1533 "Phalszlawycze", dziś Fajsławice.
Ważniejsze fakty z dziejów wsi:

</doc>
<doc id="355329" url="https://pl.wikipedia.org/wiki?curid=355329" title="Falatycze (wieś)">
Falatycze (wieś)

Falatycze – wieś w Polsce położona w województwie mazowieckim, w powiecie łosickim, w gminie Platerów.
Wierni Kościoła rzymskokatolickiego należą do parafii św. Wojciecha w Górkach.
W latach 1975–1998 miejscowość administracyjnie należała do województwa bialskopodlaskiego.
Demografia.
Według danych z 2011 roku wieś zamieszkiwało 313 mieszkańców. Z tego 50,5% z nich to kobiety, a 49,5% stanowili mężczyźni. Całą miejscowość zamieszkuje 6% mieszkańców gminy .

</doc>
<doc id="355330" url="https://pl.wikipedia.org/wiki?curid=355330" title="Falbogi">
Falbogi

Falbogi – wieś w Polsce położona w województwie mazowieckim, w powiecie mińskim, w gminie Kałuszyn.
W latach 1975–1998 miejscowość administracyjnie należała do województwa siedleckiego.

</doc>
<doc id="355332" url="https://pl.wikipedia.org/wiki?curid=355332" title="Falbogi Borowe">
Falbogi Borowe

Falbogi Borowe – wieś w Polsce położona w województwie mazowieckim, w powiecie nowodworskim, w gminie Pomiechówek.
W latach 1975–1998 miejscowość administracyjnie należała do województwa warszawskiego.

</doc>
<doc id="355333" url="https://pl.wikipedia.org/wiki?curid=355333" title="Kompleks kastracyjny">
Kompleks kastracyjny

Kompleks kastracyjny, lęk kastracyjny – w psychoanalizie składnik kompleksu Edypa; nieświadomy lęk odczuwany przez mężczyzn oraz chłopców w okresie fallicznym oraz genitalnym przed utratą członka w wyniku kastracji przez zazdrosnego o matkę ojca. Kobiecym ekwiwalentem kompleksu kastracyjnego jest zazdrość o członek.

</doc>
<doc id="355336" url="https://pl.wikipedia.org/wiki?curid=355336" title="Flórián Albert">
Flórián Albert

Flórián Albert (ur. 15 września 1941 w Hercegszántó, zm. 31 października 2011 w Budapeszcie) – węgierski piłkarz występujący na pozycji napastnika, zdobywca Złotej Piłki France Football za rok 1967.
Lata młodzieńcze.
Urodził się i dorastał w małym mieście Hercegszántó, w pobliżu granicy z Jugosławią. Jego ojciec był Węgrem, zaś matka była węgierską Chorwatką. Matka zmarła gdy Flórián miał dwa lata i od tego czasu Flórián oraz dwaj jego bracia byli utrzymywani przez ojca, który był kowalem. Już jako dziecko grał razem z braćmi w piłkę nożną. W wieku jedenastu lat wraz z całą rodziną przeprowadził się do Budapesztu i zapisał się do juniorskiej drużyny Ferencvárosi TC.
Kariera.
Kariera klubowa.
Albert w całej swojej piłkarskiej karierze klubowej reprezentował tylko jeden klub: Ferencvárosi TC. Ligowy debiut w drużynie seniorskiej tego klubu miał miejsce 2 listopada 1958 w meczu przeciwko Diósgyőri VTK, który został rozegrany na Népstadion.
Z klubem czterokrotnie zdobywał Mistrzostwo Węgier (w sezonach 1963, 1964, 1967 i 1968) i czternastokrotnie zajmował medalowe miejsce w ligowej tabeli.
Największym sukcesem klubowym Alberta było zdobycie w 1965 roku Pucharu Miast Targowych, po pokonaniu w finale 1:0 Juventusu. Do finału tych rozgrywek doszedł także w 1968 roku (porażka w dwumeczu z Leeds United).
Ostatni mecz ligowy w barwach FTC rozegrał 17 marca 1974 w meczu przeciwko Zalaegerszegi TE. 7 czerwca 1975 rozegrany został mecz pożegnalny Alberta, w którym Ferencvárosi TC podejmował Wojwodinę. Mecz zakończył się remisem 1:1, a bramkę dla FTC zdobył Albert. Był to jedyny oficjalny mecz, który Albert rozegrał na stadionie Üllői út, który później nazwano imieniem Alberta.
Łącznie w barwach FTC rozegrał 540 spotkań (351 ligowych), w których strzelił 391 goli (256 w lidze).
Kariera reprezentacyjna.
Albert grał w reprezentacji Węgier od 1959 roku. Zadebiutował w spotkaniu przeciwko Szwecji, rozegranym 28 czerwca 1959 roku. Swoje pierwsze gole (trzy) zdobył w spotkaniu przeciwko Jugosławii w swoim trzecim występie w reprezentacji. W 1960 roku znalazł się w kadrze reprezentacji olimpijskiej, która na igrzyskach w Rzymie zdobyła brązowy medal. W 1962 roku awansował z reprezentacją do finałów mistrzostw świata, na których został najlepszym strzelcem turnieju. Dwa lata później wystąpił w mistrzostwach Europy, a w 1966 ponownie w mistrzostwach świata. Ostatnim dużym turniejem Alberta w reprezentacji były Mistrzostwa Europy w Piłce Nożnej 1972. 29 maja 1974 roku Albert rozegrał swój ostatni mecz w reprezentacji. Przeciwnikiem była Jugosławia.
Łącznie Węgry reprezentował w 75 meczach, w których zdobył 31 goli.
Profil zawodnika.
Albert przez wielu statystyków i historyków jest uważany za najlepszego zawodnika swojego pokolenia. Dysponował doskonałą techniką. Kontrola piłki, doskonałe podania oraz drybling sprawiły, że Albert stał się światowej klasy zawodnikiem.
Kariera trenerska.
Po przejściu na emeryturę, dwukrotnie był menedżerem libijskiego Al-Ahly Bengazi, z którym nie osiągnął jednak znaczących sukcesów. Po powrocie z Afryki Północnej, Albert pracował w FTC m.in. jako jak dyrektor techniczny, kierownik drużyny, a od kilku lat był honorowym prezesem klubu.
Życie prywatne.
Albert 30 listopada 1963 roku poślubił węgierską aktorkę Irén Bársony. Para miała dwójkę dzieci: córkę Magdi oraz syna Flóriána juniora. Syn Alberta, podobnie jak ojciec, przez wiele lat bronił barw FTC. Flórián Patrik, wnuk Alberta gra obecnie w kształcącej młodych piłkarzy budapeszteńskiej Akademii Piłkarskiej im. Ferenca Puskása.

</doc>
<doc id="355337" url="https://pl.wikipedia.org/wiki?curid=355337" title="Florian Albert">
Florian Albert



</doc>
<doc id="355338" url="https://pl.wikipedia.org/wiki?curid=355338" title="Pstrokonie">
Pstrokonie

Pstrokonie – wieś w Polsce, położona w województwie łódzkim, w powiecie zduńskowolskim, w gminie Zapolice. Znajduje się w odległości 10 km na południe od Zduńskiej Woli w pobliżu ujścia Widawki do Warty.
W latach 1975–1998 miejscowość administracyjnie należała do województwa sieradzkiego.
Historia.
W Pstrokoniach wykryto stanowiska archeologiczne z epoki mezolitu (środkowa epoka kamienia), kultury komornickiej i chojnicko-pieńkowskiej w postaci drobnych wyrobów krzemiennych używanych przez wyspecjalizowanych myśliwych, jak również duże cmentarzysko popielnicowe pokryte brukiem z okresu kultury łużyckiej. Stwierdzono tu także istnienie otwartej osady z tego okresu.
Pierwsza wzmianka z 1311, kiedy to Władysław Łokietek nadaje ją Wacławowi Liszowicowi. Z tej wsi wywodzą się znane na ziemi sieradzkiej dwa rody Pstrokońskich: herbu Poraj i h. Gąska. W XIX w. wieś należała do Walewskich, ostatnimi właścicielami (do 1939) byli Żółtowscy.
Zabytki.
Zachował się tu, w otoczeniu 4-hektarowego parku, eklektyczny pałacyk z XIX w., starannie odrestaurowany, obecnie wykupiony od gminy przez osobę prywatną. Jest to budynek piętrowy, dziewięcioosiowy, z dość ciekawym detalem architektonicznym (wzniesiony na rzucie prostokąta, z trójkondygnacyjną wieżą zachodnią), jest przykładem interesującej realizacji siedziby wiejskiej w tej części Sieradzkiego. Był tu też (obecnie nieistniejący) kopiec, na którym stał budynek drewniany. Była to najstarsza siedziba Pstrokońskich.
Przy drodze kapliczka murowana z rzeźbą św. Wawrzyńca z XIX w.
Według rejestru zabytków Narodowego Instytutu Dziedzictwa na listę zabytków wpisane są obiekty:
Przyroda.
W otaczającym dwór parku: platany, modrzewie, buki. Przy wjeździe do parku dwa dęby o obwodzie 500 i 350 cm.

</doc>
<doc id="355340" url="https://pl.wikipedia.org/wiki?curid=355340" title="Obwód czytyjski">
Obwód czytyjski

Obwód czytyjski ("ros. Читинская область") – do 29 lutego 2008 jednostka administracyjna Federacji Rosyjskiej.
Geografia.
Obwód leży we wschodniej Azji.
Historia.
Na tereny obwodu w 1653 przybyli kozacy i rozpoczęli osadnictwo mające na celu wzmocnienie południowo-wschodniej granicy Rosji. Od 1824 było to miejsce zesłania dekabrystów. W 1851 utworzony został obwód zabajkalski. W latach 1918-1920 obwód znajdował się w rękach Japończyków i atamana Siemionowa. W latach 1920-1922 na terenie obwodu istniała Republika Dalekiego Wschodu. Następnie w ramach ZSRR powstawały kolejno: Gubernia Zabajkalska, Okręg Czytyjski i od 1926 Kraj Dalekowschodni. Obwód czytyjski w obecnym kształcie powstał w 1937.
Na mocy referendum z 11 marca 2007 roku, obwód czytyjski i Agińsko-Buriacki Okręg Autonomiczny zostały połączone i z dniem 1 marca 2008 utworzyły Kraj Zabajkalski.
Tablice rejestracyjne.
Tablice pojazdów zarejestrowanych w obwodzie czytyjskim mają oznaczenie 75 w prawym górnym rogu nad flagą Rosji i literami RUS.

</doc>
<doc id="355341" url="https://pl.wikipedia.org/wiki?curid=355341" title="Jim Sheridan">
Jim Sheridan

Jim Sheridan (ur. 6 lutego 1949 w Dublinie) – irlandzki reżyser, scenarzysta i producent filmowy.
Sheridan sławę zyskał serią filmów poświęconych Irlandii i nawiązujących do katolicko – protestanckiego konfliktu w Ulsterze. Debiutował w 1989 filmem "Moja lewa stopa", który okazał się artystycznym i kasowym sukcesem. Daniel Day-Lewis, obsadzony w głównej roli kalekiego artysty, za stworzoną kreację Christy’ego Browna otrzymał Oscara.
Kolejnym głośnym dziełem Irlandczyka było "W imię ojca", ponownie z Day-Lewisem w roli głównej. Film zdobył siedem nominacji do Oscara, w tym dwie dla samego Sheridana (reżyseria, scenariusz adaptowany) oraz nagrodę Złotego Niedźwiedzia w Berlinie.
Sheridan, mimo iż od kilku lat pracuje w USA, . Reżysera bardziej od moralno – historycznych racji stron wojny domowej w Belfaście interesuje jej wpływ, najczęściej niszczący, na życie zwykłych ludzi.

</doc>
<doc id="355343" url="https://pl.wikipedia.org/wiki?curid=355343" title="Sándor Kocsis">
Sándor Kocsis

Sándor Kocsis (ur. 21 września 1929 w Budapeszcie, zm. 22 lipca 1979 w Barcelonie) – węgierski piłkarz, który występował na pozycji napastnika, reprezentant kraju, trener.
Uważany za jednego z najlepszych zawodników w historii piłki nożnej. Wychowanek TC Kobanyai, zawodnik TC Ferencvárosi, Honvédu Budapeszt, szwajcarskiego Young Fellows Zürich, hiszpańskiej FC Barcelony oraz gościnnie hiszpańskiej CF Valencii. Z reprezentacją Węgier zdobył mistrzostwo olimpijskie 1952, wicemistrzostwo świata 1954 (król strzelców – 11 goli) oraz Puchar Europy Środkowej 1948–1953, a także był członkiem tzw. "Złotej jedenastki". Jako trener prowadził Hércules Alicante oraz CF Alicante.
Kariera piłkarska.
Sándor Kocsis karierę piłkarską rozpoczął w 1943 roku w TC Kobanyai, w którym występował do 1944 roku. Następnie w latach 1945–1950 reprezentował barwy TC Ferencvárosi, z którym zdobył mistrzostwo Węgier 1949, wicemistrzostwo Węgier 1950 oraz 3. miejsce w Nemzeti Bajnokság I 1947. W 1950 roku został zawodnikiem Honvédu Budapeszt, klubu stanowiącego bezpośrednie zaplecze dla trenera reprezentacji Węgier – Gusztáva Sebesa. Wywalczył z tym klubem czterokrotne mistrzostwo Węgier (1950, 1952, 1954, 1955), dwukrotne wicemistrzostwo Węgier (1951, 1953) oraz dotarł do finału Pucharu Węgier 1955. W klubie występował do 1956 roku, gdyż w wyniku wybuchu powstania węgierskiego w tym samym roku uciekł za granicę, najpierw do Szwajcarii, gdzie w latach 1957–1958 grał w Young Fellows Zürich, potem w 1958 roku do Hiszpanii, gdzie w latach występował w FC Barcelonie, z którą również odnosił sukcesy: dwukrotne mistrzostwo Hiszpanii (1959, 1960), dwukrotne wicemistrzostwo Hiszpanii (1962, 1964), dwukrotnie Puchar Króla Hiszpanii (1959, 1963) oraz Puchar Miast Targowych 1960, a po sezonie 1965/1966 w wieku 36 lat zakończył piłkarską karierę. W 1961 roku gościnnie wystąpił w CF Valencii podczas turnieju Trofeu Taronja, z którym triumfował.
Kariera reprezentacyjna.
Sándor Kocsis w 1948–1956 w reprezentacji Węgier rozegrał 68 meczów, w których strzelił 75 goli, co jest drugim najlepszym wynikiem w historii drużyny "Madziarów". Debiut zaliczył 6 czerwca 1948 roku na stadionie Hungária w Budapeszcie w wygranym 9:0 meczu z reprezentacją Rumunii w ramach turnieju Balkan Cup 1948, w którym Kocsis strzelił swoje dwa pierwsze gole w drużynie narodowej. W 1949 roku reprezentację Węgier przejął selekcjoner Gusztáv Sebes i od tego momentu Kocsis stał się kluczowym zawodnikiem "Madziarów" tworząc tzw. "Złotą jedenastkę". Zdobył z nią mistrzostwo olimpijskie 1952 w Helsinkach, Puchar Europy Środkowej 1948–1953.
Mundial 1954.
Sándor Kocsis w 1954 roku wyjechał z reprezentacją Węgier na mistrzostwa świata 1954 w Szwajcarii jako stuprocentowy faworyt do triumfu w turnieju. Na tym turnieju Kocsis zdobył 11 goli (3 gole z reprezentacją Korei Południowej, 4 gole z reprezentacją RFN-u w fazie grupowej, 2 gole w ćwierćfinale z reprezentacją Brazylii – potocznie nazywanego Bitwą pod Bernem oraz 2 gole w półfinale z reprezentacją Urugwaju), co dało mu tytuł króla strzelców tego turnieju.
4 lipca 1954 roku na Wankdorfstadion w Bernie "Złota jedenastka" spotkała się z reprezentacją RFN-u, z którą już grała na tym turnieju. Finał zakończył się sensacyjnym triumfem rywali, którzy pokonali drużynę Gusztáva Sebesa 3:2, co uznano za największą sensację, a mecz potocznie nazywany jest tzw. Cudem w Bernie.
Po Mundialu 1954.
Porażka ta została uznana za początek końca "Złotej jedenastki", gdyż m.in.: bramkarz Gyula Grosics został oskarżony o zdradę i szpiegostwo, w wyniku której został zdyskwalifikowany na półtora roku. 23 października 1956 roku na Węgrzech wybuchło powstanie węgierskie. W wyniku licznych represji w kraju na emigrację udali się: Zoltán Czibor, Kocsis (obaj FC Barcelona) i Ferenc Puskás do Realu Madryt, a trenerem od kilku miesięcy już nie był Gusztáv Sebes. To był całkowity rozpad "Złotej jedenastki", a reprezentacja Węgier już nigdy więcej nie nawiązała ponownie do tych wspaniałych czasów.
Ostatni mecz Kocsisa w reprezentacji Węgier miał miejsce 7 października 1956 roku na Parc des Princes w Paryżu, kiedy to drużyna "Madziarów" wygrała 2:1 w meczu towarzyskim z reprezentacją Francji, Kocsis zdobył w tym meczu swojego ostatniego gola w reprezentacji Węgier.
Kariera trenerska.
Sándor Kocsis po zakończeniu kariery piłkarskiej rozpoczął karierę trenerską. Trenował Hércules Alicante (1970–1971) oraz CF Alicante.
Sukcesy.
Zawodnicze.
TC Ferencvárosi
Honvéd Budapeszt
FC Barcelona
CF Valencia
Reprezentacyjne
Wypadek i śmierć.
Sándor Kocsis w 1966 roku został ciężko ranny w wypadku samochodowym, w wyniku którego amputowano mu obie nogi. 22 lipca 1979 roku dowiedział się, że ma nowotwór, a chwilę po tej informacji, popełnił samobójstwo, wyskakując z okna szpitala w Barcelonie, w którym się znajdował. Miał 49 lat.

</doc>
<doc id="355344" url="https://pl.wikipedia.org/wiki?curid=355344" title="Sandor Kocsis">
Sandor Kocsis



</doc>
<doc id="355347" url="https://pl.wikipedia.org/wiki?curid=355347" title="Neil Francis Tennant">
Neil Francis Tennant



</doc>
<doc id="355348" url="https://pl.wikipedia.org/wiki?curid=355348" title="Jakub Sobieski">
Jakub Sobieski

Jakub Sobieski herbu Janina (ur. 5 maja 1591 w Żółkwi, zm. 23 czerwca 1646 tamże) – kasztelan krakowski od 1646 roku, wojewoda ruski w latach 1641–1646, wojewoda bełski w latach 1638–1641, podczaszy koronny w latach 1636–1638, krajczy koronny w latach 1628–1636, starosta szczurowiecki w 1646 roku, starosta krechowiecki w 1641 roku, starosta jaworowski w latach 1633–1639, starosta trembowelski w 1624 roku, starosta krasnostawski w latach 1624–1644, dworzanin królewski w 1624 roku, marszałek sejmu zwyczajnego w Warszawie w 1623 roku i marszałek sejmu zwyczajnego w Warszawie w 1626 roku, marszałek sejmu elekcyjnego w Warszawie w 1632 roku, polski magnat, poseł, pamiętnikarz, działacz polityczny, dowódca wojskowy.
Ojciec Jana III Sobieskiego, króla Polski.
Syn kasztelana i wojewody Marka Sobieskiego i Jadwigi Snopkowskiej. Dwukrotnie żonaty: z Marianną Wiśniowiecką – dwie córki z tego związku zmarły w dzieciństwie, a po jej śmierci z Zofią Teofilą Daniłowiczówną – mieli razem siódemkę dzieci, z których jednakże tylko trójka dożyła dorosłości.
Życiorys.
Wzrost potęgi.
. Po powrocie do Polski jego pozycja znacząco wzrosła. Poseł na sejm nadzwyczajny 1613 roku z województwa lubelskiego. Od 1617 był dworzaninem królewskim, krajczym wielkim koronnym od 1628 roku, podczaszym od 1636 roku, wojewodą bełskim od 1638 roku, wojewodą ruskim od 1641 roku, kasztelanem krakowskim od 1646 roku. Był starostą miast: Trembowla, Krasnystaw, Jaworów, Stryj, Kałusz, Bar, Tuchola i Gniew. Posiadane starostwa przynosiły mu znaczne dochody, co znacząco podniosło pozycję rodu Sobieskich.
W czasie wojny polsko-tureckiej (1620–1621) został w 1620 roku wyznaczony komisarzem sejmowym przy hetmanie Janie Karolu Chodkiewiczu.
Wybrany jako poseł na siedem sejmów między 1623 a 1632 rokiem. Poseł na sejm 1625 roku, sejm 1627 i 1628 roku z województwa ruskiego. Jako marszałek sejmu prowadził obrady sejmu w Warszawie od 24 stycznia do 5 marca 1623 oraz od 27 stycznia do 10 marca 1626 roku, a także sejmu nadzwyczajnego w Warszawie od 27 czerwca do 18 lipca 1628 oraz sejmu elekcyjnego w Warszawie, który trwał od 24 września do 15 listopada 1632 roku. Poseł na sejm warszawski 1626 roku z województwa ruskiego. Jako marszałek Sejmu z 1626 r. witał Zygmunta III tradycyjną oracją, w której oddając hołd zasługom króla, wywodził wyższość wolnej elekcji i wolności szlacheckich nad rządami siły i despotyzmem. „Zawstydziła w tej mierze Rzeczpospolita nasza te narody, którym dziedziczni rozkazują monarchowie” – mówił wówczas. Poseł województwa ruskiego na sejm zwyczajny i nadzwyczajny 1629 roku, poseł ziemi chełmskiej na sejm 1631 roku. Był członkiem konfederacji generalnej zawiązanej 16 lipca 1632 roku. Poseł na sejm konwokacyjny 1632 roku z województwa ruskiego.
Był elektorem Władysława IV Wazy z województwa ruskiego w 1632 roku, podpisał jego "pacta conventa".
Jako poseł na sejm koronacyjny 1633 roku wszedł w skład komisji do wojny z Moskwą i organizacji wojska.
Poseł na sejmy ekstraordynaryjne 1634 i 1635 roku. Poseł na sejm zwyczajny 1635 roku, sejm 1638 roku.
Był marszałkiem sejmików województwa ruskiego w: 1624, 1625, 1627, 1628, 1632 roku.
W 1643 roku wyznaczony został senatorem rezydentem.
Po ślubie z Zofią Daniłowiczówną jego bogactwo wzrosło, ponieważ Zofia wniosła dziedzictwo rodziny Żółkiewskich i część dóbr rodziny Daniłowiczów.
Wyprawy wojenne.
Był bardzo rozważny w swoich radach, był więc szanowaną osobą. Członek wielu komisji, często występował jako mediator lub jako obrońca osieroconych dzieci. W polityce przeważnie popierał plany króla, ale zawsze był obrońcą praw szlachty i tolerancji religijnej.
Brał udział w wyprawie królewicza Władysława na Moskwę w 1617 r., zostając ranny przy nieudanym jej szturmie. Następnie uczestniczył w wyprawie chocimskiej w 1621 r. W kolejnych latach brał udział w prawie wszystkich wojnach Rzeczypospolitej, walcząc z Rosjanami, Turkami, Tatarami, Szwedami i Kozakami.
Sobieski kształcił się w Krakowie i Paryżu. Nauki początkowe pobierał prawdopodobnie w domu rodzinnym, dalszym jego wykształceniem kierował poeta Szymon Szymonowic i zapewne z jego inicjatywy został Sobieski uczniem Akademii Zamojskiej. Następnie 8 stycznia 1604 podjął studia w Akademii. Krakowskiej, ale już w listopadzie 1605 był ponownie studentem w Zamościu, gdzie pozostał do końca 1606 r. Na dalsze stadia wyjechał wiosną 1607 do Paryża, gdzie pozostał cztery lata. Przez pierwsze dwa lata był – w wyniku polecenia Szymonowica – prywatnym uczniem humanisty i filologa I. Casaubona, dwa następne – studiował w College Royal, m.in. pod kierunkiem F. Morela i G. Crithona. Zajmował się lekturą dzieł autorów starożytnych i nowożytnych, poetów, prawników i historyków.
Ważną częścią jego edukacji była nauka języków obcych (francuskiego, włoskiego i hiszpańskiego), poznawanie kultury i zwyczajów francuskich. Uczestniczył w życiu towarzyskim, bywał na dworze królewskim, przyjmowany przez Henryka IV, był świadkiem jego morderstwa, pogrzebu oraz koronacji nowego króla – Ludwika XIII. Z Paryża odbywał wycieczki po okolicach, przebywał także w Anglii, Niderlandach i zachodnich Niemczech. W lutym 1611 wyruszył w dłuższą podróż do Hiszpanii, Portugalii, południowej Francji, Sabaudii, Włoch (w Rzymie spędził zimę i wiosnę 1612) i Austrii. W czasie swoich podróży przyjmowany był przez króla Anglii Jakuba I Stuarta, namiestnika Niderlandów Maurycego Orańskiego, króla hiszpańskiego Filipa III, papieża Pawła V i cesarza Macieja I, poznaj wielu uczonych, polityków, arystokratów, wodzów. Sobieski prowadził diariusz podróży; notował w nim na bieżąco wydarzenia, opisy zwiedzanych miejsc i wrażenia.
Był słynnym oratorem i parlamentarzystą. Uczestnik wypraw wojennych na Rosję w latach 1617–1618 (tzw. Dymitriad), był członkiem rady wojennej króla Władysława IV. Brał udział w negocjacjach z Rosją w Dywilnie w 1618 roku, 11 grudnia 1618 roku podpisał tam rozejm. Brał udział w ekspedycji chocimskiej przeciw Imperium osmańskim w 1621 roku oraz ekspedycji przeciw Abazemu Paszy w 1633 roku. Negocjował również ze Szwedami w rozejm w Sztumskiej Wsi w 1635 roku.
Śmierć.
Pod sam koniec życia, w 1646 r. otrzymał nominację na najwyższy senatorski urząd świecki w Rzeczypospolitej – kasztelanię krakowską. Kasztelan-nominat zmarł jednak wkrótce potem. Jego śmierć w Żółkwi na atak serca (13 czerwca 1646 r.) poprzedził konflikt z Władysławem IV na tle planowanej przez króla wojny z Turcją.
10 sierpnia w Paryżu, gdzie wiadomość o śmierci ojca zastała synów Jana i Marka, odbyła się msza żałobna z udziałem wielu znaczących ludzi we Francji, celebrowana przez samego legata papieskiego. Oprócz aktu kurtuazji według synów, świadczyło to też o pozycji i prestiżu, jakim cieszył się zmarły. W opinii siedemnastowiecznego angielskiego biografa był „osobą wybitną zarówno dzięki swym umiejętnościom w sprawach państwowych, jak też odwadze i zdolnościom dowódczym w polu”.
Dzieła.
Spuścizna pisarska Jakuba Sobieskiego jest dosyć obszerna. Należą do niej mowy, diariusze z wypraw wojennych (wyprawa chocimska, moskiewska, rokowań ze Szwedami w 1629 roku) oraz instrukcje Sobieskiego dla synów, których wysłał na studia do Krakowa w 1639 i do Francji w 1645 roku. Te ostatnie stanowią znakomite odzwierciedlenie ówczesnego programu wychowania magnackich dzieci. Po ekspedycji chocimskiej w 1621 roku napisał "Commentariorum chotinensis belli libri tres" (Pamiętnik wojny chocimskiej), który opublikował w 1646 roku w Gdańsku. Dzieła tego użył Wacław Potocki pisząc poemat "Transakcja wojny chocimskiej". Jest autorem instrukcji napisanej na podróż jego syna do Krakowa (1640) i Francji (1645), która mieściła w sobie zasady najlepszego kształcenia.
Jakub Sobieski jest również autorem "Diariusza sejmu koronacyjnego w Krakowie w 1633 roku", który opublikowany został w 2008 r. w Wydawnictwie Uniwersytetu Opolskiego w opracowaniu Włodzimierza Kaczorowskiego.
Do rangi dzieła urosła też instrukcja, którą wypisał w 1640 r. Pawłowi Orchowskiemu, opiekunowi jego synów w trakcie ich podróży na studia do Krakowa. Jakub Sobieski wyjaśnia w niej, dlaczego należy zdobywać wiedzę i które z dziedzin nauki należy pogłębiać, wypisując dalej listę języków obcych i umiejętności do nauczenia oraz sposobów, w jaki synowie mają je przyswoić, a także wskazówki dotyczące utrzymywania higieny osobistej, ćwiczenia pobożności i relaksu w czasie wolnym.
Jakub Sobieski polecał zdobycie przez synów gruntownej znajomości języków: łacińskiego i niemieckiego. Polecał również przyswajanie francuskiego, włoskiego oraz rozpoczęcie nauki tureckiego. Oprócz nauki słownictwa i zasad gramatyki ojciec nakazywał też konwersację w językach obcych, tłumacząc, że „milczeniem żaden się żadnego języka nie nauczył”. Kwintesencją instrukcji stał się jej punkt siódmy: „Głupimi szlachcie starożytnej w jakiejkolwiek u ojczyzny swojej ekspektacyjej szpetnie zgoła być. Nauka wszędzie człowieka zdobi, i na wojnie, i u dworu, i doma, i w Rzeczypospolitej widzimy to, że ludzie więcej sobie ważą chudego pachołka uczonego aniżeli pana wielkiego a błazna, co go sobie więc palcem pokazują”.
Instrukcja uznawana jest za wyraz ideału wychowawczemu, któremu hołdował Jakub Sobieski. Stał on w opozycji współczesnych tendencji sarmackich w oświacie oraz wychowaniu i nawiązywał do najlepszych wzorców renesansowych, co wystawia Sobieskiemu opinię niezwykle światłego i wyprzedzającego pod tym względem większość szlachty człowieka. Interesujące ze względu na trafne obserwacje i porównania jest dzieło "Dwie podróże ... odbyte po krajach europejskich odbyte w latach 1607–1613 i 1638".
Wyjazd Sobieskiego wiosną 1607 roku do Paryża miał cele edukacyjne. W wyniku polecenia Szymona Szymonowica pozostawał on przez dwa lata prywatnym uczniem humanisty i filologa Izaaka Casaubona. Kolejne dwa lata studiował w College Royal pod kierunkiem F. Morela i G. Crithona. Zajmował się tam lekturą dzieł autorów starożytnych i nowożytnych, poetów, prawników i historyków. Uczył się też języków obcych (francuski, włoski i hiszpański). Czteroletni pobyt w Paryżu spowodował też poznanie kultury i zwyczajów francuskich co zaowocowało bujnym życiem towarzyskim na dworze królewskim. Jakub był świadkiem morderstwa króla Henryka IV, jego pogrzebu oraz świadkiem koronacji nowego władcy Ludwika XIII. Z Paryża podejmował też wycieczki po Francji. Udał się też do Niderlandów, gdzie był przyjmowany przez namiestnika Maurycego Orańskiego. Podczas pobytu w Anglii przyjmowany był z kolei przez Jakuba I Stuarta.
W lutym 1611 rok wyruszył do Hiszpanii i Portugalii, gdzie spotkał się z królem Filipem III. Następnie zwiedził południową Francję i Włochy, gdzie w Rzymie przyjął go Paweł V. Ostatnim etapem europejskiej peregrynacji Jakuba był Wiedeń, gdzie podejmowany był przez cesarza Macieja. Pierwszą niedokładną edycje dzieła Jakuba Sobieskiego wydał Edward Raczyński w 1833 roku. Część pamiętnika powtórzył dwukrotnie na podstawie wcześniejszego wydania dotyczącą lat 1613 i 1638 wydał Aleksander Krasushar. Ostatnim i zarazem najpoprawniejszym wydaniem jest edycja w Bibliotece Narodowej dokonana przez prof. Józefa Długosza. Źródło to doczekało się również dwóch przekładów. Obydwa zostały dokonane na podstawie pierwszej edycji Edwarda Raczyńskiego. Pierwszy francuski został dokonany przez Leonarda Chodźko. Drugi – fragmenty przełożone na język hiszpański dokonany został przez Feliksa Różańskiego. Został on następnie przedrukowany w zbiorze relacji o krajach Półwyspu Iberyjskiego w XVI i XVII wieku

</doc>
<doc id="355349" url="https://pl.wikipedia.org/wiki?curid=355349" title="Doris Day">
Doris Day

Doris Day, właściwie Doris Mary Ann Kappelhoff (ur. 3 kwietnia 1922 w Cincinnati, zm. 13 maja 2019 w Carmel Valley Village) – amerykańska aktorka, piosenkarka i działaczka społeczna pochodzenia niemieckiego. Nominowana do Oscara za pierwszoplanową rolę w filmie "Telefon towarzyski" (1959).
Życiorys.
W 1940 rozpoczynała karierę piosenkarki w zespole Boba Crosby’ego, później popularność zyskała podczas wspólnych występów z Frankiem Sinatrą i zespołem Artiego Shawa.
W 1948 zadebiutowała w filmie "Romans na pełnym morzu". Była gwiazdą romantycznych komedii, w których partnerowały jej takie legendy kina, jak Clark Gable, Cary Grant, Rod Taylor czy Rock Hudson.
W 1956 wylansowała przebój „Que Sera, Sera (Whatever Will Be, Will Be)” (znany też jako „Que sera, sera”) z filmu "Człowiek, który wiedział za dużo" (1956) Alfreda Hitchcocka.
Była czterokrotnie zamężna. Jej jedyny syn Terry zmarł w 2004.

</doc>
<doc id="355351" url="https://pl.wikipedia.org/wiki?curid=355351" title="Śródka (Poznań)">
Śródka (Poznań)

Śródka – historyczna część miasta Poznania, do 1800 roku odrębne miasto. Leży na wschód od Ostrowa Tumskiego, na prawobrzeżu Cybiny, która jest na wysokości Śródki "Wschodnim Kanałem Ulgi", odnogą Warty. Przynależy do osiedla samorządowego Ostrów Tumski-Śródka-Zawady-Komandoria, znajduje się w pobliżu Komandorii, Zawad, Podwala i Berdychowa.
Nazwa ówczesnego miasta pochodzi od dnia tygodnia – środy. To właśnie wtedy organizowano w Śródce cotygodniowy targ. Od Śródki pochodzi zaś nazwa, znajdującego się na jej skraju, dużego skrzyżowania o ruchu okrężnym, ronda Śródka. Jednak z uwagi na jego położenie w pewnej odległości od Śródki, a jednocześnie w pobliżu Komandorii, także ta część Poznania bywa nazywana mylnie Śródką.
Historia.
Śródka uzyskała lokację miejską przed 1233 rokiem. Dnia 28 czerwca 1800 roku została włączona do Poznania. W latach 1954–1990 Śródka należała do dzielnicy Nowe Miasto. Była miastem duchownym, własnością biskupstwa poznańskiego. Pod koniec XVI wieku leżała w obrębie powiatu poznańskiego województwa poznańskiego. 
Jedną z ulic Śródki jest Ostrówek, swego czasu nazywany najmniejszym miastem Korony Polskiej. 
Osadnictwo na terenie Śródki sięga czasów neolitu. W latach 2012-2013 odkryto pozostałości naczyń i narzędzi używanych przez ludność kultury pucharów lejkowatych. Teren ten był zasiedlony również w epoce brązu i żelaza, o czym świadczą liczniejsze znaleziska, w tym odkryty w 1934, grób skrzynkowy ludności kultury pomorskiej. Kolejna fala osadnicza datowana jest na II-I w. p.n.e. (rejon Rynku i jego okolic). W okresie wczesnośredniowiecznym istniał tu jeden z pierwszych w Polsce cmentarzy chrześcijańskich.
Osadnictwo z okresu początków państwa polskiego związane jest z istnieniem piastowskiego znajdującego się na dzisiejszym Ostrowie Tumskim. Początkowo Śródka była osadą przynależącą do księcia, jednak już przed 1231 rokiem lokowana zostało jako miasto na prawie niemieckim. Przed połową XIII wieku była miastem, w którym odbywały się regularnie targi i jarmarki, z zabudową w postaci zespołu jatek rzeźnickich, piekarskich oraz szewskich. Po lokacji lewobrzeżnego Poznania, w 1253 w roku, straciła na znaczeniu i uległa częściowemu (a być może nawet prawie całkowitemu) wyludnieniu. Została podarowana w 1288 biskupom poznańskim; biskupowi Janowi Gerbiczowi. Jednocześnie zachowała wcześniej posiadane prawa. Od XIII w. Śródka posiadała samorząd, a od XV wieku prawa miejskie. W czasie wojny trzynastoletniej Śródka wystawiła w 1458 roku 3 pieszych na odsiecz oblężonej polskiej załogi Zamku w Malborku.
W styczniu 1637 spaliła się praktycznie cała zabudowa Śródki. Władysław IV Waza, przywilejem z 26 marca 1637, zwolnił wszystkich pogorzelców z danin na rzecz państwa przez okres czterech lat. W roku 1717 biskup Ludwik Tolibowski wykupił i rozebrał czternaście domów, celem przygotowania placu pod budowę klasztoru Reformatów. W 1793 liczyła 44 domy mieszczan. 
W 1800 roku rząd pruski włączył Śródkę, miasto liczące wówczas 553 mieszkańców w granice Poznania nadając przy tym tej części miasta niemiecką nazwę "Schrodka".
Zabudowa.
Centralnym punktem dzielnicy jest Rynek Śródecki. Spora część tego Rynku została zniszczona w czasie wojny, a potem w latach 60. i 70. XX wieku w związku z budową Trasy Chwaliszewskiej i ulicy Podwale. Przy pozostałej części Rynku znajduje się m.in. kościół św. Małgorzaty z XVI wieku oraz XVIII-wieczny klasztor filipinów oraz do 21 maja 2010 Kino „Malta”. Innym ciekawym obiektem jest należący do parafii polskokatolickiej kościół św. Kazimierza oraz przylegający do niego zespół poklasztorny Reformatów, obecnie będący własnością szkoły dla dzieci niesłyszących. Oprócz tego na terenie Śródki znajduje się Zespół Szkół Specjalnych nr 105 oraz Poznańska Ogólnokształcąca Szkoła Muzyczna I stopnia nr 2 im. T. Szeligowskiego.
Od 7 grudnia 2007 Śródka jest połączona z Ostrowem Tumskim mostem Biskupa Jordana, który istniał w tym miejscu do 1969 roku. Zespół urbanistyczno-architektoniczny Ostrowa Tumskiego i Śródki od 6 października 1982 roku figuruje w rejestrze zabytków pod numerem A-239.
Kultura.
Atrakcją turystyczną Śródki jest trójwymiarowy mural "Opowieść śródecka z trębaczem na dachu i kotem w tle" zajmujący dwie ściany kamienicy pod adresem Śródka 3/Rynek Śródecki/Filipińska (wsch. od strony rynku i pn. od strony ul. Filipińskiej), odsłonięty 1 października 2015. Autorką dzieła jest Arleta Kolasińska, która w 2018 na ścianie nieodległej kamienicy przy ul. Ostrówek 17 umiejscowiła pierwszą w Poznaniu instalację wydającą dźwięki w wyniku przepływania wody deszczowej, zatytułowaną "Zielona Symfonia" (450 m²), wzorowaną na "Grającym domu" w Dreźnie. Jest to system rur, zbiorników i rynien o skomplikowanym kształcie.
Literatura.
W kamienicy przy ul. Śródka 13 rozgrywa się zasadnicza część akcji powieści "Pierścień Bolesława" Zbigniewa Wojtysia. W jednym z mieszkań pod tym adresem miałby się mieścić schowek, kryjący dowody na przyłączenie się Bolesława Zapomnianego do reakcji pogańskiej (m.in. nieznane części Kroniki Thietmara – tzw. "Thietmar-B").
W 2016 ukazała się publikacja "Trzeba by jeszcze powiedzieć. Z Archiwum Społecznego Śródki" prezentująca nie drukowane wcześniej materiały zdjęciowe na temat dzielnicy.

</doc>
<doc id="355353" url="https://pl.wikipedia.org/wiki?curid=355353" title="Rotang właściwy">
Rotang właściwy



</doc>
<doc id="355356" url="https://pl.wikipedia.org/wiki?curid=355356" title="Kalamus właściwy">
Kalamus właściwy



</doc>
<doc id="355358" url="https://pl.wikipedia.org/wiki?curid=355358" title="Trzcinopalma">
Trzcinopalma



</doc>
<doc id="355359" url="https://pl.wikipedia.org/wiki?curid=355359" title="Republika Dalekiego Wschodu">
Republika Dalekiego Wschodu

Republika Dalekiego Wschodu (ros. Дальневосточная Республика – ДВР, "Dalniewostocznaja Riespublika – DWR") – państwo marionetkowe utworzone pod kontrolą bolszewików, istniejące w północno-wschodniej Azji w latach 1920–1922.
Historia.
Tło powstania.
W końcu stycznia 1920 r. bolszewicy przejęli kontrolę nad Irkuckiem. W pierwszych dniach lutego ocalałe oddziały białej Armii Rosyjskiej adm. Aleksandra Kołczaka podjęły ostatnią próbę odzyskania miasta, lecz odstąpiły na wieść o rozstrzelaniu Kołczaka i wycofały się na tereny Zabajkala pozostające pod kontrolą sił atamana Grigorija Siemionowa. 2 lutego 1920 r. Politbiuro partii bolszewickiej zakazało Armii Czerwonej kontynuowania działań ofensywnych na wschód od Irkucka. Żołnierze walczący na Syberii mieli być przerzucani na zachód, do walki z Siłami Zbrojnymi Południa Rosji oraz z Polską. Rada Komisarzy Ludowych nie chciała również otwartego konfliktu militarnego z Japonią wobec zajmowania przez wojska japońskie części Zabajkala w ramach rozpoczętej w 1918 antysowieckiej ekspedycji syberyjskiej wojsk Ententy. Powstanie buforowego państwa, oficjalnie zachowującego gospodarkę kapitalistyczną, pozwoliło również Rosji Radzieckiej wznowić handel z USA i innymi państwami kapitalistycznymi.
6 kwietnia 1920 r. w Błagowieszczeńsku odbył się zjazd robotniczy, który proklamował powstanie Republiki Dalekiego Wschodu, powołał jej siły zbrojne (Ludową Armię Rewolucyjną) i koalicyjny rząd, współtworzony przez bolszewików, mienszewików i eserowców. W rzeczywistości jednak republika od początku była państwem marionetkowym, nadzorowanym przez Biuro Dalekowschodnie partii bolszewickiej, a przebieg zjazdu kontrolował Iwan Smirnow, przewodniczący partyjnego Biura Syberyjskiego. Przewodniczący Biura Dalekowschodniego Aleksandr Krasnoszczokow został pierwszym (tymczasowym) premierem republiki. Samo biuro powstało w marcu 1920 r. w celu sfinalizowania planów utworzenia państwa buforowego, gdyż idea jego powstania, popierana przez Lenina, nie podobała się części lokalnych działaczy bolszewickich. Lokalne lewicowe rządy działały przed kwietniem 1920 r. w obwodzie amurskim, do którego interwenci nie wkroczyli, we Władywostoku (tzw. ziemstwo) i w Wierchnieudinsku.
Również siły zbrojne republiki, w sile ok. 20 tys. żołnierzy, zostały sformowane z czerwonoarmistów z dawnego Frontu Wschodniego Armii Czerwonej, rozformowanego po zwycięstwie nad siłami Kołczaka. Pierwszym dowódcą Ludowej Armii Rewolucyjnej został Gienrich Eiche, wcześniej dowódca czerwonej 5 Armii. Armia republiki oficjalnie była uważana za część Armii Czerwonej. Także polityka zagraniczna prowadzona przez republikę była stale podporządkowana rządowi Rosji Radzieckiej.
Rząd Rosji Radzieckiej oficjalnie ogłosił uznanie Republiki Dalekiego Wschodu 14 maja 1920 r. Bezpośrednio po powstaniu faktyczna kontrola republiki rozciągała się na terytoria zachodniego Zabajkala. W sierpniu zwierzchność jej rządu uznał komitet wykonawczy Rady delegatów robotniczych, żołnierskich i kozackich obwodu amurskiego. Tym samym buforowe państwo ze stolicą w Wierchnieudinsku objęło terytorium wschodniosyberyjskich obwodów Imperium Rosyjskiego: zabajkalskiego, nadmorskiego, kamczackiego i amurskiego. Wschodnią i zachodnią część państwa rozdzielał region Czyty, kontrolowany przez oddziały Grigorija Siemionowa, zasilone przez resztki Armii Rosyjskiej Kołczaka, które przetrwały Wielki Syberyjski Marsz Lodowy.
Odejście Japończyków i rozbicie wojsk Siemionowa.
Między majem a lipcem 1920 r. Republika Dalekiego Wschodu prowadziła na stacji Gongotta (120 km od Czyty) rozmowy z władzami japońskimi, zakończone zawarciem 15 lipca porozumienia. Na jego mocy rozpoczęła się ewakuacja wojsk japońskich z Zabajkala, rozpoczęta 25 lipca i trwająca do października 1920 r. Równocześnie wiosną i latem 1920 r. Ludowa Armia Rewolucyjna przeprowadziła dwie operacje czytyjskie, dążąc do odbicia Czyty z rąk Siemionowa, obydwie jednak zakończyły się niepowodzeniem. Dopiero po odejściu Japończyków, wcześniej wspierających Siemionowa, czerwoni ostatecznie rozbili siły białych na Zabajkalu, wkraczając do Czyty 22 października 1920 r. W tym samym czasie Japończycy opuścili również Chabarowsk, do którego weszły oddziały Republiki Dalekiego Wschodu, pokonując oddziały atamana Kozaków ussuryjskich Iwana Kałmykowa. Wojska japońskie pozostały natomiast wokół Władywostoku, na Przymorzu.
Po zajęciu przez czerwonych Czyty w mieście na przełomie października i listopada 1920 r. odbyła się konferencja, podczas której koniec działalności ogłosiły wcześniejsze istniejące na tych obszarach probolszewickie i lewicowe rządy, uznając zwierzchność rządu Republiki Dalekiego Wschodu. Wybrano również jej nowy rząd, na czele którego stanął ponownie Krasnoszczokow. W 1921 r. odbyły się wybory do Zgromadzenia Konstytucyjnego Republiki Dalekiego Wschodu, w których najwięcej głosów i mandatów zdobyła frakcja chłopska większościowa (183 mandaty) oraz komuniści (92 mandaty), następnie frakcja chłopska mniejszościowa (44 miejsca), eserowcy (18), bezpartyjni demokraci (13), Buriaci (13), Syberyjski Związek Eserowców (6), ludowi socjaliści (3). Zgromadzenie Konstytucyjne przyjęło konstytucję republiki jako państwa demokratycznego, z zachowaniem swobód demokratycznych, ale przy równoczesnej nacjonalizacji ziemi, lasów, wód, wielkiego przemysłu. Ogłosiło również rozdział państwa od Kościoła. 27 kwietnia 1921 r. w granicach republiki wydzielono Buriacko-Mongolski Obwód Autonomiczny.
1921–1922.
Następnie pomiędzy majem a sierpniem 1921 5 Armia Czerwona, oddziały komunistycznych partyzantów mongolskich oraz armia Republiki Dalekiego Wschodu, od czerwca tegoż roku pod dowództwem Wasilija Blüchera, rozbiła wojska barona Romana von Ungern-Sternberga w Mongolii. On sam został wzięty do niewoli między 19 a 22 sierpnia 1921 r. Operacją kierował Iwan Smirnow. Działania na Zabajkalu były koordynowane przez Syberyjski Komitet Rewolucyjny kierowany przez Smirnowa. Ewakuacja wojsk japońskich z Zabajkala w październiku 1920 (pozostały jedynie we Władywostoku) oznaczała koniec zagranicznej interwencji militarnej w Rosji. Po likwidacji zagrożenia ze strony Ungerna i jego ujęciu, Smirnow został 29 sierpnia 1921 roku odwołany z funkcji przewodniczącego Syberyjskiego Komitetu Rewolucyjnego i przewodniczącego Biura Syberyjskiego RKP(b).
W czasie, gdy walki z von Ungernem-Sternbergiem jeszcze trwały, 26 maja 1921 r., we Władywostoku doszło do przewrotu – lokalny lewicowy rząd koalicyjny, uznający zwierzchność Republiki Dalekiego Wschodu, został obalony przez byłych żołnierzy Siemionowa i Kappela. Na czele białego rządu stanęli bracia Nikołaj i Spiridon Mierkułow. W zaistniałej sytuacji na stanowisku szefa rządu Republiki Dalekowschodniej Krasnoszczokowa zastąpił Nikołaj Matwiejew. Jesienią 1921 r. biali pod dowództwem gen. Wiktoryna Mołczanowa podjęli działania ofensywne (marsz chabarowski). 22 grudnia 1921 r. czerwoni musieli opuścić Chabarowsk, biali zaś kontynuowali marsz na zachód wzdłuż Kolei Transsyberyjskiej, docierając w ostatecznym rozrachunku do stacji Wołoczajewka. Tam ich oddziały zostały powstrzymane przez kontrofensywę dowodzoną przez Blüchera. 21 lutego 1922 r. Chabarowsk znalazł się ponownie w rękach czerwonych.
W czerwcu 1922 r. jeden z generałów Kołczaka Michaił Diterichs przeprowadził we Władywostoku kolejny przewrót, obalając rząd Mierkułowów i tworząc własny rząd – Nadamurski Sobór Ziemski. W ostatniej ofensywie białych na Dalekim Wschodzie siły Diterichsa we wrześniu 1922 r. ponownie zbliżyły się, wzdłuż ussuryjskiej linii kolejowej, do Chabarowska, nie zdołały jednak zająć miasta. Armia Republiki Dalekiego Wschodu, którą od sierpnia 1922 r. dowodził Ijeronim Uborewicz, wspierana przez 5 tys. czerwonych partyzantów operujących na Przymorzu ostatecznie pokonała białych po pełnej ewakuacji wojsk japońskich we wrześniu 1922 r. 8-9 października 1922 r. Armia Czerwona w toku operacji nadmorskiej wkroczyła do górniczego Spasska, miasta, które już wcześniej było bazą czerwonych partyzantów. Rząd Diterichsa uległ rozpadowi w obliczu dalszego marszu czerwonych na Władywostok. 25 października 1922 r. Władywostok został zajęty przez Ludową Armię Rewolucyjną pod dowództwem Uborewicza. Michaił Diterichs oraz 10 tys. białych wojskowych oraz popierających ich cywilów opuściło Przymorze na pokładach okrętów białej Flotylli Syberyjskiej, udając się do Korei.
15 listopada 1922 r. Republika Dalekiego Wschodu, dzień po formalnym głosowaniu w tej sprawie przeprowadzonym na forum jej zgromadzenia ludowego w Czycie, została włączona do Rosyjskiej FSRR.

</doc>
<doc id="355360" url="https://pl.wikipedia.org/wiki?curid=355360" title="Emisja termoelektronowa">
Emisja termoelektronowa

Emisja termoelektronowa – emisja elektronów przez rozgrzane ciała, w wyniku cieplnego pobudzenia elektronów. Dla większości ciał emisja termoelektronowa zachodzi w temperaturach powyżej 1000 kelwinów, a dla trudnotopliwych metali w temperaturach powyżej 2000 K.
Zjawisko znalazło szerokie zastosowanie w lampach elektronowych.
Historia.
Zjawisko to było wzmiankowane w 1873 roku przez Guthrie, opisuje on, że silnie rozgrzane żelazo umieszczone w próżni wysyła ładunki ujemne, ale nigdy nie udało mu się uzyskać ładunków dodatnich. Powtórnym odkrywcą był Thomas Edison (13 lutego 1880), który badał konstruowane przez siebie żarówki. On także zauważył jednokierunkowość prądu płynącego w bańce między rozgrzanym włóknem a zimną elektrodą.
Brytyjski fizyk John Ambrose Fleming zastosował opisane przez Edisona zjawisko do detekcji fal radiowych, konstruując dwuelektrodową lampę próżniową (diodę), którą opatentował 16 listopada 1904 roku.
Owen Richardson badający zjawisko emisji termoelektronowej sformułował wzór określający gęstość prądu emisji i otrzymał w 1928 roku nagrodę Nobla w dziedzinie fizyki „za prace dotyczące termoemisji elektronów, a w szczególności za odkrycie prawa nazwanego jego imieniem”.
Prawo Richardsona.
Rozgrzany metal lub tlenek metalu emituje elektrony. Gęstość prądu emisji formula_1 określona jest wzorem:
gdzie formula_3 zwana stałą Richardsona, określona jest wzorem:

</doc>
<doc id="355362" url="https://pl.wikipedia.org/wiki?curid=355362" title="Tamara Arciuch">
Tamara Arciuch

Tamara Arciuch, "primo voto" Szyc (ur. 24 marca 1975 w Skierniewicach) – polska aktorka teatralna, filmowa i telewizyjna.
Życiorys.
AbsolwentkaLiceum Ogólnokształcącego im. Bolesława Prusa w Skierniewicach. W 1998 ukończyła studia w Państwowej Wyższej Szkole Teatralnej w Krakowie.
Zadebiutowała na scenie 7 lutego 1997 rolą Heleny w spektaklu Aleksandra Fredry "Pan Jowialski" wystawianym w Teatrze Ludowym w Krakowie. W teatrze zatrudniona była w latach 1998–1999, a następnie bez etatu do 2001. W latach 2001–2008 była aktorką etatową na scenie Teatru Wybrzeże, w którym debiutowała 5 grudnia 1998 grą w przedstawieniu "Biedermann i podpalacze" w reżyserii Krzysztofa Babickiego i w którym zagrała w: Janie w farsie "Nie teraz, kochanie" (2000) w reżyserii Grzegorza Chrapkiewicza, "Preparaty" (2001) w reżyserii Ingmara Villqista i Lillian Holiday w "Happy Endzie" (2001) Brechta i Weilla. 6 czerwca 2002 zadebiutowała w roli Roxie Hart w musicalu "Chicago" na scenie Teatru Muzycznego w Gdyni.
Na dużym ekranie debiutowała w 1997 w filmie sensacyjnym Jarosława Żamojdy "Młode wilki 1/2" jako Agata, koleżanka Ani. Zagrała postać Kaśki Wojnarówny, panny młodej w filmie Wojciecha Smarzowskiego "Wesele" (2004). Jej pierwszą ważną rolą serialową było granie Moniki Rozdrażewskiej w serialu "Adam i Ewa". Rola spowodowała, że później kojarzono ją najczęściej z negatywną postacią – nerwową, czasem nieobliczalną kobietą. Ogólnopolską rozpoznawalność przyniosła jej rola Karoliny Łapińskiej w serialu TVN "Niania" (2005–2009). W 2008 grała „Piękną Nieznajomą” w serialu "Halo Hans!". Od 2010 do 2018 wcielała się w Annę Gruszyńską, siostrę Hanki Mostowiak w serialu "M jak miłość".
W 2007 w parze z Łukaszem Czarneckim została półfinalistką siódmej edycji programu rozrywkowego TVN "Taniec z gwiazdami". W 2016 gościnnie wystąpiła w pierwszym odcinku piątej edycji programu "Twoja twarz brzmi znajomo", a w 2021 uczestniczyła w czternastej edycji programu.
Życie prywatne.
Była zamężna z aktorem Bernardem Szycem, z którym ma syna, Krzysztofa Maksymiliana (ur. 1999). Pozostając żoną Szyca, związała się z aktorem Bartłomiejem Kasprzykowskim, którego poznała na planie serialu "Halo Hans!". Mają dwoje dzieci, Michała i Nadię.
Pasjonuje się malarstwem.

</doc>
<doc id="355363" url="https://pl.wikipedia.org/wiki?curid=355363" title="Karelofińska SRR">
Karelofińska SRR



</doc>
<doc id="355368" url="https://pl.wikipedia.org/wiki?curid=355368" title="Bezrobocie cykliczne">
Bezrobocie cykliczne

Bezrobocie cykliczne (koniunkturalne, keynesowskie) – bezrobocie związane z cyklicznymi zmianami koniunktury.
I tak:
1. W okresie recesji – spada popyt na towary i usługi oferowane przez przedsiębiorstwa, co wywołuje spadek produkcji. Spadek produkcji wywołuje zaś spadek zapotrzebowania na pracę, co prowadzi do pojawienia się bezrobocia cyklicznego.
2. W okresie koniunktury – popyt na towary i usługi oferowane przez przedsiębiorstwa wzrasta, co wywołuje wzrost produkcji. Wzrost produkcji powoduje wzrost zapotrzebowania na pracę, co prowadzi do stopniowego zaniku bezrobocia cyklicznego.
Bezrobocie cykliczne zwane również koniunkturalnym zostało po raz pierwszy zdefiniowane przez angielskiego ekonomistę J.M. Keynesa. Postulat wysuwany przez Keynesa podnosił kwestię roli państwa w łagodzeniu i wydłużaniu cykli koniunkturalnych. Polityka, która w mniemaniu Keynesa miała doprowadzić do skutecznego przeciwdziałania bezrobociu opierała się w znacznej mierze na tworzeniu popytu inwestycyjnego ze strony państwa. Najbardziej znanym przykładem takiej polityki były zakrojone na szeroką skalę roboty publiczne.
Poglądy te zostały skrytykowane przez neoklasyków, m.in. szkołę monetarną.

</doc>
<doc id="355369" url="https://pl.wikipedia.org/wiki?curid=355369" title="Falbogi Wielkie">
Falbogi Wielkie

Falbogi Wielkie – wieś w Polsce, położona w województwie mazowieckim, w powiecie płońskim, w gminie Załuski.
W latach 1975–1998 wieś administracyjnie należała do województwa ciechanowskiego.

</doc>
<doc id="355370" url="https://pl.wikipedia.org/wiki?curid=355370" title="Falborek">
Falborek

Falborek – wieś w Polsce położona w województwie kujawsko-pomorskim, w powiecie włocławskim, w gminie Brześć Kujawski.
Folwark położony w II połowie XVI wieku w powiecie brzeskokujawskim województwa brzeskokujawskiego należał do starostwa brzeskokujawskiego. W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 45 mieszkańców. Jest najmniejszą miejscowością gminy Brześć Kujawski.
Falborek to również nazwa osiedla domów wolnostojących, leżącego przy wsi Falborek a należącego do miasta Brześć Kujawski. 

</doc>
<doc id="355371" url="https://pl.wikipedia.org/wiki?curid=355371" title="Falborz">
Falborz

Falborz – wieś w Polsce położona w województwie kujawsko-pomorskim, w powiecie włocławskim, w gminie Brześć Kujawski.
W czasie kampanii wrześniowej stacjonowała tu 43 Eskadra Towarzysząca.
Wieś królewska, położona w II połowie XVI wieku w powiecie brzeskokujawskim województwa brzeskokujawskiego, należała do starostwa brzeskokujawskiego. Do 1954 roku istniała gmina Falborz.
W latach 1954–1959 wieś należała i była siedzibą władz gromady Falborz, po przeniesieniu siedziby gromady w gromadzie Stary Brześć. W latach 1975–1998 miejscowość administracyjnie należała do województwa włocławskiego.
Według Narodowego Spisu Powszechnego (III 2011 r.) liczyła 294 mieszkańców. Jest siódmą co do wielkości miejscowością gminy Brześć Kujawski.

</doc>
<doc id="355372" url="https://pl.wikipedia.org/wiki?curid=355372" title="Falborz-Kolonia">
Falborz-Kolonia

Falborz-Kolonia – wieś w Polsce położona w województwie kujawsko-pomorskim, w powiecie włocławskim, w gminie Brześć Kujawski.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 173 mieszkańców. Jest czternastą co do wielkości miejscowością gminy Brześć Kujawski.

</doc>
<doc id="355373" url="https://pl.wikipedia.org/wiki?curid=355373" title="Falczewo">
Falczewo

Falczewo (niem. "Fausthof") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
W 1978 r. we wsi funkcjonowało 15 indywidualnych gospodarstw rolnych, obejmujących łącznie 102 ha. W tym czasie we wsi był zakład ślusarsko-kowalski, czynna była świetlica a ulice miały elektryczne oświetlenie. W 1983 r.w Falczewie było 9 domów i 56 mieszkańców.

</doc>
<doc id="355374" url="https://pl.wikipedia.org/wiki?curid=355374" title="Falenty">
Falenty

Falenty – osada w Polsce położona w województwie mazowieckim, w powiecie pruszkowskim, w gminie Raszyn. 
Opis.
Wieś wzmiankowana pierwszy raz w 1434 jako własność bogatej szlachty. Okolice były terenem łowieckim książąt mazowieckich.
Znajduje się tu wczesnobarokowy pałac z I połowy XVII wieku, w którym obecnie mieszczą się Instytut Technologiczno-Przyrodniczy (niegdyś Instytut Melioracji i Użytków Zielonych (od 1964)) oraz Wyższa Szkoła Przedsiębiorczości i Rozwoju Regionalnego (od 2002). Na grobli znajduje się barokowa figura Boga Ojca z XVII w.
Miejscowość dzieli się na Falenty IMUZ (od nazwy instytutu), Falenty Nowe i Falenty Duże.
Najważniejsze drogi w Falentach to Falencka, prostopadła do al. Krakowskiej, Opackiego, prostopadła do Falenckiej i równoległa do al. Krakowskiej, oraz al. Hrabska, równoległa do Falenckiej.
Do 1954 roku istniała gmina Falenty. Przed reformą administracyjną z przełomu lat 1998 i 1999 miejscowość administracyjnie należała do województwa warszawskiego.
Związani z Falentami.
W miejscowości, w oficynie dawnego folwarku przy al. Hrabskiej, urodziła się i przez kilka lat mieszkała rzeźbiarka Magdalena Abakanowicz.

</doc>
<doc id="355375" url="https://pl.wikipedia.org/wiki?curid=355375" title="Falenty Duże">
Falenty Duże

Falenty Duże – wieś w Polsce położona w województwie mazowieckim, w powiecie pruszkowskim, w gminie Raszyn.
W latach 1975–1998 miejscowość administracyjnie należała do województwa warszawskiego.

</doc>
<doc id="355376" url="https://pl.wikipedia.org/wiki?curid=355376" title="Falenty Nowe">
Falenty Nowe

Falenty Nowe – wieś w Polsce położona w województwie mazowieckim, w powiecie pruszkowskim, w gminie Raszyn.
W latach 1975–1998 miejscowość administracyjnie należała do województwa warszawskiego.

</doc>
<doc id="355377" url="https://pl.wikipedia.org/wiki?curid=355377" title="Faliszew">
Faliszew

Faliszew – wieś w Polsce położona w województwie łódzkim, w powiecie radomszczańskim, w gminie Przedbórz.
W latach 1975–1998 miejscowość administracyjnie należała do województwa piotrkowskiego.
Przez wieś przebiega droga łącząca Przedbórz, Skotniki i Włodzimierzów koło Sulejowa oraz pieszy Szlak Rekreacyjny Rzeki Pilicy.
W 1784 r. miejscowość zwana wówczas Faliszów wchodząca w skład parafii Skotniki administracyjnie należała do powiatu opoczyńskiego w województwie sandomierskim i była własnością Piotra Małachowskiego wojewody krakowskiego.
W 2011 roku liczba mieszkańców wynosiła 80 osób. 

</doc>
<doc id="355378" url="https://pl.wikipedia.org/wiki?curid=355378" title="Maria Rudzka">
Maria Rudzka



</doc>
<doc id="355380" url="https://pl.wikipedia.org/wiki?curid=355380" title="Falęcice">
Falęcice

Falęcice – wieś w Polsce położona w województwie mazowieckim, w powiecie białobrzeskim, w gminie Promna.
Wieś szlachecka położona była w drugiej połowie XVI wieku w powiecie grójeckim ziemi czerskiej województwa mazowieckiego. W latach 1975–1998 miejscowość administracyjnie należała do województwa radomskiego.
Przez miejscowość przebiega droga krajowa nr 7.
W latach 1901-1913 w Falęcicach mieszkał Jan Felicjan Owidzki (1852-1913), polski malarz.

</doc>
<doc id="355381" url="https://pl.wikipedia.org/wiki?curid=355381" title="Falęcice-Parcela">
Falęcice-Parcela

Falęcice-Parcela – wieś w Polsce położona w województwie mazowieckim, w powiecie białobrzeskim, w gminie Promna.
W latach 1975–1998 miejscowość administracyjnie należała do województwa radomskiego.
Miejsce,w którym znajduje się jeden z ładniejszych lasów okolicy. Wieś posiada własną kapliczkę, którą wybudowali mieszkańcy. Obecnie co roku w maju gromadzą się przy na corocznych "majówkach".
Parcela Falęcice graniczy ze wsiami Falęcice-Wola, Lekarcice Nowe, Helenów, Promna-Kolonia

</doc>
<doc id="355382" url="https://pl.wikipedia.org/wiki?curid=355382" title="Falęcice-Wola">
Falęcice-Wola

Falęcice-Wola – wieś w Polsce położona w województwie mazowieckim, w powiecie białobrzeskim, w gminie Promna.
W latach 1975–1998 miejscowość administracyjnie należała do województwa radomskiego.

</doc>
<doc id="355383" url="https://pl.wikipedia.org/wiki?curid=355383" title="Falknowo">
Falknowo

Falknowo – osada w Polsce położona w województwie warmińsko-mazurskim, w powiecie iławskim, w gminie Susz, na Pojezierzu Iławskim.
Przez miejscowość przebiega Droga wojewódzka nr 521.
W latach 1975–1998 miejscowość administracyjnie należała do województwa elbląskiego.
Pierwsza wzmianka o wsi z 1313. 

</doc>
<doc id="355384" url="https://pl.wikipedia.org/wiki?curid=355384" title="Falkowa (wieś)">
Falkowa (wieś)

Falkowa – wieś w Polsce, położona w województwie małopolskim, w powiecie tarnowskim, w gminie Ciężkowice.
W latach 1975–1998 miejscowość administracyjnie należała do województwa tarnowskiego.
W XVII w. wieś należała do Wacława Przypkowskiego – działacza ariańskiego.

</doc>
<doc id="355385" url="https://pl.wikipedia.org/wiki?curid=355385" title="Falmierowo">
Falmierowo

Falmierowo – wieś w Polsce położona w województwie wielkopolskim, w powiecie pilskim, w gminie Wyrzysk nad Jeziorem Falmierowskim.
Na terenie Falmierowa znajduje się Dom Pomocy Społecznej dla kobiet i Szkoła Podstawowa im. Henryka Sienkiewicza.
W latach 1954–1972 wieś należała i była siedzibą władz gromady Falmierowo. W latach 1975–1998 miejscowość administracyjnie należała do województwa pilskiego.
Przez miejscowość przebiega droga wojewódzka nr 242.

</doc>
<doc id="355386" url="https://pl.wikipedia.org/wiki?curid=355386" title="Falmirowice">
Falmirowice

Falmirowice (dodatkowa nazwa w j. niem. Fallmirowitz) – wieś w Polsce, położona w województwie opolskim, w powiecie opolskim, w gminie Chrząstowice.
Nazwa.
Według niemieckiego językoznawcy Heinricha Adamy’ego nazwa wywodzi się od polskiego określenia "chwała". W swoim dziele o nazwach miejscowych na Śląsku wydanym w 1888 roku we Wrocławiu jako starszą od niemieckiej nazwy wymienia "Chwalmirowice" podając jej znaczenie "Herrlicher, gepries. Ort" czyli w języku polskim "Wspaniała, wychwalana miejscowość". Nazwa została później fonetycznie zgermanizowana na "Fallmirowitz" i utraciła swoje pierwotne znaczenie.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Fallmirowice" oraz nazwą zgermanizowaną "Fallmirowitz". 19 maja 1936 r. aby zatrzeć polskie pochodzenie nazwy w miejsce zgermanizowanej "Fallmirowitz" nazistowska administracja III Rzeszy wprowadziła nową, całkowicie niemiecką nazwę "Fallmersdorf". 15 marca 1947 r. nadano miejscowości spolonizowaną nazwę "Falmirowice" wywiedzioną od nazwy zgermanizowanej. W wyniku wielu zmian nazw oraz historycznych procesów lingwistycznych obecna nazwa miejscowości nie ma związku z pierwotnym znaczeniem.
Historia.
Do głosowania podczas plebiscytu uprawnionych było w Falmirowicach 227 osób, z czego 212, ok. 93,4%, stanowili mieszkańcy (w tym 209, ok. 92,1% całości, mieszkańcy urodzeni w miejscowości). Oddano 223 głosy (ok. 98,2% uprawnionych), w tym 220 (ok. 98,7%) ważnych; za Niemcami głosowało 166 osób (ok. 74,4%), a za Polską 54 osoby (ok. 24,2%).

</doc>
<doc id="355387" url="https://pl.wikipedia.org/wiki?curid=355387" title="Falniów">
Falniów

Falniów – wieś w Polsce, położona w województwie małopolskim, w powiecie miechowskim, w gminie Miechów.
Wieś leży w dolinie rzeki Szreniawy.
Wieś Chwalniów położona w końcu XVI wieku w powiecie ksiąskim województwa krakowskiego była własnością klasztoru bożogrobców w Miechowie. W latach 1975–1998 miejscowość administracyjnie należała do województwa kieleckiego.

</doc>
<doc id="355388" url="https://pl.wikipedia.org/wiki?curid=355388" title="Falniów-Wysiołek">
Falniów-Wysiołek

Falniów-Wysiołek – wieś w Polsce położona w województwie małopolskim, w powiecie miechowskim, w gminie Miechów.
W latach 1975–1998 miejscowość administracyjnie należała do województwa kieleckiego.

</doc>
<doc id="355389" url="https://pl.wikipedia.org/wiki?curid=355389" title="Falsztyn">
Falsztyn

Falsztyn (, ) – wieś w Polsce położona w województwie małopolskim, w powiecie nowotarskim, w gminie Łapsze Niżne. W latach 1975–1998 miejscowość administracyjnie należała do województwa nowosądeckiego.
Położenie.
Falsztyn znajduje się w regionie geograficznym Kotlina Nowotarska i na północnych stokach Pienin Spiskich oraz w regionie historyczno-etnograficznym Spisz. Od północy i zachodu otoczony jest wapiennymi skałami.
Historia.
Został założony prawdopodobnie w XV wieku przez osadników niemieckich, o czym świadczy nazwa wsi, pochodząca od niem. "Falkenstein", później "Falkstein" ("Sokoli Kamień"). W 1589 Falsztyn należał od dóbr zamku niedzickiego. W 1589 istniejący tu folwark został sprzedany przez Olbrachta Łaskiego Jerzemu Horvathowi. Do 1931 w Falsztynie utrzymała się pańszczyzna. Badania archeologiczne świadczą, że w średniowieczu we wsi istniało opactwo, prawdopodobnie zburzone przez husytów. Niedaleko wsi, na brzegu Dunajca, znajdują się Zielone Skałki (eksklawa Pienińskiego Parku Narodowego).
Kultura.
We wsi jest używana gwara spiska, zaliczana przez polskich językoznawców jako gwara dialektu małopolskiego języka polskiego, przez słowackich zaś jako gwara przejściowa polsko-słowacka. Tradycyjnym ubiorem był strój spiski w odmianie kacwińskiej.

</doc>
<doc id="355390" url="https://pl.wikipedia.org/wiki?curid=355390" title="Faltyjanki">
Faltyjanki

Faltyjanki (niem. "Faltianken") – osada w Polsce położona w województwie warmińsko-mazurskim, w powiecie ostródzkim, w gminie Miłomłyn.
W latach 1975–1998 miejscowość administracyjnie należała do województwa olsztyńskiego.

</doc>
<doc id="355391" url="https://pl.wikipedia.org/wiki?curid=355391" title="Famułki Brochowskie">
Famułki Brochowskie

Famułki Brochowskie – wieś w Polsce położona w województwie mazowieckim, w powiecie sochaczewskim, w gminie Brochów.
W latach 1975–1998 miejscowość administracyjnie należała do województwa warszawskiego.

</doc>
<doc id="355392" url="https://pl.wikipedia.org/wiki?curid=355392" title="Famułki Królewskie">
Famułki Królewskie

Famułki Królewskie () – wieś w Polsce położona w województwie mazowieckim, w powiecie sochaczewskim, w gminie Brochów.
W latach 1975–1998 miejscowość administracyjnie należała do województwa warszawskiego.
Wieś w trakcie wykupu gruntów przez Kampinoski Park Narodowy. Planowane jest wysiedlenie wsi i wykup wszystkich gruntów do roku 2014.

</doc>
<doc id="355393" url="https://pl.wikipedia.org/wiki?curid=355393" title="Fanianowo">
Fanianowo

Fanianowo – wieś w Polsce położona w województwie wielkopolskim, w powiecie pilskim, w gminie Łobżenica.
W latach 1975–1998 miejscowość administracyjnie należała do województwa pilskiego.
Wieś jest siedzibą rzymskokatolickiej parafii św. Józefa.

</doc>
<doc id="355394" url="https://pl.wikipedia.org/wiki?curid=355394" title="Fanisławice">
Fanisławice

Fanisławice – wieś w Polsce położona w województwie świętokrzyskim, w powiecie kieleckim, w gminie Łopuszno.
W latach 1975–1998 miejscowość administracyjnie należała do województwa kieleckiego.
Historia.
Wieś znana już w wieku XIV. Wymieniona w dokumencie pod datą 1367 (Kodeks Małopolski t. III s. 211) jako "Falisłovicze". 
Długosz w L.B. (tom I, s. 594) opisuje wieś jako "Falislawycze utraque". Dziesięcinę w wymiarze 3 grzywien płacono do prebendy Św. Jerzego w Krakowie.
W wieku XVI wieś królewska należąca do zamku w Chęcinach. W roku 1573 płacono tu pobór z 5 łanów kmiecych.
Według Józefa Bolesława Garasa w sierpniu 1944 roku oddział Narodowych Sił Zbrojnych zaatakował niedaleko gajówki Fanisławice obóz partyzantów Armii Ludowej, zabijając kilku rannych.

</doc>
<doc id="355395" url="https://pl.wikipedia.org/wiki?curid=355395" title="Fanisławiczki">
Fanisławiczki

Fanisławiczki – wieś w Polsce położona w województwie świętokrzyskim, w powiecie kieleckim, w gminie Łopuszno.
W latach 1975–1998 miejscowość administracyjnie należała do województwa kieleckiego.
Historia.
Słownik Królestwa Polskiego opisuje wsie Fanisławice i Fanisławiczki, właściwie "Falislawice" i "Falisławiczki", jako wsie w powiece kieleckim, gminie Zajączków, parafii Łopuszno. 
W 1827 r. Fanisławice liczyły 24 domów i 159 mieszkańców, natomiast Fanisławiczki 11 domów, 52 mieszkańców. We wsi Falisławice (tak zwie ją Długosz t.I, s.595) było wójtostwo, należące do starostwa chęcińskiego, w XVI w. istniała tu kuźnia żelaza.

</doc>
<doc id="355396" url="https://pl.wikipedia.org/wiki?curid=355396" title="Faryny">
Faryny

Faryny (niem. "Farienen") – wieś w Polsce, położona w województwie warmińsko-mazurskim, w powiecie szczycieńskim, w gminie Rozogi.
W latach 1954–1957 wieś należała i była siedzibą władz gromady Faryny, po jej zniesieniu w gromadzie Rozogi. W latach 1975–1998 miejscowość należała administracyjnie do województwa ostrołęckiego.
Miejscowość jest ulicówką o czytelnym pierwotnym układzie przestrzennym, z zachowaną bez większych zmian rozciągniętą po obu stronach starej brukowanej drogi historyczną drewnianą i murowaną zabudową z 2. połowy XIX i 1. połowy XX wieku. Na skraju miejscowości znajduje się budynek szkoły z 1925 r. zbudowany z ciemnoczerwonej cegły, na kamiennym fundamencie, z geometryzowanymi szczytami. W Farynach znajduje się m.in. pensjonat, ulokowany w zaadaptowanych budynkach siedliska (zagroda nr 72). Na skraju miejscowości znajduje się dawny cmentarz ewangelicki, założony w drugiej połowie XVII wieku.
Nazwa.
Dawna nazwa miejscowości to Farinnen.
12 listopada 1946 r. nadano miejscowości polską nazwę Faryny.
Historia.
Miejscowość Farienen została założona w ramach osadnictwa szkatułowego i lokowana na 60 włókach lasu 30 stycznia 1662 roku, na mocy przywileju dla 2 zasadźców Woitka Marczinzecka i Paula Lasersa ze Starych Kiełbonek (wówczas Kelbonken) z 38 osadnikami. Miejscowość założono na planie ulicówki. Obaj zasadźcy wspólnie pełnili urząd sołtysa.
W Farynach istniała karczma. Na przełomie XVII i XVIII w. jej właścicielem był Casper Bieber. Murowaną szkołę zbudowano w 1927 roku. Bibliotekę w Farynach z polskojęzycznymi książkami prowadził w latach 1920–1933 rolnik Jan Biały. Był on gromadkarzem, działaczem mazurskim, podczas plebiscytu odbywały się u niego spotkania prowadzone przez propolskich księży i kaznodziei.
W 1938 r. mieszkało w Farynach 857 osób, z tego 448 (ok. 52,3%) zajmowało się rolnictwem, 232 (ok. 27,1%) rzemiosłem, a 40 (ok. 4,7%) handlem i usługami. Obecnie (stan na 31 grudnia 2007 roku) w miejscowości mieszka 385 osób.

</doc>
<doc id="355398" url="https://pl.wikipedia.org/wiki?curid=355398" title="Faustianka">
Faustianka

Faustianka – kolonia w Polsce położona w województwie opolskim, w powiecie oleskim, w gminie Rudniki.
W latach 1975–1998 miejscowość położona była w województwie częstochowskim.
Na terenie wsi znajduje się (nieczynna od 2008 roku) cegielnia wraz z kopalnią odkrywkową iłów jurajskich wydobywanych na potrzeby produkcji. W miejscu tym wydobyto liczne amonity wieku batońskiego. Ze względu na bardzo dobry stan zachowania amonitów, Faustianka jest jednym z bardziej znanych stanowisk paleontologicznych w Polsce. Po zatrzymaniu produkcji wyrobisko wypełniło się wodą uniemożliwiając dostęp do złóż.

</doc>
<doc id="355399" url="https://pl.wikipedia.org/wiki?curid=355399" title="Faustynowo (województwo mazowieckie)">
Faustynowo (województwo mazowieckie)

Faustynowo – wieś w Polsce położona w województwie mazowieckim, w powiecie ciechanowskim, w gminie Glinojeck.
W latach 1975–1998 miejscowość administracyjnie należała do województwa ciechanowskiego.

</doc>
<doc id="355400" url="https://pl.wikipedia.org/wiki?curid=355400" title="Filipini">
Filipini

Filipini, inaczej oratorianie – Kongregacja Oratorium św. Filipa Neri, stowarzyszenie księży katolickich założone w 1551 przez św. Filipa Neri w Rzymie.
Ich nadrzędnym celem jest pokazywanie ludziom, że można jednocześnie być wesołym i wierzyć. Cechuje ich łagodny charakter i życzliwość. Posiadają 8 Kongregacji – Domów Filipińskich – na terenie całej Polski. Mieszczą się one w Gostyniu, Studziannie, Poznaniu, Bytowie, Radomiu, Tomaszowie Mazowieckim, Tarnowie oraz w Grodzisku Wielkopolskim. Są stosunkowo nielicznym zgromadzeniem. Dużą wagę przywiązują do pracy z młodzieżą, a także z osobami starszymi. Ich formacja należy do jednej z najkrócej trwających w porównaniu z innymi zgromadzeniami. Obejmuje ona: miesięczny postulat, roczny nowicjat połączony z pierwszym rokiem studiów oraz formację seminaryjną (6 lat, w tym nowicjat). Każdy z Domów Filipińskich sam zajmuje się kształceniem swoich alumnów, tj. kieruje ich na studia teologiczno-filozoficzne w najbliższym diecezjalnym seminarium duchownym. Formacja seminaryjna jest połączona z poznawaniem struktury określonego Domu Filipińskiego, oratorium, parafii, a także sposobu administrowania nimi. Po szóstym roku studiów następuje przyjęcie przez alumna Sakramentu Kapłaństwa.
Oratorianie nie składają ślubów; charakteryzuje ich "stabilitas loci" (stałość miejsca). Ich strój to czarna sutanna bez ozdób, zwykła koloratka lub biały kołnierzyk i czarny pas. Domy zakonne kongregacji są autonomiczne. U filipinów nie istnieje urząd Przełożonego Generalnego, ani Prowincjała. Posiadają jedynie przełożonych wspólnot domowych.
Do zgromadzenia należał, po przejściu na katolicyzm późniejszy kardynał John Henry Newman, obecnie święty Kościoła katolickiego.

</doc>
<doc id="355401" url="https://pl.wikipedia.org/wiki?curid=355401" title="Państwo Moskiewskie">
Państwo Moskiewskie



</doc>
<doc id="355405" url="https://pl.wikipedia.org/wiki?curid=355405" title="Heming">
Heming



</doc>
<doc id="355406" url="https://pl.wikipedia.org/wiki?curid=355406" title="Fałkowo">
Fałkowo

Fałkowo (niem. "Weißenburg") – wieś w Polsce położona w województwie wielkopolskim, w powiecie gnieźnieńskim, w gminie Łubowo przy drodze wojewódzkiej nr 434.
We wsi znajduje się opuszczony dwór (eklektyczny, zbudowany ok. 1890), zaniedbany park dworski (krajobrazowy, ok. 3 ha pow., w tym 0,3 ha stawów), wpisane do rejestru zabytków pod numerem 1631/A z dnia 11.11.1974, pozostałości zabudowań folwarcznych oraz stacja kolejowa.
W latach 1975–1998 miejscowość administracyjnie należała do województwa poznańskiego.

</doc>
<doc id="355407" url="https://pl.wikipedia.org/wiki?curid=355407" title="Fałków">
Fałków

Fałków – wieś (dawniej miasto) w Polsce położona w województwie świętokrzyskim, w powiecie koneckim, w gminie Fałków.
Fałków uzyskał lokację miejską w 1340, zdegradowany w 1869. W latach 1975–1998 miejscowość administracyjnie należała do województwa piotrkowskiego.
Miejscowość jest siedzibą gminy Fałków, a także rzymskokatolickiej parafii Świętej Trójcy.
W miejscowości działa klub piłki nożnej, "GLKS Fałków".
W 2021 wieś liczyła 1003 mieszkańców.
Historia.
Fałków od końca XIII w. należał do rodu Odrowążów, którzy przybrali nazwisko "Fałkowscy" (późniejsi przedstawiciele rodu nosili nazwisko "Falkowski"). W 1418 wymieniono zamek (castrum) w Fałkowie przy okazji działu dóbr.
W 1340 król Kazimierz Wielki wydał Jakubowi i Piotrowi Falkowskim przywilej przekształcenia wsi w miasto na prawie magdeburskim.
Od początku XV w. miasto należało do Giżyckich. Od XVII w. Fałków należał do Lasockich, Stadnickich i Jakubowskich. W 1557 miasto miało 5 rzemieślników, szynkarza i gorzelnika. W 1662 Fałków zamieszkiwany był przez 140 osób w 20 domach.
W XIX w. znajdował się tu wielki piec, walcownia żelaza oraz pudlingarnia. Funkcjonowały także kopalnie rudy: "Juliusz" i "Wierzchowiska". Jak wiele innych miast w zaborze rosyjskim Fałków utracił prawa miejskie w 1869 w ramach represji po powstaniu styczniowym.
W czasie I wojny światowej Fałków uległ znacznym zniszczeniom. Zburzone zostało miasteczko wraz z kościołem pochodzącym z pocz. XV w. i szkołą podstawową. Do Fałkowa w 1916 karnie za działalność patriotyczną został zesłany ks. dr Władysław Chrzanowski, który był proboszczem fałkowskim w latach 1916–1919. Podczas swej posługi wybudował kaplicę, która pełniła funkcję kościoła do czasu wybudowania nowego; odremontował szkołę, która rozpoczęła działalność jeszcze przed odzyskaniem niepodległości, oraz zorganizował pierwszą straż pożarną i został jej prezesem. W styczniu 1919 został wybrany do sejmu konstytucyjnego (1919–1921), zabiegał w nim między innymi o pomoc dla zniszczonych podczas wojny miejscowości w powiecie koneckim.

</doc>
<doc id="355409" url="https://pl.wikipedia.org/wiki?curid=355409" title="Faściszowa">
Faściszowa

Faściszowa – wieś w Polsce położona w województwie małopolskim, w powiecie tarnowskim, w gminie Zakliczyn. W latach 1975–1998 miejscowość administracyjnie należała do województwa tarnowskiego.

</doc>
<doc id="355410" url="https://pl.wikipedia.org/wiki?curid=355410" title="Felcyn">
Felcyn

Felcyn – wieś w Polsce położona w województwie mazowieckim, w powiecie żuromińskim, w gminie Lutocin.
Wierni Kościoła rzymskokatolickiego należą do parafii św. Stanisława Biskupa Męczennika w Bieżuniu.
W latach 1975–1998 miejscowość administracyjnie należała do województwa ciechanowskiego.

</doc>
<doc id="355411" url="https://pl.wikipedia.org/wiki?curid=355411" title="Feliksin (województwo lubelskie)">
Feliksin (województwo lubelskie)

Feliksin – wieś w Polsce położona w województwie lubelskim, w powiecie łukowskim, w gminie Krzywda.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii Świętych Apostołów Piotra i Pawła w Okrzei.

</doc>
<doc id="355412" url="https://pl.wikipedia.org/wiki?curid=355412" title="Feliksówka (województwo lubelskie)">
Feliksówka (województwo lubelskie)

Feliksówka – wieś w Polsce położona w województwie lubelskim, w powiecie zamojskim, w gminie Adamów.
W latach 1975–1998 miejscowość administracyjnie należała do województwa zamojskiego.
Znajduje się tu wieża nadająca sygnał radiowy dla Zamojszczyzny i okolic.
Wieś stanowi sołectwo gminy Adamów.
Historia.
Feliksówka wieś z folwarkiem należąca do dóbr Rachodoszcze w powiecie zamojskim, gminie Suchowola, parafii Krasnobród. Odległa od Zamościa o 14 wiorst w kierunku południowym. Wieś zajmuje przestrzeń włościańską 358 mórg liczyła 25 domów i 214 mieszkańców w tej liczbie 7 Rusinów.
Według notki Słownika geograficznego Królestwa Polskiego z roku 1881 Feliksówka „leżąc na wzgórzu okolonem lasami, zajmuje urocze położenie, lecz brak studni i zdrojowiska w blizkości (najbliższe bowiem źródło zwane „Zjawienie”, zaspakajające jedynie potrzebę wody do życia, oddalone o 3 i pół wiorsty znajduje się pod wsią Lipskiem), pomimo stosownego pastwiska, uniemożebnia chów inwentarza, przeto gleba ziemi płonna, płodna tylko kostrzewą, nie zaspakaja nawet skromnych potrzeb, przez co stan włościan nędzny, bo i uprawiane tu sadownictwo w celu zapełnienia braków rolnictwa, polega głównie na prostem i nieumiejętnem jeszcze pielęgnowaniu, ograniczającem się przesadzaniem z lasu do ogrodów zwyczajnych gatunków dziczek, trześni i śliwek”.
W roku 1827 było tu 21 domów 138 mieszkańców.

</doc>
<doc id="355413" url="https://pl.wikipedia.org/wiki?curid=355413" title="Ferma (województwo podlaskie)">
Ferma (województwo podlaskie)

Ferma – wieś w Polsce położona w województwie podlaskim, w powiecie bielskim, w gminie Brańsk.
W 1921 roku wieś liczyła 19 domów i 94 mieszkańców, w tym 75 katolików i 19 prawosławnych.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Doroty w Domanowie.

</doc>
<doc id="355415" url="https://pl.wikipedia.org/wiki?curid=355415" title="Fiałki">
Fiałki

Fiałki – wieś w Polsce położona w województwie kujawsko-pomorskim, w powiecie brodnickim, w gminie Górzno.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyły 135 mieszkańców. Jest siódmą co do wielkości miejscowością gminy Górzno.

</doc>
<doc id="355416" url="https://pl.wikipedia.org/wiki?curid=355416" title="Fidest">
Fidest

Fidest – wieś w Polsce położona w województwie mazowieckim, w powiecie wyszkowskim, w gminie Wyszków.
W latach 1975–1998 miejscowość administracyjnie należała do województwa ostrołęckiego.

</doc>
<doc id="355417" url="https://pl.wikipedia.org/wiki?curid=355417" title="Fidury">
Fidury

Fidury – wieś w Polsce położona w województwie mazowieckim, w powiecie ostrowskim, w gminie Ostrów Mazowiecka.
W latach 1975–1998 miejscowość administracyjnie należała do województwa ostrołęckiego.
Wieś została spacyfikowana przez żołnierzy III Rzeszy w czasie akcji odwetowej, za zamach na niemieckiego starostę Reinharda Ekerta, którego dokonano 25 maja 1943 w Ostrowi Mazowieckiej. Zamordowani zostali: Aleksander Fidura (l. 16), Henryk Fidura (l. 20), Henryk Fidura s. Antoniego (l. 33), Stanisław Fidura (l. 21), Ansgary Puścian (l. 45), Piotr Puścian (l. 33), Stanisława Samsel (l. 16) oraz Marian Śladewski (l. 20). W Fidurach znajduje się pomnik upamiętniający pomordowanych..
Wierni kościoła rzymskokatolickiego należą do parafii św. Maksymiliana Marii Kolbego w Kozikach.

</doc>
<doc id="355418" url="https://pl.wikipedia.org/wiki?curid=355418" title="Fiedorowizna">
Fiedorowizna

Fiedorowizna – wieś w Polsce położona w województwie podlaskim, w powiecie augustowskim, w gminie Sztabin.
W latach 1975–1998 miejscowość administracyjnie należała do województwa suwalskiego.

</doc>
<doc id="355419" url="https://pl.wikipedia.org/wiki?curid=355419" title="Fijałkowo">
Fijałkowo

Fijałkowo – wieś w Polsce położona w województwie mazowieckim, w powiecie przasnyskim, w gminie Przasnysz.
Sołectwo Fijałkowo obejmuje wsie Fijałkowo oraz Józefowo.
W latach 1975–1998 miejscowość administracyjnie należała do województwa ostrołęckiego.

</doc>
<doc id="355420" url="https://pl.wikipedia.org/wiki?curid=355420" title="Fijałów">
Fijałów

Fijałów – wieś w Polsce położona w województwie wielkopolskim, w powiecie krotoszyńskim, w gminie Kobylin.
W latach 1975–1998 miejscowość administracyjnie należała do województwa leszczyńskiego.

</doc>
<doc id="355421" url="https://pl.wikipedia.org/wiki?curid=355421" title="Filice">
Filice

Filice (niem. "Fylitz") – wieś w Polsce położona w województwie warmińsko-mazurskim, w powiecie działdowskim, w gminie Działdowo.
Do 1954 roku istniała gmina Filice. W latach 1975–1998 miejscowość administracyjnie należała do województwa ciechanowskiego.

</doc>
<doc id="355422" url="https://pl.wikipedia.org/wiki?curid=355422" title="Filipinów">
Filipinów

Filipinów – wieś w Polsce położona w województwie mazowieckim, w powiecie zwoleńskim, w gminie Zwoleń.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii Matki Bożej Fatimskiej w Ługach.

</doc>
<doc id="355423" url="https://pl.wikipedia.org/wiki?curid=355423" title="Filipki Duże">
Filipki Duże

Filipki Duże – wieś w Polsce położona w województwie podlaskim, w powiecie kolneńskim, w gminie Kolno.
W latach 1975-1998 miejscowość administracyjnie należała do województwa łomżyńskiego.
Nazwę Filipki nadano prawdopodobnie w roku 1421. Książę Janusz I, syn Siemowita III, otrzymał po śmierci ojca jedną z dzielnic Mazowsza, dokonywał wielu nadań dla okolicznych terenów. „Między innymi nadał Filipowi z Bukowa 20 włók ziemi położonej nad lewym brzegiem rzeki Wincenty. Tereny te nazywane były wtedy Łowczewo”. Z biegiem lat w Łowczewie każdemu pierwszemu dziecku płci męskiej nadawano imię Filip. „Dzieci te zdrobniale nazywano Filipkami. Stąd też po wielu latach przed nazwą wsi Łowczewo dodano drugi człon, Filipki Łowczewo. Z czasem coraz rzadziej wymieniano oba człony ograniczając się tylko do nazwy Filipki. Wieś ta swym zasięgiem obejmowała dwie osady należące rodowo do dwóch Filipów. Zaczęto je nazywać Filipki Większe i Filipki Mniejsze. Obie rodziny Filipków, zamieszkałe w Większych i Mniejszych Filipkach, w XVIII wieku rozpoczęły ubieganie się nadania im tytułów szlacheckich. Obowiązkiem więc obu rodzin nazywanych tu Filipami było dodanie do nazwiska końcówki „wski”. Od tej pory zapisywano już w kościelnych księgach chrztów nazwisko Filipkowski, a w drugiej połowie XVIII wieku, po uzyskaniu szlachectwa, nazwisku temu nadano herb „Pobóg”.
Inna nazwa wsi Filipki jest odmienna od historycznej. W czasie władania tymi ziemiami przez Księcia Janusza III, tereny te leżały w obrębie tak zwanej Puszczy Zagajnicy. Były to tereny bogate w zwierzynę łowną szczególnie w zające. Ponieważ były to tereny Łowieckie, więc nazywano je Łowczewo. Nazwa ta obejmowała obie wsie Filipki. Zające nazywano wówczas filipami a młode filipkami. Z czasem, na tych terenach zaczęły powstawać niewielkie osady, zaczęto je nazywać Filipki Większe i Filipki Mniejsze. Władze powiatu szczuczyńskiego zmieniły nazwę wsi Filipki Większe na Filipki Duże, a wieś Filipki Mniejsze na Filipki Małe. (Na podstawie książki „Dzieci z pogranicza” Jana Mocarskiego).
Wierni kościoła rzymskokatolickiego należą do parafii Zwiastowania Najświętszej Maryi Panny w Lachowie.

</doc>
<doc id="355424" url="https://pl.wikipedia.org/wiki?curid=355424" title="Filipki Małe">
Filipki Małe

Filipki Małe – wieś w Polsce położona w województwie podlaskim, w powiecie kolneńskim, w gminie Kolno.
W okresie międzywojennym stacjonowała tu placówka Straży Celnej „Filipki Małe”.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Zwiastowania Najświętszej Maryi Panny w Lachowie.

</doc>
<doc id="355425" url="https://pl.wikipedia.org/wiki?curid=355425" title="Filipów (województwo łódzkie)">
Filipów (województwo łódzkie)

Filipów – wieś w Polsce położona w województwie łódzkim, w powiecie łęczyckim, w gminie Grabów.
W latach 1975–1998 miejscowość administracyjnie należała do województwa konińskiego.

</doc>
<doc id="355426" url="https://pl.wikipedia.org/wiki?curid=355426" title="Filipów (województwo podlaskie)">
Filipów (województwo podlaskie)

Filipów – wieś w Polsce położona w województwie podlaskim, w powiecie suwalskim, w gminie Filipów. Siedziba gminy Filipów. 
Dawniej miasto; uzyskał lokację miejską w 1570 roku, zdegradowany w 1870 roku. W końcu XVIII wieku jako miasto królewskie położone było w starostwie niegrodowym filipowskim w powiecie grodzieńskim województwa trockiego. Za II RP siedziba zarówno gminy Filipów, jak i gminy Czostków. W latach 1975–1998 miejscowość administracyjnie należała do województwa suwalskiego.
Okolice Filipowa posiadają własną, lokalną gwarę.
Geografia.
Filipów jest położony w obrębie Pojezierza Zachodniosuwalskiego, na wzgórzach prawego brzegu rzeki Rospudy, przy drodze wojewódzkiej nr 652. W okolicy znajdują się jeziora rynnowe: Kamienne, Rospuda Filipowska, Długie, Garbas. 
Historia.
I Rzeczpospolita.
Filipów powstał z połączenia dawniejszych wsi Szembelewo i Dowspuda. Wioski te zostały założone w głębi puszczy pojaćwieskiej w początkach XVI wieku przez bojarów litewskich, braci Szembelów, którzy otrzymali nadanie tych ziem od Zygmunta Starego w 1513. Osady leżały naprzeciw siebie nad rzeką Filipówką w pobliżu jej ujścia do Rospudy. Szembelowie nie rozwinęli jednak szerszej akcji osadniczej i przed 1541 dobra wróciły do króla.
Filipów był jednym z pierwszych miast w tej części kraju. Prawa miejskie (tzw. magdeburskie) otrzymał w 1570 za panowania Zygmunta Augusta. Aczkolwiek miasto mogło być już założone w między rokiem 1562 a 1568.
Na mocy przywileju królewskiego miasto otrzymało:
Miasto otrzymało duży obszar, składający się z dawnych wsi Dowspuda i Szembelewo (56 włók), a także części puszczy do jezior Rospuda Filipowska, Jemieliste i rzeki Zusna. Według danych z 1578 do miasta należało 156 włók i 259 morgów. Rynek i siatkę ulic wytyczono na miejscu dawnej wsi Dowspuda, zaś wieś Szembelewo zliwkidowano. W mieście założono również kościół parafialny, który w 1571 otrzymał bogate uposażenie, m.in.: 6 włók, 4 place na poświątne, 1 na plebanię, 1 na karczmę, dziesięciny z miasta i wsi, prawo łowienia ryb 3 razy w tygodniu.
Po 1570 z miasta i okolic utworzono starostwo niegrodowe. Pierwszym znanym imiennie starostą był w latach 1574–1584 Aleksander Gwagnin, z pochodzenia Włoch, autor "Kroniki sarmackiej". Po nim starostwo objął Krzysztof Morsztyn (ur. 1522), mieszczanin krakowski, który sprawował urząd w latach 1584–1601, zaś w latach 1601-1623 starostą był jego syn, noszący to samo imię i nazwisko Krzysztof Morsztyn. Według innych opracowań Krzysztof Morsztyn „starszy” nie był starostą filipowskim, zaś w 1584 starostwo objął od razu Krzysztof Morsztyn „młodszy”. Następnie funkcję starosty pełnił Józef Korsak Głębocki (1623–1631) oraz Aleksander Buchowiecki, podkomorzy grodzieński, i jego syn, Krzysztof Buchowiecki, marszałek grodzieński i pułkownik. W trakcie rządów Krzysztofa Morsztyna funkcję podstarościego pełnił Stanisław Wiszowaty, ojciec Andrzeja.
W początkach istnienia miasta, z inicjatywy lekarza królewskiego Mikołaja Bucelli i za aprobatą starosty Krzysztofa Morsztyna, założono w Filipowie gimnazjum, zatwierdzone przez Stefana Batorego w 1585. Jako uposażenie gimnazjum otrzymało 7 niezagospodarowanych jeszcze włók. Uposażenie było przeznaczone na utrzymanie nauczyciela i miało przyciągnąć dobrze wykształconego nauczyciela. Nauczyciel miał być wybierany przez starostę z czterech kandydatów wskazanych przez obywateli miasta. Budynek szkolny, umieszczony na placu przy cmentarzu, nie posiadał dodatkowego podwórka ani ogródka. Do XX wieku był kilkukrotnie niszczony (m.in. w pożarach w 1639 i 1656) i odbudowywany. W 1770 do szkoły uczęszczało 46 uczniów, w 1781 – 14, zaś w 1782 – 42
W okresie swego największego rozkwitu miasto, wraz z przyległymi koloniami, po których do dzisiaj zachowały się nazwy Filipów II, Filipów III, Filipów IV, liczyło około 6000 mieszkańców. Trzon populacji stanowili osadnicy z Mazowsza, którzy zasiedlili opustoszałe po krzyżackiej eksterminacji ziemie Jaćwingów. Byli również inni, nawet z bardzo odległych stron pochodzący, osadnicy: trochę Niemców i Litwinów, średniej wielkości społeczność żydowska, a także spore skupisko Holendrów, po których pozostała dziś nazwa ulicy: Olendry.
Filipów dwukrotnie w historii był silnym ośrodkiem reform religijnych. U zarania swego istnienia w formie miasta stanowił mocne centrum arian, czyli braci polskich. Starosta Krzysztof Morsztyn gościł tu Fausta Socyna, włoskiego teologa, twórcy socynianizmu. Około 1585 powstał w Filipowie zbór. W 1608 urodził się tu najwybitniejszy myśliciel arianizmu, Andrzej Wiszowaty. Kazania wygłaszał też Jan Völkel.
Rozwój Filipowa został zahamowany w 1635 r. skutkiem wielkiego pożaru. Kolejne zniszczenia przyniosła przegrana przez wojska polskie bitwa pod Filipowem w 1656 r., w czasie potopu szwedzkiego. Wkrótce potem w mieście wybuchły zarazy, które zdziesiątkowały ludność.
Zabory.
Po ostatnim rozbiorze Filipów znajdował się kolejno w zaborze pruskim, Księstwie Warszawskim (od 1807) i Królestwie Polskim (od 1812 r.). W 1870 r., dokładnie 300 lat po otrzymaniu praw miejskich, ze względu na swoje niewielkie rozmiary został zdegradowany do statusu wsi przez władze carskie.
Pod koniec XIX wieku Filipów był ośrodkiem przemysłu włókienniczego i ruchliwym punktem granicznym (dzięki eksportowi towarów do Prus). W czasie II wojny światowej został w 90% zniszczony.
W początkach XX wieku był Filipów siedzibą parafii Kościoła Starokatolickiego Mariawitów, czego pozostałością jest dzisiaj cmentarz mariawicki, położony naprzeciw rzymskokatolickiego oraz działka, na której znajdują się pozostałości po spalonej kaplicy. Miejsce to nie zostało zapomniane przez Kościół Starokatolicki Mariawitów, gdyż corocznie w wakacje organizowane są na niej obozy w celu uprzątnięcia posesji.
XX wiek.
W okresie międzywojennym stacjonował w miejscowości komisariat Straży Granicznej oraz ulokowana była tu placówka Straży Celnej „Filipów”.
Obiekty zabytkowe.
Do rejestru zabytków Narodowego Instytutu Dziedzictwa wpisane są następujące obiekty:
Inne obiekty historyczne:

</doc>
<doc id="355427" url="https://pl.wikipedia.org/wiki?curid=355427" title="Rzeżusznik">
Rzeżusznik

Rzeżusznik, gęsiówka ("Cardaminopsis" ) – rodzaj roślin z rodziny kapustowatych wyróżniany w niektórych tradycyjnych ujęciach. Współcześnie należące tu gatunki włączane są do rodzaju rzodkiewnik "Arabidopsis", choć wciąż w niektórych publikacjach rodzaj bywa wyodrębniany.
Systematyka.
Rodzaj wchodzi w skład problematycznej taksonomicznie grupy, którą w XX wieku klasyfikowano na podstawie różnych cech morfologicznych. W latach 60. na podstawie ułożenia liścieni i zawiązka korzenia w nasionach zaproponowano włączenie tego i wielu innych rodzajów w szeroko ujmowany rodzaj gęsiówka "Arabis". Inny zestaw cech (obecność gwiazdkowatych włosków, równowąskiej łuszczyny i budowa liścieni) był powodem ujmowania zaliczanych tu gatunków także w bardzo szeroko ujmowanym rodzaju rzodkiewnik "Arabidopsis". W końcu lat 90. zastosowanie metod molekularnych pozwoliło na uściślenie powiązań filogenetycznych. Okazało się, że cechy uznawane za diagnostyczne ewoluowały wielokrotnie w obrębie rodziny kapustowatych w różnych liniach i krytyczna analiza danych molekularnych ujawniła polifiletyczny charakter taksonów w ich szerokim ujęciu. Tym niemniej gatunki z rodzaju "Cardaminopsis" potwierdzono jako wzajemnie zagnieżdżone z gatunkami z rodzaju "Arabidopsis" i połączono je w jeden rodzaj "Arabidopsis" składający się w wąskim ujęciu z ok. 11–15 gatunków.
Do publikacji wyróżniających rodzaj w dawnym ujęciu należy krytyczna lista roślin naczyniowych Polski. Wymienia ona z Polski następujące gatunki (nazwa naukowa na drugiej pozycji stanowi aktualną nazwę według "Plants of the World online"):

</doc>
<doc id="355428" url="https://pl.wikipedia.org/wiki?curid=355428" title="Filochy">
Filochy

Filochy – wieś w Polsce położona w województwie mazowieckim, w powiecie ostrołęckim, w gminie Czerwin.
Dawniej Filochy-Milan.
Wierni kościoła rzymskokatolickiego należą do parafii św. Jana Chrzciciela w Piskach.
Historia.
W latach 1921 – 1939 wieś leżała w województwie białostockim, w powiecie łomżyńskim, w gminie Piski.
Według Powszechnego Spisu Ludności z 1921 roku wieś zamieszkiwało 66 osób w 11 budynkach mieszkalnych. Miejscowość należała do parafii rzymskokatolickiej w Piskach. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Piskach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy. W latach 1975–1998 miejscowość administracyjnie należała do województwa łomżyńskiego.

</doc>
<doc id="355429" url="https://pl.wikipedia.org/wiki?curid=355429" title="Firlus">
Firlus

Firlus – wieś w Polsce położona w województwie kujawsko-pomorskim, w powiecie chełmińskim w gminie Papowo Biskupie. Wieś zajmuje powierzchnię 363,05 ha.
Podział administracyjny.
W latach 1954–1961 wieś należała i była siedzibą władz gromady Firlus, po jej zniesieniu w gromadzie Papowo Biskupie. W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 232 mieszkańców. Jest dziesiątą co do wielkości miejscowością gminy Papowo Biskupie.
Historia.
Prehistoria.
Pierwsze ślady osadnictwa na terenach Firlusa pochodzą z neolitu.
Średniowiecze.
Pierwsze informacje w źródłach pisanych pochodzą z 1411 roku. W dokumentach i kronikach występowała pod nazwami: "Fedelhusen" (1411 r.), "Firlusz" (1525 r.), "Ferliusz" (1531 r.), "Firluz" (1570 r.), "Firlus" (1647 r.) i "Fyrluss" (lata 1796-1802). Nazwa "Federlhusen" tłumaczy się jako w przenośni podobny do skrzypiec zwężający się u góry kawałek gruntu. W średniowieczu w czasach krzyżackich znajdował się folwark podlegający wójtowi w Lipienku. W roku 1419 Herman Huyser otrzymał folwark z rąk Michała Kuchmeistera. W 1466 roku wieś należała do starostwa w Lipienku. W 1525 roku król Zygmunt Stary nadał Franciszkowi Estkenowi z Torunia folwark. W 1531 roku Stanisław Kostka nabył dobra w Firlusie. W 1570 roku folwark wrócił do własności królewskich.
Nowożytność.
Podczas potopu szwedzkiego wieś wraz z folwarkiem zostały spalone. Około 1720 roku chłopi rozparcelowali folwark.
Czasy rozbiorów.
Po I rozbiorze Polski Firlus trafił do Prus. W 1773 roku odbył się pierwszy spis ludności. Wieś liczyła 67 mieszkańców (m.in. sołtysa Marcina Jazowskiego, Michała Sarneckiego, robotników folwarczanych Marcina Gusowskiego oraz Andrzeja Modleńskiego). W 1868 roku miejscowość obejmowała powierzchnię 1033 mórg. Firlus w tym czasie miał 33 budynki (15 mieszkalnych). W 1868 roku wieś zamieszkiwało 137 mieszkańców (87 katolików i 50 ewangelików).
Współczesność.
W 1993 roku Firlus podłączono do wodociągów. W 2000 roku rozpoczęto remont dróg w miejscowości. W 2005 roku wyremontowano drogę w Firlusie. W 2006 roku wyremontowano świetlicę wiejską oraz wyremontowano drogę Firlus-Żygląd. W 2008 roku wyremontowano drogi Dubielno-Firlus i Niemczyk-Firlus. W 2009 roku wybudowano plac zabaw i sieć kanalizacyjną ciśnieniową. W 2010 roku wybudowano kanalizację sanitarną w miejscowości oraz wyposażono świetlicę. W 2011 roku wybudowano kanalizację Niemczyk-Firlus. W 2012 roku utwardzono plac przy świetlicy wiejskiej. W 2013 roku w Firlusie było zarejestrowanych sześć podmiotów gospodarczych.

</doc>
<doc id="355430" url="https://pl.wikipedia.org/wiki?curid=355430" title="Fiszewo (województwo warmińsko-mazurskie)">
Fiszewo (województwo warmińsko-mazurskie)

Fiszewo (niem. "Fischau") – wieś w Polsce położona w województwie warmińsko-mazurskim, w powiecie elbląskim, w gminie Gronowo Elbląskie (niem. "Grunau"), na obszarze Żuław Elbląskich, przy trasie linii kolejowej Tczew-Malbork-Elbląg (przystanek osobowy PKP „Fiszewo”).
Historia.
Wieś królewska położona była w II połowie XVI wieku w województwie malborskim. W latach 1975–1998 miejscowość administracyjnie należała do województwa elbląskiego.
W Fiszewie znajduje się miejsce pamięci, poświęcone żołnierzom polskim, weteranom powstania listopadowego, którzy zostali zamordowani przez wojska pruskie. Masakra w Fiszewie, w której zginęło 8 polskich żołnierzy, a ciężko rannych zostało 12, miała miejsce 22 stycznia 1832. O mordzie wspomina Adam Mickiewicz w Księgach pielgrzymstwa polskiego, zwłaszcza w Litanii pielgrzymskiej. We wsi funkcjonowała niegdyś gospoda Augusta Blumenthala.
Sołectwo jest współorganizatorem corocznych złazów ku czci poległych powstańców, realizowanych przez elbląski oddział Polskiego Towarzystwa Turystyczno-Krajoznawczego. Do tej pory odbyły się 34 złazy. Mieszkańcy wsi są repatriantami, którzy osiedli tutaj po 1945 r.

</doc>
<doc id="355431" url="https://pl.wikipedia.org/wiki?curid=355431" title="Fitowo">
Fitowo

Fitowo – wieś w Polsce położona w województwie warmińsko-mazurskim, w powiecie nowomiejskim, w gminie Biskupiec.
W okresie międzywojennym w miejscowości stacjonowała placówka Straży Celnej „Fitowo” następnie placówka Straży Granicznej I linii „Fitowo”.
W latach 1975–1998 miejscowość administracyjnie należała do województwa toruńskiego.

</doc>
<doc id="355432" url="https://pl.wikipedia.org/wiki?curid=355432" title="Fiugajki (gmina Dąbrówno)">
Fiugajki (gmina Dąbrówno)

Fiugajki (niem. "Fiugaiken") – osada w Polsce położona w województwie warmińsko-mazurskim, w powiecie ostródzkim, w gminie Dąbrówno. W latach 1975–1998 miejscowość administracyjnie należała do województwa olsztyńskiego.
W 1974 r. osada jako PGR Fiugajki należała do sołectwa Tułodziad (gmina Dąbrówno), razem z miejscowościami: PGR Bartki, wieś Tułodziad, PGR Pląchawy.

</doc>
<doc id="355433" url="https://pl.wikipedia.org/wiki?curid=355433" title="Fiukówka">
Fiukówka

Fiukówka – wieś o charakterze rolniczym w Polsce położona w województwie lubelskim, w powiecie łukowskim, w gminie Krzywda.
Wieś jako Wola Finkowa została założona między rokiem 1531 a 1552 przez rodzinę Goiskich, która ówcześnie była w posiadaniu licznych okolicznych dóbr. W dokumencie z 20 sierpnia 1588 r. Fiukówka, obok Kożuchówki, Krzywdy i Radoryża, wymieniona jest jako wieś wchodząca w skład nowo erygowanej parafii w Radoryżu. W 1588 r. właścicielem był Jan Czyszkowski, syn cześnika liwskiego. Przez następne lata wieś przechodzi z rąk do rąk – w 2 poł. XVIII w. wieś była własnością Wojciecha Borkowskiego, w początkach XIX w. – małżeństwa Świderskich, a potem ich spadkobierców.
W marcu 1851 roku główną część folwarku nabył za 525 rubli w srebrze Stanisław Schultz, a w dwa lata później dokupił pozostałe części. Po tej transakcji majątek miał powierzchnię 1314 mórg, na to składały się: lasy – 38%, grunty orne i ogrody – 26%, nieużytki i place – 14%, pastwiska – 10%, zarośla – 8%, łąki (z bogatymi złożami torfu) – 4%. W folwarku było 16 domów. Następnie majątek został oddany w dzierżawę.
W 1827 r. we wsi było 18 domów i 137 mieszkańców.
Po ukazie carskim znoszącym pańszczyznę w 1864 Szulcowie (tak się już wówczas pisali) zmuszeni byli sprzedać część swojego majątku. W 1873 r. Fiukówka zostaje formalnie odłączona od reszty dóbr (Krzywda, Anielin, Kosiorki) – zostają założone nowe księgi wieczyste i wykonane kopce graniczne.
W roku 1915 we wsi powstaje szkoła podstawowa, przekształcona w państwową w latach 1916/1917. Najstarszy budynek wchodzący w skład obecnej szkoły został wybudowany w latach 1935–1937 (piętro dobudowano później). Szkoła została znacznie rozbudowana w latach 1988–1994.
1 lutego 1925 zostało zarejestrowane zorganizowane przez mieszkańców wsi Stowarzyszenie Mleczarskie – jego zadaniami było m.in. rozpowszechnienie hodowli bydła rasy czarno-białej, zagospodarowanie podmokłych łąk i nieużytków, a także prowadzenie skupu mleka, oddzielanie śmietany i przetwarzanie jej na inne produkty mleczne. W momencie powstania Stowarzyszenie liczyło 24 członków.
25 kwietnia 1925 w Fiukówce powstała ochotnicza straż pożarna. Początkowo liczyła sobie 37 członków i obejmowała bardzo duży obszar. Po roku 1928, po powstaniu straży w Krzywdzie i Radoryżu Kościelnym, obszar działania ograniczył się do najbliższych okolicznych wsi. W 1933 r. było już 42 strażaków.
W 1935 r. odnotowano istnienie kuźni.
W latach 1954–1961 wieś należała i była siedzibą władz gromady Fiukówka, po jej zniesieniu w gromadzie Wandów. W latach 1975–1998 miejscowość administracyjnie należała do województwa siedleckiego.
Do lat 90. XX w. w miejscowości funkcjonowała placówka pocztowa (kod pocztowy – 21-424) – przez lata w wynajętym pomieszczeniu w jednym z domów w centrum wsi, w ostatnich latach swojego istnienia w pomieszczeniu w nowym segmencie szkoły; obejmowała swoim zasięgiem oprócz Fiukówki m.in. Stary Patok, Nowy Patok, Wielgolas. Mieściła się w niej także ręczna centrala telefoniczna, czynna w godzinach pracy urzędu. Po likwidacji obsługę przejęła poczta w Krzywdzie.
Wierni Kościoła rzymskokatolickiego należą do parafii Matki Boskiej Częstochowskiej w Radoryżu Kościelnym.

</doc>
<doc id="355434" url="https://pl.wikipedia.org/wiki?curid=355434" title="Flantrowo">
Flantrowo

Flantrowo – wieś w Polsce położona w województwie kujawsko-pomorskim, w powiecie żnińskim, w gminie Janowiec Wielkopolski.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 211 mieszkańców. Jest jedenastą co do wielkości miejscowością gminy Janowiec Wielkopolski.

</doc>
<doc id="355435" url="https://pl.wikipedia.org/wiki?curid=355435" title="Flesze">
Flesze

Flesze – wieś w Polsce położona w województwie podlaskim, w powiecie grajewskim, w gminie Grajewo. 
We Fleszach znajduje się ochotnicza straż pożarna.
Prywatna wieś szlachecka "Różyńsko-Flesze" położona była w drugiej połowie XVI wieku w powiecie wąsoskim ziemi wiskiej województwa mazowieckiego.
W latach 1954-1959 wieś należała i była siedzibą władz gromady Flesze. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Jana Pawła II Papieża w Grajewie.

</doc>
<doc id="355436" url="https://pl.wikipedia.org/wiki?curid=355436" title="Fletnowo">
Fletnowo

Fletnowo – wieś w Polsce położona w województwie kujawsko-pomorskim, w powiecie świeckim, w gminie Dragacz.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 326 mieszkańców. Jest ósmą co do wielkości miejscowością gminy Dragacz.
W 1710 roku w miejscowości osiedlili się mennonici. Mieli oni za zadanie zagospodarować obszary w dolinie Wisły, która dotąd często była zalewana przez rzekę. Osiedlali się oni na tych ziemiach na prawie holenderskim. Oznacza to, że mogli oni czerpać zyski z tytułu dzierżawy, ale bez prawa do własności ziemi i bez możliwości nabycia jej przez zasiedzenie.
Na terenie dawnego cmentarza ewangelickiego rośnie dąb szypułkowyo obwodzie 320 cm (przy powołaniu na pomnik przyrody) w 1991 roku. Na gruntach wsi znajduje się Rezerwat przyrody Jezioro Fletnowskie.

</doc>
<doc id="355437" url="https://pl.wikipedia.org/wiki?curid=355437" title="Flisy (wieś)">
Flisy (wieś)

Flisy – wieś w Polsce położona w województwie lubelskim, w powiecie janowskim, w gminie Dzwola.
Wierni kościoła rzymskokatolickiego należą do parafii św. Jadwigi Królowej w Janowie Lubelskim.
Krótki opis.
Położona nad strugą Branew, niewielką rzeką w dorzeczu Sanu, dopływem Bukowej. W latach 1975–1998 miejscowość administracyjnie należała do województwa tarnobrzeskiego. Według Narodowego Spisu Powszechnego (III 2011 r.) liczyła 130 mieszkańców i była czternastą co do wielkości miejscowością gminy Dzwola.
Historia.
Flisy w wieku XIX opisano jako wieś włościsńską w pow. janowskim, gminie Kawęczyn, parafii Janów, oddalonej 7 wiorst od Janowa, przy trakcie biłgorajskim. Wieś położona wśród lasów, na gruntach lekkich piaszczysto-sapowatych. W roku 1880 miała 22 domy 214 mieszkańców, w r. 1827 było tu 13 domów i 74 mieszkańców. Należała niegdyś do ordynacji hr. Zamojskich. Według spisu powszechnego z roku 1921 miejscowość Flisy posiadała 55 domów i 293 mieszkańców. W 1944 roku w pobliżu wsi odbyła się Bitwa na Porytowym Wzgórzu.

</doc>
<doc id="355438" url="https://pl.wikipedia.org/wiki?curid=355438" title="Florczaki">
Florczaki

Florczaki (niem. "Eckersdorf") – wieś w Polsce położona w województwie warmińsko-mazurskim, w powiecie ostródzkim, w gminie Łukta.
W latach 1975–1998 miejscowość administracyjnie należała do województwa olsztyńskiego. W latach 1945-46 miejscowość nosiła nazwę "Ekartowo".
Miejscowość leży w historycznym regionie Prus Górnych.
Wieś sołecka w skład której wchodzi wieś Florczaki, oraz osady :Nowaczyzna, i Swojki.
W pobliżu wsi znajduje się Jezioro Florczackie.
Historia.
Wieś założona w latach 1332-1342 na 64 włókach na prawie chełmińskim. Cztery włóki przeznaczono na utrzymanie kościoła a sześć dla zasadźcy i jednocześnie sołtysa. Pierwszy, drewniany i kryty strzechą, kościół zbudowano już w XV w. W wieku XVII i XVIII odprawiane były tutaj nabożeństwa w języku polskim. Pastorzy pochodzili głównie z Mazur. Do parafii we Florczakach w 1800 roku należały wsie: Gubity, Kotkowo, Kretowiny, Lusajny Małe, Swojki, Żabi Róg oraz dwory: Białka i Zawroty.
Szkoła powstała w XVII wieku. W roku 1939 mieściła się w dwóch murowanych budynkach i miała trzy klasy, w których nauczało trzech nauczycieli. Do szkoły we Florczakach uczęszczały także dzieci z pobliskich wsi: Kotkowo, Swojki, Zawroty.
W 1782 r. we wsi było 51 "dymów" (domów, gospodarstwa domowych), w 1818 już 63 gospodarstwa domowe z 347 osobami. W 1858 roku we wsi odnotowano 80 domów i 640 mieszkańców. W 1939 r. gmina Florczaki liczyła 178 gospodarstw domowych i 682 mieszkańców, z których 386 utrzymywało się z rolnictwa lub leśnictwa, 167 w pracy w rzemiośle lub przemyśle, 34 z pracy w handlu lub komunikacji. Było tu 33 gospodarstwa rolne o powierzchni w przedziale 9,5-5 ha, 23 o areale 5-10 ha, 24 - 10-20ha, 9 o powierzchni 20-100 ha i trzy o powierzchni przekraczającej 100 ha.

</doc>
<doc id="355439" url="https://pl.wikipedia.org/wiki?curid=355439" title="Florek">
Florek

Florek – wieś w Polsce położona w województwie łódzkim, w powiecie kutnowskim, w gminie Kutno.
Miejscowość wraz z wsią Michałów tworzy sołectwo "Florek".
W latach 1975–1998 miejscowość administracyjnie należała do województwa płockiego.

</doc>
<doc id="355440" url="https://pl.wikipedia.org/wiki?curid=355440" title="Florianki">
Florianki

Florianki – wieś w Polsce położona w województwie łódzkim, w powiecie zgierskim, w gminie Parzęczew.
W latach 1975–1998 miejscowość należała administracyjnie do ówczesnego województwa łódzkiego.

</doc>
<doc id="355441" url="https://pl.wikipedia.org/wiki?curid=355441" title="Florynka">
Florynka

Florynka (rus. Фльоринка) – wieś w Polsce położona w województwie małopolskim, w powiecie nowosądeckim, w gminie Grybów.
Historia.
Założona w 1574 przez Klemensa Worgacza. Wieś biskupstwa krakowskiego w powiecie sądeckim w województwie krakowskim w końcu XVI wieku. W okresie średniowiecza własność biskupstwa krakowskiego należąca do klucza Muszyna, następnie fundacji kościelnej. Pod koniec XIX wieku wieś liczyła 3025 mieszkańców. W latach 1918–1920 stolica Ruskiej Ludowej Republiki Łemków. 
W latach 1954–1961 wieś należała i była siedzibą władz gromady Florynka, po jej zniesieniu w gromadzie Kąclowa. W latach 1975–1998 miejscowość administracyjnie należała do województwa nowosądeckiego.
Znajduje się tu Ochotnicza Straż Pożarna założona w 1929 roku, posiada remizę oraz samochód bojowy Magirus Deutz GBA.

</doc>
<doc id="355442" url="https://pl.wikipedia.org/wiki?curid=355442" title="Folga Pierwsza">
Folga Pierwsza

Folga Pierwsza – wieś sołecka w Polsce położona w województwie świętokrzyskim, w powiecie jędrzejowskim, w gminie Wodzisław.
W latach 1975–1998 miejscowość administracyjnie należała do województwa kieleckiego.
Historia.
Nazwa wsi pochodzi od apelatywu „folga” znaczy ulga. W wieku XIX Folgę (dziś Folga Pierwsza i Folga Druga) odnotowano jako osadę w ówczesnej gminie Prząsław, parafii Krzcięcice. 
Według spisu miast, wsi, osad Królestwa Polskiego z roku 1827 Folga była wsią prywatną, posiadała jeden dom i 5 mieszkańców. 
Pierwszy Powszechny Spis Ludności z roku 1921 pokazał dwie miejscowości oznaczone jako: Folga A – kolonia, posiadająca 12 domów i 88 mieszkańców i Folga W – kolonia z 7 domami i 42 mieszkańcami.

</doc>
<doc id="355443" url="https://pl.wikipedia.org/wiki?curid=355443" title="Folgowo">
Folgowo

Folgowo – wieś w Polsce położona w województwie kujawsko-pomorskim, w powiecie chełmińskim, w gminie Papowo Biskupie. Wieś zajmuje powierzchnię 336,5 ha.
Podział administracyjny.
W latach 1975–1998 miejscowość administracyjnie należała do województwa toruńskiego.
Historia.
Średniowiecze.
Pierwsza wzmianka o miejscowości pochodzi z 1438. W kronikach i dokumentach wieś była nazywana: Hillebrandisdorff (1438), Hylmensdorff (1438), Hildebrandisdorff (1438), Folgowo (1570), Folgowo (1614). W późnym średniowieczu Folgowo należała do klucza papowskiego. W roku 1438 Folgowo musiało płacić czynsz do zakonu krzyżackiego w wysokości 73 kur i 1 grzywny łanów. Sam zakon posiadał we wsi 29 łanów pól. W 1446 roku Folgowo wystąpiło w sporze o utrzymanie rowu nawadniającego. W latach 1466-1505 wieś należała do królów polskich. W 1505 roku Aleksander Jagiellończyk przekazał miejscowość biskupom chełmińskim. Na przełomie XVI i XVII wieku należało do dóbr stołowych biskupów chełmińskich. 
Nowożytność.
W 1759 roku chłopami kontraktowymi byli w Folgowie: Stanisław Milencz, Jan Gmeński, Franciszek Dubiela, Jakub Kowalski, Antoni Rejenkowicz. Każdy z nich posiadał po 3 włóki ziemi. Folgowo oddawało dziesięcinę na rzecz kościoła w Papowie Biskupim. W 1739 roku dziesięcina wynosiła 5 korców, a w 1773 roku 12 korców owsa i żyta. W 1772 roku w wyniku pierwszego rozbioru Polski Folgowo trafiło do Prus. W 1773 roku przeprowadzono pierwszy w Folgowie spis ludności. Wieś wtedy liczyła 74 osoby (wśród nich byli: Jakub Dembowski, Jakub Zacharek, karczmarz Roch Milenc, owczarz Wojciech Zacharek, robotnicy folwarczni: Józef Zacharek, Franciszek Kallen, Marcin Kamiński).
W 1831 roku przeprowadzono w Folgowie uwłaszczenie chłopów. W 1868 roku przeprowadzono w Folgowie badania statystyczne, które wykazały, że miejscowość zajmowała 1657 mórg powierzchni, posiadała 47 budynków (w tym 22 mieszkalne). W 1868 roku wieś zamieszkiwało 236 mieszkańców (210 katolików i 26 ewangelików). W 1885 roku Folgowo zajmowało powierzchnię 423 hektarów. Miejscowość liczyła 211 mieszkańców (189 katolików, 18 ewangelików i 4 Żydów). Po I wojnie światowej, w 1921 roku w Folgowie znajdowało się 17 budynków mieszkalnych. Wieś liczyła 159 mieszkańców (72 mężczyzn i 87 kobiet; 138 katolików, 15 katolików i 6 mieszkańców innych wyznań). 
Współczesność.
W 1995 roku w Folgowie wybudowano wodociągi. W 1999 roku wyremontowano drogę Storlus-Folgowo. W 2008 roku wyremontowano świetlicę wiejską. W 2010 roku w świetlicy zmieniono sposób ogrzewania oraz wymieniono drzwi. W 2011 roku wyremontowano drogi w miejscowości. W 2013 roku przebudowano drogę w Folgowie. W 2013 roku w Folgowie działały 3 podmioty gospodarcze.
Demografia.
Według Narodowego Spisu Powszechnego (III 2011 r.) wieś liczyła 153 mieszkańców. Jest dwunastą co do wielkości miejscowością gminy Papowo Biskupie.

</doc>
<doc id="355444" url="https://pl.wikipedia.org/wiki?curid=355444" title="Folsztyn">
Folsztyn

Folsztyn – wieś w Polsce położona w województwie wielkopolskim, w powiecie czarnkowsko-trzcianeckim, w gminie Wieleń.
W latach 1975–1998 miejscowość administracyjnie należała do województwa pilskiego.
Przez wieś przebiega droga wojewódzka nr 174.

</doc>
<doc id="355445" url="https://pl.wikipedia.org/wiki?curid=355445" title="Foluszczyki">
Foluszczyki

Foluszczyki – wieś w Polsce położona w województwie łódzkim, w powiecie wieruszowskim, w gminie Galewice.
W 2004 roku w Foluszczykach mieszkało 127 osób.
W latach 1975–1998 miejscowość administracyjnie należała do województwa kaliskiego.

</doc>
<doc id="355446" url="https://pl.wikipedia.org/wiki?curid=355446" title="Folwarki (województwo podkarpackie)">
Folwarki (województwo podkarpackie)

Folwarki – wieś w Polsce położona w województwie podkarpackim, w powiecie lubaczowskim, w gminie Cieszanów.
W latach 1975–1998 miejscowość administracyjnie należała do województwa przemyskiego.
Historia.
Wieś została założona w 1674 roku jako osada będąca uposażeniem cieszanowskiego konwentu dominikanów. Od II połowy XIX wieku wieś była znana pod nazwą Folwarki Podominikańskie. W 1788 roku skasowano konwent dominikanów, a folwark w 1819 roku sprzedano. Na przełomie XIX i XX wieku wieś była znana jako Folwarki Nowosielskie, a w 1954 roku po regulacji granic Cieszanowa, po odłączeniu od miasta, powstała samodzielna wieś Folwarki.
Oświata.
Początki szkolnictwa w Folwarkach rozpoczęły się w 1895 roku, gdy powstała prywatna szkoła ewangelicka, której nauczycielem został Michał Trębicki. Przydatnym źródłem archiwalnym do poznawania historii szkolnictwa w Galicji są austriackie Szematyzmy Galicji i Lodomerii, które podają wykaz szkół ludowych, wraz z nazwiskami ich nauczycieli. Następnie w latach 1900-1903 była to szkoła "niezorganizowana" a w latach 1905-1914 szkoła eksponowana z planem szkoły 1-klasowej ("Folwarki Nowosielskie ad Cieszanów").

</doc>
<doc id="355447" url="https://pl.wikipedia.org/wiki?curid=355447" title="Folwarki Małe">
Folwarki Małe

Folwarki Małe – wieś w Polsce położona w województwie podlaskim, w powiecie białostockim, w gminie Zabłudów.
Wieś magnacka hrabstwa zabłudowskiego położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Apostołów Piotra i Pawła w Zabłudowie.

</doc>
<doc id="355448" url="https://pl.wikipedia.org/wiki?curid=355448" title="Folwarki Tylwickie">
Folwarki Tylwickie

Folwarki Tylwickie – wieś w Polsce położona w województwie podlaskim, w powiecie białostockim, w gminie Zabłudów.
Prawosławni mieszkańcy wsi należą do parafii Przemienienia Pańskiego w Topolanach, a rzymskokatoliccy do parafii św. Apostołów Piotra i Pawła w Zabłudowie.
Historia.
Według Pierwszego Powszechnego Spisu Ludności z 1921 roku wieś Folwarki Tylwickie liczyła 59 domów i zamieszkiwały ją 324 osoby (157 kobiet i 167 mężczyzn). Większość mieszkańców miejscowości (215 osób) zadeklarowała wyznanie prawosławne, natomiast pozostali (109 osób) podali wyznanie rzymskokatolickie. Pod względem narodowościowym dominowali mieszkańcy, którzy zadeklarowali narodowość białoruską (210 osób), reszta zaś zgłosiła narodowość polską (114 osób). W owym czasie, podobnie jak dziś, miejscowość znajdowała się w gminie Zabłudów.
W latach 1954–1971 wieś należała i była siedzibą władz gromady Folwarki Tylwickie, po jej zniesieniu w gromadzie Zabłudów. W latach 1975–1998 miejscowość administracyjnie należała do województwa białostockiego.
Wieś w 2011 roku zamieszkiwały 164 osoby.
Zabytki.
Cerkiew i cmentarz znajdują się na obrzeżach wsi, w pobliskim uroczysku Piatienka (w sąsiedniej gminie Michałowo).
Inne.
Nieopodal wsi przepływa rzeka Małynka.

</doc>
<doc id="355449" url="https://pl.wikipedia.org/wiki?curid=355449" title="Folwarki Wielkie">
Folwarki Wielkie

Folwarki Wielkie – wieś w Polsce położona w województwie podlaskim, w powiecie białostockim, w gminie Zabłudów.
Wieś magnacka hrabstwa zabłudowskiego położona była w końcu XVIII wieku w powiecie grodzieńskim województwa trockiego Wielkiego Księstwa Litewskiego. 
W latach 1975–1998 miejscowość administracyjnie należała do województwa białostockiego.
W okolicach Folwarków Wielkich znajduje się źródło rzeki Małynki. 
Prawosławni mieszkańcy wsi należą do parafii Zaśnięcia Najświętszej Marii Panny w Zabłudowie, a wierni kościoła rzymskokatolickiego do parafii św. Apostołów Piotra i Pawła w Zabłudowie.

</doc>
<doc id="355450" url="https://pl.wikipedia.org/wiki?curid=355450" title="Folwark-Raciąż">
Folwark-Raciąż

Folwark-Raciąż – wieś w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość administracyjnie należała do województwa ciechanowskiego.

</doc>
<doc id="355451" url="https://pl.wikipedia.org/wiki?curid=355451" title="Fornetka">
Fornetka

Fornetka – wieś w Polsce położona w województwie podlaskim, w powiecie suwalskim, w gminie Szypliszki. Leży nad jeziorem Szelment Mały.
W latach 1975–1998 miejscowość administracyjnie należała do województwa suwalskiego.

</doc>
<doc id="355452" url="https://pl.wikipedia.org/wiki?curid=355452" title="Foshuta">
Foshuta

Foshuta (kaszb. "Foshëta", , Fosshütte, Fosshuette) – wieś pogranicza kaszubsko-kociewskiego w Polsce, położona w województwie pomorskim, w powiecie kościerskim, w gminie Stara Kiszewa, przy drodze wojewódzkiej nr .
W latach 1975–1998 wieś administracyjnie należała do województwa gdańskiego.

</doc>
<doc id="355453" url="https://pl.wikipedia.org/wiki?curid=355453" title="Franciszkany">
Franciszkany

Franciszkany () – wieś w Polsce położona w województwie łódzkim, w powiecie skierniewickim, w gminie Nowy Kawęczyn.
W latach 1975–1998 miejscowość administracyjnie należała do województwa skierniewickiego.

</doc>
<doc id="355454" url="https://pl.wikipedia.org/wiki?curid=355454" title="Franckowa Buda">
Franckowa Buda

Franckowa Buda – wieś w Polsce położona w województwie podlaskim, w powiecie sokólskim, w gminie Janów.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Jerzego w Janowie.

</doc>
<doc id="355455" url="https://pl.wikipedia.org/wiki?curid=355455" title="Frankamionka">
Frankamionka

Frankamionka – kolonia w Polsce położona w województwie lubelskim, w powiecie zamojskim, w gminie Miączyn.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Miączyn.
Miejscowość położona na południowo-wschodnim skraju gminy Miączyn, nad rzeką Siniochą, w obrębie Kotliny Hrubieszowskiej. 
Historia.
Pierwsza wzmianka o miejscowości pochodzi z 1827 roku, kiedy spis notował ją w powiecie hrubieszowskim i parafii Grabowiec. Frankamionka liczyła wówczas 10 domów i 53 mieszkańców. W 1839 roku na mapie Kwatermistrzowskiej miejscowość zaznaczono jako Majdan Koniuski i należała wówczas do Aleksandra Kruzensterna, dziedzica z Horyszowa i Koniuch. Pod koniec XIX wieku tutejszy folwark wchodził w skład dóbr Horyszów. 
23 marca 1944 roku ponad stu-osobowa bojówka Ukraińców z sąsiedniej wsi Łotów napadła niespodziewanie na Frankamionkę. Podczas napaści zamordowano 18 mieszkańców i spalono większą część wioski, w tym budynek szkoły. Na pomoc mieszkańcom przyśpieszyli partyzanci z oddziału "Wiklina", którzy odparli Ukraińców zabijając 4 napastników.
Według stanu na dzień 31 grudnia 2004 roku wieś Frankamionka liczyła 88 mieszkańców, natomiast na 31 grudnia 2005 roku 82 mieszkańców. Sołectwo posiada utwardzoną-asfaltowa drogę łączącą wieś z Koniuchami i Hostynnem, gm. Werbkowice. We wsi działa Ochotnicza Straż Pożarna.

</doc>
<doc id="355456" url="https://pl.wikipedia.org/wiki?curid=355456" title="Franki (województwo wielkopolskie)">
Franki (województwo wielkopolskie)

Franki – wieś w Polsce położona w województwie wielkopolskim, w powiecie konińskim, w gminie Rychwał.
W latach 1975–1998 miejscowość administracyjnie należała do województwa konińskiego.

</doc>
<doc id="355457" url="https://pl.wikipedia.org/wiki?curid=355457" title="Franki-Dąbrowa">
Franki-Dąbrowa

Franki-Dąbrowa – wieś w Polsce położona w województwie podlaskim, w powiecie wysokomazowieckim, w gminie Kobylin-Borzymy.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Kobylinie-Borzymach.
Historia.
"Franki" założone najprawdopodobniej w XV w. W I Rzeczypospolitej należały do ziemi bielskiej.
W roku 1827 miejscowość liczyła 18 domów i 108 mieszkańców. Pod koniec XIX w. Słownik geograficzny Królestwa Polskiego informuje: "Franki, wsie szlacheckie, powiat "mazowiecki", gmina Piszczaty, parafia Kobylin".
W roku 1921 we wsi naliczono 26 budynków z przeznaczeniem mieszkalnym oraz 127 mieszkańców (56 mężczyzn i 71 kobiet). Narodowość polską podało 126 osób, a 1 "inną".

</doc>
<doc id="355458" url="https://pl.wikipedia.org/wiki?curid=355458" title="Franki-Piaski">
Franki-Piaski

Franki-Piaski – wieś w Polsce położona w województwie podlaskim, w powiecie wysokomazowieckim, w gminie Kobylin-Borzymy.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Kobylinie-Borzymach.
Historia.
Miejscowość założona najprawdopodobniej w XV w. W I Rzeczypospolitej Franki należały do ziemi bielskiej.
W roku 1827 Franki-Piaski liczyły 10 domów i 48 mieszkańców. Pod koniec XIX w. Słownik geograficzny Królestwa Polskiego informuje: "Franki, wsie szlacheckie, powiat "mazowiecki", gmina Piszczaty, parafia Kobylin".
W roku 1921 we wsi naliczono 3 budynki z przeznaczeniem mieszkalnym i 11 "innych zamieszkałych" oraz 75 mieszkańców (38 mężczyzn i 37 kobiet). Wszyscy podali narodowość polską i wyznanie rzymskokatolickie.

</doc>
<doc id="355459" url="https://pl.wikipedia.org/wiki?curid=355459" title="Franklinów">
Franklinów

Franklinów – wieś w Polsce położona w województwie wielkopolskim, w powiecie ostrowskim, w gminie Ostrów Wielkopolski, przy północnej granicy Ostrowa, przy drodze krajowej nr 11 Poznań-Bytom i linii kolejowej Poznań-Ostrów (posterunek odgałęźny Franklinów). 
We wsi znajduje się kościół filialny parafii św. Wojciecha w Lewkowie. Został on wybudowany w latach 80. XX wieku.
Miejscowość przynależała administracyjnie przed rokiem 1887 do powiatu odolanowskiego, w latach 1975-1998 do województwa kaliskiego, a w latach 1887-1975 i od 1999 do powiatu ostrowskiego.
W końcu XIX wieku wieś liczyła 223 mieszkańców.

</doc>
<doc id="355460" url="https://pl.wikipedia.org/wiki?curid=355460" title="Franknowo">
Franknowo

Franknowo (niem. "Frankenau") – wieś warmińska w Polsce położona w województwie warmińsko-mazurskim, w powiecie olsztyńskim, w gminie Jeziorany.
Do 1954 roku siedziba gminy Franknowo. W latach 1954–1972 wieś należała i była siedzibą władz gromady Franknowo. W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.
Obecnie we wsi funkcjonują: punkty usługowe, poczta, remiza strażacka, zlewnia mleka, sklepy, sala dyskotekowa. W latach wcześniejszych działała rada gminy, koło gospodyń wiejskich, funkcjonowała kawiarnia, bank spółdzielczy. Wieś ma wodociąg, ma kanalizację od 2012 roku. Przez wieś prowadzi żółty szlak rowerowy (Jeziorany - Tłokowo - Kramarzewo - Franknowo - Modliny - Ustnik - Wójtówko - Jeziorany), 24 km.
Położenie.
Wieś oddalona 6 km na północny wschód od Jezioran w kierunku Bisztynka, licząca obecnie około 660 mieszkańców. Położona jest malowniczo w krajobrazie polodowcowym. Szczególna jest tu forma moreny wysoczyzny falistej. Niedaleko miejscowości znajduje się zlewnia czterech dopływów Łyny: Wasąga, Kirsny, Symsarny i Pisy. W okolicy znajduje się wysokie wzniesienie pokryte lasem iglastym. Mieszkańcy nazywają je "Górą Zamkową" (według legendy stał tam kiedyś zamek).
Historia.
Wieś lokował 3 grudnia 1346 wójt biskupi Brunon z Lutr na 91 włókach, w tym było: 74 włók czynszowych na prawie chełmińskim, 10 włók sołeckich, 6 kościelnych i 1 włóka wolna. Zasadźcą był Prus "Heinko". W czasie wojny trzynastoletniej i ponownie w trakcie wojny polsko-krzyżackiej w latach 1519-1521, wieś została w dużym stopniu zniszczona. W połowie XVI w. wieś zasiedlono ponownie. W 1688 we wsi było: 23 chłopów, sołtys, 4 zagrodników. W 1785 Franknowo zamieszkiwali Niemcy. We wsi oprócz budynków mieszkalnych były dwie karczmy, kuźnia i stajnie. W 1820 mieszkały tu 455 osoby, natomiast w 1939 – 927. Po II wojnie światowej zaczęła napływać do wsi ludność różnych narodowości – Polacy z dawnych kresów oraz Polski Centralnej, Ukraińcy. Obecnie we Franknowie mieszka 660 osób.

</doc>
<doc id="355461" url="https://pl.wikipedia.org/wiki?curid=355461" title="Franusin">
Franusin

Franusin – wieś w Polsce położona w województwie lubelskim, w powiecie tomaszowskim, w gminie Telatyn.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Telatyn.
Etymologia.
Nazwa wsi pochodzi od imienia zdrobniałego "Franusia" ("Franciszka") który z sufiksem ~"in" tworzy obecnie brzmiącą nazwę wsi.
Historia.
Miejscowość nie występuje w spisie z roku 1827. Pojawia się w spisie Zinberga z roku 1877 (Skorowidz Królestwa Polskiego, czyli Spis alfabetyczny miast, wsi, folwarków, kolonii i wszystkich nomenklatur w guberniach Królestwa Polskiego [...] t.I str.149) opisana jako folwark. Jako folwark wymienia ją także Słownika geograficznego Królestwa Polskiego z roku 1881. Folwark ten został oddzielony w roku 1874 od dóbr Telatyn Teodora Kaszowskiego.
Według spisu powszechnego z roku 1921 Franusin stanowił kolonię posiadającą 2 domy mieszkalne i 11 mieszkańców.

</doc>
<doc id="355462" url="https://pl.wikipedia.org/wiki?curid=355462" title="Frąca (gmina Smętowo Graniczne)">
Frąca (gmina Smętowo Graniczne)

Frąca – wieś kociewska w Polsce położona w województwie pomorskim, w powiecie starogardzkim, w gminie Smętowo Graniczne.
Historia.
W latach 1975–1998 miejscowość administracyjnie należała do województwa gdańskiego. Według danych z 2011 roku miejscowość zamieszkiwało 309 osób. 

</doc>
<doc id="355463" url="https://pl.wikipedia.org/wiki?curid=355463" title="Frącki">
Frącki

Frącki – wieś w Polsce położona w województwie podlaskim, w powiecie sejneńskim, w gminie Giby. Leży nad Czarną Hańczą.
W latach 1975–1998 miejscowość administracyjnie należała do województwa suwalskiego.
We wsi znajduje się wpisany do rejestru zabytków cmentarz wojenny z I wojny światowej (nr rej.: 421 z 31.01.1985)

</doc>
<doc id="355464" url="https://pl.wikipedia.org/wiki?curid=355464" title="Frączki (powiat olsztyński)">
Frączki (powiat olsztyński)

Frączki (dawniej niem. "Fleming") – wieś w Polsce położona w województwie warmińsko-mazurskim, w powiecie olsztyńskim, w gminie Dywity. W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia. W czasach historycznych należała do gminy Jeziorany w powiecie reszelskim.
Obecna nazwa wsi została sztucznie utworzona po 1945 r. na wzór innych nazw miejscowości, pochodzących od imienia, w tym przypadku Franciszek. Dawniej wieś w dokumentach zapisywano jako "Flemingswalt" (1358 r.), "Flemingswald" (1369), "Flemingswalde" (1376), "Fleminck" (1597), "Fleming" (1615), "Flemming" (1820), Do 1945 wieś nosiła nazwę "Fleming".
Wieś warmińska położona w pagórkowatym krajobrazie polodowcowym z licznymi drobnymi zbiornikami wodnymi oraz aleją lipową wzdłuż drogi prowadzącej do kolonii. We wsi znajduje się szkoła podstawowa, dom kultury, dwa sklepy spożywcze i punkty usługowe, przystanek autobusowy, kościół. W architekturze zachował się pierwotny układ wsi – tak zwana ulicówka – o zwartej zabudowie, z niewielkimi działkami, często zabudowanymi w czworobok. Zagrody i pola zakładane były po obu stronach, przebiegającej środkiem wsi, drogi. Typowa zagroda składała się z kilku oddzielnych budynków: dom mieszkalny, stodoła, stajnia, obora i chlew, spichlerz, ziemianka. Małe zagrody, należące do uboższych gospodarzy, składały się jedynie z budynku mieszkalnego oraz budynku gospodarczego (czasem połączonego ze stodołą).
Domy pochodzące z przełomu XIX-XX w. są murowane, parterowe, przykryte stromym, dwuspadowym dachem, zazwyczaj z czerwoną dachówką. Występują także nieotynkowane domy wykonane z czerwonej cegły, np. budynek po byłej gospodzie (obecnie budynek mieszkalny) czy plebania. W większości domów znajdują się dwa wejścia. Pierwsze – czasem z gankiem – znajduje się od strony drogi, niegdyś przeznaczone było dla gości, drugie – znajduje się od strony podwórza gospodarczego, służyło głównie domownikom.
W zabudowie gospodarczej występują także murowane budynki z górną partią szalowaną deskami (ok. XIX w.), zazwyczaj dach pokrywa czerwona dachówka ceramiczna, niektóre drewniane stodoły pod koniec XX przykryte były jeszcze eternitem.
W ostatnich latach obserwuje się ujemny przyrost naturalny, który jest jednym z poważniejszych problemów wsi. Innymi ważniejszymi problemami są m.in. bezrobocie oraz alkoholizm, którego przykłady, możemy zaobserwować w miejscach publicznych.
Historia.
Wieś lokowana na prawie chełmińskim przez biskupa warmińskiego Jan Stryprocka 14 maja 1358 roku, który swojemu krewnemu Henrykowi Flemingowi z Wusen zapisał 50 włók ziemi. W przywileju lokacyjnym zobowiązano zasadźcę do wybudowania kościoła. Pierwszym właścicielem wsi był Heinrich Fleming von Wusen, który w podarunku od biskupa otrzymał las. Nazwa wsi pochodzi od imienia pierwszego właściciela – "Fleming".
Za czasów biskupa warmińskiego Franciszka Kuhschmalza (1424–1457) kościół był filią kościoła w Radostowie (Freundenberg). Prawdopodobnie uległ zniszczeniu w czasie wojen, ponieważ brak go w wykazie parafii z końca XV w. Nowy kościół wybudowano pod koniec XVI w., a konsekrował go dn. 25 września 1580 roku, ku czci św. Marii Magdaleny, biskup warmiński Marcin Kromer. Kościół ten został rozebrany w 1870 r. Obecny budynek kościoła pochodzi z XIX w., konsekrowany 2 lipca 1873 roku przez biskupa Filipa Krementza. Samodzielna parafia we Frączkach została utworzona przez biskupa Andrzeja Thiela w dniu 21 stycznia 1905 roku. 
W roku 1615 Ludwik Sokołowski zapisał 19 włók kolegiacie w Dobrym Mieście. W 1783 we wsi było 35 domów. W 1818 we wsi mieszkały 274 osoby, w 1939 – 403 osoby, w 1998 – 288. W plebiscycie z roku 1920 wszystkie głosy oddano za Prusami Wschodnimi.
Pod koniec lat 90. XX w. powstała tu pierwsza w regionie szkoła społeczna (niedawno zlikwidowana).

</doc>
<doc id="355465" url="https://pl.wikipedia.org/wiki?curid=355465" title="Frączkowo">
Frączkowo

Frączkowo (niem. "Fritzendorf") – osada w Polsce, położona w województwie warmińsko-mazurskim, w powiecie kętrzyńskim, w gminie Barciany.
W latach 1975–1998 osada administracyjnie należała do województwa olsztyńskiego.
Historia.
W Frączkowie znajdowała się siedziba wielozakładowego PGR-u o nazwie Państwowe Przedsiębiorstwo Gspodarki Rolnej Skandawa. PPGR Skandawa miało powierzchnię 6980 ha. W skład PPGR Skandawa wchodziły następujące zakłady rolne: Aptynty, Arklity, Frączkowo i Mołtajny.

</doc>
<doc id="355466" url="https://pl.wikipedia.org/wiki?curid=355466" title="Frączków">
Frączków

Frączków (niem. "Franzdorf") – przysiółek wsi Goszowice w Polsce, położony w województwie opolskim, w powiecie nyskim, w gminie Pakosławice.
W latach 1975–1998 przysiółek administracyjnie należał do ówczesnego województwa opolskiego.
Nazwa przysiółka pochodzi od imienia Franciszek. 
Pierwsze wzmianki o miejscowości pochodzą z 1365 roku. W miejscowości znajduje się obiekt pałacowy zbudowany w latach 1730–1750, zrujnowany przez wojska Armii Czerwonej, odbudowany z inicjatywy Emila Podbielskiego po 1971 roku. Obecnie w pałacu znajduje się hotel. Na terenie Frączkowa znajduje się również wybudowany w 2011 r. staw hodowlany wraz z infrastrukturą towarzyszącą.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zgermanizowanej formie "Franczdorf" w szeregu wsi lokowanych na prawie polskim "iure polonico".
Zabytki.
Do wojewódzkiego rejestru zabytków wpisany jest:

</doc>
<doc id="355467" url="https://pl.wikipedia.org/wiki?curid=355467" title="Frąknowo">
Frąknowo

Frąknowo (dawniej niem. "Frankenau") – wieś w Polsce położona w województwie warmińsko-mazurskim, w powiecie nidzickim, w gminie Nidzica.
W latach 1975–1998 miejscowość administracyjnie należała do województwa olsztyńskiego.
Na południowo-zachodnim skraju wsi usytuowany jest cmentarz wojenny z I wojny światowej, na którym pochowano 83 żołnierzy armii rosyjskiej, poległych w sierpniu 1914 r. w walkach w okolicach Frąknowa. Założenie na planie prostokąta, z dwiema mogiłami usypanymi w kształcie kopców, pomiędzy nimi stela z inskrypcją: 
"83 • TAPFERE RUSSEN • FIELEN IN DER • TANNENBERGSCHLACHT • IM GEFECHT BEI • FRANKENAU • AM 24-26 AUG. 1914". 
Za stelą stał pierwotnie wysoki, dębowy krzyż prawosławny (dziś nieistniejący). 

</doc>
<doc id="355468" url="https://pl.wikipedia.org/wiki?curid=355468" title="Frycowa">
Frycowa

Frycowa – wieś w Polsce, położona w województwie małopolskim, w powiecie nowosądeckim, w gminie Nawojowa.
W latach 1954–1961 wieś należała i była siedzibą władz gromady Frycowa, po jej zniesieniu w gromadzie Nawojowa. W latach 1975–1998 miejscowość administracyjnie należała do województwa nowosądeckiego.

</doc>
<doc id="355469" url="https://pl.wikipedia.org/wiki?curid=355469" title="Frydek (powiat pszczyński)">
Frydek (powiat pszczyński)

Frydek (niem. "Siegfriedsdorf)" – wieś w Polsce położona w województwie śląskim, w powiecie pszczyńskim, w gminie Miedźna. W latach 1975–1998 miejscowość administracyjnie należała do województwa katowickiego.
Frydek jest jedną z sześciu miejscowości wchodzących w skład gminy Miedźna. Znajduje się w północno-wschodniej części gminy. Od strony północnej miejscowość otoczona jest lasem wolskim. Od wschodu miejscowość sąsiaduje z wsią Gilowice. Miejscowości te tworzą wspólny obwód szkolny i parafię.
Osadę po zniszczeniach wojny trzydziestoletniej założył pan na Pszczynie Siegfried von Promnitz ok. 1630 i nazwał swoim imieniem "Siegfriedsdorf".
W 2005 przy kościele pod wezwaniem Najświętszej Maryi Panny Królowej Wszechświata we Frydku zbudowany został pomnik Jana Pawła II.
Przez las we Frydku przebiega międzynarodowa trasa rowerowa R-4.

</doc>
<doc id="355470" url="https://pl.wikipedia.org/wiki?curid=355470" title="Frydman">
Frydman

Frydman (słow. "Fridman", węg. "Frigyesvágása", niem. "Friedmann"), wieś w Polsce położona w województwie małopolskim, w powiecie nowotarskim, w gminie Łapsze Niżne.
Położona jest w regionie geograficznym Kotlina Nowotarska i historyczno-etnograficznym Spisz, w miejscu gdzie rzeka Białka wpada do Zbiornika Czorsztyńskiego.
Wieś Podtatrza, pochodzi z przełomu XIII i XIV wieku. Na rynku znajduje się wczesnogotycki kościół św. Stanisława, z wyjątkową wieżą zwieńczoną późnorenesansową attyką oraz ośmiokątną kaplicą. Niektórzy mówią, że ludzie z tej wsi posługują się własnym dialektem zwanym też "frydmańskim". Inny zabytek to kasztel (obronny dwór) z 1585 roku, zbudowany przez węgierskich władców tych okolic, Horwathów. We wsi działa zespół regionalny i orkiestra dęta.
W latach 1954–1961 wieś należała i była siedzibą władz gromady Frydman, po jej zniesieniu w gromadzie Harklowa. W latach 1975–1998 miejscowość administracyjnie należała do województwa nowosądeckiego.
Historia.
Frydman otrzymał status miasteczka od XVII w. – posiadał własną pieczęć miejską, choć faktycznie była wsią targowo-rzemieślniczą. Osada miała kształt prostokąta z placem pośrodku.
Do 1918 roku Frydman wchodził w skład Królestwa Węgier, zaś w latach 1939-45 znalazł się pod rządami Pierwszej Republiki Słowackiej.
6 lipca 1957 r. we wsi wybuchł groźny pożar, w którym spłonęły 23 domy mieszkalne wraz z zabudowaniami gospodarczymi w starej części Frydmana, położonej koło kościoła.
Atrakcje turystyczne.
Frydman położony jest w Kotlinie Nowotarskiej, pomiędzy Pieninami Spiskimi a Gorcami. Przy brzegu Jeziora Czorsztyńskiego – zbiornika retencyjnego, znajduje się przystań, gdzie można wypożyczyć łódki, rowerki wodne itp. W pobliżu miejsca, gdzie Białka wpada do Jeziora Czorsztyńskiego (zwanego także "Morzem Pienińskim"), jest pole kempingowe, gdzie co roku przybywa wielu turystów. W okolicy Frydmana znajdują się trzy rezerwaty przyrody: Zielone Skałki, Niebieska Dolina oraz Przełom Białki pod Krempachami.
Kultura.
Region podhalańsko-spiski posiada wyraźnie wyodrębnioną, autentyczną i żywą kulturę lokalną, na którą składa się folklor góralski; m.in. gwara podhalańska, będąca dobrze rozpoznawalna w Polsce. Charakterystyka folkloru widoczna jest dodatkowo w kuchni, rękodziele ludowym, a także muzyce, tańcu i oryginalnym spiskim stroju góralskim w odmianie kacwińskiej.
We wsi jest używana gwara spiska, zaliczana przez polskich językoznawców jako gwara dialektu małopolskiego języka polskiego, przez słowackich zaś jako gwara przejściowa polsko-słowacka.
Szkolnictwo.
We wsi istnieje szkoła podstawowa im. Bronisława Czecha.
Pierwszy budynek szkolny pochodzi z 1882. Według podań szkoła istniała wcześniej, lecz mieściła się w budynku Spółki Urbarskiej, gdzie obecnie znajduje się magazyn GS-u.
Do 1918 r. nauka w szkole odbywała się w języku węgierskim. Dochodziło przy tym do komicznych z dzisiejszego punktu widzenia sytuacji, gdyż uczące wtedy nauczycielki znały tylko język węgierski i nie rozumiały posługujących się gwarą uczniów. Również uczniowie nie rozumieli, co mówią do nich nauczyciele. Język polski lub słowacki mieszkańcy Frydmana poznawali z książeczek do nabożeństw i najczęściej była to znajomość bierna – potrafili czytać, nie umieli pisać.
W latach 1918–1920 teren Frydmana był pod tymczasową administracją Ligi Narodów i nauka w szkole odbywała się w języku słowackim.
W 1920 r. po wejściu tej części Spisza w granice państwa polskiego rozpoczyna swój byt szkoła polska. Kierownikiem szkoły została Elżbieta Kaniowa, a do Rady Szkolnej wchodzą tacy mieszkańcy Frydmana jak ks. Andraszewski, Jan Balara, Michał Brynczka, Michał Iglar i Jan Myśliwiec. W 1928 r. kierownikiem szkoły zostaje Michał Balara. W 1932 r. jego funkcję przejmuje Anna Balińska, a w 1935 nowym kierownikiem zostaje Jan Basta. Ostatnim dyrektorem przed II wojną światową od 1938 r. był Władysław Nowak. W tym okresie nauka odbywała się w budynku szkolnym obok kościoła, gdzie przed kilkoma laty było przedszkole. W szkole uczono na dwie zmiany.
Po wybuchu II wojny światowej teren Frydmana wraz z tą częścią Spisza wszedł w skład państwa słowackiego. W październiku 1939 r. pojawili się nauczyciele słowaccy i rozpoczęła się nauka w języku słowackim. Tak było przez cały okres okupacji aż do wiosny 1945 r.
We wrześniu 1945 r. do szkoły przyszli pierwsi nauczyciele polscy. Kierownikiem szkoły został Mieczysław Czubernat. Do 1945 istniały formalnie dwie szkoły: jedna – z polskim językiem nauczania, druga – ze słowackim. Funkcje dyrektora szkoły słowackiej sprawował w tym czasie Andrzej Pitek, natomiast polską szkołą kierowała Helena Gadzińska. Ponieważ liczba uczniów w szkole słowackiej stopniowo się zmniejszała (uczniowie przechodzili do szkoły polskiej), w 1945 szkoła ta została rozwiązana, a nowym dyrektorem jednej polskiej szkoły został Andrzej Pitek.
W latach 60. w szkole we Frydmanie zaczął się intensywnie rozwijać sport, zwłaszcza piłka ręczna dziewcząt oraz łyżwiarstwo, również w kategorii dziewcząt. Do większych sukcesów sportowych w tych latach należą:

</doc>
<doc id="355471" url="https://pl.wikipedia.org/wiki?curid=355471" title="Frydrychowo (powiat golubsko-dobrzyński)">
Frydrychowo (powiat golubsko-dobrzyński)

Frydrychowo – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Kowalewo Pomorskie.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 481 mieszkańców. Jest trzecią co do wielkości miejscowością gminy Kowalewo Pomorskie.

</doc>
<doc id="355472" url="https://pl.wikipedia.org/wiki?curid=355472" title="Frydrychów (województwo łódzkie)">
Frydrychów (województwo łódzkie)

Frydrychów – wieś w Polsce położona w województwie łódzkim, w powiecie brzezińskim, w gminie Jeżów.
W latach 1975–1998 miejscowość administracyjnie należała do województwa skierniewickiego.

</doc>
<doc id="355473" url="https://pl.wikipedia.org/wiki?curid=355473" title="Frygnowo">
Frygnowo

Frygnowo (do 1945 r. niem. "Frögenau") – wieś w Polsce położona w województwie warmińsko-mazurskim, w powiecie ostródzkim, w gminie Grunwald. W latach 1975–1998 miejscowość administracyjnie należała do województwa olsztyńskiego.
We Frygnowie działa publiczna Szkoła Podstawowa we Frygnowie oraz gospodarstwo agroturystyczne „Chata za wsią”.
Historia.
W czasach krzyżackich wieś pojawia się w dokumentach w roku 1321, podlegała pod komturię w Dąbrównie, były to dobra rycerskie o powierzchni 60 włók.
Wieś wymieniana w dokumentach w roku 1335. W 1414 r. wieś obejmowała 62,2 włóki, na których gospodarzyło czterech chłopów. W 1475 roku wielki mistrz Henryk von Richtenburg nadał we Frygnoweie 62 włoki i 11 radeł wolnym chłopom. W 1519 roku we wsi było 11 chłopów czynszowych a w 1540 - 13 chłopów czynszowych oraz pięciu zagrodników. W 1544 roku niejaki "von Ölsnitz" zamienił się majątkiem we Frygnowie z niejakim "Finckem". W tym czasie było we wsi 22 chłopów. W czasie wojen szwedzkich wieś mocno ucierpiała a kościół później przez wiele lat nie był remontowany - w 1721 roku było już ruina. W 1763 kościół został odbudowany. W tym czasie w tutejszej szkole uczyło się ponad 10 dzieci. W 1789 r. był to majątek ziemski z 26 domami. W 1895 r. wieś obejmowała 390 ha i mieszkało w niej 286 ludzi. Według danych z 1910 r. we Frygnowie mieszkało 240 Polaków (osób polskiego pochodzenia). W 1925 r. wieś obejmowała 1357 ha i zamieszkana była przez 614 osób. W 1939 r. we wsi było 734 mieszkańców.

</doc>
<doc id="355474" url="https://pl.wikipedia.org/wiki?curid=355474" title="Frywałd">
Frywałd

Frywałd – wieś w Polsce, położona w województwie małopolskim, w powiecie krakowskim, w gminie Krzeszowice.
W latach 1945–1954 oraz 1973–1976 Frywałd należał do gminy Tenczynek, a w latach 1975–1998 administracyjnie należał do województwa krakowskiego.
Miejscowość graniczy ze Sanką, Zalasem, Baczynem i przez las z Nawojową Górą, Tenczynkiem, Nielepicami i Brzoskwinią.
Położenie.
Frywałd położony jest w górnym odcinku Doliny Sanki, u zbiegu dwóch potoków źródłowych Sanki, w malowniczej kotlinie. W północnej części wsi, tuż za wiaduktem pod autostradą A4 (E40) istnieje leśniczówka Kopce. A od zachodniej strony rozciąga się teren Kopalni Porfiru Zalas – położonej w większości na obszarze administracyjnym Frywałdu. Wschodnie zbocze wzgórza Zręby opada do części wsi o takiej samej nazwie.
Nazwy.
1400 – Friwald, 1413 – Friwalth, 1428 – Priwalt, 1490 – Chriwald, 1494 – Chrywalth, 1496 – Volya Frywald, 1499 – Chrydwalth, 1504 – Frywald, 1508 – Fridwald.
Historia.
Frywałd powstał w 2. poł. XIV w. jako kolonia niemiecka. Podkomorzy Mikołaj Krzywosąd na swoim terenie osadził przybyłych ludzi, najprawdopodobniej z Brandenburgii. Dlatego też mieszkańców wsi nazywano dawniej "Brandenborami". Sama nazwa nawiązuje do niemieckiego pochodzenia wsi – "Frei Wald" (wolny las) lub "Früh Wald" (wczesny las). Wieś ta wchodziła w skład "dóbr tęczyńskich". Część wsi pod Lasem Zwierzyńca nosi nazwę "Tataruchy" – pozostałe budynki należą do przysiółka Zalasu także o nazwie Tataruchy – wcześniej zasiedlona według legendy przez jeńców tatarskich. Po bitwie pod Grunwaldem w 1410 Andrzej Tenczyński na swoim terenie w pobliżu wsi osadził właśnie Tatarów i Rusinów. Mikołaj i Stanisław Nanajka sprzedali w 1460 Frywałd kasztelanowi krakowskiemu Janowi Tenczyńskiemu, który należał do dóbr "hrabstwa Tenczyńskiego". Rzeka Sanka stanowiła naturalną granicę pomiędzy włościami Krzywosądowiczów i Tenczyńskich. W 1490 r. wieś leżała w powiecie krakowskim, a w 1581 powiecie proszowicko-krakowskim w parafii Sosnka (obecna Sanka). W 1595 roku wieś położona w powiecie proszowskim województwa krakowskiego była własnością wojewodziców krakowskich: Gabriela, Andrzeja i Jana Magnusa Tęczyńskich. Wieś wchodziła w 1662 roku w skład hrabstwa tęczyńskiego Łukasza Opalińskiego.
"Kopce" stały się punktem komunikacyjnym, skąd rozchodziło się kilka dróg, powstała tam karczma, która istniała do XIX w. W XVIII i XIX w. wielu mieszkańców było garncarzami. W XVII w. pomiędzy Frywałdem Baczynem osiedlili się chłopi przy ówczesnym młynie. Od XVIII w. do końca XIX w. we Frywałdzie stały dwie karczmy. Do 1795 r. wieś wchodziła w skład powiatu krakowskiego i województwa krakowskiego, a od lipca 1796 do 15 lipca 1809 r. w skład cyrkułu krakowskiego Galicji Zachodniej. W latach 1815–1846 wieś położona była na terenie Wolnego Miasta Krakowa, potem w zaborze austriackim. W 1820 r. we Frywałdzie były 34 domy zamieszkane przez około 200 osób. W latach 1846–1853 wieś wchodziła w skład powiatu krakowskiego. W 1870 r. liczba mieszkańców wzrosła do 250, a w 1910 do 269 osób. Na pocz. XX w. mieszkańcy głównie trudnili się garncarstwem.
W czasie II Rzeczypospolitej wieś należała do powiatu chrzanowskiego w województwie krakowskim. W okresie przedwojennym i po II wojnie światowej we Frywałdzie działał niewielki zbór Wolnych Badaczy Pisma Świętego. Dotychczasowa jednostkowa gmina wiejska Frywałd w powiecie chrzanowskim została 1 sierpnia 1934 r. przyłączona do gminy zbiorowej Tenczynek. Od 26 października 1939 do 18 stycznia 1945 r. wieś należała do gminy Kressendorf w Landkreis Krakau, dystryktu krakowskiego w Generalnym Gubernatorstwie.
Infrastruktura.
Około 10 km na wschód od Frywałdu znajduje się port lotniczy Kraków-Balice.
Podstawowym źródłem wody pitnej dla miejscowości jest ujęcie wody głębinowej. Mieszkańcy zaopatrywani są w wodę z wodociągu "Sanka – Frywałd – Baczyn", pracującego w oparciu o ujęcie "Sanka" o wydajności 260 m³/dobę. Długość tej sieci wodociągowej w miejscowości wynosi 4,5 km. Frywałd został skanalizowany. Istnieje natomiast sieć gazowa. W miejscowości znajduje się niewielka świetlica wiejska. W 2011 r. wybudowano plac zabaw.
"Koło Gospodyń Wiejskich we Frywałdzie" zostało założone 25 października 2009 roku. Frywałd liczy 265 mieszkańców, którzy zamieszkują 98 domów. Wierni kościoła rzymskokatolickiego należą do parafii św. Jakuba Apostoła w pobliskiej Sance.
Zabytki.
W miejscowości znajduje się kapliczka z 1863 r., w której niegdyś udzielano chrztów dzieci, a także dorosłych.
Turystyka.
Wieś częściowo położona na terenie Tenczyńskiego Parku Krajobrazowego.

</doc>
<doc id="355475" url="https://pl.wikipedia.org/wiki?curid=355475" title="Fugasówka">
Fugasówka

Fugasówka – wieś w Polsce położona w województwie śląskim, w powiecie zawierciańskim, w gminie Ogrodzieniec.
W latach 1975–1998 miejscowość administracyjnie należała do województwa katowickiego.
Przez miejscowość przebiega droga wojewódzka nr 791. Po wschodniej stronie drogi leży część składająca się z intensywnej zabudowy jednorodzinnej, a po zachodniej stronie znajduje się przysiółek Markowizna, który wchodzi w skład sołectwa Fugasówka. Pozostała część terenu to dolina Czarnej Przemszy, łąki i podmokłe tereny.
Fugasówka graniczy od północy z miastem Zawiercie, od południa z miastem Ogrodzieniec. Miejscowość prezentuje zabudowę podmiejską z elementami charakterystycznymi dla terenu poprzemysłowego.
Mieszkańcy Fugasówki należą do Parafii św. Wojciecha BM w Zawierciu-Bzowie.
W Fugasówce znajduje się zbiorowa Mogiła Powstańców z 1863 roku.

</doc>
<doc id="355477" url="https://pl.wikipedia.org/wiki?curid=355477" title="Komandoria (Poznań)">
Komandoria (Poznań)

Komandoria – część Poznania i zarazem jednostka obszarowa Systemu Informacji Miejskiej (SIM), obejmująca obszar pomiędzy Śródką (ul. Podwale) na zachodzie, Zakładami Metalurgicznymi „Pomet” na wschodzie a Jeziorem Maltańskim na południu. Komandoria jest rozdzielona pomiędzy dwie różne jednostki pomocnicze miasta – Osiedle Ostrów Tumski-Śródka-Zawady-Komandoria obejmujące zachodnią część oraz Osiedle Warszawskie-Pomet-Maltańskie obejmujące wschodnią część.
Z uwagi na położenie w sąsiedztwie ronda Śródka – Komandorię, a zwłaszcza jej zachodnią część, błędnie określa się niekiedy mianem Śródka.
Położenie.
Północno-wschodnia część Komandorii, tj. obszar od ul. św. Michała do ul. Miłosławskiej i Zaniemyskiej oraz od ul. Warszawskiej do linii kolejowej nr 3, należy do jednostki pomocniczej miasta osiedle Warszawskie-Pomet-Maltańskie, a zachodnia i południowa Komandoria, tj. tereny od ul. Podwale do ul. św. Michała oraz od linii kolejowej nr 3 do terenów nad Jeziorem Maltańskim, należy do osiedla Ostrów Tumski-Śródka-Zawady-Komandoria.
Zabudowa.
Część nowych osiedli na terenie Komandorii zaprojektował po wojnie Jan Cieśliński we współpracy z Mirosławą Dworzańską i Zdzisławem Podoskim jako zapowiedź projektu prawobrzeżnego Poznania, a zasadniczą część w latach 1948–1952 Zdzisław Podoski na 360 rodzin. Zrealizowano tu pierwszy w Poznaniu zespół zabudowy z pawilonem handlowo-gastronomicznym dla mieszkańców (restauracja "Maltańska" projektu Danuty Hahn). Wcześniej (druga połowa lat 30. XX w.) powstało natomiast galeriowe osiedle robotnicze, zaprojektowane prawdopodobnie przez Jerzego Tuszowskiego.
Historia.
W okolicy odnajdowano artefakty z wieków VIII i IX. Pierwotnie Komandoria była osadą powstałą wokół kościoła św. Michała, później przemianowanego na kościół św. Jana Jerozolimskiego za murami. Nazwa pochodzi od komandorii Kawalerów Maltańskich, która została utworzona w 1178 przez Mieszka III przy kościele. W czasach zaborów osada nosiła nazwę "Kommendorie". W Kodeksie dyplomatycznym Wielkopolski wspominano ją jako najbardziej na wschód wysuniętą część poznańskiego skupiska osadniczego ("villa que iacet in teritorio ecclesie Hospitalis"). Rozwijała się tu w XIII wieku produkcja rolna, a prawdopodobnie też hodowla. Funkcjonował młyn. Szpital obsługiwał liczną ludność podróżującą traktami na wschód i południe. W 1925 roku została włączona w granice miasta.
W 1936 wytyczono w tym rejonie nowe ulice, nadając im imiona trzech biskupów poznańskich wywodzących się z Wielkopolski. M.in. nadano nazwę ulicy Konarskiego, która miała upamiętniać Adama Konarskiego (1526-1574). Obecnie uważa się, że upamiętnia ona księdza Stanisława Konarskiego, pijara i reformatora szkolnictwa z Warszawy (1700–1773). Pozostałe dwie upamiętnione postacie to Piotr Tomicki i Andrzej Łaskarz.
W latach 1954–1990 Komandoria należała do dzielnicy administracyjnej Nowe Miasto.
W styczniu 2001 r. utworzono jednostkę pomocniczę osiedle Komandoria-Pomet, która – pomimo swej nazwy – obejmowała jedynie mieszkaniowe osiedle Pomet wraz z zakładami „Pomet”. W sierpniu 2001 r. do osiedla Komandoria-Pomet przyłączono północno-wschodnią część Komandorii, tj. obszar od ul. św. Michała do ul. Miłosławskiej i Zaniemyskiej oraz od ul. Warszawskiej do linii kolejowej nr 3. W 2011 r. w wyniku reformy jednostek pomocniczych północno-wschodni obszar Komandorii nie przyłączył się do reszty Komandorii, lecz wraz z osiedlem Pomet połączył się z osiedlem Warszawskie-Pomet-Maltańskie.
W 2001 r. utworzono jednostkę pomocniczą osiedle Komandoria-Podwale, która obejmowała północno-zachodnią część Komandorii, tj. obszar między ul. Podwale a ul. św. Michała oraz od ul. Warszawskiej do linii kolejowej nr 3. W 2011 r. w wyniku reformy jednostek przyłączono osiedle Komandoria-Podwale do nowej jednostki Ostrów Tumski-Środka-Zawady-Komandoria, wraz z nieprzydzieloną do tej pory południową częścią Komandorii nad Jeziorem Maltańskim.

</doc>
<doc id="355478" url="https://pl.wikipedia.org/wiki?curid=355478" title="Nemezis (powieść Agathy Christie)">
Nemezis (powieść Agathy Christie)

Nemezis (tytuł oryginału angielskiego Nemesis, jedno z wydań polskich pod tytułem Przeznaczenie) – powieść Agathy Christie, napisana w 1971 roku. Występuje w niej detektyw amator Jane Marple, starsza pani mieszkająca w prowincjonalnej miejscowości St Mary Mead.
Fabuła.
Panna Jane Marple niespodziewanie otrzymuje list od dawnego znajomego. Umierający Jason Rafiel (znany z "Karaibskiej tajemnicy") prosi o wyjaśnienie pewnej sprawy kryminalnej, która wydarzyła się kilka lat wcześniej. Proponuje bardzo wysokie honorarium: dwadzieścia tysięcy funtów. Mimo że Rafiel nie podaje żadnych szczegółów, panna Marple decyduje się podjąć wyzwanie. Jedyną wskazówką jest dziwny prezent od pana Rafiela. Opłacił on przed śmiercią wycieczkę po starych angielskich rezydencjach. Wszystko wskazuje, 
że wśród uczestników może znajdować się zabójca. Pozostaje pytanie: kto jest ofiarą?
Panna Marple wyrusza jednak na wycieczkę, licząc, że napotka tam więcej wskazówek. Nie myli się - na pewnym etapie podróży okazuje się, że pan Rafiel przygotował przyjaciółce zaproszenie do domu swoich znajomych - trzech sióstr w starszym wieku, mieszkających razem: Anthei, Clothilde i Lavinii. Jane Marple odłącza się więc od wycieczki i zamieszkuje z kobietami. Po pewnym czasie udaje jej się z nimi zaprzyjaźnić i najstarsza z nich, Clothilde opowiada jej bolesną historię z przeszłości - jej przybrana córka, Verity, została przed laty zamordowana. O morderstwo oskarżony został Michael, syn pana Rafiela. Do tej pory odbywa wyrok w więzieniu i wszyscy przekonani są o jego winie.
Teraz panna Marple poznaje swoje zadanie - Jason Rafiel poprosił ją o udowodnienie niewinności swojego syna. Okazuje się, że najprawdopodobniej chłopak rzeczywiście jest niewinny, bo dochodzi do kolejnej zbrodni. Ginie panna Elisabeth Temple, dyrektorka szkoły dla dziewcząt, do której uczęszczała Verity. Czyżby ktoś próbował uniemożliwić pannie Marple zebranie wszystkich informacji na temat dziewczyny?
Rozwiązanie.
Zbrodnię popełniła Clothilde Brandbury-Scott, patologicznie zazdrosna o swoją przybraną córkę. Nie zamierzała pozwolić, by jej „własność” wyprowadziła się daleko od niej, co zamierzała zrobić po ślubie. Zwłoki otrutej Verity zakopała w ogrodzie tuż przed własnym domem. Dla zmylenia policji popełniła drugą zbrodnię na dziewczynie w odpowiednim wieku, której twarz doszczętnie zmasakrowała dla utrudnienia identyfikacji zwłok. Tę drugą ofiarę Clothilde „rozpoznała” jako Verity. Clothilde odpowiada również za śmierć panny Temple. Obawiała się bowiem, że jej niezdrowy stosunek do przybranej córki wyjdzie na jaw i wzbudzi podejrzenia policji.
Kiedy panna Marple ujawnia morderczyni, że poznała prawdę, ta próbuje ją zamordować. Na szczęście jednak pan Rafiel przewidział niebezpieczeństwo, w jakim mogła znaleźć się panna Marple i przed śmiercią wynajął dwie kobiety dla jej ochrony. W odpowiednim momencie obezwładniają one Clothilde i ratują życie panny Marple. Jednak Clothilde Brandbury-Scott wypija zatrute mleko, przeznaczone dla starszej pani i umiera.
Niewinny syn pana Rafiela po wielu latach odzyskuje wolność. Pannie Marple udaje się wypełnić zadanie, które powierzył jej przyjaciel. Odbiera swoje honorarium i wraca do domu w St Mary Mead.

</doc>
<doc id="355479" url="https://pl.wikipedia.org/wiki?curid=355479" title="Franopol (województwo łódzkie)">
Franopol (województwo łódzkie)

Franopol – wieś w Polsce położona w województwie łódzkim, w powiecie rawskim, w gminie Biała Rawska.
Wieś wymieniana w 1827 r. jako Franopól.
W latach 1975–1998 miejscowość administracyjnie należała do województwa skierniewickiego.
Według podziału administracyjnego Kościoła katolickiego Franopol należy do parafii św. Antoniego Padewskiego w Babsku, a świątynią parafialną mieszkańców Franopola jest kościół pw. św. Antoniego Padewskiego w oddalonym o ok. 2,5 km. Babsku.

</doc>
<doc id="355480" url="https://pl.wikipedia.org/wiki?curid=355480" title="Innocenty VI">
Innocenty VI

Innocenty VI (łac. "Innocentius VI"), właśc. Étienne Aubert (ur. w 1282 w Monts we Francji, zm. 12 września 1362 w Awinionie) – papież w okresie od 18 grudnia 1352 do 12 września 1362.
Życiorys.
Dzieciństwo i młodość.
Urodził się w Monts, był profesorem prawa cywilnego oraz naczelnym sędzią w Tuluzie, gdzie swoją wiedzą oraz kompetencją zyskał sobie mocną pozycję pośród prawników. Pełnił funkcję biskupa Noyon i Clermont. W 1342 roku Klemens VI nadał mu godność kardynała prezbitera, a potem mianował go wielkim penitencjariuszem (1348) oraz kardynałem biskupem Ostii (1352).
Wybór na papieża.
Po śmierci Klemensa kardynałowie zebrani na dwudniowym konklawe w Awinionie zapragnęli zwiększenia roli Świętego Kolegium. W tym celu ułożyli i zaprzysięgli kapitulację, która zobowiązywała przyszłego papieża do liczenia się z nimi w wielu podstawowych kwestiach, a także niepowoływania nowych kardynałów, dopóki ich liczba nie spadnie do 16. Kardynałowie wybrali Stefana Auberta, który po uroczystości koronacyjnej przybrał imię Innocentego VI.
Pontyfikat.
Piąty papież niewoli awiniońskiej ogłosił nieważność kapitulacji wyborczej, która podważa zakaz dokonywania transakcji podczas konklawe. Potępił posiadanie więcej, niż jednego beneficjum i duchownym nakazał wrócić do miejsc urzędowania. Zreformował kurię, zmniejszając niepotrzebne wydatki. Poparł przełożonych zakonów, którzy usiłowali przywrócić rygory zakonne. Zwalczał franciszkańskich spirytuałów, nakazując inkwizycji ich aresztowanie, a w niektórych przypadkach, nawet spalenie na stosie. 
Chciał wrócić do Rzymu, co jednak uniemożliwiała mu sytuacja w Państwie Kościelnym. By uregulować sytuację w Rzymie, wysłał tam swojego legata, hiszpańskiego kardynała Egidio Albornoza, który zmodernizował administrację i podporządkował papiestwu większość terenów. Papież zdjął także ekskomunikę z Coli di Rienzi i uczynił go senatorem licząc, że pomoże mu przeciwstawić się arystokracji. Plany te zakończyły się fiaskiem, gdyż di Rienzi zginął podczas ulicznych zamieszek 8 października 1354 roku.
5 kwietnia 1355 roku kardynał, jednocześnie biskup Ostii koronował, za papieską zgodą, Karola IV na cesarza, króla Czech, który wcześniej w 1346 roku został wybrany na króla rzymskiego. Nowy cesarz po sejmach w Norymberdze i w Metzu ogłosił Złotą Bullę. Dokument ten regulował sprawę wyboru króla niemieckiego bez konieczności zatwierdzania go przez papieża.
Na arenie międzynarodowej papież poniósł kilka klęsk: nie udało mu się zapobiec wznowienia wojny stuletniej pomiędzy Francją i Anglią, a także notorycznie był zmuszany do nakładania kar kościelnych na Piotra I Okrutnego, za rozwód z żoną. Innocenty VI w celu obrony miasta Awinion przed grupami zbójców, zbudował fortyfikacje.
Śmierć.
Zmarł w Awinionie 12 września 1362.

</doc>
<doc id="355481" url="https://pl.wikipedia.org/wiki?curid=355481" title="Orka (zwierzę)">
Orka (zwierzę)



</doc>
<doc id="355483" url="https://pl.wikipedia.org/wiki?curid=355483" title="Fajum (Polska)">
Fajum (Polska)

Fajum – wieś w Polsce, w województwie wielkopolskim, w powiecie kaliskim, w gminie Brzeziny.
W latach 1975–1998 miejscowość administracyjnie należała do województwa kaliskiego. Obecnie we wsi Fajum znajduje się kościół należący do parafii pw. Niepokalanego Poczęcia NMP w Wojkowie, a także remiza strażacka należąca do działającej od 1948 r. Ochotniczej Straży Pożarnej w Fajum. We wsi Fajum urodził się Wojciech Bachor – prezydent Kalisza w latach 1990–1998.
Historia.
Tereny dzisiejszego Fajum należały od XV wieku do arcybiskupów gnieźnieńskich. Po utworzeniu przez Napoleona Księstwa Warszawskiego upaństwowione dobra kościelne otrzymał generał Józef Zajączek. Na pamiątkę bitew stoczonych u boku cesarza Francuzów w Egipcie, generał Zajączek założył, karczując tamtejsze lasy, folwarki takie jak Fajum czy Aleksandria.

</doc>
<doc id="355487" url="https://pl.wikipedia.org/wiki?curid=355487" title="Felicja (województwo łódzkie)">
Felicja (województwo łódzkie)

Felicja – wieś w Polsce położona w województwie łódzkim, w powiecie piotrkowskim, w gminie Łęki Szlacheckie.
W latach 1975–1998 miejscowość administracyjnie należała do województwa piotrkowskiego.
Zobacz też: 

</doc>
<doc id="355488" url="https://pl.wikipedia.org/wiki?curid=355488" title="Felicjan (województwo lubelskie)">
Felicjan (województwo lubelskie)

Felicjan – kolonia w Polsce położona w województwie lubelskim, w powiecie krasnostawskim, w gminie Gorzków.
W latach 1975–1998 miejscowość administracyjnie należała do województwa zamojskiego.
Kolonia stanowi sołectwo gminy Gorzków. Według Narodowego Spisu Powszechnego (III 2011 r.) wieś liczyła 123 mieszkańców.

</doc>
<doc id="355499" url="https://pl.wikipedia.org/wiki?curid=355499" title="CTL">
CTL



</doc>
<doc id="355502" url="https://pl.wikipedia.org/wiki?curid=355502" title="Fiodor Geismar">
Fiodor Geismar

Fiodor Geismar niem. "Friedrich Caspar von Geismar", ros. "Фёдор Клементьевич Гейсмар" (ur. 12 maja 1783 w Ahlen, Westfalia, zm. 10 maja 1848 w Petersburgu) – generał rosyjski, baron. 
Z pochodzenia Austriak. W armii rosyjskiej od 1805. Uczestniczył w kampaniach napoleońskich w latach 1805-1807 i 1812-1813. W 1821 został dowódcą kirasjerów. Tłumił powstanie dekabrystów w 1825 roku. W wojnie z Turcją w latach 1828-1829 walczył pod Borejszą. 
Podczas powstania listopadowego w 1831 dowodził rosyjską II dywizją strzelców konnych. Od lutego 1831 roku stacjonował ze swoim wojskiem w Seroczynie, gdzie miał stoczyć bitwę z powstańcami, których dowódcą był generał Józef Dwernicki. Do bitwy, którą przegrali Rosjanie, doszło 14 lutego 1831 roku pod Stoczkiem. Następnie został dowódcą straży przedniej korpusu generała Grigorija Rosena i walczył w bitwach pod Iganiami i Wawrem. Uczestniczył w szturmie na Warszawę, gdzie zdobył jedną z redut znaną jako "Reduta Ordona", gdzie został ciężko ranny w wyniku wybuchu magazynu artyleryjskiego. W późniejszych latach, aż do roku 1840, dowodził rosyjskim I korpusem piechoty. Był odznaczony Orderem Świętego Jerzego IV klasy.

</doc>
<doc id="355506" url="https://pl.wikipedia.org/wiki?curid=355506" title="Krowiarki (województwo śląskie)">
Krowiarki (województwo śląskie)

Krowiarki (niem. "Polnisch Krawarn", 1914-1945 "Preußisch Krawarn", od 1945 do 1947 Krawarz Polski) – wieś w Polsce położona w województwie śląskim, w powiecie raciborskim, w gminie Pietrowice Wielkie.
W latach 1945-1954 siedziba gminy Krowiarki. W latach 1954–1961 wieś należała i była siedzibą władz gromady Krowiarki, po przeniesieniu siedziby gromady, w gromadzie Maków. W latach 1975–1998 miejscowość położona była w województwie katowickim.
Historia.
Wieś wzmiankowana po raz pierwszy w łacińskim dokumencie z 1223 roku gdzie zanotowana została w zlatynizowanej, staropolskiej formie "„Caravar”" oraz "Karawar". W łacińskim dokumencie z 1228 roku wydanym przez Kazimierza I opolskiego zanotowana została w formie "Kravar" w szeregu miejscowości założonych na prawie polskim "iure polonico". Nazwa ta wykazywała jednak typowo czeską formę grupy TraT / TlaT, a nie polskiej TroT / Tlot (porównaj polskie "krowa" vs czeskie "krava").
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod zniekształconą, polską nazwą "Polsky Kraworsz" oraz zgermanizowaną "Polnisch Krawarn" Topograficzny opis Górnego Śląska z 1865 roku notuje miejscowość w języku niemieckim "Polnisch Krawarn" oraz polskim "Polski Krawarz". Do roku 1914 wieś nosiła niemiecką nazwę "Polnisch Krawarn" zanim nie zmieniono jej na nową "Preußisch Krawarn".
Transport.
Przez wieś przechodzi droga wojewódzka nr 417

</doc>
<doc id="355508" url="https://pl.wikipedia.org/wiki?curid=355508" title="Wyspy Batu">
Wyspy Batu

Wyspy Batu (indonez. "Kepulauan Batu") – archipelag na Oceanie Indyjskim; wchodzi w skład prowincji Sumatra Północna. Leży w łańcuchu wysepek przebiegającym w odległości około 100 km od Sumatry, od której oddziela go cieśnina Mentawai. Powierzchnia 1650 km²; ok. 30 tys. mieszkańców.
Składa się z 51 wysp, największe z nich to: Tanahbala, Tanahmasa i Pini. Powierzchnia nizinna, wysokość do 270 m n.p.m. Wyspy porasta w większości las równikowy. Uprawa palmy kokosowej; eksploatacja lasów; rybołówstwo. Głównym ośrodkiem miejskim jest Pulautelo na wyspie Sibuasi Większość ludności stanowią Malajowie.

</doc>
<doc id="355509" url="https://pl.wikipedia.org/wiki?curid=355509" title="Carrier Sense Multiple Access">
Carrier Sense Multiple Access

Carrier Sense Multiple Access (, CSMA) – protokół wielodostępu, rozszerzająca protokół MAC (ang. "Media Access Control"), umożliwiający ocenę ruchu w kanale transmisyjnym przed wysłaniem sygnału poprzez medium fizyczne, np. linia elektryczna lub fale elektromagnetyczne. W wolnym tłumaczeniu znaczy tyle, co „wielodostęp z wykrywaniem nośnej”.

</doc>
<doc id="355510" url="https://pl.wikipedia.org/wiki?curid=355510" title="ROCE">
ROCE

ROCE () – wskaźnik określający wydajność oraz rentowność inwestycji, w które zaangażowany jest kapitał stały przedsiębiorcy. 
Wyższa wartość ROCE oznacza bardziej efektywne wykorzystanie kapitału stałego. ROCE powinien być wyższy niż koszt kapitału stałego spółki akcyjnej, w przeciwnym razie oznacza to, że spółka nieefektywnie wykorzystuje swój kapitał i nie generuje wartości dla akcjonariuszy. Wskaźnik ROCE jest szczególnie przydatny przy porównywaniu wyników spółek w kapitałochłonnych sektorach, takich jak media i telekomunikacja.
W przeciwieństwie do zwrotu z kapitału własnego (ROE), który analizuje jedynie rentowność zainwestowanego kapitału własnego spółki, ROCE uwzględnia również oprocentowany długoterminowy kapitał – w konsekwencji takie podejście zapewnia lepszą analizę rentowności dla przedsiębiorców o znaczącym poziomie długu długoterminowego.
ROCE wylicza się w następujący sposób:
formula_1

</doc>
<doc id="355526" url="https://pl.wikipedia.org/wiki?curid=355526" title="Fritz Haarmann">
Fritz Haarmann

Fritz Haarmann, właśc. Friedrich Haarmann (ur. 25 października 1879 w Hanowerze, zm. 15 kwietnia 1925 tamże) – niemiecki seryjny morderca nazwany "rzeźnikiem z Hanoweru". Razem ze swym partnerem Hansem Gransem dokonywali morderstw na nastoletnich chłopcach.
Życiorys.
Jego ojciec był palaczem lokomotywowym, znanym dzięki swemu usposobieniu jako „Posępny Olle”, matką zaś kobieta kaleka i niezaradna, o 7 lat starsza od swojego męża. Miała 41 lat w chwili narodzin Fritza. Haarmann był najmłodszym z sześciorga rodzeństwa. Był osobą homoseksualną.
W wieku 16 lat został posłany do szkoły wojskowej w Neu Breisach. Jednak po miesiącu, ze względu na to, iż chorował na epilepsję, został wyrzucony.
Pierwsze szczątki ludzkie znalazły 17 maja 1924 roku dzieci, bawiące się na brzegu rzeki w okolicach zamku Herrenhausen. Była to ludzka czaszka. Następna została znaleziona dwanaście dni później, a kolejne 13 czerwca. Badanie wykazało, że głowy były odcięte od reszty ciała przy pomocy ostrego narzędzia, a następnie obdarte ze skóry i mięśni.
Początkowo podejrzewano, że odnalezione ludzkie szczątki pochodzą z instytutu anatomii w Getyndze lub zostały porzucone przez złodziei grobów. Jednak te przypuszczenia zostały wkrótce obalone, gdyż znaleziono worek z ludzkimi kośćmi, a odnalezione szczątki zaczęto kojarzyć z zaginięciami chłopców i młodych mężczyzn. Badania kości i czaszek udowodniły, że w większości należały one do osób w wieku od 10 do 22 lat.
W kolejną czerwcową niedzielę setki mieszkańców rozpoczęło przeszukiwania Starego Miasta i okolic rzeki Leine. Odnaleziono ponad 500 kawałków ludzkiego ciała (pochodziły od przynajmniej 22 ofiar). Zaczęto mówić o "wilkołaku" i "pożeraczu ludzi". Policja rozpoczęła zakrojone na szeroką skalę dochodzenie, sprawdzano środowiska kryminalne, jak i homoseksualne. W wyniku śledztwa wyłoniono podejrzanego: Friedricha (Fritza) Haarmanna. Był on znanym policji sprzedawcą ubrań i mięsa.
Fritz Haarmann długo unikał konsekwencji swoich czynów, ze względu na fakt, iż był konfidentem policji. Swoje ofiary zwabiał do mieszkania z rejonu dworca kolejowego. Jedną z jego ofiar był syn właścicielki domu, gdzie wynajmował mieszkanie. Haarmann sprzedawał na targu mięso z ciał swych ofiar, twierdząc, że to wieprzowina, czym zyskał przydomek Wilkołaka z Hannoveru. Nie miał wielu klientów, ludzie narzekali na dziwny, mdły smak sprzedawanego mięsa. Gdy zapytany, na sali sądowej ilu ich było (młodych chłopców), w ostatnim słowie, wzruszył ramionami i szepnął, że chyba ze 40.
Fritz Haarmann został skazany na śmierć i stracony przez ścięcie gilotyną. Partner Fritza dostał wyrok 12 lat pozbawienia wolności.
W kulturze popularnej.
Historia Fritza Haarmanna w została sparafrazowana w piosence zespołu T.Love pt. "Kiełbasy Harmanna" z albumu "King".

</doc>
<doc id="355528" url="https://pl.wikipedia.org/wiki?curid=355528" title="Chłapowo">
Chłapowo



</doc>
<doc id="355532" url="https://pl.wikipedia.org/wiki?curid=355532" title="Étang Saumâtre">
Étang Saumâtre

Étang Saumâtre (także: jezioro Azuei) – największe słone jezioro Haiti, znajdujące się w południowo-wschodniej części kraju (18°35′N 72°00′W), przy granicy z Dominikaną, w Departamencie Zachodnim. Jezioro ma powierzchnię 168 km² (29 km długości i 9,7 km szerokości) i jest oddalone o ok. 30 km od Port-au-Prince, stolicy Haiti. Jezioro jest miejscem żerowania i lęgu ok. 100 gatunków ptactwa wodnego, flamingów oraz krokodyli amerykańskich ("Crocodylus acutus"). Brzegi porośnięte są zaroślami i kaktusami.

</doc>
<doc id="355533" url="https://pl.wikipedia.org/wiki?curid=355533" title="Etang Saumatre">
Etang Saumatre



</doc>
<doc id="355538" url="https://pl.wikipedia.org/wiki?curid=355538" title="Dąb Car">
Dąb Car

Dąb "Car" – jedno z najpotężniejszych drzew w Puszczy Białowieskiej, dzisiaj martwe.
Opis.
Wysokość dębu wynosi 41 m, obwód na wys. 130 cm od podstawy - 640 cm, znajduje się w kwartale 513A Puszczy Białowieskiej, niedaleko wsi Łozice. Objętość drzewa oceniana była na 70 m³. Dąb usechł w 1984 roku. Od ponad 20 lat stoi martwy na brzegu doliny rzeki Leśnej Prawej. Dziś pień jest już całkowicie pozbawiony kory, kilka konarów odłamało się i spoczywa u podstawy pnia.
Wiek tego dębu oceniany był na 450-500 lat.
Dąb Car na Białorusi.
Tę samą nazwę nosi największy i najstarszy dąb na Białorusi, "Car-dub" (Цар-дуб), określany też jako "Pażeżynski car-dub" (Пажэжынскі цар-дуб). Jego wysokość wynosi 46 metrów, wiek ponad 840 lat, znajduje się 2 km od wsi Romatowo Stare, w obwodzie brzeskim. W roku 1963 został pomnikiem przyrody.
Dąb car jest to popularne imię nadawane wielkim dębom, na obszarach kultury białoruskiej.
Inne dęby o tej nazwie.
Na Białorusi znajdują się również dwa inne dęby o tej nazwie. 
Również i na Ukrainie znajduje się kilka dębów o tej nazwie, wśród nich zaporoski (1000-1100 lat).

</doc>
<doc id="355540" url="https://pl.wikipedia.org/wiki?curid=355540" title="Drążek">
Drążek



</doc>
<doc id="355541" url="https://pl.wikipedia.org/wiki?curid=355541" title="Drążek (województwo wielkopolskie)">
Drążek (województwo wielkopolskie)

Drążek – wieś w Polsce położona w województwie wielkopolskim, w powiecie konińskim, w gminie Kramsk. Tworzy samodzielne sołectwo Drążek.
W latach 1975–1998 miejscowość administracyjnie należała do województwa konińskiego.

</doc>
<doc id="355549" url="https://pl.wikipedia.org/wiki?curid=355549" title="Bełcz">
Bełcz

Miejscowości w Polsce:

</doc>
<doc id="355550" url="https://pl.wikipedia.org/wiki?curid=355550" title="Metro w Rzymie">
Metro w Rzymie

Metro w Rzymie – system podziemnej kolei miejskiej zlokalizowany w stolicy Włoch – Rzymie, składający się obecnie z trzech linii: A i B krzyżujących się przy dworcu kolejowym Roma Termini, oraz wiodącej od stacji San Giovanni na południowo-wschodnie przedmieścia linii C.
Linia A w całości poprowadzona jest pod ziemią (z wyjątkiem przejazdu przez most Pietro Nenni nad rzeką Tyber), Linie B i C poza centrum poprowadzone są na powierzchni.
Pierwszy odcinek linii B (Termini-Laurentina) zbudowano w 1955 roku. Północne przedłużenie do stacji Rebibbia otwarto w 1990 roku. Linię A pomiędzy Anagnina a Ottaviano otwarto w 1980 roku. Przedłużenie na zachód do Battistini uruchomiono w 2000 roku.
W dniu 13 czerwca 2012 oddano pięciokilometrową (4 stacje) linię B1, będąca odnogą linii B od stacji Bologna w kierunku północnym do stacji Conca d'Oro. 21 kwietnia 2014 przedłożono linię do stacji Jonio.
Linia C: Odcinek między stacjami Montecompatri-Pantano i Lodi został oddany do użytku 9 listopada 2014. Odcinek między Lodi i San Giovanni został oddany do użytku w 12 maja 2018 roku. Trwają prace na odcinku pomiędzy stacjami Amba Aradam-Ipponio i Colosseo-Fori Imperiali (linia B), którego ukończenie planowane jest na 2022 r.
Latem 2010 zrezygnowano z budowy pomiędzy stacjami Venezia i San Pietro stacji Argentina. Źródła włoskie podają też, że w 2012 zrezygnowano z budowy linii D, natomiast linia C ma zostać dociągnięta do stacji Ottaviano do 2024 r., na planowane Igrzyska olimpijskie.
Od końca lata 2012 cała linia A, wraz ze stacjami i korytarzami jest pokryta zasięgiem sieci telefonii komórkowej. Dotyczy to również otwartej w 2014 roku linii C. Docelowo zasięg będzie pokrywał także stacje znajdujące się na liniach B.
Linie metra A, B, B1 czynne są od 5:30 do godz. 23:30, a w piątki i soboty do godziny 01:30.

</doc>
<doc id="355555" url="https://pl.wikipedia.org/wiki?curid=355555" title="Gablin">
Gablin

Gablin – wieś w Polsce położona w województwie wielkopolskim, w powiecie średzkim, w gminie Dominowo.
W latach 1975–1998 miejscowość administracyjnie należała do województwa poznańskiego.

</doc>
<doc id="355556" url="https://pl.wikipedia.org/wiki?curid=355556" title="Gabowe Grądy">
Gabowe Grądy

Gabowe Grądy – wieś w Polsce położona w województwie podlaskim, w powiecie augustowskim, w gminie Augustów.
W latach 1975–1998 miejscowość administracyjnie należała do województwa suwalskiego.
Nazwa wsi wzięła się od słów "grąd" (czyli piaszczysta wyspa na bagnie) i "gabina" (czyli inaczej wiąz). Wieś jest właściwie całkowicie zamieszkana przez staroobrzędowców, którzy osiedlili się w tym miejscu w XIX wieku i jest jednym z trzech głównych ich skupisk w Polsce. W 1943 wieś została spalona przez oddziały SS.
Miejscowość jest siedzibą jednej z 4 parafii Wschodniego Kościoła Staroobrzędowego oraz jedynej parafii Staroprawosławnej Cerkwi Staroobrzędowców.
Obiekty.
W miejscowości działa także składający się ze staroobrzędowców zespół folklorystyczny "Riabina".
Historia.
Według Pierwszego Powszechnego Spisu Ludności, przeprowadzonego w 1921 r., miejscowość liczyła 222 mieszkańców (117 kobiet i 105 mężczyzn) zamieszkałych w 41 domostwach. Większość mieszkańców wsi (w liczbie 216 osób) zadeklarowała wyznanie staroobrzędowe; natomiast pozostali (w liczbie 6 osób) podali wyznanie rzymskokatolickie. Pod względem narodowościowym przeważali ci mieszkańcy, którzy zadeklarowali rosyjską przynależność narodową (203 osoby), pozostali w liczbie 19 osób zgłosili polską przynależność narodową. W owym czasie miejscowość nosiła nazwę "Grabowy Grąd" i znajdowała się w gminie Kolnica.

</doc>
<doc id="355558" url="https://pl.wikipedia.org/wiki?curid=355558" title="Gabrielów (województwo łódzkie)">
Gabrielów (województwo łódzkie)

Gabrielów – wieś w Polsce położona w województwie łódzkim, w powiecie wieluńskim, w gminie Osjaków.
Liczy około 130 mieszkańców.
We wsi stoją dwa krzyże i dziewięć przydrożnych kapliczek, których twórcą jest Antoni Różewicz. Kapliczki są podziękowaniem Maryi i Jezusowi za przeżycie epidemii i szczęśliwy powrót z wojny. W Gabrielowie są także dwa stare, drewniane i domy.
W latach 1975–1998 miejscowość administracyjnie należała do województwa sieradzkiego.

</doc>
<doc id="355559" url="https://pl.wikipedia.org/wiki?curid=355559" title="Gabryelin">
Gabryelin

Gabryelin – wieś w Polsce położona w województwie mazowieckim, w powiecie piaseczyńskim, w gminie Prażmów. Wchodzi w skład aglomeracji warszawskiej.
W latach 1975–1998 miejscowość administracyjnie należała do województwa warszawskiego.
Historia.
Po włączeniu Mazowsza do Królestwa Polskiego w XVI w. Obszar, na którym w XIX wieku założono wieś Gabryelin, zajmował zwarty kompleks leśny. Osadnictwo grupowało się w sąsiedztwie cieków wodnych. Nad Wągrodnicą (obecnie Zieloną, dopływem Jeziorki) położone były m.in. Wola Prażmowska, Wola Wągrodzka, Uwieliny i największa z nich Wągrodno. Od wschodu osadnictwo skupiało się wzdłuż rzeczki Czarnej: Czaplinek, Obręb i nieistniejąca obecnie Wólka Obrębska. Enklawę śródleśną stanowiła tylko wieś Choszczna (dziś Chosna). Na południu, na skraju opisywanego lasu położone były: Pieczyska – wieś z kościołem parafialnym, Wola Pieczyska i Sułkowice. Na opisywanym terenie dominowała własność szlachecka.
Do połowy XIX w. obszar leśny należący do dóbr Wągrodno nie uległ uszczupleniu. Widoczne to jest na mapie opracowanej przez Kwatermistrzostwo Generalne Wojska Polskiego w latach 1822-1831, a ukończonej w latach 1833-1843 przez Oddział Korpusu Topografów armii rosyjskiej.Około połowy XIX wieku na terenie wykarczowanego lasu powstały wsie Gabryelin i Biały Ług. Pierwsza z wymienionych miejscowości nazwę swą wzięła prawdopodobnie od imienia najmłodszej córki właściciela dóbr Wągrodno – hrabiego Kacpra Potulickiego, która urodziła się w 1829 r. Około 1870 r. Gabryelin z przyległością Biały Ług posiadał status folwarku. W 1872 r. wójt gminy Wągrodno zaświadczył, "że folwark Gabryelin, utworzony z gruntów po wyciętym lesie, egzystuje z dawnego czasu i należy do dóbr Wągrodno".
W 1888 r. Gabryelin z Białym Ługiem obejmowały 843 morgi lasu, 476 mórg gruntów ornych i ogrodów, 66 mórg pastwisk, 64 łąk i 30 mórg nieużytków. We wsiach były 2 budynki murowane i 19 drewnianych. Całe dobra Wągrodno liczyły wówczas 2504 morgi powierzchni. Folwark Gabryelin graniczył ze wsią Kiełbaska. Przez jego grunty przechodził trakt do Góry Kalwarii. Las nosił nazwę Na Łazach i zajmował większą część obszaru folwarku. W obrębie Gabryelina znajdowały się grunty orne o nazwie – Stawki, pastewnik "Bagno Biały Ług" i "miejsca niewykarczowane na Hobotach i Wypaleniska". Pod Gabryelinem miał swą osadę gajowy. Na początku XX w. właścicielem Wągrodna był Michał Ordęga. W 1903 r. oddzielił folwark Biały Ług od swego majątku, czego wyrazem było założenie osobnej hipoteki. W 1911 r. około 20 ha ziemi kupili włościanie korzystający z pożyczek Banku Ziemskiego Włościańskiego w Warszawie. Powstały 3 Towarzystwa Włościan: Biały Ług Litera A, Zaborówek i Wysoczyn. W 1918 r. Michał Ordęga sprzedał ponad 1 ha gruntu małżonkom Władysławowi i Mariannie Turczyńskim lub Turek. W tym samym roku ponad 3 ha nabyli Walenty i Antoni Woźniak. Około 1904 r. właściciel folwarku Gabryelin, Kazimierz Czarniecki, sprzedał włościanom grunty, z których utworzono Towarzystwo Michałów. W dwa lata później powstały kolejne Towarzystwa: Czarna Rzeka i Chilice – o powierzchni blisko 50 ha. W 1911 r. założono następne dwa Towarzystwa: Zabrzeże i Rombienie. Zarząd Likwidacyjny Oddziałów Banku Włościańskiego na terenie Państwa Polskiego z początkiem lat dwudziestych umarzał długoterminowe pożyczki zaciągane przez włościan w rosyjskim banku. Spis ludności Polski, przeprowadzony 30 września 1921 r., obejmując opisywane miejscowości położone w gminie Wągrodno, używa w stosunku do Gabryelina miana kolonia. Gabryelin według spisu liczył 9 budynków zamieszkanych przez 75 osób, Chilice – odpowiednio 2 i 11, Michałów 6 i 38 oraz Wysoczyn 7 i 44. W wymienionych wsiach mieszkali wyłącznie katolicy. Grunty Towarzystwa Chilice zostały częściowo wywłaszczone na rzecz Skarbu Państwa z przeznaczeniem na cele budowy i eksploatacji kolei Warszawa – Radom. W 1934 r. dawne działki włościańskie zostały przecięte torem kolejowym.
Dnia 1 lipca 1952 r. utworzono gminę Sobików z siedzibą Prezydium Gminnej Rady Narodowej w Sobikowie, w granicach której znalazła się gromada Gabryelin. Wcześniej należała do gminy Wągrodno. W drugiej połowie lat 50. wsie Gabryelin, Chilice i Michałów należały do Prezydium Gromadzkiej Rady Narodowej w Uwielinach. Od 1973 r. Gabryelin należy do gminy Prażmów. W publikacjach spotykane są dwie wersje pisowni nazwy Gabryelin lub Gabrielin. W latach 70., prawdopodobnie na skutek błędu rachmistrza spisowego, do wykazów urzędowych trafiła nazwa Gabrylin. W 2012 r. zmieniono urzędowo nazwę miejscowości z "Gabrylin" na "Gabryelin".
Gabryelin od momentu powstania należał do parafii Prażmów, a od 1976 r. do parafii Świętego Jana Chrzciciela w Kędzierówce wchodzącej w skład dekanatu czerskiego.
Współczesność.
Od drugiej połowy lat 90. XX wieku oblicze Gabryelina zaczęło się intensywnie zmieniać. Miejscowość przestała być wsią głównie rolniczą. Za sprawą intensywnie prowadzonej zabudowy jednorodzinnej zaczęła przeważać funkcja mieszkaniowa. Od roku 2000 w Gabryelinie przybyło kilkuset nowych mieszkańców. W Gabryelinie działa kilka niewielkich firm usługowych i produkcyjnych. Przez Gabryelin przebiega droga wojewódzka nr 683. Na terenie miejscowości położona jest stacja kolejowa Czachówek Południowy. W 2008 r. został otwarty gminny ośrodek kształcenia na odległość. Obecnie Gabryelin jest drugą co do wielkości po wsi Ustanów miejscowością w gminie Prażmów.

</doc>
<doc id="355560" url="https://pl.wikipedia.org/wiki?curid=355560" title="Gabrylewszczyzna">
Gabrylewszczyzna

Gabrylewszczyzna – wieś w Polsce położona w województwie podlaskim, w powiecie sokólskim, w gminie Janów.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Jerzego w Janowie.

</doc>
<doc id="355561" url="https://pl.wikipedia.org/wiki?curid=355561" title="Gabrysin">
Gabrysin

Gabrysin – wieś w Polsce położona w województwie podlaskim, w powiecie białostockim, w gminie Poświętne.
W latach 1975–1998 miejscowość administracyjnie należała do województwa białostockiego.
Przez miejscowość przebiega droga wojewódzka nr 681.
Wierni kościoła rzymskokatolickiego należą do parafii św. Anny w Pietkowie.

</doc>
<doc id="355562" url="https://pl.wikipedia.org/wiki?curid=355562" title="Gabułtów">
Gabułtów

Gabułtów – wieś sołecka w Polsce położona w województwie świętokrzyskim, w powiecie kazimierskim, w gminie Kazimierza Wielka.
W latach 1975–1998 miejscowość administracyjnie należała do województwa kieleckiego.
We wsi działa Ochotnicza straż pożarna oraz Wytwórnia Mas Bitumicznych.
Historia.
Gabułtów – wieś i folwark w powiecie pińczowskmi, gminie Kazimierza Wielka, parafii Kazimierza Mała, odległy o 70 wiorst od Kielc, o 28 od Pińczowa, o 7 od Skalbmierza. 
W 1827 r. było tu 36 domów 252 mieszkańców.(Długosz L.B.t II, s.145).
Rozległość folwarczna wynosi mórg 586, grunta orne i ogrody mórg 444; płodozmian 5-polowy. Budynków drewnianych było 14; trzy stawy. Wieś Gabułtów osad 47, gruntu mórg 227. 
Długosz opisuje wieś dwukrotnie, raz p. n. „Gabolthow“, drugi raz jako: „Gyebolthow“ (Długosz L.B.t. II, s.145 i s.418).
W registrze poborowym z r. 1579 podano: Gabultow“. 

</doc>
<doc id="355563" url="https://pl.wikipedia.org/wiki?curid=355563" title="Gace Słupieckie">
Gace Słupieckie

Gace Słupieckie – wieś w Polsce położona w województwie świętokrzyskim, w powiecie staszowskim, w gminie Łubnice.
W latach 1954–1972 wieś należała i była siedzibą władz gromady Gace Słupieckie. W latach 1975–1998 miejscowość administracyjnie należała do województwa tarnobrzeskiego.
20 czerwca 1863 roku powstańcy styczniowi pod dowództwem gen. Zygmunta Jordana przegrali pod Gacami Słupieckimi i Komorowem bitwę z przeważającymi wojskami rosyjskimi.
9 stycznia 1944 roku w Gacach Słupieckich urodził się Mieczysław Gil.

</doc>
<doc id="355564" url="https://pl.wikipedia.org/wiki?curid=355564" title="Gackie">
Gackie

Gackie – wieś w Polsce położona w województwie podlaskim, w powiecie grajewskim, w gminie Grajewo.
W latach 1975–1998 miejscowość administracyjnie należała do województwa łomżyńskiego.
W lipcu 1944 wojska niemieckie wysiedliły mieszkańców wsi, a zabudowania zniszczone. W czasie akcji Niemcy zamordowali trzech mieszkańców.

</doc>
<doc id="355565" url="https://pl.wikipedia.org/wiki?curid=355565" title="Gacpary">
Gacpary

Gacpary – wieś w Polsce położona w województwie łódzkim, w powiecie rawskim, w gminie Sadkowice.
Wieś szlachecka "Gaspary" położona była w drugiej połowie XVI wieku w powiecie bielskim ziemi rawskiej województwa rawskiego. W latach 1975–1998 miejscowość administracyjnie należała do województwa skierniewickiego.

</doc>
<doc id="355566" url="https://pl.wikipedia.org/wiki?curid=355566" title="Gaczkowice">
Gaczkowice

Gaczkowice – wieś w Polsce położona w województwie mazowieckim, w powiecie radomskim, w gminie Przytyk.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Pierwsze wzmianki pisane o wsi Gaczkowice pochodzą od Jana Długosza.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Jarosławicach.

</doc>
<doc id="355567" url="https://pl.wikipedia.org/wiki?curid=355567" title="Gaczkowo">
Gaczkowo

Gaczkowo – wieś w Polsce położona w województwie mazowieckim, w powiecie ostrowskim, w gminie Zaręby Kościelne.
W latach 1975–1998 miejscowość administracyjnie należała do województwa łomżyńskiego.
W miejscowości tej niewielka rzeka Brok Mały uchodzi do Broku.
Wierni kościoła rzymskokatolickiego należą do parafii św. Stanisława Biskupa i Męczennika w Zarębach Kościelnych.

</doc>
<doc id="355568" url="https://pl.wikipedia.org/wiki?curid=355568" title="Gaczyska">
Gaczyska

Gaczyska – wieś w Polsce położona w województwie mazowieckim, w powiecie ostrołęckim, w gminie Baranowo.
W 1839 roku pojawia się nazwa „Gaciska Bałda” potem Gaczyska. Pierwotna nazwa pochodzi od „gać” – faszyny, pęków chrustu związanych i tworzących w ten sposób pomost, groble przez bagna.
W latach 1975–1998 miejscowość administracyjnie należała do województwa ostrołęckiego.
Wieś typowo rolnicza. Mieszkańcy utrzymują się przede wszystkim z produkcji mleka. Głównymi odbiorcami są dwa zakłady przemysłu mleczarskiego – Spółdzielnia Mleczarska "Kurpie" i Zakład Mleczarski "Hochland" umiejscowione w pobliskiej miejscowości gminnej Baranowo.
Przez wieś biegnie linia kolejowa Ostrołęka - Szczytno zbudowana przez Niemców w 1915 roku. Ostatnie pociągi na tej linii kursowały na początku XXI wieku. Od tamtej pory linia jest nieaktywna.
Wierni kościoła rzymskokatolickiego należą do parafii Świętego Bartłomieja Apostoła w Baranowie.

</doc>
<doc id="355569" url="https://pl.wikipedia.org/wiki?curid=355569" title="Gadawa">
Gadawa

Gadawa – wieś w Polsce położona w województwie świętokrzyskim, w powiecie buskim, w gminie Busko-Zdrój .
W latach 1975–1998 miejscowość administracyjnie należała do województwa kieleckiego.
Historia.
W wieku XIX Gadawa opisana była jako wieś i folwark, powiecie stopnickim, gminie Olganów, parafia Dobrowoda.
Według spisu z 1827 r. było tu 23 domów, 99 mieszkańców.
W XV w. należała do Jana Feliksa z Tarnowa kasztelana wiślickiego, herbu Leliwa. (Dług. 418 I). 
Folwark Gadawa z wsią tej nazwy położony od Kielc wiorst 57, od Stopnicy wiorst 11, od Pińczowa wiorst 22, od Buska wiorst 10. Rozległość wynosi ,mórg. 437, płodozmian 6 i 7-polowy.
Budynków murowanych było w nim 2, drewnianych 8. Ponadto dwa stawy, źródło solne ujęte w studnię na 100 stóp głęboką, wykopaną w r. 1825 przy poszukiwaniu soli.
Wieś Gadawa posiadała osad 19, gruntu mórg 114 .

</doc>
<doc id="355570" url="https://pl.wikipedia.org/wiki?curid=355570" title="Gadki">
Gadki

Gadki – wieś w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 miejscowość administracyjnie należała do województwa piotrkowskiego.

</doc>
<doc id="355571" url="https://pl.wikipedia.org/wiki?curid=355571" title="Gadom">
Gadom

Gadom (niem. "Wildenhagen") – wieś w Polsce położona w województwie zachodniopomorskim, w powiecie kamieńskim, w gminie Golczewo.
W latach 1975–1998 miejscowość administracyjnie należała do województwa szczecińskiego.
W miejscowości znajduje się odnowiony, wybudowany w XVIII wieku pałac. Do pałacu przylega 6-hektarowy park z zabytkowym drzewostanem, alejami: kasztanową i grabową, z trzema stawami i wyspą.

</doc>
<doc id="355572" url="https://pl.wikipedia.org/wiki?curid=355572" title="Gadomiec-Chrzczany">
Gadomiec-Chrzczany

Gadomiec-Chrzczany – przysiółek wsi w Polsce położona w województwie mazowieckim, w powiecie przasnyskim, w gminie Chorzele.
W latach 1975–1998 miejscowość administracyjnie należała do województwa ostrołęckiego.
Linki zewnętrzne.
 

</doc>
<doc id="355573" url="https://pl.wikipedia.org/wiki?curid=355573" title="Gadomiec-Jędryki">
Gadomiec-Jędryki

Gadomiec-Jędryki – wieś w Polsce położona w województwie mazowieckim, w powiecie przasnyskim, w gminie Krzynowłoga Mała.
W latach 1975–1998 miejscowość administracyjnie należała do województwa ostrołęckiego.

</doc>
<doc id="355574" url="https://pl.wikipedia.org/wiki?curid=355574" title="Gadomiec-Miłocięta">
Gadomiec-Miłocięta

Gadomiec-Miłocięta – wieś w Polsce położona w województwie mazowieckim, w powiecie przasnyskim, w gminie Chorzele.
W latach 1975–1998 miejscowość administracyjnie należała do województwa ostrołęckiego.
Linki zewnętrzne.
 

</doc>
<doc id="355575" url="https://pl.wikipedia.org/wiki?curid=355575" title="Gadomskie">
Gadomskie

Gadomskie – wieś w Polsce położona w województwie mazowieckim, w powiecie ostrołęckim, w gminie Myszyniec.
Wierni kościoła rzymskokatolickiego należą do parafii Trójcy Przenajświętszej w Myszyńcu.
Historia.
W latach 1921–1931 wieś leżała w województwie białostockim, w powiecie ostrołęckim, w gminie Wach (od 1931 w gminie Czarnia).
Według Powszechnego Spisu Ludności z 1921 roku wieś zamieszkiwało 109 osób w 19 budynkach mieszkalnych. Miejscowość należała do parafii rzymskokatolickiej w Myszyńcu. Podlegała pod Sąd Grodzki w Myszyńcu i Okręgowy w Łomży; właściwy urząd pocztowy mieścił się w Myszyńcu.
W wyniku agresji III Rzeszy na Polskę we wrześniu 1939 tereny byłej gminy znalazły się pod okupacją niemiecką i do wyzwolenia weszła w skład Landkreis Scharfenwiese, Regierungsbezirk Zichenau III Rzeszy.
W latach 1975–1998 miejscowość administracyjnie należała do województwa ostrołęckiego.
W Gadomskich znajduje się klasztor i sanktuarium Matki Bożej Miłosierdzia zakonu mniszek klarysek kapucynek, wybudowane w 1998 r. po objawieniach, jakie od 1990 roku miał miejscowy rolnik Stefan Gwiazda, do śmierci dn. 2. lutego 2002 r. Znajdują się tu również w miejscach objawień odwiedzane przez pielgrzymów kapliczki.

</doc>
<doc id="355576" url="https://pl.wikipedia.org/wiki?curid=355576" title="Gadowskie Holendry">
Gadowskie Holendry

Gadowskie Holendry – wieś w Polsce położona w województwie wielkopolskim, w powiecie tureckim, w gminie Tuliszków.
W latach 1975–1998 miejscowość administracyjnie należała do województwa konińskiego.

</doc>
<doc id="355577" url="https://pl.wikipedia.org/wiki?curid=355577" title="Gadów">
Gadów

Gadów – wieś w Polsce położona w województwie wielkopolskim, w powiecie kaliskim, w gminie Mycielin.
W latach 1975–1998 miejscowość administracyjnie należała do województwa kaliskiego.

</doc>
<doc id="355578" url="https://pl.wikipedia.org/wiki?curid=355578" title="Gadzowice">
Gadzowice

Gadzowice (, ) – wieś w Polsce położona w województwie opolskim, w powiecie głubczyckim, w gminie Głubczyce.
Leży na terenie Nadleśnictwa Prudnik (obręb Prudnik).
We wsi znajduje się poniemiecki pomnik, upamiętniający żołnierzy poległych w trakcie I Wojny Światowej. Nieopodal Gadzowic przebiegała trasa kolejowa Głubczyce-Racławice Śląskie, która obecnie jest nieczynna i zarośnięta.
Transport.
W miejscowości jest drogowe miejsce przekraczania granicy Gadzowice – Rusín z Czechami, dla pojazdów o nośności do 3,5 tony.

</doc>
<doc id="355579" url="https://pl.wikipedia.org/wiki?curid=355579" title="Gaj Czernięciński">
Gaj Czernięciński

Gaj Czernięciński – wieś w Polsce położona w województwie lubelskim, w powiecie biłgorajskim, w gminie Turobin.
W latach 1975–1998 miejscowość administracyjnie należała do województwa zamojskiego.

</doc>
<doc id="355585" url="https://pl.wikipedia.org/wiki?curid=355585" title="Gaj Gruszczański">
Gaj Gruszczański

Gaj Gruszczański – wieś w Polsce położona w województwie lubelskim, w powiecie zamojskim, w gminie Radecznica.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Radecznica.

</doc>
<doc id="355586" url="https://pl.wikipedia.org/wiki?curid=355586" title="Gaj-Grzmięca">
Gaj-Grzmięca

Gaj-Grzmięca – wieś w Polsce położona w województwie kujawsko-pomorskim, w powiecie brodnickim, w gminie Zbiczno.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyła 195 mieszkańców. Jest ósmą co do wielkości miejscowością gminy Zbiczno.
Parki krajobrazowe.
W miejscowości znajduje się siedziba Brodnickiego Parku Krajobrazowego.

</doc>
<doc id="355588" url="https://pl.wikipedia.org/wiki?curid=355588" title="Gaj Oławski">
Gaj Oławski

Gaj Oławski (niem. "Goy", 1937–1945 "Göllnerhain") – wieś w Polsce położona w województwie dolnośląskim, w powiecie oławskim, w gminie Oława.
Podział administracyjny.
W latach 1954–1959 wieś należała i była siedzibą władz gromady Gaj Oławski, po jej zniesieniu w gromadzie Godzinowice. W latach 1975–1998 miejscowość administracyjnie należała do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="355589" url="https://pl.wikipedia.org/wiki?curid=355589" title="Gaj Wielki (wieś w województwie wielkopolskim)">
Gaj Wielki (wieś w województwie wielkopolskim)

Gaj Wielki – wieś w Polsce położona w województwie wielkopolskim, w powiecie szamotulskim, w gminie Kaźmierz.
W latach 1975–1998 miejscowość administracyjnie należała do województwa poznańskiego.
Wieś sołecka - położona 18 km na południe od Szamotuł, przy trasie drogi krajowej nr 92 z Poznania do Świecka.
W dokumentach wymieniana od 1383 r. Znaleziono tutaj naczynia i ozdoby pochodzące z osady wczesnohistorycznej.
Z Gaju Wielkiego wywodzili się Skórowie z rodu Awdańców. Najbardziej znanym przedstawicielem rodu był Piotr Skóra (zm. 1468 r.), protoplasta linii Obornickich. Pełnił m.in. urząd kasztelana kaliskiego i starosty generalnego Wielkopolski. Stał się właścicielem Gaju Wielkiego i 3 wsi w okolicy, Kiączyna, Międzychodu wraz z wójtostwem i 5 wsiami oraz tenuty obornickiej. W 1466 r. był jednym z negocjatorów pokoju toruńskiego z Krzyżakami. Pochowany został w Obornikach.
Gaj Wielki wielokrotnie zmieniał właścicieli. W XIX w. należał do rodziny Hebanowskich, z której wywodził się znany architekt Stanisław Hebanowski - twórca wielu XIX-wiecznych pałaców wielkopolskich. Z tejże rodziny pochodził znany reżyser teatralny - również Stanisław. W 1939 r. majątek Gaj Wielki należał do doktora Bogumiła Hebanowskiego i składał się z 1483 ha ziemi, miał cegielnię i gorzelnię.
Zachował się dawny parterowy dworek - dom z końca XVIII w. o konstrukcji szachulcowej, kryty wysokim dachem czterospadowym. Przy nim istnieją 2 oficyny: z drugiej połowy XIX w. i przełomu XIX i XX w. W pobliżu rozciąga się park krajobrazowy (pozostałości) z XIX w. Przy szosie stoi budynek dawnej poczty konnej o cechach późnoklasycznych z polowy XIX w. z dwoma bocznymi skrzydłami. Była to jedna ze stacji służąca zmianie koni na trasie z Poznania do Berlina. W drugiej połowie XIX w. między Szamotułami a Gajem Wielkim istniało stałe połączenie dzięki kursującemu raz dziennie czteroosobowemu wozowi pocztowemu.
Obok sklepu stoi figura chłopa pospawana z różnych elementów metalowych - dzieło księdza Zygmunta Humerczyka.
Na północny wschód od wsi uruchomiono w 1980 r. niewielką kopalnie ropy naftowej o wydajności około 50 ton na dobę.
Nowa kaplica pw. Matki Boskiej z Lourdes została wzniesiona w latach 1979-1981. Ciekawa bryła kaplicy, wykorzystująca różnice w wysokości terenu, zwieńczona jest widocznym z drogi neonem. W byłej salce katechetycznej urządzono Muzeum Pamiątek Maryjnych.
W Gaju Wielkim 5 września 1942 urodził się prof. Wacław Strykowski, pedagog, specjalista w zakresie technologii kształcenia, pedagogiki medialnej i dydaktyki.

</doc>
<doc id="355590" url="https://pl.wikipedia.org/wiki?curid=355590" title="Gaj Żelechowski">
Gaj Żelechowski

Gaj Żelechowski – wieś w Polsce położona w województwie mazowieckim, w powiecie grójeckim, w gminie Chynów.
W latach 1975–1998 miejscowość administracyjnie należała do województwa radomskiego.

</doc>
<doc id="355595" url="https://pl.wikipedia.org/wiki?curid=355595" title="Gajdy">
Gajdy

Gajdy () – wieś w Polsce położona w województwie warmińsko-mazurskim, w powiecie iławskim, w gminie Zalewo.
Historia.
Wieś wzmiankowana w dokumentach z roku 1383 jako wieś pruska na 20 włókach. Pierwotnie występowała pod nazwą "Gogyn, Gaiden", która najprawdopodobniej wywodzi się z języka Prusów, gdzie "gaydis" znaczy "pszenica". W roku 1782 we wsi odnotowano 20 domów (dymów), natomiast w 1858 w 30 gospodarstwach domowych było 306 mieszkańców. W latach 1937–1939 wieś liczyła 234 mieszkańców. W latach 1945–1946 miejscowość nosiła nazwę "Gogowo".
W roku 1973 Gajdy jako wieś należały do powiatu morąskiego, gmina i poczta Zalewo, natomiast w latach 1975–1998 do województwa olsztyńskiego.
Zbór baptystyczny w Gajdach.
W latach 1855–1920 we wsi istniała gmina (zbór) baptystyczna założona przez pochodzącego z Gorzowa Wilekopolskiego wiejskiego nauczyciela z pobliskich Bądek Rudolfa Stangnowskiego (1810–1890). Gmina ukonstytuowała się 7 października 1855. Posiadała ona własną świątynię na 300 osób. Świątynia ta była używana do celów religijnych już w trakcie budowy od 1863, a została uroczyście otwarta 23 października 1864. Wraz z okolicznymi miejscowościami w roku 1862 wspólnota baptystyczna liczyła 485 członków, przy czym znaczna część wierzących posługiwała się wyłącznie językiem polskim. Przy gminie działała szkółka szabasowa, w której naukę wiary w roku 1866 pobierało 54 dzieci.
W roku 1863 w gminie doszło do podziału, część członków zboru baptystycznego pod wpływem Juliusza Stangnowskiego (zm. 1891 lub 1893) odłączyła się od wspólnoty baptystycznej i utworzyła nastawiony na działalność misyjną zbór chrześcijańsko-apostolski postulujący przyjęcie soboty jako dnia świętego, całkowitą abstynencję od używania wyrobów tytoniowych i alkoholowych oraz głosiła powtórne przyjście Chrystusa w roku 1896.
Wieloletnim pastorem gminy baptystycznej był Rudolf Stangnowski (młodszy brat Juliusza). Działalność zboru zanikła w 1920 na skutek emigracji większości jego członków do Stanów Zjednoczonych. Budynek kościelny został wówczas przeznaczony na cele mieszkalne.
Linki zewnętrzne.
Kazimierz Skrodzki, "Gajdy - karty z dziejów baptyzmu w Polsce", s. 11 - tekst na witrynie Akademia.edu (dostęp: 3 sierpnia 2014 r.)..

</doc>
<doc id="355596" url="https://pl.wikipedia.org/wiki?curid=355596" title="Gaje (Hruszowice)">
Gaje (Hruszowice)

Gaje – przysiółek wsi Hruszowice, w Polsce położony w województwie podkarpackim, w powiecie przemyskim, w gminie Stubno.
W miejscowości znajduje się wybudowana w latach 1996–99 parafialna cerkiew greckokatolicka pw. Zaśnięcia Bogurodzicy.
W latach 1975–1998 miejscowość administracyjnie należała do województwa przemyskiego.

</doc>
<doc id="355597" url="https://pl.wikipedia.org/wiki?curid=355597" title="Gajew (powiat łęczycki)">
Gajew (powiat łęczycki)

Gajew – wieś w Polsce, położona w województwie łódzkim, w powiecie łęczyckim, w gminie Witonia.
W latach 1975–1998 wieś administracyjnie należała do województwa płockiego.
We wsi Gajew znajduje się stacja pomiarowa zanieczyszczeń powietrza Głównego Inspektoratu Ochrony Środowiska.

</doc>
<doc id="355598" url="https://pl.wikipedia.org/wiki?curid=355598" title="Gajewiec">
Gajewiec

Gajewiec (niem. "Kerbshorst") – wieś w Polsce położona w województwie warmińsko-mazurskim, w powiecie elbląskim, w gminie Gronowo Elbląskie, na obszarze Żuław Elbląskich.
Wieś okręgu sędziego ziemskiego Elbląga w XVII i XVIII wieku. W latach 1975–1998 miejscowość administracyjnie należała do województwa elbląskiego.

</doc>
<doc id="355599" url="https://pl.wikipedia.org/wiki?curid=355599" title="Gajewniki">
Gajewniki

Gajewniki – wieś w środkowej Polsce, położona w województwie łódzkim, w powiecie zduńskowolskim, w gminie Zduńska Wola. Leży około 4 kilometry na północny wschód od Zduńskiej Woli oraz 37 kilometrów na południowy zachód od stolicy województwa – Łodzi. W bliskim sąsiedztwie leży także wieś Gajewniki-Kolonia. Populacja wsi wynosi 179 osób.
Gajewniki były dawniej wsią folwarczną, podległej parafii Borszewice. W 1827 roku zamieszkiwało tutaj 176 mieszkańców, liczba domostw zaś wynosiła 21. W latach 1975–1998 miejscowość administracyjnie należała do województwa sieradzkiego.
W Gajewnikach znajduje się stadnina koni, kilka gospodarstw agroturystycznych, Zakład Przetwórstwa Mięsnego, OSP Gajewniki oraz klub sportowy. W bliskim sąsiedztwie leży także wieś Gajewniki-Kolonia. W Gajewnikach znajdują się dwa gniazda bociana białego.

</doc>
<doc id="355600" url="https://pl.wikipedia.org/wiki?curid=355600" title="Gajewniki-Kolonia">
Gajewniki-Kolonia

Gajewniki-Kolonia – wieś w środkowej Polsce położona w województwie łódzkim, w powiecie zduńskowolskim, w gminie Zduńska Wola. 
Leży około 4 kilometry na wschód od Zduńskiej Woli oraz 38 kilometrów na południowy zachód od stolicy województwa – Łodzi&gt;. W bliskim sąsiedztwie znajduje się także wieś Gajewniki. Populacja wsi wynosiła w 2009 roku 130 osób, w tym 60 kobiet i 70 mężczyzn. W latach 1975–1998 miejscowość administracyjnie należała do województwa sieradzkiego.

</doc>
<doc id="355601" url="https://pl.wikipedia.org/wiki?curid=355601" title="Gajkowice">
Gajkowice

Gajkowice – wieś w Polsce położona w województwie łódzkim, w powiecie piotrkowskim, w gminie Moszczenica.
Wieś biskupstwa włocławskiego w powiecie piotrkowskim województwa sieradzkiego w końcu XVI wieku. W latach 1975–1998 miejscowość administracyjnie należała do województwa piotrkowskiego.

</doc>
<doc id="355602" url="https://pl.wikipedia.org/wiki?curid=355602" title="Gajków">
Gajków

Gajków – wieś w Polsce położona w województwie dolnośląskim, w powiecie wrocławskim, w gminie Czernica.
Podział administracyjny.
Od czasu pierwszego podziału administracyjnego Polski (1944–1950) przez wszystkie późniejsze modyfikacje aż do podziału w latach 1975–1998 miejscowość administracyjnie należała do województwa wrocławskiego, a od 1999 r. – do dolnośląskiego.
Demografia.
Według Narodowego Spisu Powszechnego (III 2011 r.) liczył 1145 mieszkańców. Jest trzecią co do wielkości miejscowością gminy Czernica.
Historia.
Wieś wzmiankowana po raz pierwszy w roku 1276 w dokumencie sygnowanym przez księcia Henryka Probusa, który nadał dobra "Gaycowo", w której znajdował się kościół pod wezwaniem św. Małgorzaty, swemu marszałkowi Pakosławowi Zdzieszycowi; równocześnie wspomina się wówczas nazwę "Boberwitz", która nawiązuje do bobrów, występujących w owych czasach w okolicach Odry (wieś położona jest na prawym brzegu rzeki, która meandruje tu w jej dolinie – Pradolinie Wrocławskiej). W dokumencie z roku 1310 wymieniany jest Piotr, proboszcz kościoła, a samą miejscowość wzmiankuje się jako "Sancta Margaretha" - od patronki kościoła, podobnie zresztą, jak w roku 1342 ("apud S. Margaretham"). W ciągu wieku XIV stosowane są zamiennie nazwy "Steyn" lub "Stein" (niem. "Stein" oznacza „kamień”; nazwa nawiązuje do Kamieńca Wrocławskiego, którego mieszkańcy najprawdopodobniej należeli do parafii kościoła św. Małgorzaty), a także "St. Margaretha", a także "Boberwinken".
W roku 1348 istniał we wsi folwark klarysek wrocławskich, a w roku 1393 wieś kupił Zakon Krzyżowców z Czerwoną Gwiazdą. W czasie wojny trzydziestoletniej, około roku 1646, drewniany, kryty gontem kościół w Gajkowie (zwanego od roku 1652 "Margareth"; nazwa ta przetrwała aż do końca II wojny światowej) został splądrowany przez stacjonujących w Jelczu Szwedów, a w roku 1711 ostatecznie rozebrany. W roku 1713 zakończono budowę nowego kościoła, w stylu barokowym.
We wsi istniały przez pewien czas dwa kościoły, przy czym nie wiadomo, kiedy zbudowany został drugi z nich, pod wezwaniem św. Krzyża. Zachowały się jedynie zapiski o tym, że była to obmurowana budowla drewniana, którą rozebrano w 1754 r.; jej ślady widoczne są nieopodal dzisiejszej plebanii. Odkrycie w Dobrzykowicach, gdzie przeniesiono Grób Pański z ołtarza z tego kościoła wskazują, że konsekrowany był on około roku 1650 i jest prawdopodobne, że jest to przybliżona data wybudowania kościoła św. Krzyża.
Pod koniec XVIII wieku we wsi mieszkało około 200 osób zajmujących się rolnictwem i ogrodnictwem. W 1810 zarządzono w Prusach kasatę dóbr klasztornych, po czym tutejszy kościół objęli księża diecezjalni, pięć lat później zbudowano tu klasycystyczną plebanię. W 1834 r. część domów w Gajkowie – w tym plebanię i funkcjonującą od końca XIV wieku szkołę parafialną – zniszczył pożar wsi. Na początku wieku XX zbudowano kanał żeglugowy skracający znajdujące się tu zakola rzeki Odry, przystań dla statków wycieczkowych pływających z Wrocławia do Jelcza, żelazny most nad kanałem oraz ośrodek leczniczy dla chorych na gruźlicę, a w latach 20. XX wieku miały tu swoją siedzibę elżbietanki.
Bezpośrednio po II wojnie światowej wieś nazywała się "Bobrowice" oraz "Kamienie", co nawiązywało do średniowiecznych tradycji, a w 1947 r. nadano jej nazwę dzisiejszą. Część powojennych mieszkańców Gajkowa to przymusowi polscy wysiedleńcy z Kresów Wschodnich, z miejscowości Chodaczków Wielki.
Zabytki.
Do wojewódzkiego rejestru zabytków wpisane są:
Seriale telewizyjne.
Wadlewo to miejscowość, w której rozgrywa się „wiejska” część akcji serialu emitowanego w Polsacie, pt. "Pierwsza miłość". Mało kto wie, że obrazy przedstawiające tę wieś kręcone są w kilku miejscowościach. Jednak najwięcej „wadlewskich” zdjęć pochodzi z Ratowic. W filmie „wystąpiły” już: biblioteka, budynek domu kultury, ulice, przystanek, świetlica, boisko, a ostatnio także jaz. Pozostała część zdjęć kręcona jest w Czernicy, Gajkowie (życie około sklepowe) i Rojowie.

</doc>
<doc id="355603" url="https://pl.wikipedia.org/wiki?curid=355603" title="Gajle">
Gajle

Gajle – kolonia w Polsce położona w województwie warmińsko-mazurskim, w powiecie braniewskim, w gminie Pieniężno.
W latach 1975–1998 miejscowość administracyjnie należała do województwa elbląskiego. Kolonia znajduje się w historycznym regionie Warmia.

</doc>
<doc id="355604" url="https://pl.wikipedia.org/wiki?curid=355604" title="Gajnik">
Gajnik

Gajnik (niem. "Hain") – wieś w Polsce położona w województwie dolnośląskim, w powiecie kłodzkim, w gminie Międzylesie, w Rowie Górnej Nysy.
Położenie.
Gajnik to mała wieś leżąca na granicy Obniżenia Bystrzycy Kłodzkiej i Wysoczyzny Międzylesia, we wschodniej części Rowu Górnej Nysy, na wysokości około 440-475 m n.p.m. 
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Gajnik został założony na początku XIII wieku, należał wtedy do dóbr międzyleskich. W 1416 roku istniało tu wolne sędziostwo. W XVIII i XIX wieku wieś była dużym ośrodek tkactwa. W 1840 roku w miejscowości były tu 43 domy, w tym: młyn wodny, gorzelnia i 29 warsztatów tkackich.&lt;br&gt;
Po 1945 roku miejscowość częściowo wyludniła się, w 1988 roku było tu 21 gospodarstw rolnych

</doc>
<doc id="355605" url="https://pl.wikipedia.org/wiki?curid=355605" title="Gajowice (województwo śląskie)">
Gajowice (województwo śląskie)

Gajowice (niem. "Giegowitz") – wieś sołecka w Polsce, położona w województwie śląskim, w powiecie gliwickim, w gminie Wielowieś.
W latach 1975–1998 wieś administracyjnie należała do województwa katowickiego.
Nazwa.
Według niemieckiego językoznawcy Heinricha Adamy’ego nazwa miejscowości pochodzi od staropolskiej nazwy "gaju" podmokłego, bagnistego "lasu". W swoim dziele o nazwach miejscowych na Śląsku wydanym w 1888 roku we Wrocławiu wymienia on jako najstarszą zanotowaną nazwę miejscowości "Geiowitz" podając jej znaczenie "Dorf im Busch" czyli po polsku "Wieś w zaroślach".
Informacje ogólne.
We wsi znajduje się 25 domów, z czego zdecydowana większość to gospodarstwa rolne. Wieś położona jest w oddaleniu od głównej drogi.
Turystyka.
Przez wieś przebiega szlak turystyczny:

</doc>
<doc id="355606" url="https://pl.wikipedia.org/wiki?curid=355606" title="Gajowniki">
Gajowniki

Gajowniki – wieś w Polsce, położona w województwie podlaskim, w powiecie białostockim, w gminie Choroszcz.
W latach 1975–1998 wieś administracyjnie należała do województwa białostockiego.
We wsi znajduje się kapiszcze ze Światowidem i kapliczką Mokoszy autorstwa rzeźbiarza Bartosza Machury, znajdujące się pod opieką Rodzimego Kościoła Polskiego oraz grupy Słowianie Północy.
Wierni kościoła rzymskokatolickiego należą do parafii św. Jana Chrzciciela i św. Szczepana w Choroszczy.

</doc>
<doc id="355607" url="https://pl.wikipedia.org/wiki?curid=355607" title="Gajów">
Gajów

Gajów (, ) – wieś w Polsce położona w województwie dolnośląskim, w powiecie kłodzkim, w gminie Radków, na krańcu Wzgórz Ścinawskich.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Zabytki.
Do rejestru zabytków Narodowego Instytutu Dziedzictwa wpisany jest: 
Inne zabytki:
Szlaki turystyczne.
 droga Szklary-Samborowice - Jagielno - Przeworno - Gromnik - Biały Kościół – Nieszkowice – Żelowice – Ostra Góra – Niemcza - Gilów - Piława Dolna - Owiesno - Góra Parkowa - Bielawa - Kalenica - Zdrojowisko - Nowa Ruda - Przełęcz pod Krępcem - Sarny - Tłumaczów - Gajów - Radków - Skalne Wrota - Pasterka - Przełęcz między Szczelińcem Wlk. a Szczelińcem Małym - Karłów - Lisia Przełęcz - Białe Skały - Skalne Grzyby - Batorów - Skała Józefa - Duszniki-Zdrój - Schronisko PTTK „Pod Muflonem” - Szczytna - Zamek Leśna - Polanica-Zdrój - Łomnicka Równia - Huta - Bystrzyca Kłodzka - Igliczna - Międzygórze - Przełęcz Puchacza

</doc>
<doc id="355608" url="https://pl.wikipedia.org/wiki?curid=355608" title="Gajówka Wschodnia">
Gajówka Wschodnia

Gajówka Wschodnia – wieś w Polsce położona w województwie mazowieckim, w powiecie węgrowskim, w gminie Stoczek.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii św. Stanisława Biskupa Męczennika w Stoczku.

</doc>
<doc id="355609" url="https://pl.wikipedia.org/wiki?curid=355609" title="Gajówka Zachodnia">
Gajówka Zachodnia

Gajówka Zachodnia – wieś w Polsce położona w województwie mazowieckim, w powiecie węgrowskim, w gminie Stoczek.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii św. Stanisława Biskupa Męczennika w Stoczku.

</doc>
<doc id="355610" url="https://pl.wikipedia.org/wiki?curid=355610" title="Gajówki">
Gajówki

Gajówki (niem. "Gajowken") – wieś w Polsce położona w województwie warmińsko-mazurskim, w powiecie działdowskim, w gminie Iłowo-Osada.
W latach 1975–1998 miejscowość administracyjnie należała do województwa ciechanowskiego.
Rys historyczny.
Około 1862 r. powstała osada folwarczna. Z tego właśnie okresu pochodzi znajdujący się we wsi do czasów obecnych pałac i część zabudowań gospodarczch. Majątek miał 400ha, upaństwowiono go w 1945 r.

</doc>
<doc id="355611" url="https://pl.wikipedia.org/wiki?curid=355611" title="Gajrowskie">
Gajrowskie

Gajrowskie (niem. "Friedrichsheyde", od 1938 r. "Friedrichsheide") – wieś w Polsce położona w województwie warmińsko-mazurskim, w powiecie giżyckim, w gminie Wydminy.
W latach 1975–1998 miejscowość administracyjnie należała do województwa suwalskiego.
Wieś założona w 1709 roku w ramach osadnictwa szkatułowego, na podstawie umowy zawartej 23 lutego tegoż roku z burgrabią i dzierżawcą komory w Połomie -"Fryderykiem Jacksteinem", który nabył 10 włók i 9 morgów lasu. Po 7 latach wolnizny, oprócz zapłaty czynszu w wielkości 12 marek rocznie od włóki, nowy właściciel miał zapłacić 10 marek za prawo korzystania z pastwisk w puszczy. Po jednorazowej zapłacie 100 marek uzyskał również prawo wyszynku, ale wiązała się z tym jeszcze dodatkowa opłata "od każdej beczki trunku drogiego 6 marek od szpuntu". Jackstein korzystał również z prawa do połowu ryb na własny użytek w jeziorze Litygajno.
W roku 1800 miejscowość ta należała do parafii Świętajno, w wieku XX – do Orłowa w powiecie giżyckim, gdzie mieścił się też urząd pocztowy. Niemiecka nazwa wsi "Friedrichsheide" nadana została przez władze niemieckie dopiero w roku 1938 w ramach akcji germanizacyjnej. 
16 lutego 1946 roku w wyniku obławy grupy operacyjnej NKWD-UB-MO w okolicy wsi, została rozbita III Brygada Wileńska NZW, licząca ok. 180 żołnierzy. W walce zginęło oraz zostało zamordowanych 16-22 partyzantów, 2 aresztowano. Jednym z poległych był Władysław Jurasow, pseudonim "Wiarus". Po stronie NKWD odnotowano 2 zabitych funkcjonariuszy.
Przypisy.
Bibliografia:

</doc>
<doc id="355612" url="https://pl.wikipedia.org/wiki?curid=355612" title="Galczyce">
Galczyce

Galczyce – wieś w Polsce, położona w województwie wielkopolskim, w powiecie konińskim, w gminie Wierzbinek. 
W latach 1975–1998 miejscowość administracyjnie należała do województwa konińskiego. W roku 2011 jako miejscowość statystyczna, wraz z miejscowościami Galczyczki i Ostrówek, liczyła 122 mieszkańców, w tym 60 kobiet i 62 mężczyzn.
Etymologia nazwy wsi wywodzi się od imienia własnego "Galicz". Wedle dokumentów historycznych: w 1403 roku zapisywana była jako "Galiczycze"; w 1418 jako "Galiczicze"; w 1474 "Galiczycze"; w 1489 "Galyczycze"; w drugiej połowie XVI w. "Galiczycze maior"; w 1634 "Gałczyce Maior"; od 1796 w obecnym brzmieniu.

</doc>
<doc id="355613" url="https://pl.wikipedia.org/wiki?curid=355613" title="Galewice">
Galewice

Galewice – wieś w Polsce, położona w województwie łódzkim, w powiecie wieruszowskim, w gminie Galewice, w Kotlinie Grabowskiej. Wieś jest podzielona na 2 sołectwa: Galewice i Galewice A.
W latach 1975–1998 miejscowość administracyjnie należała do województwa kaliskiego.
Miejscowość jest siedzibą gminy Galewice.
W parku w Galewicach znajduje się: dworek, oraz zabudowania folwarczne pochodzące z drugiej połowy XIX wieku.
W Galewicach znajduje się szkoła podstawowa oraz przedszkole
Historia.
Niektórzy właściciele i dzierżawcy Galewic:
Do 1863 r. w Galewicach znajdowały się 2 majątki obszarnicze: Myszkowskich i Samburskich. W 1906 r. zmarł ostatni właściciel dóbr Galewice – Kazimierz Myszkowski. 
Podczas okupacji niemieckiej w 1943 Niemcy wprowadzili dla wsi nazwę "Gallwiese".

</doc>
<doc id="355614" url="https://pl.wikipedia.org/wiki?curid=355614" title="Galinowo">
Galinowo

Galinowo – wieś w Polsce położona w województwie warmińsko-mazurskim, w powiecie iławskim, w gminie Kisielice.
W latach 1975–1998 miejscowość administracyjnie należała do województwa elbląskiego.
Linki zewnętrzne.
 

</doc>
<doc id="355616" url="https://pl.wikipedia.org/wiki?curid=355616" title="Galomin">
Galomin

Galomin – wieś w Polsce położona w województwie mazowieckim, w powiecie płońskim, w gminie Baboszewo.
Wieś duchowna "Galomino", własność prebendalna płockiej kapituły katedralnej w 1542 roku położona była w drugiej połowie XVI wieku w powiecie płońskim województwa płockiego. W latach 1975–1998 miejscowość administracyjnie należała do województwa ciechanowskiego.

</doc>
<doc id="355617" url="https://pl.wikipedia.org/wiki?curid=355617" title="Galominek">
Galominek

Galominek – wieś w Polsce położona w województwie mazowieckim, w powiecie płońskim, w gminie Baboszewo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="355618" url="https://pl.wikipedia.org/wiki?curid=355618" title="Galominek Nowy">
Galominek Nowy

Galominek Nowy – wieś w Polsce położona w województwie mazowieckim, w powiecie płońskim, w gminie Baboszewo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="355619" url="https://pl.wikipedia.org/wiki?curid=355619" title="Galowice">
Galowice

Galowice – wieś w Polsce położona w województwie dolnośląskim, w powiecie wrocławskim, w gminie Żórawina.
W latach 1975–1998 miejscowość administracyjnie należała do województwa wrocławskiego. 
Nazwa.
Według niemieckiego językoznawcy Heinricha Adamy’ego nazwa miejscowości pochodzi od polskiej nazwy "goły". W swoim dziele o nazwach miejscowych na Śląsku wydanym w 1888 roku we Wrocławiu jako starszą od niemieckiej wymienia staropolską nazwę – "Galowicz" podając jej znaczenie "Kahlau (kalau)" czyli po polsku "Łyse, gołe, wyłysiałe". Nazwa pochodzi prawdopodobnie od gołego terenu pozbawionego drzew, na którym przeprowadzono deforestację. Adamy zalicza nazwę wsi do grupy miejscowości, których nazwa wywodzi się od wycinki drzew "von gola = vom Walde freigemachter, kahler ort". Niemcy zgermanizowali nazwę na "Gallowitz" w wyniku czego utraciła ona swoje pierwotne znaczenie.
W 1937 nazistowska administracja III Rzeszy w miejsce zgermanizowanej nazwy zmieniła ją na całkowicie niemiecką nazwę "Gallen".
Zabytki.
Do wojewódzkiego rejestru zabytków wpisany jest:

</doc>
<doc id="355620" url="https://pl.wikipedia.org/wiki?curid=355620" title="Galów">
Galów

Galów – wieś w Polsce, położona w województwie świętokrzyskim, w powiecie buskim, w gminie Busko-Zdrój.
W latach 1975–1998 miejscowość administracyjnie należała do województwa kieleckiego.
Przez wieś przechodzi zielony szlak turystyczny z Wiślicy do Grochowisk.
Historia.
Wieś z rodowodem sięgającym XIV wieku, w jego drugiej połowie dziedzicem Galowa był domniemany syn Kazimierza Wielkiego i Esterki (lub Cudki), Pełka, który z żony Hanki miał syna Niemierzę. Ten ostatni za życia jeszcze ojca w r. 1379, sprzedaje Janowi z Tarnowa, kasztelanowi sandomierskiemu wsie: Trzęślę i Rzochów (Kodeks dyplomatyczny polski, t.III, s. 321 i Kod. małopolski, t.III, s.181).
Do 1813 roku wieś wchodziła w skład Ordynacji Myszkowskich. Następnie jednym z jej dziedziców był Jan Olrych Szaniecki. W 1864 roku car Aleksander II Romanow wydał dekret o uwłaszczeniu włościan w Królestwie Polskim. Na mocy tego dekretu zniesiono pańszczyznę, a wieś Galów stała się własnością mieszkających w niej rolników.

</doc>
<doc id="355621" url="https://pl.wikipedia.org/wiki?curid=355621" title="Galumin">
Galumin

Galumin – wieś w Polsce położona w województwie mazowieckim, w powiecie żuromińskim, w gminie Lubowidz. Leży nad rzeką Wkrą.
Wierni Kościoła rzymskokatolickiego należą do parafii św. Andrzeja Apostoła w Lubowidzu.
Prywatna wieś szlachecka "Galemino" położona była w drugiej połowie XVI wieku w powiecie sierpeckim województwa płockiego. W latach 1975–1998 miejscowość administracyjnie należała do województwa ciechanowskiego.

</doc>
<doc id="355622" url="https://pl.wikipedia.org/wiki?curid=355622" title="Galwiecie">
Galwiecie

Galwiecie (niem. "Gehlweiden") – wieś w Polsce położona w województwie warmińsko-mazurskim, w powiecie gołdapskim, w gminie Gołdap.
W latach 1975–1998 miejscowość administracyjnie należała do województwa suwalskiego.
Wieś położona między jeziorem Ostrówek i jeziorem Rakówek, założona w 1531 r. jako majątek szlachecki. Nad jeziorem Rakówek znajduje się pałac z 1920 r. oraz cmentarz z tego samego roku. Jest także młyn wodny oraz przystanek PKS. Integralną część miejscowości stanowi Czarnówko.

</doc>
<doc id="355623" url="https://pl.wikipedia.org/wiki?curid=355623" title="Gamerki Wielkie">
Gamerki Wielkie

Gamerki Wielkie () – wieś na Warmii w Polsce, położona w województwie warmińsko-mazurskim, w powiecie olsztyńskim, w gminie Jonkowo
W latach 1975–1998 miejscowość administracyjnie należała do województwa olsztyńskiego.
Wieś położona jest w dolinie rzeki Pasłęka. Jest to miejscowość w gminie najdalej wysunięta na zachód.
Miejscowość znajduje się na trasie linii kolejowej Elbląg-Olsztyn. W sąsiedztwie stacji kolejowej Gamerki Wielkie znajduje się przystanek autobusowy. Przez sołectwo Gamerki Wielkie przebiega droga powiatowa nr 1203N Wilnowo – Mostkowo- Jonkowo – Gutkowo.
W skład sołectwa Gamerki Wielkie wchodzą miejscowości Gamerki Wielkie i Gamerki Małe, wsie oddalone od siebie o 2 km.
Pomiędzy Gamerkami Wielkimi a Małymi znajduje się Jezioro Gamerskie (Gamerki/Gamry), które jest największym jeziorem w gminie Jonkowo. Nieopodal wsi przepływa rzeka Pasłęka, która rozgranicza powiaty olsztyński i ostródzki, gminę Jonkowo i gminę Łukta jak i sąsiednie pobliskie miejscowości Mostkowo i Gamerki Wielkie, jest również jest granicą Warmii i Mazur Zachodnich. Na rzece znajdują się obszary objęte ochroną, m.in. Rezerwat przyrody Ostoja bobrów na rzece Pasłęce. Na Zatorzu w lesie, na terenie leśnictwa Bobry znajduje się Jezioro Małe/Leśne wielkości ok. 2,6 ha, głębokość maksymalna ok. 10 m. Służy jako kąpielisko, w części południowej zbiornik połączony rowem z sąsiednim zarastającym jeziorem, a za jego pośrednictwem z rzeką Pasłęką. Część sołectwa obejmuje strefa chronionego krajobrazu i obszar Natura 2000 – Kod PLH280006 (obszary siedliskowe) i Kod PLB280002 (obszary ptasie).
Historia.
Wieś została założona w drugiej połowie XIV wiek, dokument lokacyjny wystawiła kapituła warmińska 29 czerwca 1355 r. Prusowie, bracia Ludwik i Piotr otrzymali 8 włók wolnych na założenie wsi na prawie chełmińskim. Kapituła warmińska wydała we Fromborku 7 maja 1400 r. przywilej lokacyjny dla "Andreasa Bolena" i "Johannesa Ulgardena" (według innych źródeł dla "Andrzeja Polena" i "Jana Algordena" na założenie wsi "Gross Gemmern", przyznając im 5 łanów koło jeziora "Gymmer".
Pochodzenie nazwy wsi od nazwy jeziora Gamry- od pruskiego – (Gimmer,Gymmer, Gimor, Gamry), zapisy od 1348 r. Nazwa złożona z dwóch części: 1.( gim-, gem-) rodzić się i 2.(-mer), z prus. mary -zatoka. Czyli rodząca się zatoka, chodzi tu zapewne o część jeziora połączoną odpływem z rzeką Pasłęką.
Pierwsza lokalizacja wsi to teren nad jeziorem Gamry – jego zachodnia część naprzeciwko Gamerek Małych, które powstały jako pierwsze, późniejszy rozwój wsi wiązał się z budową kolei i właśnie tam powstała dzisiejsza zabudowa w obrębie stacji kolejowej Gamerki Wielkie. Stacja kolejowa Gamerki Wielkie powstała 5 sierpnia 1883 (na trasie Olsztyn-Morąg). Przed wybuchem II wojny światowej we wsi funkcjonowały- stacja pocztowa(niem. "Gross Gemmern Passarge") i duża gospoda. Elektryfikacja linii nastąpiła 9 grudnia 1994 (Olsztyn-Bogaczewo).
Demografia.
W 1673 roku zamieszkiwało we wsi 17 osób, 1861 – 44 osoby. Liczba mieszkańców w następnych latach kształtowała się następująco: w 1905 roku – 57 osób, 5 domów, 1933 r. – 117, w 1939 r. – 89 osób, w 2006 r. – 80 osób.

</doc>
<doc id="355631" url="https://pl.wikipedia.org/wiki?curid=355631" title="Wawrzyniec Lewandowski">
Wawrzyniec Lewandowski

Wawrzyniec Lewandowski (ur. 8 sierpnia 1831 w Łaskarzewie, zm. 4 sierpnia 1864) – polski ksiądz katolicki, uczestnik powstania styczniowego, brat stryjeczny pułkownika Walentego Lewandowskiego, naczelnika wojskowego województwa podlaskiego w powstaniu styczniowym, brat wuja i szwagra Wincentego Brzostowskiego.
Przed powstaniem styczniowym.
Był synem Jana Lewandowskiego, kuśnierza oraz Marianny z Mrozów Lewandowskiej. Po ukończeniu szkoły elementarnej w Łaskarzewie, kształcił się w gimnazjum w Siedlcach, następnie wstąpił do Seminarium Duchownego w Janowie Podlaskim. Był kolegą seminaryjnym innego późniejszego powstańca, księdza Stanisława Brzóski. Święcenia kapłańskie przyjął 3 maja 1856 roku. Został wikarym w Górznie, później w Rozbitym Kamieniu. Od lipca 1863 roku mianowany proboszczem parafii Seroczyn.
Działalność powstańcza.
Podczas powstania styczniowego był członkiem komitetu powstańczego. Na plebanii ukrywał broń, dostarczał ukrywającym się w lesie powstańcom z oddziału ks. Brzóski żywność. Wśród parafian uważany był za wzór patrioty. Głosił kazania w „podniosłym duchu patriotyzmu”.
W nocy z 3 na 4 lipca 1864 dwóch powstańców z oddziału ks. Brzóski – Stanisław Bojanek (kleryk pochodzący z Latowicza) oraz Wincenty Szczuka przybyło do folwarku Kamieniec z zadaniem odzyskania przechowywanych tam koni powstańczych. Właściciel folwarku Rudnicki nie tylko odmówił wydania koni, ale też związał powstańców i nakazał sołtysowi zaciągniecie nad nimi straży i wydanie ich zaborcy.
Powiadomiony o zajściu ks. Lewandowski jeszcze tej samej nocy przybył konno z Seroczyna. Zażądał uwolnienia powstańców, a gdy żądanie nie zostało spełnione – osobiście rozwiązał pojmanych i umożliwił im ucieczkę.
Już 5 lipca do Kamieńca przybył oddział rosyjski i aresztował sołtysa Jana Patoleta i dwóch chłopów (I. Ossowski i M. Pawluk), którzy mieli strzec powstańców, lecz nie zapobiegli ich ucieczce. 9 lipca został zaś aresztowany ksiądz Lewandowski. Mimo tortur nie wydał nikogo.
27 lipca sąd wojenny w Siedlcach skazał księdza Wawrzyńca Lewandowskiego na śmierć za „podburzające kazania i rozkaz uwolnienia dwóch powstańców”. Dwa dni później Fiodor Berg namiestnik Audytoriatu Polowego utrzymał wyrok śmierci na Lewandowskiego. Jednocześnie nakazał zwolnić sołtysa i dwóch chłopów, początkowo skazanych na katorgę.
4 sierpnia 1864 skuty za ręce i nogi i przebrany w ubranie chłopskie Lewandowski został przewieziony do Seroczyna i powieszony publicznie na wzgórzu. Ciało wrzucono do dołu w pobliżu miejsca kaźni. Następnie mogiłę stratował oddział Kozaków, żeby parafianie nie wiedzieli, w którym miejscu pochowany jest ksiądz. Miejsce pochówku zostało jednak pomysłowo zaznaczone przez kilku mieszkańców Seroczyna.
Pamięć o bohaterze.
W okresie międzywojennym pamięć o bohaterze powstania styczniowego była bardzo żywa wśród mieszkańców miejscowości. Mogiłę przyozdabiano kwiatami, następnie ufundowano tablicę marmurową i pomnik. W roku 1925 rozpoczęto budowę szkoły podstawowej, ku czci księdza.
W roku 1938 odbyła się uroczystość poświęcenia szkoły i odsłonięcia pomnika, którego w imieniu premiera Felicjana Sławoj Składkowskiego, dokonał starosta siedlecki, Stanisław Guliński. Tablice pamiątkowe poświęcone ks. Lewandowskiemu znajdują się w kościołach w Seroczynie i Łaskarzewie.

</doc>
<doc id="355632" url="https://pl.wikipedia.org/wiki?curid=355632" title="Granulit">
Granulit

Granulit, Leptynit – skała metamorficzna powstała na skutek przeobrażenia arkozy w warunkach metamorfizmu regionalnego. Zbudowana z drobnych ziarenek kwarcu, skaleni alkalicznych, granatów i ubogich w miki amfiboli. Nazwa pochodzi od częstego wykształcenia granoblastycznego (F. Weiss, 1803). W literaturze fachowej granulit określany jest nieraz jako leptynit. 
Skład mineralny.
Skalenie potasowe, plagioklazy, kwarc, pirop, almandyn, enstatyt, diopsyd, kyanit, silimanit, rutyl, ilmenit, korund, spinel, biotyt, hornblenda.
Cechy zewnętrzne.
Barwa biała, szara, różowawa. Przełam nierówny, ziarnisty. Foliacja słabo zaznaczona, podkreślona smugami wzbogaconymi w granaty, kyanit i biotyt. W odsłonięciach widoczna charakterystyczna podzielność kostkowa.
Budowa wewnętrzna.
Struktura granoblastyczna, granofelsowa (ziarnista), gnejsowa, porfiroblastyczna, tekstura zbita, kierunkowa lub bezładna.
Powstawanie.
W środowisku bezwodnym, w strefach głębokiego metamorfizmu (strefa kata) - facja granulitowa. W wyniku przeobrażeń obojętnych skał magmowych głębinowych (dioryt, gabro), kwaśnych i zasadowych wylewnych skał magmowych oraz osadowych (arkoza, szarogłaz, mułowce, tufy i tufity).
Występowanie.
Granulity należą do skał rzadkich, pojawiają się tylko w niektórych rejonach Ziemi, szczególnie w obrębie starych kontynentalnych platform prekambryjskich, oraz w strefach korzeniowych łańcuchów górskich.
W Polsce: Zagórze Śląskie, Bystrzyca Górna (Góry Sowie), Stary Gierałtów (Masyw Śnieżnika), w krystalicznym podłożu Suwalszczyzny i Mazur (stwierdzone wierceniami).
W świecie: Kanada, Grenlandia, Afryka (RPA, Algieria, Uganda), Madagaskar, Australia, Antarktyda, Brazylia, Indie, Sri Lanka, Rosja (Półwysep Kola, Syberia), USA (kompleks Adirondack), Szkocja, Szwajcaria, Czechy (Masyw Czeski), Włochy (Novara). 

</doc>
<doc id="355637" url="https://pl.wikipedia.org/wiki?curid=355637" title="Pałac Wilhelma">
Pałac Wilhelma

Pałac Wilhelma – jeden z dwóch pałaców wchodzących w skład zespołu pałacowego w Sosnowcu – Środuli, obok Pałacu Schöna.
Opis.
Został wzniesiony w 1900 roku według projektu Józefa Pomian-Pomianowskiego. Konstrukcja w stylu neobarokowym była wzniesiona głównie jako pałac gościnny. Elewacja zachodnia pałacu, ogrodowa, wyposażona jest w ganek z dachem wspartym na dwóch jońskich kolumnach. Wejście główne pałacu, które stanowi wysunięty przedsionek, znajduje się po stronie wschodniej. Bryła pałacu zwieńczona jest łamanym, przyciągającym wzrok, dachem.
23 czerwca 2010 roku, w godzinach popołudniowych, wybuchł duży pożar, który spowodował znaczne zniszczenia w pałacu. M.in. doszczętnie spłonął dach budynku.
Od 2009 roku właścicielem pałacu jest Przemysław Jędrzejczyk, prezes firmy budowlanej ZRB Jędrzejczyk, który planuje odnowić pałac i umieścić w nim hotel, restauracje i dwie sale bankietowe. Oprócz tego obok ma zostać wybudowany nowoczesny budynek hotelowy. W 2012 roku ukończono budowę nowego dachu.

</doc>
<doc id="355639" url="https://pl.wikipedia.org/wiki?curid=355639" title="Skytrain w Bangkoku">
Skytrain w Bangkoku

Skytrain – naziemna kolej aglomeracyjna uruchomiona w grudniu 1999 roku Bangkoku, stolicy Tajlandii. Pasażerowie mają do dyspozycji dwie linie krzyżujące się na Central Station (Siam Square). Każdy pociąg ma 126 miejsc siedzących i 735 stojących. Pociągi osiągają prędkość 80 km/h, a kursują ze średnią prędkością 35 km/h.
"Skytrain" składa się z dwóch linii:
Pociągi kursują co około 5 minut od 6:00 do 24:00.

</doc>
<doc id="355640" url="https://pl.wikipedia.org/wiki?curid=355640" title="Jean-Jacques Dessalines">
Jean-Jacques Dessalines

Jean-Jacques Dessalines (ur. 20 września 1758 w Grande-Rivière-du-Nord, zm. 17 października 1806 w Pont-Rouge) – haitański polityk, w latach 1804–1806 jako Jakub I cesarz Haiti.
Historia życia.
Dessalines pochodził z niskich warstw społeczeństwa ówczesnej francuskiej kolonii Saint-Domingue, znajdującej się w zachodniej części wyspy Hispaniola. Został żołnierzem w kolonialnej armii francuskiej, później jednak wyrósł na jednego z przywódców antykolonialnego powstania, które doprowadziło do niepodległości Haiti. Po schwytaniu w 1802 Toussainta L’Ouverture, jednego z dowódców powstania niewolników, Dessalines został faktycznym głównodowodzącym wojsk powstańczych, mając już rangę generała.
Według niektórych informacji wielu Polaków, wysłanych przez Napoleona Bonaparte na Hispaniolę w celu tłumienia powstania, sympatyzowało z powstańcami, widząc w ich walce analogię do swojej sytuacji. Oblicza się, iż około 150 Polaków przyłączyło się do wojsk Dessalinesa i walczyło po ich stronie przeciwko Francuzom.
18 października 1803 Dessalines dowodził armią, która zwyciężyła w bitwie pod Vertières nad francuską armią kolonialną dowodzoną przez generała de Rochambeau. Niedługo po zwycięstwie, 1 stycznia 1804 w Gonaïves Dessalines proklamował niepodległość Haiti, zrywając z Francją, dotychczasową potęgą kolonialną. Haiti stało się wówczas drugim po Stanach Zjednoczonych niepodległym państwem na zachodniej półkuli.
W nowym państwie Dessalines obwołany został dożywotnim gubernatorem generalnym, a 22 września 1804 jako Jakub I ogłosił się cesarzem Haiti. Rządzone przez niego cesarstwo miało ogromne kłopoty wewnętrzne, wynikłe przede wszystkim z trudnej sytuacji gospodarczej. Dotychczasowe plantacje, na których pracowali niewolnicy, zostały uwłaszczone, co w dalszej perspektywie wywołało międzynarodowy skandal i silne naciski mocarstw kolonialnych, by spłacić wywłaszczonych właścicieli ziemskich.
W kraju tymczasem narastało niezadowolenie z okrutnych rządów Dessalinesa. W wymierzonym przeciwko niemu spisku udział wzięli między innymi Henri Christophe oraz Alexandre Pétion. Jakub I został zamordowany przez swoich żołnierzy 17 października 1806 w miejscowości Pont-Rouge (Czerwony Most), niedaleko Port-au-Prince. Dziś miejsce to, znajdujące się na peryferiach haitańskiej stolicy, upamiętnia pomnik Dessalinesa.
Zabójstwo Dessalinesa doprowadziło do napięć między kreolską i afrykańską ludnością Haiti, a w konsekwencji do podziału państwa na dwie części, północną i południową.
Nazwisko Dessalinesa pozostało w tradycyjnym tytule haitańskiego hymnu, "La Dessalinienne". Miasto w Haiti, położone w departamencie Artibonite nosi nazwę Dessalines na cześć cesarza.

</doc>
<doc id="355641" url="https://pl.wikipedia.org/wiki?curid=355641" title="Wyższa Szkoła Pedagogiczna w Krakowie">
Wyższa Szkoła Pedagogiczna w Krakowie



</doc>
<doc id="355643" url="https://pl.wikipedia.org/wiki?curid=355643" title="Hiperkaliemia">
Hiperkaliemia

Hiperkaliemia, hiperkalemia, hiperpotasemia – u człowieka stan, w którym stężenie jonów potasowych K+ w surowicy krwi przekracza przyjętą (umowną) wartość 5,5 mmol/l.
Wpływ hiperkaliemii na akcję serca.
Zmiany elektrokardiograficzne obserwuje się u większości pacjentów, gdy stężenie jonów potasu przekracza 6,7 mmol/l, chociaż poziom potasu powodujący zmiany w elektrokardiogramie jest w pewnym stopniu zmienny osobniczo. Są to:
Zastosowanie medyczne płynów o dużym stężeniu jonów potasu.
Szybkie podanie dożylne płynu infuzyjnego o stężeniu potasu przekraczającym 60 mmol/l może spowodować zatrzymanie akcji serca. Infuzje płynów hiperkaliemicznych zmieszanych z barbituranami w dużych stężeniach stosuje się w weterynarii w celu usypiania zwierząt. W kardiochirurgii podczas operacji w krążeniu pozaustrojowym podaje się płyn hiperkaliemiczny (tzw. kardiopleginę) w celu zatrzymania akcji serca.
Leczenie.
Gdy dojdzie do wystąpienia arytmii lub poziom potasu przekroczy 6,5 mmol/l, istnieje potrzeba obniżenia jego poziomu. Używa się kilku sposobów na obniżenie poziomu potasu. Wybór zależy od stopnia i przyczyny hyperkaliemii, a także od różnych aspektów stanu pacjenta.

</doc>
<doc id="355644" url="https://pl.wikipedia.org/wiki?curid=355644" title="Kod znak-moduł odwrotny">
Kod znak-moduł odwrotny



</doc>
<doc id="355657" url="https://pl.wikipedia.org/wiki?curid=355657" title="Poliptyk Grudziądzki">
Poliptyk Grudziądzki

Poliptyk Grudziądzki (przełom XIV i XV wieku) – późnogotycka malowana nastawa ołtarzowa pochodząca z kaplicy zamku krzyżackiego w Grudziądzu. Obecnie znajduje się w Galerii Sztuki Średniowiecznej Muzeum Narodowego w Warszawie.
Opis.
Z konstrukcyjnego punktu widzenia poliptyk grudziądzki jest pentaptykiem o dwu parach ruchomych skrzydeł, zamocowanych na krawędziach części środkowej i kolejno zamykanych. Dekorację wszystkich części stanowią obrazy tablicowe, przy czym tablice skrzydeł malowane są obustronnie. W rezultacie malowidła poliptyku mogą być prezentowane w trzech różnych układach. We wszystkich tych trzech widokach malowidła rozmieszczone są w dwu równych wysokością horyzontalnie biegnących strefach. Łącznie więc poliptyk zawiera dwa duże obrazy tablicowe części środkowej, każdy o wymiarach 123 × 204,5 cm, oraz szesnaście obrazów skrzydłowych, na ośmiu tablicach, z których każda ma wymiary ok. 123 x ok. 93 cm.
Historia.
Data powstania retabulum grudziądzkiego jest ustalana różnie, na podstawie badań porównawczych stylu malowideł na czas. od ok. 1380 do ok. 1410 r. Najczęściej przyjmowana jest data ok. 1390 r.
Pierwsza wzmianka historyczna o malowanej nastawie ołtarzowej znajdującej się w kaplicy byłego zamku krzyżackiego w Grudziądzu, a przedstawiającej główną scenę Zaśnięcia Marii Panny oraz — na ruchomych skrzydłach — sceny Pasji Chrystusa, pochodzi z ok. 1670 r., z protokołu wizytacji biskupa chełmińskiego Andrzeja Olszowskiego. Badacze zwykle zakładają domyślnie, że kaplica ta była pierwotnym miejscem przechowywania retabulum i że powstało ono z przeznaczeniem dla niej.
W końcu XVIII w. kaplicę zburzono, a tablice poliptyku rozdzielono i przeniesiono do kościoła parafialnego św. Mikołaja.
W 1883 ówczesne Muzeum Prowincjonalne Prus Zachodnich w Gdańsku kupiło siedem tablic skrzydłowych poliptyku. Ósmą tablicę z przedstawieniem „Zmartwychwstania” na awersie i N. Marii Panny ze św. Janem Ewangelistą na rewersie przeniesiono do kaplicy cmentarnej. W kościele św. Mikołaja pozostały dwie tablice centralne.
W latach 1907-15 wszystkie tablice sprowadzono na zamek w Malborku, gdzie zostały poddane konserwacji i scaleniu przez malarza Andrzeja Wesołowskiego, pod kierunkiem konserwatora Conrada Steinbrechta. Scalony poliptyk umieszczono w zamkowej kaplicy św. Wawrzyńca.
W 1945 poliptyk zabezpieczony w lochach zamkowych przez Polskie Wojsko, przeniesiony został do Muzeum Wojska Polskiego w Warszawie, rok później przekazany na własność do Muzeum Narodowego w Warszawie, gdzie znajduje się do dzisiaj.

</doc>
<doc id="355662" url="https://pl.wikipedia.org/wiki?curid=355662" title="CSMA">
CSMA



</doc>
<doc id="355664" url="https://pl.wikipedia.org/wiki?curid=355664" title="Burmistrzowie i prezydenci Bydgoszczy">
Burmistrzowie i prezydenci Bydgoszczy

Organizacja samorządu miejskiego, prezydenci, nadburmistrzowie, burmistrzowie, zarządcy komisaryczni i przewodniczący Prezydium Miejskiej Rady Narodowej Bydgoszczy na przestrzeni lat.
I Rzeczpospolita 1346–1772.
Organizacja samorządu miejskiego średniowiecznej Bydgoszczy (XIV–XV wiek).
Rodzaje władz miejskich i ich najistotniejsze kompetencje określił przywilej lokacyjny miasta Bydgoszczy (na prawie magdeburskim), wystawiony 19 kwietnia 1346 r. przez króla Kazimierza Wielkiego.
Organami samorządu miejskiego w najdawniejszym okresie istnienia miasta były: wójt, rada miejska oraz sąd, zwany ławą. Na mocy bydgoskiego przywileju wójt był dziedziczny i jako urzędnik strzegł interesów władcy. Do jego obowiązków prywatnoprawnych należało wytyczenie i organizacja ośrodka miejskiego. Obowiązki publiczne to: sądownictwo, administracja miejska, wojskowość i skarbowość.
Do początku XV wieku, wójt stał na pierwszym miejscu w hierarchii bydgoskich urzędników miejskich. Sprawował najwyższą władzę w mieście i patrymonium miejskim, z wyjątkiem rzeki Brdy, przepływającej przez miasto, która podlegała burgrabiemu bydgoskiemu.
Wójt sądził w asyście ławników, a jego jurysdykcji podlegały wszelkiego typu sprawy kryminalne i cywilne. Apelacja od jego wyroków trafiała do sądu rajców bydgoskich, na której czele stał od połowy XV wieku podwójci, później do rady miasta Inowrocławia (od 1505 r. miasta Poznania) oraz burgrabiego. Od 1570 r. sądem odwoławczym miejscowych orzeczeń był sąd starościński oraz królewski.
Po roku 1404 zanikają przekazy o wójtach jako najwyższych urzędnikach w mieście. W połowie XV wieku pojawił się bydgoski podwójci (urzędnik sądowy), który w dalszych okresach zagościł już na stałe w wykazach urzędników miejskich. Nie było to już stanowisko dziedziczne, a jego ranga była niższa niż burmistrza miasta. Kompetencje dziedzicznego wójta przejęła w latach 30. XV wieku rada miejska.
Pierwsza wzmianka o rajcach w Bydgoszczy pochodzi z 1362 r. W tym samym roku wzmiankowano również istnienie urzędu burmistrza, z dwoma osobami na tym stanowisku. Natomiast w dokumencie z 1425 r. lista urzędników miejskich obejmowała burmistrza, 10 rajców (5 „starych” i 5 „nowych”) oraz 7 ławników.
Wybór nowej rady następował co roku, początkowo przez zwoływane przez wójta zebranie obywateli. Do kompetencji tego organu należało m.in. sądownictwo w sprawach o przekroczenie wilkierzy. Właśnie z instytucji takiego zebrania wykształciła się rada miejska, która w późniejszym okresie przejęła jego uprawnienia. Już pod koniec XIV w. wybory do rady praktycznie ograniczały się do obsadzania stanowisk tymi samymi osobami, a zmiany polegające na dokooptowaniu do tego kręgu nowych ludzi następowały jedynie w wypadku śmierci lub pozbawienia funkcji dotychczasowych rajców. Zasada ta była następstwem wykształcenia się wówczas tzw. rady urzędującej oraz ogólnej, w skład której wchodzili rajcy aktualnie oraz poprzednio sprawujący urzędy. Przypuszczalnie wtedy wykształcił się też zwyczaj, że jedna trzecia rajców zasiadała w radzie urzędującej przez 2 lata. Następnie osoby te podlegały rotacji i przechodziły do rady ogólnej, aby ponownie po roku lub dwóch latach wrócić do rady urzędującej.
Bez względu na sposób elekcji, ostatnie słowo należało do monarchy, który przez miejscowego starostę zatwierdzał wybory lub też sam wyznaczał określone osoby.
Kompetencje rady miejskiej w Bydgoszczy obejmowały zarówno sprawy ustawodawcze, jak i wykonawcze oraz sądownicze. Rajcy reprezentowali miasto wobec władz państwowych, zarządzali majątkiem i dochodami gminy oraz nadzorowali jej życie społeczne i gospodarcze. Do obowiązków rady należało też m.in. nadawanie obywatelstwa miejskiego, uchwalanie wilkierzy miejskich i statutów cechowych oraz wykonywanie niektórych funkcji sądowniczych. Teoretycznie członkowie rady pełnili swe obowiązki honorowo, jednak ze względu na funkcje zwalniano ich z niektórych ciężarów miejskich (prawo do bezpłatnych uczt, podarków w naturze, honorowych miejsc w kościele itp.)
W pierwszym okresie kształtowania miasta Bydgoszczy, najwyższe urzędy sprawowała sprowadzona przez zasadźców społeczność niemiecka. Polacy byli równoprawnymi członkami społeczności, zamieszkując oddzielny kwartał miasta. Z końcem XIV wieku zaczęła się osiedlać w Bydgoszczy okoliczna szlachta polska, a w XV wieku miasto uległo niemal całkowitej polonizacji.
Organizacja samorządu miejskiego Bydgoszczy w XVI–XVIII wieku.
W okresie 1466–1772 bydgoski samorząd miejski funkcjonował w postaci rady miejskiej oraz ławy sądowej, na czele której stał landwójt zwany również podwójcim. W XV w. i w pierwszej połowie XVI w. na wybór bydgoskiej rady miejskiej największy wpływ wywierał miejscowy starosta.
Nowe zasady przyniósł dopiero dekret króla Zygmunta Augusta wystawiony 10 czerwca 1566 r. na prośbę burmistrza, rajców i pospólstwa bydgoskiego. Na jego mocy król zniósł wieczystą radę (dożywotnią godność rajcy miejskiego) oraz zarządził wybory kandydatów na rajców w każdy pierwszy poniedziałek po Wielkanocy. Dotychczasowi rajcy i ławnicy wybierali wówczas 16 osób, spośród których starosta był zobowiązany w ciągu 5 dni nominować burmistrza i rajców na roczną kadencję. 15 października 1568 r. król na prośbę mieszczan bydgoskich wydał kolejny przywilej, przyznający znaczne uprawnienia pospólstwu kosztem ograniczenia władzy starościńskiej. Poza rajcami pospólstwo i cechy wybierały corocznie 12 „mężów elektów”, tzw. Trzeci Ordynek.
Ostateczne rozstrzygnięcie zasad wyboru władz miejskich Bydgoszczy przyniósł dekret Zygmunta Augusta z 4 września 1570 r. Corocznie w dniu 3 lutego, pospólstwo miało wybierać 16 kandydatów, spośród których starosta był obowiązany mianować burmistrza i 5 rajców. Pospólstwo ponadto wybierało kolejnych 16 kandydatów, spośród których starzy i nowi rajcy mianowali 8 ławników. Zasady te obowiązywały aż do 1772 r., kiedy to w wyniku I rozbioru Polski Bydgoszcz została włączona do Królestwa Prus.
Dzieje wójtostwa bydgoskiego.
Dziedziczne wójtostwo bydgoskie zostało utworzone na mocy przywileju lokacyjnego Kazimierza Wielkiego 19 kwietnia 1346 r. Otrzymali je zasadźcy: Jan Kiesselhuth i jego towarzysz imieniem Konrad, którzy z urzędu tego czerpali znaczne zyski. Wójt był pełnomocnikiem właściciela (króla) i rządcą w mieście oraz reprezentantem mieszczan w stosunkach zewnętrznych, ale również sprawował władzę policyjną oraz sądowniczą.
Wójtowie wespół z radą miejską uchwalali miejskie przepisy policyjno-porządkowe (wilkierze), mianowali nauczycieli, pobierali czynsze na rzecz królewskiego skarbu. Mieli także wyłączne prawo do zakładania młynów, co też uczynili, gdyż najstarsze młyny w Bydgoszczy wzmiankowane są 18 września 1408 r. na wschodniej z trzech wysp zakola Brdy, scalonych w następnych stuleciach w jednolitą Wyspę Młyńską.
Jan Kiesselhuth i Konrad stosunkowo szybko sprzedali posiadany urząd, gdyż w latach następnych (do 1425 r.) jako wójtowie występują w źródłach:
Urząd wójta nie był tożsamy z wójtostwem, które stanowiły dobra ziemskie będące uposażeniem wójta. Bydgoskie wójtostwo na początku XV wieku przeszło w gestię króla, który wcielił je do majątku miejscowego starostwa. Bydgoszcz, zbyt słaba ekonomicznie w tym okresie, nie wykupiła wójtostwa na własność, co pozbawiło ją perspektyw dochodów w okresie późniejszym.
W 1600 r. roczne dochody wójtostwa (związanego z urzędem starościńskim) oszacowano na ponad 6 tys. złotych polskich, co przekraczało dochody większości starostw w Wielkopolsce i na Kujawach. Należało wtedy do wójtostwa: 7 młynów (w tym 4 w Bydgoszczy), wsie i folwarki oraz czynsze z placów, bud i jatek. W połowie XVIII wieku oprócz dochodów z młynów, węgorni, łosośni oraz śluznego, wójt czerpał zyski z wyszynku piwa i gorzałki, folwarków (Bielice i Bartodzieje) oraz czynszów z wsi wójtowskich. Przez cały okres przedrozbiorowy wójtostwo stanowiło niezależny od miasta organizm gospodarczy.
W 1690 r. wójtostwo bydgoskie nabył na własność starosta bydgoski Franciszek Zygmunt Gałecki. Prawo jego dziedziczenia wraz z należącymi do niego wsiami, młynami i miastem Fordonem uzyskała na mocy przywileju królewskiego w lutym 1690 r. druga żona Gałeckiego – Rozalia z Dzieduszyckich. Jednocześnie została ona zobowiązana do płacenia 2 tysięcy złotych czynszu rocznego i odprowadzania jednej czwartej części dochodów do skarbu królewskiego. Po jej śmierci właścicielami wójtostwa byli kolejno:
Burmistrzowie bydgoscy w latach 1346–1772.
Prawie pełne dane dotyczące składu osobowego rady miejskiej Bydgoszczy zachowały się tylko dla lat 1591–1637 oraz 1672–1673. W okresie tym niektórzy mieszczanie wielokrotnie sprawowali urząd burmistrza. Wielu z nich było właścicielami statków oraz spichlerzy. Niektórzy używali tytułów szlacheckich.
Okres pruski 1772–1807.
Po przejściu Bydgoszczy w 1772 r. pod kuratelę Królestwa Prus w wyniku I rozbioru Polski, jej ustrój miejski uległ całkowitej zmianie. W przeciwieństwie do zdecentralizowanej Rzeczypospolitej, państwo pruskie było organizmem despotycznie zarządzanym przez absolutystycznego króla. W tych warunkach trudno mówić o funkcjonowaniu samorządu miejskiego. Pruskie władze państwowe wtrącały się do wewnętrznych spraw miejskich, a także zajmowały się obsadą personalną zarządów miejskich.
Bydgoszcz należała do kategorii miast bezpośrednio podporządkowanych państwu pruskiemu. Prawne położenie miasta było uregulowane przepisami wydanymi w 1723 r. przez Fryderyka Wilhelma I. Na czele miasta stał nadburmistrz (niem. "Oberbürgermeister"). Miał on dwóch zastępców, którym przysługiwał tytuł burmistrza (niem. "Bürgermeister"). Jeden z nich zajmował się sprawami wymiaru sprawiedliwości – burmistrz sądowy (niem. "Justiz-Bürgermeister"), drugi sprawami porządkowymi i nadzoru policyjnego – burmistrz policyjny (niem. "Polizei-Bürgermeister"). W skład władz miejskich wchodziło też sześciu senatorów (odpowiednicy radnych miejskich), których wybierali mieszczanie posiadający prawo miejskie. Istniała ponadto godność senatora honorowego, który pełnił funkcję przewodniczącego kolegium senatorskiego. Poszczególni senatorzy sprawowali nadzór nad istniejącymi w mieście cechami rzemieślniczymi. Poważnie rozbudowana była biurokracja miejska na średnich i niższych szczeblach magistratu. Należeli do niej m.in. sekretarze, kamlarze, wachmistrze, straż rynkowa, służba przeciwpożarowa, straż więzienna, pachołcy miejscy i inni.
Pierwszeństwo w uzyskaniu zatrudnienia na stanowiskach urzędniczych w magistracie mieli dawni wojskowi – weterani i inwalidzi wojen.
Burmistrzowie.
Lista burmistrzów i innych członków władz miejskich z okresu 1772–1806 jest znana tylko częściowo. Pierwszym niemieckim nadburmistrzem Bydgoszczy był Heinrich Rowe, a kolejnym Heynemann, który zmarł przed 1779 r. Znani są dwaj burmistrzowie policyjni: Haller (od 1779) i Radzibor (od 1793). Burmistrzem sądowym od 1787 r. był Rump.
Lista znanych urzędników bydgoskiego magistratu wskazuje, że w krótkim czasie nastąpiło całkowite zniemczenie zarządu miejskiego. Jedynymi Polakami w tym gronie byli: senator Ignacy Bukowski – dawny pisarz miejski (od 1785, ojciec przyszłego burmistrza Bydgoszczy z okresu Księstwa Warszawskiego – Stanisława Bukowskiego) oraz nadzorca rynku Sochacki (od 1783).
Okres Księstwa Warszawskiego 1807–1815.
Po upadku władz pruskich w Bydgoszczy podczas kampanii napoleońskiej 1806 r., dokonała się zmiana struktury samorządu miejskiego. Początkowo konieczność zaspokajania potrzeb wojska oraz świadczeń publicznych zadecydowały o pozostawieniu dotychczasowego składu i struktury władz miejskich. W okresie przejściowym trwającym od listopada 1806 do stycznia 1807 r. zdołano jedynie wprowadzić Polaków do dotychczasowych organów administracji oraz spolszczyć ich nazwy.
Dopiero po uchwaleniu w 1807 r. Konstytucji Księstwa Warszawskiego wprowadzono w życie nowy ustrój miejski, przewidujący utworzenie w każdej miejscowości urzędu municypalnego z prezydentem lub burmistrzem na czele. Ze względu na to, że Bydgoszcz była siedzibą władz departamentu, burmistrz podlegał wprost prefektowi, w charakterze urzędnika pochodzącego z książęcej nominacji Fryderyka Augusta. Zadaniem burmistrza było sprawowanie „miejscowej administracji”, z czym wiązało się przede wszystkim ogłaszanie aktów prawnych i poleceń otrzymywanych od władz nadrzędnych. Do jego kompetencji należał m.in. dozór policyjny, kontrola ruchu ludności, administracja i nadzór nad majątkiem gminy, kierowanie pracami publicznymi, nadzór nad instytucjami i własnością publiczną. Funkcje te burmistrz Bydgoszczy wykonywał jednoosobowo przy pomocy ławników powoływanych przez prefekta departamentu.
Był równocześnie organem wykonawczym rady miejskiej, będącej ciałem samorządowym. Zarówno terminy obrad, jak i członków rady wyznaczał prefekt. Najważniejszym uprawnieniem rady było układanie budżetu gminy miejskiej, zatwierdzanego następnie przez Ministra Spraw Wewnętrznych i Główną Izbę Obrachunkową. Burmistrz był zobowiązany do rozliczania się przed radą z wydatkowania kwot przeznaczonych na potrzeby miejskie.
W warunkach Księstwa Warszawskiego ścisłe stosowanie się do przepisów o organizacji władz miejskich nastręczało wiele trudności. Burzliwe czasy nie sprzyjały prowadzeniu jednolitej i systematycznej polityki miejskiej. Umożliwiało to w praktyce utrzymywanie się licznych instytucji i urządzeń miejskich z czasów pruskich, a niekiedy i polskich (np. cło rzeczne pobierane przez władze Bydgoszczy od 1807 r.)
Okres pruski 1815–1920.
Po wcieleniu Bydgoszczy do Prus na podstawie decyzji kongresu wiedeńskiego dokonano zasadniczych zmian samorządu miejskiego.
24 marca 1815 r. II burmistrzem (administracyjnym) miasta został wybrany Andreas Friedrich Gruenauer. Objął on stanowisko 6 czerwca 1815 r. po wejściu do miasta wojsk pruskich. Władzę dzielił jednak z odgrywającym pierwszoplanową rolę nadburmistrzem (burmistrzem policyjnym) Johannem Schwede.
Pruskie ordynacje miejskie w Bydgoszczy.
Struktura ustroju miast w Królestwie Prus, została ustalona w ordynacji miejskiej wydanej w 1808 r. Jej zasady zostały wprowadzone w Bydgoszczy od 1819 r. Zgodnie z ordynacją, samorząd miejski tworzyły rada miejska i magistrat. Rolę decydującą posiadała obieralna rada miejska, która jako organ uchwałodawczy wybierała członków magistratu. Ich wybór wymagał jednak zatwierdzenia przez królewski urząd regencyjny. Aprobata ta wyczerpywała jednak środki ewentualnej ingerencji państwa w sprawy administracji miejskiej. W skład magistratu wchodzili: burmistrz, pełniący równocześnie funkcję dyrektora policji miejskiej, 2 radców magistrackich, kamelarz, syndyk oraz 8 członków honorowych. Kadencja burmistrza oraz płatnych członków kolegium magistrackiego trwała 12 lat, zaś honorowych 6 lat. Pomocne magistratowi były specjalne deputacje i komisje.
W 1831 r. wydano nową, zrewidowaną ordynację miejską, z którą wiązał się nowo opracowany w 1834 r. statut miejski. Stanowiła ona zdecydowany krok w kierunku ograniczenia samorządu miasta oraz ściślejszego podporządkowania ich interesom państwowym. Podwyższono znacznie majątkowy cenzus wyborczy, eliminując z udziału w wyborach uboższą, polską część społeczności miasta. Zatwierdzanie wyboru burmistrza przeszło do kompetencji króla. Pozostałych członków magistratu zatwierdzała regencja. Atrybucje burmistrza uzupełniono prawem zawieszania uchwał rady miejskiej, uznanych za sprzeczne z interesem państwa. W ten sposób stawał on formalnie ponad radą, dokonującą jego wyboru i kontrolującą jego działalność.
Ostatecznie organizację administracji miejskiej w Bydgoszczy określiła ordynacja z 1853 r., umacniająca jeszcze kontrolę państwa nad samorządem miejskim. Magistrat pozostał organem wykonawczym miejskiej administracji samorządowej, pełniąc jednocześnie funkcję urzędu państwowego w zakresie poruczonych spraw. W Bydgoszczy tworzyli go: nadburmistrz, burmistrz, 4 płatnych i od 9 do 13 honorowych radców miejskich. Rada miejska pozostała organem uchwałodawczym, kontrolującym magistrat. Urzędowała ona doraźnie, a funkcje kontrolne pełniły stałe wydziały i okresowo powoływane komisje. Burmistrzów zatwierdzał król lub władze regencyjne. Regencja była organem kontrolnym, którego wpływy rozciągnięto na podstawowe i statutowo zastrzeżone właściwości kompetencyjne samorządu miejskiego.
Ordynacja z 1853 r. oddała faktyczne kierownictwo gminą miejską nadburmistrzowi i burmistrzowi. Były to godności cieszące się największą niezależnością, gdyż ingerencja ograniczona była tylko do zatwierdzania wyboru. Burmistrz był zarówno szefem administracji miejskiej, jak również przedstawicielem władzy państwowej (króla, regencji).
Wszyscy nadburmistrzowie i burmistrzowie Bydgoszczy w okresie 1815–1920 byli Niemcami, z reguły pochodzącymi ze wschodnich prowincji Rzeszy (Prusy Zachodnie – 3, Pomorze – 2, Prusy Wschodnie – 2, Poznań – 2, Śląsk – 2, Brandenburgia – 1). Typową cechą było ich drobnomieszczańskie lub inteligenckie pochodzenie społeczne. Tylko sporadycznie znajdowali się wśród nich rodowici bydgoszczanie. Wszyscy legitymowali się wykształceniem uniwersyteckim, studiując niekiedy na kilku uczelniach. Byli absolwentami uniwersytetów w: Berlinie (4 osoby), Lipsku (3), Królewcu (2), Heidelbergu (1), Halle (1), Freiburgu (1), Wrocławiu (1), Bonn (1), Monachium (1), Jenie (1).
Nadburmistrzowie wybierani byli na 12-letnią kadencję, częstsze zmiany zachodziły natomiast na stanowisku burmistrza Bydgoszczy. W dziejach pruskiego urzędu burmistrzowskiego w Bydgoszczy, żadna z kandydatur nie wzbudziła zastrzeżeń władz państwowych (regencji), natomiast dwóch z nich odwołano później za ich poglądy polityczne.
Nadburmistrzowie i burmistrzowie.
Najważniejszą osobą reprezentującą miejski samorząd był nadburmistrz (niem. "Oberbürgermeister"). Początkowo po likwidacji administracji Księstwa Warszawskiego utrzymano również funkcję II burmistrza (dawniej zastępcy burmistrza). Pełnił ją do śmierci w 1829 r. właściciel drukarni Andreas Friedrich Gruenauer. Po jego śmierci stanowisko to zostało zlikwidowane. Reaktywowano je w 1866 roku, w związku z rozbudową zakresu rzeczowego kompetencji magistratu w obliczu przyśpieszonego rozwoju ludnościowego i gospodarczego miasta w II połowie XIX w. Natomiast po 1853 r. nadburmistrz nie był już wybierany przez samorząd, lecz mianowany przez władze regencyjne.
II Rzeczpospolita 1920–1939.
Ustrój władz miejskich Bydgoszczy, aż do 1933 r. regulowały dawne akty prawne (spolszczone), w tym przede wszystkim pruska ordynacja miejska a 1853 r. Władzę w mieście sprawowała obieralna rada miejska o czteroletniej kadencji jako organ uchwałodawczy i magistrat z prezydentem na czele jako organ wykonawczy. Magistrat składał się z 9 członków płatnych i 14 niepłatnych. Był wybierany przez Rade Miejską, przy czym kadencja prezydenta i członków płatnych wynosiła 12 lat. Wybór ten wymagał zatwierdzenia przez wojewodę.
Ustawa państwowa z 23 marca 1933 r. wprowadziła nowy ustrój władz samorządowych. Zawierała ona pewne ograniczenia w ordynacji wyborczej i skrępowała samorządność władz miejskich. Kadencję rady wydłużono do 5 lat. Jej zadaniem było powoływanie organu zarządzającego (zarządu miasta) i kontrola jego działalności. Przewodniczącym rady był z urzędu prezydent miasta. Zarząd miasta składał się z prezydenta, dwóch wiceprezydentów oraz 5 ławników.
II wojna światowa 1939–1945.
W III Rzeszy obowiązywała zasada jedności partyjnego i administracyjnego kierownictwa. Nadburmistrz miasta był więc jednocześnie kreisleiterem partii narodowosocjalistycznej. W przypadku Bydgoszczy zarząd powiatowy NSDAP obejmował miasto i powiat ziemski bydgoski. Funkcje kreisleitera i nadburmistrza zostały rozdzielone w Bydgoszczy 18 lutego 1941 r., po odejściu Wernera Kampe.
Na czele zarządu miasta stał nadburmistrz, który do pomocy miał burmistrza (do 1942 r. tym mianem określano skarbnika miasta) oraz decernentów (radców miejskich). W 1940 r. było ich 5, w 1942 – 8, a w 1944 r. – 10. Nadburmistrz miał również do dyspozycji radę, w której skład wchodzili z powołania radcy gminni. Organ taki z nominacji gauleitera Alberta Forstera Bydgoszcz otrzymała 26 czerwca 1940 r. Jej członkami byli głównie miejscowi volksdeutsche. Zarówno burmistrz, jak i inni urzędnicy miejscy wyższego szczebla mianowali byli przez nadrzędne władze administracyjne przy czynnym udziale partii narodowosocjalistycznej.
Polska Rzeczpospolita Ludowa 1945–1989.
W dniu wyzwolenia prawobrzeżnej Bydgoszczy 24 stycznia 1945 r. w gmachu ratusza utworzono Tymczasowy Komitet Obywatelski, który przystąpił do organizowania administracji miejskiej. 21 lutego 1945 r. odbyła się konferencja międzypartyjna, na której powołano Tymczasową Radę Narodową miasta Bydgoszczy. 17 marca 1945 r. przekształciła się ona w stałą Miejską Radę Narodową. Formowanie administracji miasta odbywało się na podstawie dekretu PKWN z 21 sierpnia 1944 r. Koncepcja ta nawiązywała bezpośrednio do rozwiązań przedwojennych i wprowadzała dualizm władzy z podziałem na administrację rządową i samorząd terytorialny. Organem uchwałodawczym była Miejska Rada Narodowa, a wykonawczym Zarząd Miejski z prezydentem na czele. Zakończenie procesu organizacji zarządu miasta oraz określenie jego struktury i kompetencji nastąpiło 25 stycznia 1949 r.
Zupełnie nową organizację władz terenowych przyniosła ustawa państwowa z 20 marca 1950 r. Zlikwidowano dualizm władzy w terenie oddając „całą władzę w ręce rad”. Zniesiono Zarząd Miejski, a w jego miejsce powołano Prezydium Miejskiej Rady Narodowej. Stało się ono organem wykonawczo-zarządzającym rady. W myśl tej ustawy 31 maja 1950 r. zniesiono urząd prezydenta miasta Bydgoszczy. Dotychczasowy prezydent stał się przewodniczącym Prezydium Miejskiej Rady Narodowej. Reforma ta była wzorowana na radzieckim ustroju administracji terytorialnej z lat 30. XX w.
Taki model organizacyjny przetrwał do 1973 r., kiedy nastąpiła kolejna reforma administracyjna, przywracająca dualizm władzy. Przywrócono funkcje prezydentów miast i wojewodów jako jednoosobowych organów administracji państwowej. Czynności swoje sprawowali przy pomocy utworzonych na nowo urzędów miejskich i wojewódzkich. Urzędy te przejęły strukturę i funkcje prezydiów, które odtąd zajmowały się organizacją pracy rad narodowych, złożonych z wybieralnych w wyborach powszechnych członków. W skład prezydium wchodzili: przewodniczący rady, jego zastępcy oraz wszyscy przewodniczący stałych komisji. Prezydent miasta stanowił organ wykonawczy i zarządzający MRN. Do zakresu jego obowiązków należał szereg spraw związanych z gospodarką miasta, funkcjonowaniem administracji miejskiej, kulturą, oświatą, życiem społecznym.
III Rzeczpospolita od 1990.
Po zmianie Konstytucji RP przez Sejm w dniu 8 marca 1990 r., podstawowym organem samorządowym była rada miejska, wybierana w wyborach bezpośrednich. Organem wykonawczym był zarząd miasta z prezydentem na czele, który był wybierany przez radnych na 4-letnią kadencję.
Po reformie administracyjnej z 1999 r. i kolejnej zmianie ustawy o samorządzie terytorialnym wzrosła rola prezydenta miasta, który jest wybierany na 4-letnią kadencję w wyborach bezpośrednich przez wszystkich mieszkańców miasta, posiadających prawa wyborcze. Pierwsze bezpośrednie wybory prezydenta Bydgoszczy odbyły się w 2002 roku.
Zobacz też.
Przegląd bydgoskich jednostek administracyjnych i ich urzędników:
Inne:

</doc>
<doc id="355666" url="https://pl.wikipedia.org/wiki?curid=355666" title="Zespół Parkowo-Pałacowy Schöna">
Zespół Parkowo-Pałacowy Schöna

Park Schöna – zabytkowy park w stylu angielskim w Sosnowcu założony w 1885 roku, zaprojektowany w stylu neoromantycznym wokół zespołu pałaców: Schöna i Wilhelma, stojących przy ul. Chemicznej 12 - 16. 
Historia.
Park założony w 1884 roku przez braci Schönów jako otoczenie pałaców. Niegdyś rozległy, obecnie zajmuje obszar o wielkości 5,6 hektara. Ograniczony od strony południowej zabudowaniami fabrycznymi, od północnej – drogą szybkiego ruchu, na wschodzie przylega do ul. Chemicznej, a od strony zachodniej sąsiaduje z ogródkami działkowymi. Został ukształtowany w typie pretzelgarten, który charakteryzował się sinunosoidalnym układem alei i przenikających się wnętrz parkowych. Jako część parku na jego skraju przy fabryce wybudowano neoromantyczne elementy architektoniczne: mury, ruiny i groty, a także domki dla służby. 
W 1901 roku powstał domek ogrodnika, a także szklarnie. Większość tych elementów parku, w tym XIX-wieczny układ alei, uległa zniszczeniu. Staw, który stanowił główny element założenia, zlikwidowano po 1945 roku.
Park.
Drzewostan Parku Schöna składa się z drzew należących do 41 gatunków, w tym 8 gatunków drzew iglastych. Jedenaście z nich posiada status pomników przyrody. 
Wśród drzewostanu znajdziemy: klon srebrzysty, topola czarna, dąb czerwony, dąb błotny, skrzydłorzech kaukaski, wiąz szypułkowy, klon pospolity, orzech czarny, świerk kłujący, platan klonolistny, tulipanowiec amerykański, Występuje tutaj 15 różnych gatunków krzewów, między innymi: morwa biała.
Zabudowania.
Pałac główny, pałac ojca - aktualnie budynek pałacu jest siedzibą Urzędu Stanu Cywilnego w Sosnowcu tzw. Pałacu Ślubów. Natomiast w podziemiach istnieje restauracja;
Pałacu Wilhelma, pałac syna - piwnice zaadaptowano na pomieszczenia Towarzystwa Krzewienia Kultury Fizycznej Intertex: znajdują się tam salki treningowe ze stołami do gry w tenisa stołowego, mini-siłownia oraz pomieszczenia biurowe zarządcy; 
Dom ogrodnika;
Budynek gospodarczy;
Infrastruktura.
Historyczna zabudowa parku:
Na terenie parku znajdują się także dwa korty tenisowe.
Park ze względu na swoją budowę (wiele pagórków i terenów z różnorakimi podjazdami) eksploatowany jest również przez rowerzystów (amatorów jak i zawodowców). Przyjęła się także nazwa potoczna: Park Rowerowy.

</doc>
<doc id="355671" url="https://pl.wikipedia.org/wiki?curid=355671" title="Kobiele Wielkie">
Kobiele Wielkie

Kobiele Wielkie – wieś w Polsce, położona w województwie łódzkim, w powiecie radomszczańskim, w gminie Kobiele Wielkie. Siedziba tejże gminy.
W latach 1954–1972 wieś należała i była siedzibą władz gromady Kobiele Wielkie. W latach 1975–1998 wieś administracyjnie należała do województwa piotrkowskiego.
Miejsce urodzin noblisty Władysława Stanisława Reymonta. We wsi znajdują się dwa poświęcone mu obeliski.
We wsi swoją siedzibę ma też Parafia św. Anny w Kobielach Wielkich.
Zabytki.
Według rejestru zabytków NID na listę zabytków wpisany jest obiekt:

</doc>
<doc id="355674" url="https://pl.wikipedia.org/wiki?curid=355674" title="Administracja wojskowa">
Administracja wojskowa

Administracja wojskowa – określenie, które może odnosić się do:

</doc>
<doc id="355679" url="https://pl.wikipedia.org/wiki?curid=355679" title="Minóg strumieniowy">
Minóg strumieniowy

Minóg strumieniowy, minog strumieniowy ("Lampetra planeri") – gatunek bezżuchwowca z rodziny minogowatych (Petromyzontidae), prymitywny kręgowiec wodny, u którego w całym cyklu rozwojowym zachowana jest struna grzbietowa ("chorda"). Gatunek ten występuje w formie słodkowodnej, niewędrownej. 
Występowanie.
Występuje w wodach słodkich zlewisk Morza Północnego i Bałtyku, a także we Francji, Irlandii, północnych Włoszech, dorzeczu górnego Dunaju i górnej Wołgi. W Polsce zasiedla górne odcinki wód płynących. Najczęściej można go spotkać w dopływach górnej i dolnej Wisły o zimnej i dobrze natlenionej wodzie.
Opis.
Ciało minoga ma cylindryczny kształt i pokryte jest gładką bezłuską skórą oraz śluzem. Jego tylna część jest ścieśniona w płaszczyznach bocznych. Bardzo ważną cechą jest brak płetw parzystych, a występują jedynie nieparzyste: płetwy grzbietowe (które posiada dwie, stykające się ze sobą) i ogonowa. Średnica dorosłego osobnika dochodzi do 8 mm, zaś długość ciała do 16 cm. Larwy są grubsze, a także nieco większe i osiągają nawet 20 cm. Po przeobrażeniu w postać dorosłą, u minogów następuje skrócenie długości ciała. Z przodu ciała znajduje się otwór gębowy (bez szczęk), okolony lejkowatą przyssawką, mająca po zamknięciu kształt podłużnej szczeliny. W górnej części otworu gębowego znajdują się 2 rogowe ząbki, zaś w dolnej 7 do 9. Głowa zwierzęcia wzmocniona jest chrzęstną czaszką (niezasklepioną), w której dominującą częścią jest szkielet skrzeli. W głowie znajduje się para niewielkich oczu i pojedynczy otwór nosowy. Szkielet osiowy ciała tworzy struna grzbietowa otoczona chrzęstnymi łukami kręgowymi.
Odżywianie.
Larwy odżywiają się poprzez filtrację mikroorganizmów, zwłaszcza glonów, a także detrytusu. Postaci dorosłe, po przeobrażeniu, w ogóle nie przyjmują pokarmu, gdyż ich układ pokarmowy ulega atrofii.
Rozród.
Jest to gatunek osiadły. Samica składa około 1000 jaj, z nich legną się ślepe larwy, które żyją przy dnie. Dorosłe osobniki giną zaraz po odbyciu tarła. Larwy żyją przeciętnie 4–5 lat, po czym następuje ich przeobrażenie w postać dorosłą. Osobniki dojrzałe zaraz po przeobrażeniu przystępują do tarła.
Znaczenie gospodarcze.
W polskim rybołówstwie minóg strumieniowy nie ma znaczenia gospodarczego. Jego larwy są czasem łapane przez wędkarzy i używane jako przynęta na ryby drapieżne.
Zagrożenia i ochrona.
Jest to bardzo rzadki gatunek ze względu na coraz większe zanieczyszczenie strumieni i rzek, w których żyje. W Polsce z dniem 23 listopada 2011 objęto go ochroną ścisłą, po czym z dniem 8 października 2014 objęto go ochroną częściową.

</doc>
<doc id="355684" url="https://pl.wikipedia.org/wiki?curid=355684" title="Antropologia interpretatywna">
Antropologia interpretatywna

Antropologia interpretatywna – jeden z nurtów współczesnej antropologii kulturowej, bliski antropologii refleksyjnej. Charakteryzuje się położeniem nacisku na osobę badacza, jego przeżycia i jego „nieprzezroczystość”. Według antropologii interpretatywnej należy się skupić bardziej na interpretacji kultury, niż na doszukiwaniu się jej struktur. Opiera się przede wszystkim na badaniach z wykorzystaniem metod jakościowych, odrzuca obiektywizujące założenia funkcjonalizmu. 
Do najwybitniejszych przedstawicieli należą Clifford Geertz i James Clifford.

</doc>
<doc id="355687" url="https://pl.wikipedia.org/wiki?curid=355687" title=".kkrieger">
.kkrieger

.kkrieger (z niem. "Krieger", wojownik) — gra komputerowa z gatunku first-person shooter stworzona przez niemiecką demogrupę .theprodukkt (były oddział Farbrausch). Stanowiła ona szczególne osiągnięcie w zakresie oszczędności zasobów.
".kkrieger" jest eksperymentalną produkcją, której początek tworzenia przypadł na połowę 2002 roku. Jej wersja beta została ukończona w kwietniu 2004 roku, a krótko potem gotowy program pojawił się na europejskim festiwalu demosceny Breakpoint. Zdobył tam nagrodę w kategorii najlepszej gry o rozmiarze nie większym niż 96 kilobajtów; konkretnie ".krieger" liczy sobie 97 280 bajtów, lecz mimo to obsługuje trójwymiarowe środowisko wykorzystujące technologię Direct3D oraz biblioteki DLL.

</doc>
<doc id="355692" url="https://pl.wikipedia.org/wiki?curid=355692" title="Gonaïves">
Gonaïves

Gonaïves (po haitańsku: "Gonayiv") – miasto w północnej części Haiti, stolica departamentu Artibonite; ok. 154 tys. mieszkańców (szacunkowo za 2012 r.) – czwarte co do wielkości miasto kraju.
Gonaïves nazywane jest czasami "miastem niepodległości", ponieważ to właśnie tutaj, 1 stycznia 1804 r. Jean-Jacques Dessalines proklamował niepodległość kraju. W 1994 r. podczas manifestacji, wyrażających poparcie dla Jeana-Bertranda Aristide, armia dokonała w mieście masakry protestujących. Dziesięć lat później Gonaïves było sceną rozruchów, tym razem przeciwko Aristide'owi. 5 lutego 2004 r. ugrupowanie nazywające się Rewolucyjny Front Oporu Artibonite przejęło władzę w mieście, rozpoczynając zamieszki, które doprowadziły do upadku Aristide'a.
We wrześniu 2004 huragan Jeanne doprowadził do powodzi oraz obsuwania się lawin błotnych. W mieście i okolicach zginęło ok. 2 tys. osób, niemal wszystkie budynki zostały zniszczone i ponad 250 tys. osób pozostało bez dachu nad głową.

</doc>
<doc id="355694" url="https://pl.wikipedia.org/wiki?curid=355694" title="Gonaives">
Gonaives



</doc>
<doc id="355695" url="https://pl.wikipedia.org/wiki?curid=355695" title="Temporary Mobile Subscriber Identity">
Temporary Mobile Subscriber Identity

Temporary Mobile Subscriber Identity (TMSI) – krótkoterminowy identyfikator przydzielany użytkownikowi sieci GSM przy każdorazowym logowaniu. Szyfrowany jest kluczem sesyjnym Kc i przesyłany dopiero po uprzedniej udanej autoryzacji użytkownika w sieci. Używany jest zamiast numeru IMSI w celu umożliwienia wykonywania przez sieć wszelkich usług na rzecz użytkownika.

</doc>
<doc id="355696" url="https://pl.wikipedia.org/wiki?curid=355696" title="Gamów">
Gamów

Gamów () – wieś w Polsce położona w województwie śląskim, w powiecie raciborskim, w gminie Rudnik.
Zabytkiem jest kościół który został zbudowany w 1728.
Miejscowość jest położona w południowo-zachodniej części gminy. Posiada powierzchnię 5,16 km² oraz ponad czterystu pięćdziesięciu mieszkańców.
Toponimia.
Nazwa wsi pochodzi od przezwiska "Gama", które pochodzi od słowa "gamać się" co oznacza "chodzić ociężale". W 1338 r. wieś wzmiankowana jako "Gamal", w 1375 r. jako "Gammaw", a w 1415 r. jako "Gamaw". 
W alfabetycznym spisie miejscowości z terenu Śląska wydanym w 1830 roku we Wrocławiu przez Johanna Knie wieś występuje pod nazwą "Gammow" oraz nazwą zgermanizowaną "Gammau". Książka adresowa Raciborza i okolic z 1932 r. wymienia nazwę wsi jako "Gammau", która była stosowana do 1945 r. Po II wojnie światowej powrócono do nazwy "Gamów".
Historia.
Początków osady należy szukać już w XII wieku. Pierwsze wzmianki o osadzie pochodzą już z początku XIII w. 19 listopada 1223 r. biskup wrocławski Wawrzyniec konsekrował kościół św. Jana Chrzciciela w Makowie, któremu podlegał Gamów. W dokumencie magistra Gosco, mistrza śpiewaczego (kantora) i wizytatora biskupa wrocławskiego Naknera, wystawionego w 1338 r. dla kolegiaty ś. Tomasza z Canterbury w Raciborzu, wzmiankowana jest wieś Gamal. Jako Gammaw występuje ona w 1375 r. w pergaminowym dyplomie Jana, księcia opawskiego i raciborskiego, wystawionym również dla kolegiaty w Raciborzu. Władca wymienia istniejące we wsi alodium czyli folwark, z którego uposażył kanoników. W 1383 r. wieś liczyła 301 mieszkańców. Wiódł tędy szlak handlowy. Obok Cyprzanowa, Żerdzin czy Studziennej, należała do kapituły kolegiackiej w Raciborzu, co potwierdzają kolejne dokumenty m.in. książęcy, wystawiony w 1945 r., tuż przed przeniesieniem kolegiaty z zamku do kościoła farnego. Wzmiankuje on Gamaw. W 1728 r. wybudowano kościół pw. św. Anny. Zanim 14 stycznia 1871 r. erygowano samodzielną parafie św. Anny w Gamowie, wieś należała do parafii Grzędzin w dekanacie łańskim.
Według spisu mieszkańców z 1910 roku w miejscowości mieszkało 671 Polaków na 681 mieszkańców. W okresie międzywojennym istniał tutaj regionalny oddział Związku Polaków w Niemczech, Towarzystwo Młodzieży Polsko-Katolickiej, Przysposobienie Rolnicze, Bractwo Serca Jezusowego. We wsi istniała także świetlica polska, na którą dokonano napadu i spalono ją w styczniu 1939 roku.
W 1938 r. Niemcy prowadzili tu badania archeologiczne. Skupiły się one na północno-zachodnim krańcu wsi, na północny wschód od byłego wiatraka. Natrafiono tu na pozostałości XII/XIII-wiecznej osady. Odkryto dwie jamy osadnicze, a w nich resztki naczyń oraz szczątki zwierzęce.
Geografia.
W latach 1975–1998 miejscowość administracyjnie należała do województwa katowickiego. Obecnie powierzchnia wsi wynosi 516 ha.
Demografia.
W 2016 roku w Gamowie i Sławienku ludność w wieku przedprodukcyjnym na 100 mieszkańców wynosiła 21,09, co uplasowało wieś powyżej średniej w gminie (16,95). Natomiast ludność w wieku produkcyjnym wynosiła 63,04 (średnia w gminie – 66,90), a w wieku poprodukcyjnym – 15,43 (średnia w gminie – 16,25). Stosunek mieszkańców w wieku poprodukcyjnym do mieszkańców w wieku produkcyjnym wynosił 24% (średnia w gminie – 24%). Mediana wieku mieszkańców wynosi 46 lat (średnia w gminie - 47,11).
Religia.
Gamów posiada kościół parafialny pw. św. Anny. Pierwsze wzmianki o wsi pochodzą z początków XIII wieku.
Gamów w podaniach.
Dzięki gamowianom mamy poświadczone pierwsze raciborskie strudle. Smakołyki wymieniono w datowanym na 4 stycznia 1661 r. piśmie raciborskiej kolegiaty do kapitana w kwaterze głównej wojsk cesarskich w Cieszynie. Zatytułowano je "Jaśnie wielmożny panie oraz dostojny i wielce szanowny panie." Opisano w nim napad na chłopów z Gamowa, którego w okolicach Pawłowa dopuściło się trzech konnych żołnierzy. Myśląc, że to zbóje, chłopi dotkliwie pobili wojaków, za co dowódca z Cieszyna chciał gamowian srogo ukarać. Do zdarzenia doszło 23 grudnia 1660 r. Chłopi wracali z Raciborza, gdzie dostarczyli kanonikom cztery wozy owsa. Przed powrotem dokonali rozmaitych zakupów między innymi „korzeni do bożonarodzeniowych strucli”. Uszli kary, bo raciborska kapituła ich wybroniła.
Zabytki.
Z daleka we wsi góruje kościół pw. św. Anny, który wybudowano w 1728 r. Kościół został rozbudowany ku wschodowi w 1848 r., posiada skromne cechy barokowe. Przy ogrodzeniu kościoła znajduje się krzyż kamienny z postacią Chrystusa Króla na postumencie z niszą, w której stoi figura Matki Boskiej Bolesnej. Krzyż pochodzi z II połowy XIX wieku.
Przy ul. Długiej znajdują się zagrody z I połowy XIX wieku w typie frankońskim (nr 35 i 37), gdzie zabudowania mieszkalne i gospodarskie tworzą zamknięty czworobok odgrodzony od ulicy murem z ozdobną bramą. W skład zagrody wchodził budynek mieszkalny, stodoła, obora, a także często drugi budynek mieszkalny dla starych rodziców zwany "wyłomem". Przy tej samej ulicy znajduje się zabytkowy młyn (nr 4).
Przy ul. Długiej (nr 4) znajduje się krzyż kamienny z postacią Chrystusa Króla na postumencie z niszą, w której stoi figura Matki Boskiej Bolesnej. Krzyż pochodzi z początku XX wieku. Przy tej samej ulicy (nr 58) jest również krzyż kamienny z postacią Chrystusa Króla na postumencie z niszą, w której stoi figura Matki Boskiej Bolesnej. Krzyż pochodzi z początku XIX wieku.
Przy ul. Długiej (nr 24) znajduje się murowana kapliczka słupowa z I połowy XIX wieku. Kapliczka jest otynkowana, a w środku znajduje się barokowa rzeźba św. Jana Nepomucena. Przy tej samej ulicy (nr 63) drewniana kapliczka szafkowa z XX wieku. Na ul. Kurzydyma znajduje się murowana z cegły, otynkowana kapliczka domkowa z I połowy XIX wieku. Przy ul. Długiej (nr 28) stoi murowana z cegły kapliczka domkowa z XIX wieku, a także druga murowana z cegły, otynkowana kapliczka domkowa z XIX wieku. Oprócz tego przy tej ulicy znajdują się dwie inne kapliczki (nr 33 i 40), z czego jedna to murowana z cegły, otynkowana kapliczka domkowa.
Na cmentarzu również znajduje się zabytkowa kapliczka.
We wsi znajduje się jedno stanowisko wpisane do wojewódzkiego rejestru zabytków (A-90/68), gdzie znaleziono ślady z epoki neolitu. Oprócz tego znajdują się dwa stanowiska niewpisane do rejestru, gdzie znaleziono ślady osadnicze z pradziejów, kultury łużyckiej i średniowiecza.

</doc>
<doc id="355697" url="https://pl.wikipedia.org/wiki?curid=355697" title="Gamratka">
Gamratka

Gamratka – wieś w Polsce położona w województwie mazowieckim, w powiecie mińskim, w gminie Mińsk Mazowiecki. Leży w zachodniej części gminy między Kędzierakiem a Rudą.
Wieś szlachecka położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego.

</doc>
<doc id="355698" url="https://pl.wikipedia.org/wiki?curid=355698" title="Gana">
Gana

Gana – wieś w Polsce położona w województwie opolskim, w powiecie oleskim, w gminie Praszka.
Historia.
Miejscowość historycznie należy do ziemi wieluńskiej i związana była z Wielkopolską. Ma metrykę średniowieczną i istnieje co najmniej od XIII wieku. Wymieniana w dokumentach z lat 1236-49 jako „Gana".
Została odnotowana w historycznych dokumentach prawnych i podatkowych. Pierwsze wzmianki mówią o Janie, prepozycie z Rudy, kanoniku gnieźnieńskim i wrocławskim, który zapisał w testamencie wieś Gana oraz część Strojca klasztorowi na Piasku we Wrocławiu, a wieś synów Splotowica i Wojsława kościołowi w Rudzie. Wieś wymieniona także została w dokumencie z 1357 jako własność arcybiskupa gnieźnieńskiego "in terra Velusiensis" (pol. "w ziemi wieluńskiej"). W 1381 Gana graniczyła z Wierzbiem i Kowalami. W tym roku Jan z Praszki sprzedał część wsi Wieruszowi z Kowal za 50. florenów. Według Liber beneficiorum archidiecezji gnieźnieńskiej spisanego przez Jana Łaskiego wieś w 1511 leżała w powiecie wieluńskim. Liczyła wówczas 2-3 łany, z których płaciła arcybiskupowi dziesięcinę w wysokości 5 groszy od łana. 
W 1552 wieś leżała w parafii Kowale, współcześnie jest to parafia św. Wojciecha w Kowalach-Ganie. Stanowiła wtedy własność F. Kowalskiego. Odnotowano w niej jednego kmiecia, a także część folwarczną oraz kuźnicę o trzech kołach. W 1553 odnotowano we wsi 1,2 łana. 
Po rozbiorach Polski wieś znalazła się w zaborze rosyjskim. Miejscowość jako wieś i folwark leżące w powiecie wieluńskim wymienia XIX-wieczny Słownik geograficzny Królestwa Polskiego. Notuje on miejscowość jako „Gana”. W 1828 r. było w niej 28 domów i 202 mieszkańców. W XIX w. we wsi znajdował się przysiółek Długie. Współcześnie występują tu przysiółki Gana-Długa oraz Gana-Krótka.
W latach 1957-1975 miejscowość administracyjnie należała do województwa łódzkiego. W latach 1975–1998 miejscowość administracyjnie należała do województwa częstochowskiego.
Urodzeni w Ganie.
W Ganie urodził się Aleksander Koj, lekarz i naukowiec zajmujący się biochemią i biologią molekularną, wieloletni rektor Uniwersytetu Jagiellońskiego.

</doc>
<doc id="355699" url="https://pl.wikipedia.org/wiki?curid=355699" title="Ganina">
Ganina

Ganina – wieś w Polsce położona w województwie wielkopolskim, w powiecie gnieźnieńskim, w gminie Gniezno.
W latach 1954–1959 wieś należała i była siedzibą władz gromady Ganina, po jej zniesieniu w gromadzie Jankowo Dolne. W latach 1975–1998 miejscowość administracyjnie należała do województwa poznańskiego.

</doc>
<doc id="355700" url="https://pl.wikipedia.org/wiki?curid=355700" title="Gant">
Gant

Gant (niem. "Ganthen") – wieś w Polsce położona w województwie warmińsko-mazurskim, w powiecie mrągowskim, w gminie Piecki. W latach 1975–1998 miejscowość administracyjnie należała do województwa olsztyńskiego.
Sołectwo Gant składa się z dwóch wsi Gant i Gajne. Nazwa wsi prawdopodobnie wzięła się od jeziora Gant, wymienianego w dokumentach z 1576 pod nazwą Gandt.
Historia.
Wieś lokowana w 1570 r. na 60 włókach przez starostę sześcieńskiego Andrzeja Jonasza. Powstała nad obszernymi bagnami, zmeliorowanymi i osuszonymi w XVIII lub XIX w. Około roku 1750 powstała szkoła wiejska. W 1785 r. we wsi było 27 domów. W 1815 r. we wsi było 30 domów, zamieszkałych przez 138 osób. W 1818 r. do tutejszej szkoły uczęszczało 26 dzieci. W 1840 r. w Gancie było 40 domów z 259 mieszkańcami. W 1935 r. w tutejszej, jednoklasowej szkole uczyło się 60 uczniów. W tym czasie wieś należała do parafii ewangelickiej w Nawiadach. W 1939 r. we wsi mieszkało 381 ludzi.

</doc>
<doc id="355701" url="https://pl.wikipedia.org/wiki?curid=355701" title="Gany">
Gany

Gany – wieś w Polsce położona w województwie lubelskim, w powiecie krasnostawskim, w gminie Żółkiewka. Leży przy drodze wojewódzkiej nr 837.
We wsi ma swoje źródło niewielka rzeka Werbka.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Żółkiewka. Według Narodowego Spisu Powszechnego (III 2011 r.) wieś liczyła 136 mieszkańców. 
Historia.
Gany, w roku 1564 Gani alias „Dłuqołozy”, w roku 1786 Gany. Gany i Gany Kolonia w 1921.
Słownik geograficzny Królestwa Polskiego z roku 1888 opisuje Gany jako, wieś w powiecie krasnostawskim, gminie i parafii Żółkiewka. W 1827 r. było tu 10 domów, 60 mieszkańców, obecnie (1888 rok) liczy 10 osad włościańskich i 148 mórg gruntu włościańskiego. Folwark Gany oddalony był od Lublina wiorst 42, od Krasnegostawu wiorst 26, od Szczebrzeszyna wiorst 21, od Żółkiewki wiorst 5. Rozległość folwarczna wynosiła mórg 568, w tym lasu mórg 411; budynków drewnianych 5. We wsi i okolicy pokłady kamienia wapiennego, a w niektórych sąsiednich miejscowościach marglu.

</doc>
<doc id="355702" url="https://pl.wikipedia.org/wiki?curid=355702" title="Gapinin">
Gapinin

Gapinin – wieś w Polsce położona w województwie łódzkim, w powiecie opoczyńskim, w gminie Poświętne.
W latach 1975–1998 miejscowość administracyjnie należała do województwa piotrkowskiego.
Wierni kościoła rzymskokatolickiego należą do parafii św. Filipa Neri i św. Jana Chrzciciela w Studziannie.

</doc>
<doc id="355703" url="https://pl.wikipedia.org/wiki?curid=355703" title="Gapinin-Kolonia">
Gapinin-Kolonia

Gapinin-Kolonia – wieś w Polsce położona w województwie łódzkim, w powiecie opoczyńskim, w gminie Poświętne.
W latach 1975–1998 miejscowość administracyjnie należała do województwa piotrkowskiego.
Miejscowość słynie lokalnie z przemysłu drzewnego. Otaczają ją lasy bogate w grzyby, co przyciąga wielu amatorów grzybobrania.
Zobacz też: Gapinin

</doc>
<doc id="355704" url="https://pl.wikipedia.org/wiki?curid=355704" title="Gapowo (powiat kartuski)">
Gapowo (powiat kartuski)

Gapowo (dodatkowa nazwa w j. kaszub. Gapòwò) – wieś w Polsce, położona w województwie pomorskim, w powiecie kartuskim, w gminie Stężyca. 
Wieś jest siedzibą sołectwa Gapowo.
Gapowo 31 grudnia 2014 r. miało 203 stałych mieszkańców, z których 112 osób mieszkało w głównej części miejscowości.
W latach 1975–1998 miejscowość administracyjnie należała do województwa gdańskiego.

</doc>
<doc id="355705" url="https://pl.wikipedia.org/wiki?curid=355705" title="Garbacz (województwo świętokrzyskie)">
Garbacz (województwo świętokrzyskie)

Garbacz – wieś sołecka w Polsce, położona w województwie świętokrzyskim, w powiecie ostrowieckim, w gminie Waśniów.
Wieś w województwie sandomierskim była własnością Mikołaja Krzysztofa Radziwiłła (Sierotki) w latach 1576–1578. W latach 1975–1998 miejscowość administracyjnie należała do województwa kieleckiego.
Przez miejscowość przepływa rzeczka Garbatka. Znajdują się tu również liczne pokłady piaskowca czerwonego.
Historia.
Garbacz, łącznie z przyległą wsią Grębocice, został wspomniany przez Długosza w aktach z 1328 jako własność biskupów lubuskich pod nazwą "Garbatz".
W roku 1578 Mikołaj Radziwiłł płacił tu od 13 osadników, 1 komornika i 1 ubogiego.
Słownik geograficzny Królestwa Polskiego podaje, iż Garbacz był folwarkiem w powiecie opatowskim, gminie Boksyce, parafii Momina (łącznie z wsiami Garbacz-Skała i Garbacz-Jeziorko – obecnie części wsi Garbacz).
W 1827 roku miejscowość liczyła 34 domy i 220 mieszkańców. Pod koniec XIX wieku Garbacz folwark miał 7 domów, 114 mieszkańców, 984 morgi ziemi oraz młyn wodny. Z kolei wsie włościańskie Garbacz-Skała i Garbacz-Jeziorko liczyły 40 domów, 314 mieszkańców i 347 mórg ziemi.
Około roku 1829 majątek Garbacz został zakupiony przez filozofa Józefa Gołuchowskiego, który wraz z żoną mieszkał w nim do swojej śmierci w roku 1858. To właśnie w Garbaczu napisał jedno ze swych największych dzieł: "Dumanie nad najwyższymi zagadnieniami człowieka". Gołuchowski uważany był za niezwykle sprawnego gospodarza, m.in. dzięki uprzemysłowieniu gospodarstwa. W swych dobrach gościł często praktykantów z Instytutu Agronomicznego w Marymoncie. Po nim majątek odziedziczyła siostra i jej dzieci Ksawery Jagniński z żoną Józefą z Lubienienieckich. Ich najstarszy syn Konstanty urodził się w Garbaczu w 1872 roku. Założył we wsi straż ogniową. Zmarł nagle 7 października 1915 w Neisse, gdzie był internowany od 30 lipca 1915 jako rezerwowy oficer rosyjski. Pozostawił żonę Julię z Łempickich i 5 dzieci. Pochowany w grobie rodzinnym w Mominie.
Rodzina Jagnińskich z Jagnina herbu Tarnawa była właścicielem majątku do roku 1945 (w ich posiadaniu był także majątek w Zochcinie). Rządcą majątku do 1945 był Aleksander Dylak z Kleczanowa. Tablice nagrobne Gołuchowskiego ufundowana przez jego bratanka Xawerego Jagnińskiego oraz pozostałych zmarłych z rodziny Jagnińskich znajdują się w kościele parafialnym w Mominie.
Po wojnie majątek popadł w ruinę. Drewniany dwór spłonął w wyniku zaprószenia ognia przez nowych lokatorów, a kolumna z popiersiem myśliciela wzniesiona na dziedzińcu folwarcznym została zniszczona przez funkcjonariuszy pobliskiego posterunku Milicji, którzy uczynili z pomnika tarczę strzelniczą. Do czasów obecnych zachowała się jedynie kamienna kapliczka oraz resztki parku podworskiego ze starodrzewem (znaleźć tam można okazy kasztana jadalnego). Teren parku przeszedł w posiadanie prywatne, a obecny właściciel ufundował w nim nowe popiersie Gołuchowskiego.

</doc>
<doc id="355706" url="https://pl.wikipedia.org/wiki?curid=355706" title="Garbalin">
Garbalin

Garbalin – wieś w Polsce położona w województwie łódzkim, w powiecie łęczyckim, w gminie Łęczyca.
W 1827 roku wieś liczyła 16 domów i 113 mieszkańców. W latach siedemdziesiątych XIX wieku, wieś stała się własnością właściciela fabryki w Ozorkowie, Augusta Schlossera.
W latach 1975–1998 miejscowość administracyjnie należała do województwa płockiego.
W miejscowości znajduje się zakład karny. Placówka powstała na początku lat 70., lecz w latach 2004–2007 ośrodek został znacząco rozbudowany i unowocześniony, m.in. powstały 2 nowe pawilony mieszkalne, w których znalazło się ponad 600 nowych miejsc zakwaterowania, powstała dodatkowa infrastruktura, wyremontowano m.in. garaże, budynki administracyjne, pralnie i kuchnie. Zakład karny w Garbalinie jest jedną z większych tego typu placówek w kraju i jednorazowo w trzech pawilonach mieszkalnych kary odbywać może ponad 900 skazanych, dozorowanych przez ponad 200 funkcjonariuszy i pracowników cywilnych. Zakład przeznaczony jest dla osadzonych odbywających karę pozbawienia wolności po raz pierwszy oraz dla recydywistów penitencjarnych z wydzielonym oddziałem terapeutycznym dla skazanych uzależnionych od alkoholu.

</doc>
<doc id="355707" url="https://pl.wikipedia.org/wiki?curid=355707" title="Garbas Pierwszy">
Garbas Pierwszy

Garbas Pierwszy (niem. "Garbassen") – wieś w północno-wschodniej Polsce, położona w województwie podlaskim, w powiecie suwalskim, w gminie Filipów. Leży nad północnym brzegiem jeziora Garbas. Obejmuje sołectwo Garbas Pierwszy. 
W okresie międzywojennym posiadłość ziemską miał tu Eugeniusz Gałdziewicz (323 mórg). Jej pozostałością jest park podworski.
W tym czasie stacjonowała tu placówka Straży Celnej „Jeziorki” i placówka Straży Celnej „Garbaś”.
Wieś założona w 1548 roku. W 1938 r. liczyła 815 mieszkańców.
W latach 1975–1998 miejscowość administracyjnie należała do województwa suwalskiego.
Wieś znajdowała się w dawnym powiecie oleckim,

</doc>
<doc id="355708" url="https://pl.wikipedia.org/wiki?curid=355708" title="Garbatka Długa">
Garbatka Długa

Garbatka Długa – wieś w Polsce położona w województwie mazowieckim, w powiecie kozienickim, w gminie Garbatka-Letnisko.
 
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Nawiedzenia Najświętszej Maryi Panny w Garbatce.

</doc>
<doc id="355709" url="https://pl.wikipedia.org/wiki?curid=355709" title="Garbatka-Dziewiątka">
Garbatka-Dziewiątka

Garbatka-Dziewiątka – wieś w Polsce położona w województwie mazowieckim, w powiecie kozienickim, w gminie Garbatka-Letnisko. Leży przy drodze wojewódzkiej nr 691.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Trójcy Świętej w Gródku.

</doc>
<doc id="355710" url="https://pl.wikipedia.org/wiki?curid=355710" title="Garbatka-Letnisko">
Garbatka-Letnisko

Garbatka-Letnisko – wieś w Polsce położona w województwie mazowieckim, w powiecie kozienickim, w gminie Garbatka-Letnisko. Leży przy drodze krajowej nr .
Garbatka była wsią klasztoru benedyktynów sieciechowskich w województwie sandomierskim w ostatniej ćwierci XVI wieku. W latach 1954–1972 wieś należała i była siedzibą władz gromady Garbatka-Letnisko. W latach 1975–1998 miejscowość administracyjnie należała do województwa radomskiego, zaś przed 1975 r. do woj. kieleckiego.
Miejscowość jest siedzibą gminy Garbatka-Letnisko oraz rzymskokatolickiej parafii Nawiedzenia Najświętszej Maryi Panny.
Historia.
Na obszarze obecnej Garbatki Letnisko do XV w. istniały dwie miejscowości: sama Garbatka oraz Rambertów (różnie pisana: Rembiertów, Rambertów, Rembertów). O tej drugiej miejscowości wspomina przywilej jaki wydał książę Bolesław Wstydliwy klasztorowi sieciechowskiemu w 1252.
Pierwsza wzmianka o samej Garbatce w źródłach pisanych pochodzi z 1449. Jednak najważniejsze wzmianki występują w "Liberum beneficjorum" III 267 Jana Długosza, w dokumentach z lat 1497 i 1542 oraz radomskich księgach ziemskich z połowy XV w. W wieku tym Garbatka należała do rodziny Szlizów pieczętujących się herbem Awdaniec, a na przełomie XV i XVI w. przeszła w posiadanie rodu Kochanowskich. W XVI w. obie miejscowości Rambertów oraz Garbatka zostały połączone. W 1787 Garbatka liczyła 253 mieszkańców, w 1881 715 mieszkańców i 101 domów. W latach 1795-1809 Garbatka znajdowała się w zaborze austriackim, z kolei w latach 1815-1915 w zaborze rosyjskim. W XIX w. wieś należała do majoratu kozienickiego, którym władał gen. Iwan Dehn. W Garbatce w tym okresie mieszkał August Wilkoński (pisarz, demokrata i uczestnik powstania listopadowego), który razem z żoną Pauliną z Lauczów (pamiętnikarką) dzierżawił miejscowy folwark.
Na początku XX w. Garbatkę zamieszkiwało już 1331 osób, a w 1930 – 2000. W momencie wybuchu II wojny światowej miejscowość liczyła ponad 3500 mieszkańców. Rozwój miejscowości w końcu XIX w. i na początku XX w. był spowodowany budową kolei (1885) łączącej Zagłębie Dąbrowskie z Dęblinem. Już wówczas dzięki dogodnemu dojazdowi i niewielkiej odległości od Radomia w Garbatce zaczęły powstawać domy wypoczynkowe i letniskowe. Jeden z takich domów (1890) wybudował Antonis Jani, w sumie otworzył 4 takie pensjonaty oraz sklep, a następnie zaczął Garbatkę intensywnie reklamować jako miejscowość uzdrowiskową, co udało mu się znakomicie. Najpierw lekarze i ich pacjenci, a później i zwykli mieszkańcy Radomia, Dęblina oraz innych miast zaczęli tu spędzać wolny czas. Po kilku latach jednak Jani zrezygnował z prowadzenia pensjonatu i po sprzedaniu majątku założył fabrykę wyrobów cementowych. Po następnych kilku latach i ten interes sprzedał, a sam wyjechał w głąb Rosji i tam zmarł.
Najświetniejsze lata w historii Garbatki to okres międzywojenny. W tym czasie zasłynęła jako kurort letniskowy. Odwiedzały ją rzesze turystów, szczególnie z Radomia, Lublina i Warszawy. Liczba domów do wynajęcia wzrosła do 400. Zabudowania powstawały po obu stronach linii kolejowej. W 1921 Garbatka liczyła już 1739 mieszkańców, co świadczy o prężnym rozwoju miejscowości. Ważnym momentem w gospodarczo-ekonomicznej historii Garbatki jest utworzenie w 1923 Nadleśnictwa Garbatka. W okresie międzywojennym na obszarze Puszczy Kozienickiej rozwinął się przemysł drzewny. W tym czasie w Garbatce znajdował się już tartak trzytraktowy o mocy przetarcia 15 tys. m² razem ze stolarnią mebli. Wpłynęło to na rozwój przemysłu chemicznego (destylarnia żywicy).
Na początku lat 20. XX w. przebudowano spichlerz zbożowy na kaplicę, do której w 1926 dobudowano prezbiterium, a w trzy lata później kruchtę. W 1926 powstał też miejscowy Komitet Budowy Kościoła. Przez następne 3 lata, wspólnym trudem wszystkich mieszkańców udało się zbudować pierwszy, prowizoryczny kościół. Parafia Garbatka została erygowana w 1932. Otrzymała wezwanie Nawiedzenia Najświętszej Maryi Panny. Pierwszym proboszczem został ks. Wincenty Wojtaśkiewicz, który zmarł 9 października 1942 w szpitalu obozu Auschwitz-Birkenau.
W okresie II wojny światowej Garbatka stanowiła ważny węzeł kolejowy, którym przechodziły niemieckie transporty z zaopatrzeniem frontu wschodniego. W latach 1942 – 1944 partyzanci przeprowadzili w tym rejonie szereg udanych akcji dywersyjnych. W okolicy działał m.in. oddział Gwardii Ludowej im. D. Czachowskiego, który dokonał 9 udanych akcji kolejowych. 17 lipca 1942 wieś została spacyfikowana, do obozów koncentracyjnych przewieziono około 800 osób, przeżyło 46. Na placu w pobliżu części towarowej stacji Garbatka-Letnisko, z którego odjeżdżały transporty zatrzymanych, ustawiony jest pomnik ku pamięci ofiar. W 1965 roku przed stacją w Garbatce ustawiono pomnik ku czci partyzantów.
W latach 1942-1945 w Garbatce mieszkał profesor Leszek Kołakowski, który od 2000 r. był Honorowym Członkiem Stowarzyszenia Przyjaciół Garbatki. W Garbatce-Letnisko urodził się pianista jazzowy Andrzej Jagodziński i Krzysztof Kumor – aktor i prezes ZASP.
Współcześnie Garbatkę-Letnisko zamieszkuje ok. 3400 osób.
Honorowymi Obywatelami Gminy Garbatka – Letnisko są: Władysław Molenda ps. „Grab”, Jan Paweł II, z inicjatywy Stowarzyszenia Przyjaciół Garbatki – Leszek Kołakowski i Andrzej Jagodziński – oraz ks. prałat Stanisław Mnich.
Turystyka.
Przez Garbatkę przechodzą piesze szlaki turystyczne:

</doc>
<doc id="355711" url="https://pl.wikipedia.org/wiki?curid=355711" title="Garbatka-Zbyczyn">
Garbatka-Zbyczyn

Garbatka-Zbyczyn – wieś w Polsce położona w województwie mazowieckim, w powiecie kozienickim, w gminie Garbatka-Letnisko.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Trójcy Świętej w Gródku.

</doc>
<doc id="355712" url="https://pl.wikipedia.org/wiki?curid=355712" title="Garbatówka (województwo lubelskie)">
Garbatówka (województwo lubelskie)

Garbatówka – wieś w Polsce położona w województwie lubelskim, w powiecie łęczyńskim, w gminie Cyców.
Miejscowość podlega rzymskokatolickiej parafii Chrystusa Miłosiernego w Urszulinie.
Pod Garbatówką toczył się bój będący epizodem wojny polsko-bolszewickiej 1920 roku zwany jako Bitwa pod Cycowem.
W okresie międzywojennym majątek w Garbatówce, liczący 115 hektarów, był własnością (lub w dzierżawie) Edmunda Ostaszewskiego (1861-1936).
W latach 1975–1998 miejscowość administracyjnie należała do województwa chełmskiego.
Wieś stanowi sołectwo gminy Cyców. Według Narodowego Spisu Powszechnego z roku 2011 wieś liczyła 124 mieszkańców.

</doc>
<doc id="355713" url="https://pl.wikipedia.org/wiki?curid=355713" title="Garbatówka-Kolonia">
Garbatówka-Kolonia

Garbatówka-Kolonia – kolonia w Polsce położona w województwie lubelskim, w powiecie łęczyńskim, w gminie Cyców.
W latach 1975–1998 miejscowość administracyjnie należała do województwa chełmskiego.
We wsi działa od roku 1982 zespół ludowy „Kolonianki”.

</doc>
<doc id="355714" url="https://pl.wikipedia.org/wiki?curid=355714" title="Garbce">
Garbce

Garbce – wieś w Polsce położona w województwie dolnośląskim, w powiecie trzebnickim, w gminie Żmigród.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Charbce".

</doc>
<doc id="355715" url="https://pl.wikipedia.org/wiki?curid=355715" title="Garbek">
Garbek

Garbek (dawniej "Nowy Dwór", kaszb. "Nowi Dwór", niem. "Neuhof") – wieś kaszubska w Polsce, położona w województwie pomorskim, w powiecie człuchowskim, w gminie Przechlewo. 
W latach 1975–1998 wieś administracyjnie należała do województwa słupskiego.
Obecna urzędowa nazwa wsi to nazwa sztuczna utworzona przez Komisję Nazw Miejscowości i Obiektów Fizjograficznych.

</doc>
<doc id="355716" url="https://pl.wikipedia.org/wiki?curid=355716" title="Garbicz">
Garbicz

Garbicz () – wieś w Polsce położona w województwie lubuskim, w powiecie sulęcińskim, w gminie Torzym.
W latach 1975–1998 miejscowość administracyjnie należała do województwa zielonogórskiego.
Miejscowość letniskowa położona na południe od drogi krajowej nr 92, pomiędzy dwoma jeziorami: Kręcko i Garbicz. 
Od 2013 roku odbywa się tutaj Festiwal Muzyki i Sztuki Garbicz Festival. 
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="355720" url="https://pl.wikipedia.org/wiki?curid=355720" title="Pistolet Webley Mk I">
Pistolet Webley Mk I

Webley Mk I – brytyjski pistolet samopowtarzalny. Pierwszy pistolet samopowtarzalny przyjęty do uzbrojenia brytyjskich sił zbrojnych.
Historia.
W 1904 roku zakłady Webley&amp;Scott rozpoczęły produkcję pistoletu M1904. Pomimo starań firmy Webley nie został on oficjalnie przyjęty do uzbrojenia armii brytyjskiej. W 1906 roku rozpoczęto prace nad nową konstrukcją, następcą M1904.
Nowy pistolet powstawał długo, ale ostatecznie w 1913 roku został oficjalnie przyjęty do uzbrojenia Royal Navy jako pistolet Mk I
Do 1915 roku pistoletu w wersji Mk II (z dostawną, drewnianą kolbą) używali brytyjscy lotnicy. Z uzbrojenia lotnictwa Mk I został wycofany po uzbrojeniu samolotów w lotnicze karabiny maszynowe.
Opis.
Webley Mk I był bronią samopowtarzalną. Zasada działania oparta o krótki odrzut lufy. Zamek ryglowany przez przekoszenie lufy. Płaska sprężyna powrotna umieszczona pod prawą okładką chwytu. Mechanizm uderzeniowy kurkowy, bez samonapinania.
Pistolet Mk I był zasilany ze wymiennego, jednorzędowego magazynka pudełkowego o pojemności 7 naboi.
Lufa gwintowana, posiadała siedem bruzd prawoskrętnych.
Przyrządy celownicze mechaniczne, stałe (muszka i szczerbinka).

</doc>
<doc id="355723" url="https://pl.wikipedia.org/wiki?curid=355723" title="Głębinów">
Głębinów

Głębinów () – wieś w Polsce położona w województwie opolskim, w powiecie nyskim, w gminie Nysa.
Łącznie ze Skorochowem tworzy wspólne sołectwo gminy Nysa. Skorochów zalicza się także do jednostki spisowej Głębinów w GUS, w której spis powszechny z 2011 roku odnotował 394 mieszkańców.
Wieś wypoczynkowa leży nad Jeziorem Nyskim, nad którym jest wiele ośrodków wypoczynkowych.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Glupenglow".
Zabytki.
Do wojewódzkiego rejestru zabytków wpisany jest:

</doc>
<doc id="355724" url="https://pl.wikipedia.org/wiki?curid=355724" title="Głębockie Pierwsze">
Głębockie Pierwsze

Głębockie Pierwsze – wieś w Polsce położona w województwie wielkopolskim, w powiecie konińskim, w gminie Ślesin.
Miejscowość położona jest nad Jeziorem Ślesińskim.
W latach 1975–1998 miejscowość administracyjnie należała do województwa konińskiego.

</doc>
<doc id="355725" url="https://pl.wikipedia.org/wiki?curid=355725" title="Głębocz Wielki">
Głębocz Wielki

Głębocz Wielki – wieś w Polsce położona w województwie podlaskim, w powiecie zambrowskim, w gminie Szumowo.
Wierni kościoła rzymskokatolickiego należą do parafii Najświętszej Maryi Panny Częstochowskiej w Szumowie.
Historia.
Wieś szlachecka "Głębociec Wielki" położona była w drugiej połowie XVI wieku w powiecie łomżyńskim ziemi łomżyńskiej. W latach 1921 – 1939 wieś leżała w województwie białostockim, w powiecie łomżyńskim, w gminie Szumowo.
Według Powszechnego Spisu Ludności z 1921 roku wieś zamieszkiwało 255 osób w 43 budynkach mieszkalnych. Miejscowość należała do parafii rzymskokatolickiej w Szumowie. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Szumowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="355726" url="https://pl.wikipedia.org/wiki?curid=355726" title="Głęboczyca">
Głęboczyca

Głęboczyca – wieś w Polsce położona w województwie mazowieckim, w powiecie mińskim, w gminie Dobre.
Wieś królewska Głębocica położona była w 1580 roku w powiecie warszawskim ziemi warszawskiej województwa mazowieckiego. W latach 1975–1998 miejscowość administracyjnie należała do województwa siedleckiego.
Przez miejscowość przepływa rzeka Cienka, dopływ Rządzy.

</doc>
<doc id="355727" url="https://pl.wikipedia.org/wiki?curid=355727" title="Głęboczyzna">
Głęboczyzna

Głęboczyzna – wieś w Polsce położona w województwie podlaskim, w powiecie sokólskim, w gminie Suchowola.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Apostołów Piotra i Pawła w Suchowoli.

</doc>
<doc id="355728" url="https://pl.wikipedia.org/wiki?curid=355728" title="Głęboka Droga">
Głęboka Droga

Głęboka Droga – wieś w Polsce, położona w województwie mazowieckim, w powiecie przysuskim, w gminie Przysucha.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Teresy od Dzieciątka Jezus w Ruskim Brodzie.

</doc>
<doc id="355729" url="https://pl.wikipedia.org/wiki?curid=355729" title="Głęboki Bród">
Głęboki Bród

Głęboki Bród – wieś w Polsce położona w województwie podlaskim, w powiecie sejneńskim, w gminie Giby. Leży nad Czarną Hańczą, przy drodze krajowej nr 16.
W latach 1954–1972 wieś należała i była siedzibą władz gromady Głęboki Bród. W latach 1975–1998 miejscowość administracyjnie należała do województwa suwalskiego.
Przez miejscowość przebiega droga krajowa nr 16.

</doc>
<doc id="355730" url="https://pl.wikipedia.org/wiki?curid=355730" title="Głęboki Rów">
Głęboki Rów

Głęboki Rów – wieś w Polsce położona w województwie podlaskim, w powiecie suwalskim, w gminie Szypliszki.
Według Pierwszego Powszechnego Spisu Ludności, przeprowadzonego w 1921 r., wieś liczyła 104 mieszkańców (48 kobiet i 56 mężczyzn) zamieszkałych w 17 domach. Większość mieszkańców wsi zadeklarowała wówczas wyznanie staroobrzędowe (103 osoby), pozostali zgłosili wyznanie prawosławne (1 osoba). Jednocześnie wszyscy zadeklarowali narodowość rosyjską. W okresie dwudziestolecia międzywojennego miejscowość znajdowała się w gminie Jeleniewo.
W latach 1975–1998 miejscowość administracyjnie należała do województwa suwalskiego.
Społeczność staroobrzędowa z Głębokiego Rowu należy do parafii funkcjonującej przy molennie w Suwałkach.

</doc>
<doc id="355731" url="https://pl.wikipedia.org/wiki?curid=355731" title="Głódki">
Głódki

Głódki – wieś w Polsce położona w województwie mazowieckim, w powiecie makowskim, w gminie Szelków.
Wieś szlachecka "Głodki" położona była w drugiej połowie XVI wieku w powiecie makowskim ziemi różańskiej. W latach 1975–1998 miejscowość administracyjnie należała do województwa ostrołęckiego.

</doc>
<doc id="355732" url="https://pl.wikipedia.org/wiki?curid=355732" title="Głóski">
Głóski

Głóski (dawniej "Głoski") – wieś w Polsce położona w województwie wielkopolskim, w powiecie ostrowskim, w gminie Nowe Skalmierzyce, graniczy z Kościelną Wsią, ok. 7 km od Nowych Skalmierzyc, ok. 8 km od Kalisza.
Podział administracyjny.
Miejscowość przynależała administracyjnie przed 1932 do powiatu pleszewskiego, w latach 1932–1934 do powiatu jarocińskiego, w latach 1975–1998 do województwa kaliskiego, a w latach 1934–1975 i od 1999 do powiatu ostrowskiego.
Historia.
Wieś wymieniana w źródłach od 1396 jako "Glosky", "Głuski, Głoskowice, Głoski". 
W latach 1579–1618 własność rodziny Głoskowskich. 
Według Narodowego Spisu Powszechnego z 2011 w Głóskach odnotowano 250 mieszkańców.

</doc>
<doc id="355733" url="https://pl.wikipedia.org/wiki?curid=355733" title="Główczewice">
Główczewice

Główczewice (dodatkowa nazwa w j. kaszub. Główczëce, niem. "Glowczewitz") – wieś kaszubska w Polsce położona w województwie pomorskim, w powiecie chojnickim, w gminie Brusy.
W latach 1975–1998 miejscowość administracyjnie należała do województwa bydgoskiego.

</doc>
<doc id="355734" url="https://pl.wikipedia.org/wiki?curid=355734" title="Główczyno">
Główczyno

Główczyno (niem. "Egloffstein") – osada w Polsce, położona w województwie warmińsko-mazurskim, w powiecie kętrzyńskim, w gminie Barciany. Wchodzi w skład sołectwa Gęsiki.
W latach 1975–1998 osada administracyjnie należała do województwa olsztyńskiego.
Główczyno w XVIII w. wykazywane było jako folwark.

</doc>
<doc id="355735" url="https://pl.wikipedia.org/wiki?curid=355735" title="Główczyn-Towarzystwo">
Główczyn-Towarzystwo

Główczyn-Towarzystwo – wieś w Polsce położona w województwie mazowieckim, w powiecie grójeckim, w gminie Mogielnica. 
Przez wieś przepływa rzeka Mogielanka, przez wiele lat we wsi pracował młyn wodny na tej rzece. Do lat 90 XX wieku czynna była we wsi szkoła podstawowa. We wsi jest sala weselna "Wodnik", która oficjalnie należy do wsi Jastrzębia Stara.
W latach 1975–1998 miejscowość administracyjnie należała do województwa radomskiego.

</doc>
<doc id="355736" url="https://pl.wikipedia.org/wiki?curid=355736" title="Główiew">
Główiew

Główiew – wieś w Polsce położona w województwie wielkopolskim, w powiecie konińskim, w gminie Stare Miasto.
Wieś królewska "Głowiewo" starostwa konińskiego, pod koniec XVI wieku leżała w powiecie konińskim województwa kaliskiego. W latach 1975–1998 miejscowość administracyjnie należała do województwa konińskiego.
Historia.
Miejscowość pod zlatynizowaną nazwą "villa Glowewo" wymieniona jest w łacińskim dokumencie wydanym w Gnieźnie w 1283 roku sygnowanym przez króla polskiego Przemysła II.

</doc>
<doc id="355737" url="https://pl.wikipedia.org/wiki?curid=355737" title="Główka (powiat gołdapski)">
Główka (powiat gołdapski)

Główka (niem. "Glowken") – wieś w Polsce położona w województwie warmińsko-mazurskim, w powiecie gołdapskim, w gminie Gołdap, przy drodze wojewódzkiej 650 prowadzącej do przejścia granicznego Gołdap-Gusiew. Wieś jest sołectwem, leży w strefie nadgranicznej. Południowa część wsi graniczy z Puszczą Borecką. W latach 1975–1998 miejscowość administracyjnie należała do województwa suwalskiego.
Historia.
Podczas akcji germanizacyjnej nazw miejscowych i fizjograficznych (tzw. "chrzty hitlerowskie") utrwalona historycznie nazwa niemiecka "Glowken" została w 1938 r. zastąpiona przez administrację nazistowską sztuczną formą "Thomasfelde". Do 1945r wieś była położona na terenie Prus Wschodnich, administracyjnie podlegała Rejencji "Gumbinnen"; powiatu ziemskiego "Goldap". W czasach, kiedy tereny Warmii i Mazur zamieszkiwała ludność niemiecka, wieś nosiła nazwę Prośnica (niem. "Persante"). Po zakończeniu II wojny światowej, teren został opuszczony przez ludność niemiecką, zabudowania nie zostały zniszczone podczas wojny, przetrwały do dzisiaj i są zamieszkiwane i wykorzystywane przez obecnych mieszkańców. Przez wieś przebiegała budowana w latach 1917–1918 magistrala kolejowa z Chojnic przez Morąg, Bartoszyce, Kętrzyn, Węgorzewo, Gołdap do Olity (na Wilno), miała znaczenie strategiczne dla wojska niemieckiego, ale jej budowa nie została ukończona. Pociągi kursowały na lokalnych trasach do roku 1945, kiedy to wycofująca się Armia Czerwona rozebrała tory, najbliższa stacja mieściła się w Boćwince.

</doc>
<doc id="355738" url="https://pl.wikipedia.org/wiki?curid=355738" title="Główna (województwo wielkopolskie)">
Główna (województwo wielkopolskie)

Główna – wieś w Polsce położona w województwie wielkopolskim, w powiecie poznańskim, w gminie Pobiedziska, przy lokalnej drodze do Węglewa. Skrajem wsi przepływa rzeka Główna.
W latach 1975–1998 miejscowość administracyjnie należała do województwa poznańskiego. W 2011 wieś liczyła 221 mieszkańców.

</doc>
<doc id="355739" url="https://pl.wikipedia.org/wiki?curid=355739" title="Główne">
Główne

Główne – wieś w Polsce położona w województwie lubelskim, w powiecie radzyńskim, w gminie Radzyń Podlaski.
W latach 1975–1998 miejscowość administracyjnie należała do województwa bialskopodlaskiego.
Wierni Kościoła rzymskokatolickiego należą do parafii św. Andrzeja Boboli w Gąsiorach.

</doc>
<doc id="355740" url="https://pl.wikipedia.org/wiki?curid=355740" title="Głuchów Dolny">
Głuchów Dolny

Głuchów Dolny – wieś w Polsce położona w województwie dolnośląskim, w powiecie trzebnickim, w gminie Zawonia.
Podział administracyjny.
W latach 1975–1998 miejscowość administracyjnie należała do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="355741" url="https://pl.wikipedia.org/wiki?curid=355741" title="Głuchów Górny">
Głuchów Górny

Głuchów Górny – wieś w Polsce położona w województwie dolnośląskim, w powiecie trzebnickim, w gminie Trzebnica.
Podział administracyjny.
W latach 1975–1998 miejscowość administracyjnie należała do województwa wrocławskiego. Etymologia nazwy nie jest dokładnie znana i uznawane są dwa prawdopodobne źródła: od przymiotnika „głuchy” charakteryzującego położenie wsi w niecce pomiędzy wzgórzami lub od nazwiska dzierżawcy – Głucha
Historia.
Nie jest znana data założenia wsi, jednak w 1283 r. wzmiankuje się, że wieś została przeniesiona z prawa książęcego na prawo niemieckie, tworzące 3-łanowy folwark. W późniejszym okresie z obrębu wsi wyodrębniono Głuchów Mały – obecnie Głuchów Dolny.
Zabytki.
Do wojewódzkiego rejestru zabytków wpisany jest:

</doc>
<doc id="355742" url="https://pl.wikipedia.org/wiki?curid=355742" title="Głuchów-Lasy">
Głuchów-Lasy

Głuchów-Lasy (dawn. "Lasy Głuchowskie") – wieś w Polsce położona w województwie świętokrzyskim, w powiecie kieleckim, w gminie Raków.
W latach 1975–1998 miejscowość administracyjnie należała do województwa kieleckiego.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Głuchowa-Lasów zawarty w tabeli 1.

</doc>
<doc id="355743" url="https://pl.wikipedia.org/wiki?curid=355743" title="Głudna">
Głudna

Głudna – wieś w Polsce położona w województwie mazowieckim, w powiecie grójeckim, w gminie Błędów.
W latach 1975–1998 miejscowość administracyjnie należała do województwa radomskiego.
Znajduje się tutaj dwór z początku XX wieku.
Przez wieś przebiega droga wojewódzka nr 725

</doc>
<doc id="355744" url="https://pl.wikipedia.org/wiki?curid=355744" title="Głupczów">
Głupczów

Głupczów – wieś w Polsce położona w województwie małopolskim, w powiecie miechowskim, w gminie Racławice.
W latach 1975–1998 miejscowość administracyjnie należała do województwa kieleckiego. Integralne części miejscowości: Parcelacja, Stara Wieś.

</doc>
<doc id="355745" url="https://pl.wikipedia.org/wiki?curid=355745" title="Głupianka">
Głupianka

Głupianka – wieś w Polsce położona w województwie mazowieckim, w powiecie otwockim, w gminie Kołbiel. 
Wieś szlachecka Wola Głupia położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego.
We wsi znajduje się kaplica św. Anny na polanie Joście.

</doc>
<doc id="355746" url="https://pl.wikipedia.org/wiki?curid=355746" title="Głupice">
Głupice

Głupice – wieś w Polsce położona w województwie łódzkim, w powiecie bełchatowskim, w gminie Drużbice.
W XVIII w. majątek Głupice należał do Słuckich, a XIX w. do Bykowskich i następnie do Łuczyckich. W okresie międzywojennym do Walickich. 
W latach 1975–1998 miejscowość administracyjnie należała do województwa piotrkowskiego.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="355747" url="https://pl.wikipedia.org/wiki?curid=355747" title="Głupiów">
Głupiów

Głupiów – kolonia wsi Przybyszowy w Polsce położona w województwie świętokrzyskim, w powiecie koneckim, w gminie Końskie.
Prywatna wieś szlachecka, położona była w drugiej połowie XVI wieku w powiecie opoczyńskim województwa sandomierskiego. W latach 1975–1998 kolonia administracyjnie należała do województwa kieleckiego.
Przez miejscowość przepływa rzeczka Wąglanka, lewobrzeżny dopływ Drzewiczki.
Wierni Kościoła rzymskokatolickiego należą do parafii św. Anny w Bedlnie.
Historia.
Historia wsi sięga XVI wieku - z 1577 roku pochodzi zapis, z Głupiówem, w parafii Bedlno, własność Waleriana Jeżowskiego.
W wieku XIX wieku była to osada włościańska w powiecie opoczyńskim, gminie Sworzyce, parafia Bedlno.&lt;br&gt;
W roku 1827 w osadzie było 5 domów, 56 mieszkańców z gruntem 46 mórg..

</doc>
<doc id="355748" url="https://pl.wikipedia.org/wiki?curid=355748" title="Głuponie">
Głuponie

Głuponie (daw. "Głupoń") – wieś w Polsce położona w województwie wielkopolskim, w powiecie nowotomyskim, w gminie Kuślin. Nazwa Głuponie została urzędową w 1966 roku. Na zachód od wsi rozciągają się lasy.
Wieś szlachecka położona była w 1580 roku w powiecie poznańskim województwa poznańskiego.
Historia.
Pierwsza wzmianka o wsi pochodzi z 1408 roku. Wieś była własnością szlachecką, m.in. Głupońskich i Watów, a od 1493 r. wchodziła w skład dóbr lwóweckich. W 1765 od Koszutskich zakupili ją Urbanowscy z Chudobczyc. Jeszcze w XVIII wieku objęli ją Sczanieccy
Leon Plater w XIX-wiecznej książce pod tytułem "Opisanie historyczno-statystyczne Wielkiego Księtwa Poznańskiego" (wyd. 1846) zalicza Głuponie do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Głuponie należały do okręgu bukowskiego. Wieś była siedzibą majętności prywatnej, której właścicielem był wówczas Stanisław Sczaniecki. Według spisu urzędowego z 1837 roku wieś liczyła 371 mieszkańców i 31 dymów (domostw). W XIX wieku przeszła w ręce rodziny Hardtów.
Pod koniec XIX wieku wieś liczyła 46 domów i 379 mieszkańców, wśród których 263 było katolikami, 113 ewangelikami a 3 żydami. W użyciu były wtedy nazwy Głupoń i Głuponie. W skład dominium wchodził jeszcze folwark Tomaszewo.
W 1902 r. majątek przeszedł w ręce niemieckie.
W latach 1954–1959 wieś należała i była siedzibą władz gromady Głuponie, po jej zniesieniu w gromadzie Kuślin. W latach 1975–1998 miejscowość administracyjnie należała do województwa poznańskiego. W 1988 Głuponie zamieszkiwało 616 mieszkańców, a w 2011 – 597.
Zabytki.
W rejestrze zabytków Narodowego Instytutu Dziedzictwa umieszczono głupoński dwór z lat 1765-1778 w stylu późnego baroku. W jego sąsiedztwie znajduje się oficyna oraz zabudowania gospodarcze z końca XIX wieku. Dwór został wybudowany dla Józefa Urbanowskiego i przebudowany na przełomie XIX i XX wieku oraz odnowiony w latach 1973-1975.
Pod koniec XX wieku na wschód od wsi istniał wiatrak-koźlak z 1741 roku.

</doc>
<doc id="355749" url="https://pl.wikipedia.org/wiki?curid=355749" title="Głusiec">
Głusiec

Głusiec – wieś w Polsce położona w województwie mazowieckim, w powiecie kozienickim, w gminie Sieciechów.
 
Prywatna wieś szlachecka "Głuszec", położona była w drugiej połowie XVI wieku w powiecie stężyckim w ziemi stężyckiej województwa sandomierskiego. W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Matki Bożej Nieustającej Pomocy w Zajezierzu.
Zabytki.
Fort VI „Głusiec” (twierdza Dęblin), 1879, 1905-08, nr rej.: 2/A z 5.01.1979

</doc>
<doc id="355750" url="https://pl.wikipedia.org/wiki?curid=355750" title="Głusino">
Głusino

Głusino (dodatkowa nazwa w j. kaszub. Głëszëno) – wieś kaszubska w Polsce, położona w województwie pomorskim, w powiecie kartuskim, w gminie Kartuzy. Głusino jest siedzibą sołectwa.
Wieś królewska w starostwie mirachowskim w województwie pomorskim w II połowie XVI wieku. W latach 1975–1998 miejscowość administracyjnie należała do województwa gdańskiego.

</doc>
<doc id="355751" url="https://pl.wikipedia.org/wiki?curid=355751" title="Głusk (województwo mazowieckie)">
Głusk (województwo mazowieckie)

Głusk – wieś w Polsce położona w województwie mazowieckim, w powiecie nowodworskim, w gminie Leoncin.
Wieś królewska w dzierżawie Głusk w ziemi sochaczewskiej województwa rawskiego w 1792 roku. Do 1952 roku istniała gmina Głusk. W latach 1975–1998 miejscowość administracyjnie należała do województwa warszawskiego.
Historia.
W wieku XIX Głusk, wieś i dobra w powiecie sochaczewskim gminie i parafii Głusk. Posiada kościół parafialny drewniany i kaplicę ś. Trójcy, kościół w 1540 r. uposażony przez królów. Urząd gminy. 
W 1827 r. było tu 25 domów i 210 mieszkańców 
Parafia Głusk dekanatu sochaczewskiego miała 3642 dusz. Gmina Głusk należała do sądu gminnego okręgu II w Kampinosie, stacja pocztowa w Zakroczymiu. Posiadała 5907 mórg obszaru i 3004 mieszkańców. 
Dobra Głusk składały się z folwarku Mała wieś i wsi niżej wymienionych, podług opisu z r. 1867. Rozległość dworska wynosiła mórg 616, grunty orne i ogrody mórg 205, łąk mórg 13, lasu mórg 120, zarośli mórg 161, nieużytki i place mórg 117. 
Wieś Głusk osad 16, gruntu mórg 160, wieś Kępa Głuska osad 3, gruntu mórg 39, wieś Mała- wieś za drogą osad 6, gruntu mórg 91, wieś Mała wieś folwarczna osad 33, gruntu mórg 399, wieś Mała wieś przy drodze osad 8, gruntu mórg 243, wieś Grochale nowe osad 23, gruntu mórg 413, wieś Grochale stare osad 15, gruntu mórg 204. Wieś Stanisławów osad 42, gruntu mórg 457, wieś Gać osad 10, gruntu mórg 183, wieś Kępa Grochalska osad 5, gruntu morgów 93.

</doc>
<doc id="355752" url="https://pl.wikipedia.org/wiki?curid=355752" title="Głusko">
Głusko

Głusko () – osada w Polsce położona w województwie lubuskim, w powiecie strzelecko-drezdeneckim, w gminie Dobiegniew. Siedziba sołectwa (w skład którego wchodzą także osady Sitnica, Moczele, Ostrowite, Podszkle, Kamienna Knieja i Żeleźnica).Osada liczy ok. 210 mieszkańców, a całe sołectwo – ok. 340 mieszkańców.
W latach 1975–1998 miejscowość administracyjnie należała do województwa gorzowskiego.
Położenie.
Leśna osada położona ok. 15 km na południowy wschód od Dobiegniewa w południowej części Drawieńskiego Parku Narodowego, opodal rzeki Drawy. Siedziba sołectwa i nadleśnictwa.
Nad Drawą, 1 km na płd.-zach. od osady znajduje się zabytkowa Elektrownia Wodna Kamienna z końca XIX w.
W odległości 1,5 km na płn.-wsch. od osady znajduje się jezioro Ostrowiec (387 ha), największe w Drawieńskim Parku Narodowym. Przepływa przez nie Płociczna, lewy dopływ Drawy.
Historia.
Osada wzmiankowana w XIII w. jako własność opactwa cysterskiego w Bierzwniku. Osada została prawdopodobnie opuszczona, gdyż XVI w. ponownie założył tu wieś Rüdiger Wedel. W XIX w. w Głusku działał wzorcowy majątek Fryderyka von Sydow, znany m.in. z browaru, gorzelni, dwóch młynów i huty szkła. Majątek znany był z hodowli owiec i bydła mlecznego, produkowano lokalną odmianę sera – tzw. ser głuskowski. Czyniono próby uprawy winorośli. Od spadkobierców von Sydowa majątek przeszedł na własność kasy leśnej i przekształcono go w nadleśnictwo, które w 1921 r. obejmowało ponad 7000 ha. Obecnie osada jest zapleczem punktu informacyjnego Drawieńskiego Parku Narodowego i Siedziby Nadleśnictwa. Nadleśnictwo Głusko składa się 8 leśnictw (po reorganizacji w styczniu 2014 r.).
Od 1987 r. sołtysem Głuska pozostaje Marek Wardziak.
Inne.
W centrum osady funkcjonuje punkt informacji turystycznej Drawieńskiego Parku Narodowego. Lokalna potrawa – grzyby w pomidorach, tzw. "grzybki sołtysowej" zdobyła ogólnokrajowe wyróżnienie w konkursie „Nasze kulinarne Dziedzictwo – Smaki Regionów”.

</doc>
<doc id="355753" url="https://pl.wikipedia.org/wiki?curid=355753" title="Głusko Duże">
Głusko Duże

Głusko Duże – wieś w Polsce położona w województwie lubelskim, w powiecie opolskim, w gminie Karczmiska.
W latach 1975–1998 miejscowość administracyjnie należała do ówczesnego województwa lubelskiego.
Historia.
Wieś stanowiła własność szlachecką. W latach 1387–1415 dziedzicem notowanym w źródłach był Bogusz. Wieś posiadała prawa niemieckie bowiem w 1413 dziedzic Bogusz sprzedaje sołectwo w Głusku i Woli za 30 grzywien szlachetnemu Michałowi z Koszewów. W okresie 1441-66 dziedzicem wsi był Piotr Drzewicki, zwany „Francuz” – syn Bogusława Drzewickiego herbu Ciołek i Beaty, brat Mikołaja sekretarza królewskiego.
Około roku 1460 miał miejsce spór o dziesięciny miejscowym plebanem z Kazimierza a opactwem świętokrzyskim. Według opisu Długosza 1470-80 dziesięciny z folwarku oddawano plebanowi w Opolu, z reszty wsi (łanów kmiecych) snopową wartości do 7 grzywien opactwu łysogórskiemu (Długosz L.B. t.II s.545, t.III s.252).

</doc>
<doc id="355754" url="https://pl.wikipedia.org/wiki?curid=355754" title="Głusko Małe">
Głusko Małe

Głusko Małe – kolonia w Polsce położona w województwie lubelskim, w powiecie opolskim, w gminie Karczmiska.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Karczmiska.
Historia.
W średniowieczu Głusko. Wieś stanowiła własność szlachecką. W latach 1387–1415 dziedzicem notowanym w źródłach był Bogusz. Wieś posiadała prawa niemieckie bowiem w 1413 dziedzic Bogusz sprzedaje sołectwo w Głusku i Woli za 30 grzywien szlachetnemu Michałowi z Koszewów. W okresie 1441-66 dziedzicem wsi był Piotr Drzewicki zwany „Francuz” – syn Bogusława Drzewickiego herbu Ciołek i Beaty, brat Mikołaja sekretarza królewskiego.
Około roku 1460 miał miejsce spór o dziesięciny miejscowym plebanem z Kazimierza a opactwem świętokrzyskim. Według opisu Długosza 1470-80 dziesięciny z folwarku oddawano plebanowi w Opolu, z reszty wsi (łanów kmiecych) snopową wartości do 7 grzywien opactwu łysogórskiemu (Długosz L.B. t.II s.545, t.III s.252).

</doc>
<doc id="355755" url="https://pl.wikipedia.org/wiki?curid=355755" title="Głuszczyzna">
Głuszczyzna

Głuszczyzna – wieś w Polsce położona w województwie lubelskim, w powiecie lubelskim, w gminie Głusk. Leży przy drodze wojewódzkiej nr 835.
W latach 1975–1998 miejscowość administracyjnie należała do województwa lubelskiego.
Wieś stanowi sołectwo gminy Głusk. Według Narodowego Spisu Powszechnego z roku 2011 wieś liczyła 395 mieszkańców.

</doc>
<doc id="355756" url="https://pl.wikipedia.org/wiki?curid=355756" title="Głuszyca Górna">
Głuszyca Górna

Głuszyca Górna (niem. "Oberwüstegiersdorf") – wieś w Polsce położona w województwie dolnośląskim, w powiecie wałbrzyskim, w gminie Głuszyca, w Górach Suchych w Sudetach Środkowych.
Podział administracyjny.
W latach 1954–1972 wieś należała i była siedzibą władz gromady Głuszyca Górna. W latach 1975–1998 miejscowość administracyjnie należała do województwa wałbrzyskiego.
Demografia.
Według Narodowego Spisu Powszechnego (III 2011 r.) liczyła 1059 mieszkańców. Jest największą miejscowością gminy Głuszyca.
Komunikacja publiczna.
Do Głuszycy Górnej kursują autobusy komunikacji miejskiej z Wałbrzycha. Przez miejscowość biegnie również czynna w ruchu pasażerskim linia kolejowa Kłodzko – Wałbrzych, obsługiwana szynobusami przez samorządowe Koleje Dolnośląskie.
Zabytki.
Do wojewódzkiego rejestru zabytków wpisane są:
Filia obozu Groß-Rosen.
W miejscowości znajdowała się filia obozu koncentracyjnego Groß-Rosen.

</doc>
<doc id="355757" url="https://pl.wikipedia.org/wiki?curid=355757" title="Głuszyn (województwo podlaskie)">
Głuszyn (województwo podlaskie)

Głuszyn – wieś w Polsce położona w województwie podlaskim, w powiecie sejneńskim, w gminie Krasnopol.
W latach 1975–1998 miejscowość administracyjnie należała do województwa suwalskiego.

</doc>
<doc id="355758" url="https://pl.wikipedia.org/wiki?curid=355758" title="Głuszynek">
Głuszynek

Głuszynek – wieś w Polsce położona w województwie kujawsko-pomorskim, w powiecie radziejowskim, w gminie Topólka. 
Krótki opis.
Głuszynek jest położony nad Jeziorem Głuszyńskim i jest miejscowością rolniczo-turystyczną. Dotychczas w Głuszynku zostały wybudowane 4 generatory energii wiatrowej typu "Bonus 150" (moc każdej: 0,15 MW) na masztach stalowych o wysokości 30 m każdy. W najbliższym czasie planowane są kolejne generatory.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy Topólka w BIP.
Demografia.
Według Narodowego Spisu Powszechnego (III 2011 r.) liczyła 130 mieszkańców. Jest dziewiętnastą co do wielkości miejscowością gminy Topólka.
Historia.
W wieku XIX opisano 2 wsie:
Folwark Głuszynek z wsią Głuszynek i kolonią Miałkie, oddalone od Nieszawy wiorst 36, od Osięcin wiorst 10. Rozległość gruntów folwarcznych wynosi mórg 292, grunta orne i ogrody mórg 157, łąk mórg 15, wody mórg 112, nieużytki i place mórg 8. Budynków murowanych było 7. Występują pokłady marglu. Wieś Głuszynek posiadała osad 19, gruntu mórg 232, zaś kolonia Miałkie osad 16, gruntu mórg 172.

</doc>
<doc id="355759" url="https://pl.wikipedia.org/wiki?curid=355759" title="Głuszynko">
Głuszynko

Głuszynko (kaszb. "Môłé Głëszëno" lub "Głuszënkò", niem.: "Klein Gluschen") – wieś w Polsce położona w województwie pomorskim, w powiecie słupskim, w gminie Potęgowo.
W latach 1975–1998 miejscowość administracyjnie należała do województwa słupskiego.

</doc>
<doc id="355760" url="https://pl.wikipedia.org/wiki?curid=355760" title="Głuszyno">
Głuszyno

Głuszyno (kaszb. "Wiôlgié Głëszëno" lub "Głuszënò") – wieś w Polsce położona w województwie pomorskim, w powiecie słupskim, w gminie Potęgowo.
W latach 1975–1998 miejscowość administracyjnie należała do województwa słupskiego.
W pobliżu wsi przebiega linia kolejowa nr 202 Gdańsk-Stargard, z przystankiem Głuszyno Pomorskie.
Odkrycia archeologiczne.
Sztylet z epoki brązu.

</doc>
<doc id="355761" url="https://pl.wikipedia.org/wiki?curid=355761" title="Łuczniczka">
Łuczniczka



</doc>
<doc id="355762" url="https://pl.wikipedia.org/wiki?curid=355762" title="Głużek">
Głużek

Głużek – wieś w Polsce położona w województwie mazowieckim, w powiecie mławskim, w gminie Wiśniewo.
W latach 1975–1998 miejscowość administracyjnie należała do województwa ciechanowskiego.
Obok miejscowości przepływa rzeczka Seracz, dopływ Mławki.
Pochodził stąd wybitny etnograf i popularyzator sztuki kurpiowskiej, ks. Władysław Skierkowski.
Linki zewnętrzne.
 

</doc>
<doc id="355766" url="https://pl.wikipedia.org/wiki?curid=355766" title="Gąba">
Gąba

Gąba – wieś w Polsce położona w województwie mazowieckim, w powiecie żyrardowskim, w gminie Mszczonów.
Prywatna wieś szlachecka położona była w drugiej połowie XVI wieku w powiecie mszczonowskim ziemi sochaczewskiej województwa rawskiego. W latach 1975–1998 miejscowość administracyjnie należała do województwa skierniewickiego.

</doc>
<doc id="355767" url="https://pl.wikipedia.org/wiki?curid=355767" title="Gąbinek">
Gąbinek

Gąbinek – wieś w Polsce położona w województwie kujawsko-pomorskim, w powiecie włocławskim, w gminie Lubanie.
Wieś duchowna, własność kapituły włocławskiej, położona była w II połowie XVI wieku w powiecie brzeskokujawskim województwa brzeskokujawskiego. W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 204 mieszkańców. Jest dziesiątą co do wielkości miejscowością gminy Lubanie.
Gąbinek w drugiej połowie XVI w. był własnością kapituły włocławskiej. Około 1634 r. wymieniony w źródłach wraz z młynami Kucerz i Kawka. W 1779 mieszkało tam 93 ludzi. Rok później oprócz wsi wymieniony jest folwark należący również do kapituły włocławskiej. Prace archeologiczne dowiodły śladów osadnictwa z okresu wpływów rzymskich.

</doc>
<doc id="355768" url="https://pl.wikipedia.org/wiki?curid=355768" title="Gąbino">
Gąbino

Gąbino (kaszb. "Gąbino", niem. "Gambin") – wieś w Polsce położona w województwie pomorskim, w powiecie słupskim, w gminie Ustka. 
Wieś jest siedzibą sołectwa Gąbino w którego skład wchodzą również Osieki Słupskie, Dominek, Kolonia Gąbino, Żabiniec.
W latach 1975–1998 miejscowość administracyjnie należała do województwa słupskiego.
Zabytki.
We wsi znajdują się:

</doc>
<doc id="355769" url="https://pl.wikipedia.org/wiki?curid=355769" title="Gącz">
Gącz

Gącz – wieś w Polsce położona w województwie kujawsko-pomorskim, w powiecie żnińskim, w gminie Janowiec Wielkopolski.
W latach 1954–1961 wieś należała i była siedzibą władz gromady Gącz, po jej zniesieniu w gromadzie Janowiec. W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 217 mieszkańców. Jest dziesiątą co do wielkości miejscowością gminy Janowiec Wielkopolski.

</doc>
<doc id="355770" url="https://pl.wikipedia.org/wiki?curid=355770" title="Gądecz">
Gądecz

Gądecz – wieś sołecka w Polsce, położona w województwie kujawsko-pomorskim, w powiecie bydgoskim, w gminie Dobrcz.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według danych Urzędu Gminy Dobrcz (XII 2020 r.) miejscowość liczyła 275 mieszkańców.
Zabytki.
Według rejestru zabytków NID na listę zabytków wpisany jest zespół dworski z 4 ćw. XIX w., nr rej.: A/1078/1-2 z 12.12.1994: dwór i park z grotą „Bajka”.
Pomniki przyrody.
Obecnie w parku dworskim znajduje się kilka pomników przyrody ożywionej. W 2011 roku zniesiono ochronę topoli czarnej. 
Na zboczu Doliny Dolnej Wisły pomiędzy wsią a Strzelcami Dolnymi zlokalizowana jest Jaskinia Bajka, uznana za pomnik przyrody nieożywionej.

</doc>
<doc id="355771" url="https://pl.wikipedia.org/wiki?curid=355771" title="Gądki">
Gądki

Gądki – wieś w Polsce położona w województwie wielkopolskim, w powiecie poznańskim, w gminie Kórnik.
Wieś szlachecka położona była w 1580 roku w powiecie poznańskim województwa poznańskiego. W latach 1975–1998 miejscowość administracyjnie należała do województwa poznańskiego.
Gądki położone są przy drodze krajowej nr 11 (na tym fragmencie jako droga szybkiego ruchu S11), ok. 6 km od wjazdu na A2). Znajduje się tutaj magazyn sieci odzieżowej H&amp;M, z którego towary rozwożone są do Europy Środkowej i Wschodniej. Ulokowane jest tu także centrum dystrybucyjne Fresh Logistics.
We wsi funkcjonuje prywatne lądowisko Żerniki oraz stacja kolejowa.
W latach 1945–1952 w lasach pomiędzy Gądkami a Kórnikiem zamordowano strzałem w tył głowy i w tajemnicy pochowano kilkudziesięciu członków polskiego podziemia niepodległościowego. Większość egzekucji wykonał osobiście szef aresztu UB w Poznaniu – Jan Młynarek. Planowane jest uczczenie ofiar głazem pamiątkowym.

</doc>
<doc id="355772" url="https://pl.wikipedia.org/wiki?curid=355772" title="Gądkowice">
Gądkowice

Gądkowice – wieś w Polsce położona w województwie dolnośląskim, w powiecie milickim, w gminie Milicz.
Podział administracyjny.
W latach 1973–1977 miejscowość była siedzibą gminy Gądkowice. W latach 1975–1998 miejscowość administracyjnie należała do województwa wrocławskiego.
Położenie.
ulicówka z folwarkiem, 13 km na wschód od Milicza, na skraju dawnych, zamienionych na łąki i pola Błot Baryckich.
Historia.
Wieś wzmiankowana od 1350 r., gdy była własnością kapituły wrocławskiej, pobierającej tu dziesięcinę. Nazwa wsi z 1666 r. - "Gundkowitz" ("Gungwitz" lub "Groß Gungwitz" - koniec XVIII do połowy XIX w.) – pochodzi od imienia Gądek, utworzonego od „gąść”,"gędę”, gwarowe śląskie „gędzić”. W 1483 r. wieś stanowiła własność prywatną, ks. Konrad X Biały udzielił Jakubkowi z "Guntkowitz" potwierdzenia własności dóbr w Guntkowiczach na prawie własnym lub polskim.
Od połowy XVI wieku trwała eksploatacja barci leśnych. Od 2. połowy XVIII wieku do II wojny światowej wieś należała do ordynacji milickiej von Maltzanów. Milicki ordynat Joachim Andrzej von Maltzan polecił w 1755 r. przekształcić część swojego pałacu na kościół ewangelicki. Z powodu znacznej liczby wiernych poświęcony w 1756 roku kościół posiadał aż dwie empory.
3 lutego 1937 r. nazwę wsi z "Gontkowitz" zmieniono na "Schönkirch". W latach 1945-1948 wieś nosiła nazwę "Kalinka", prawdopodobnie nadaną przez oddziały armii radzieckiej. Do 1977 r. wieś była siedzibą gminy.
Zabytki.
Do wojewódzkiego rejestru zabytków wpisany jest:
Parafia Gądkowice.
Wieś Gądkowice znajduje się w parafii Gądkowice należącej do dekanatu Zduny diecezji kaliskiej. Główną świątynią parafii jest kościół św. Antoniego Padewskiego. Parafia liczy około 2780 wiernych.
Gospodarka.
Kiedyś w Gądkowicach istniały: cegielnia, gorzelnia i tartak. Obecnie dominuje drobny przemysł rolno-spożywczy (rolnictwo, pszczelarstwo i usługi).
Komunikacja.
W Gądkowicach znajdują się dwa przystanki PKS, z których można skorzystać z bezpośredniego połączenia autobusowego z Wrocławiem, Ostrowem Wielkopolskim, Krotoszynem i Miliczem.
Turystyka.
Wieś leży na granicy Parku Krajobrazowego Dolina Baryczy, w pobliżu znajdują się liczne stawy hodowlane. Doskonały punkt wypadowy dla turystyki rowerowej i pieszej. W odległości około 2 km na południowy wschód leży dawny zamek myśliwski rodziny Maltzanów, gdzie obecnie mieści się Hotel-Restauracja "Hubertówka".
Sport.
W 2006 r. oddano do użytku kompleks sportowo-rekreacyjny: boisko do piłki nożnej, szatnie, kort do tenisa ziemnego oraz boisko do piłki siatkowej. Od 1974 r. istnieje klub sportowy LZS Plon Gądkowice (od 2004 r. "UKS Plon Gądkowice"), w którego skład wchodzą trzy drużyny piłkarskie: seniorzy i juniorzy młodsi oraz trampkarze. Obecnym prezesem klubu jest Piotr Jakubowski. Inne popularne dyscypliny: zapasy, tenis stołowy, ziemny, siatkówka oraz szachy. Seniorzy Klasa „A” Dolnośląski ZPN Wrocław grupa II, począwszy od sezonu 2008/2009. Największym sukcesem piłkarzy jest zajęcie 3. lokaty w sezonie 2011/2012.
"UKS Skoczek Gądkowice": Klub szachowy założony w 2009 r. Obecnie uczestniczy w rozgrywkach podwrocławskiej ligi terenowej (dwie drużyny). Prezesem Klubu jest Andrzej Janas. Klub aktywnie szkoli młodych adeptów gier umysłowych - szachy i warcaby.

</doc>
<doc id="355773" url="https://pl.wikipedia.org/wiki?curid=355773" title="Gądków">
Gądków

Gądków (niem. "Mönchhof") – wieś w Polsce położona w województwie dolnośląskim, w powiecie jaworskim, w gminie Wądroże Wielkie.
Podział administracyjny.
W latach 1975–1998 miejscowość administracyjnie należała do województwa legnickiego.

</doc>
<doc id="355774" url="https://pl.wikipedia.org/wiki?curid=355774" title="Gądków Mały">
Gądków Mały

Gądków Mały () – wieś w Polsce położona w województwie lubuskim, w powiecie sulęcińskim, w gminie Torzym.
W latach 1975–1998 miejscowość administracyjnie należała do województwa zielonogórskiego.
XII wieczne pierwsze wzmianki średniowieczne o miejscowości pochodzą z roku 1350, gdzie w jednym z dokumentów wymieniona jest jako własność Zakonu Rycerskiego Joannitów pod nazwą "Gandekow". W okresie XV i XVI stulecia Gądków Mały był dzierżawiony przez liczne rodziny rycerskie, między innymi przez ród von Ilow, związany bezpośrednio z rejonem torzymskim. W XVII stuleciu majątek stanowił lenno rodziny von Lossow. W XVIII w. dobra przeszły w posiadanie rodziny von Oppen.
W roku 1990 Gądków Mały zamieszkiwało 115 osób.
Zabytki.
Do wojewódzkiego rejestru zabytków wpisane są:

</doc>
<doc id="355775" url="https://pl.wikipedia.org/wiki?curid=355775" title="Gądków Wielki">
Gądków Wielki

Gądków Wielki () – wieś w Polsce położona w województwie lubuskim, w powiecie sulęcińskim, w gminie Torzym.
W latach 1945-54 siedziba gminy Gądków Wielki. W latach 1954–1972 wieś należała i była siedzibą władz gromady Gądków Wielki. W latach 1975–1998 miejscowość administracyjnie należała do województwa zielonogórskiego.
Położenie.
Miejscowość położona jest przy drodze wojewódzkiej nr 139. W Gądkowie Wielkim istnieje stacja kolejowa na linii Zielona Góra – Szczecin.
Historia.
Gądków Wielki stanowił niegdyś własność zakonu templariuszy, którzy w XIII w. utworzyli tu parafię. Od 1350 r. część wsi była własnością Zakonu Rycerskiego Joannitów, a w XV w. przeszła we władanie rodu von Lessov. Mimo iż najwcześniej polskość zanikała na tych obszarach, które najdłużej znajdowały się w ramach państwa brandenbursko-pruskiego, a więc Nowej Marchii w Ziemi Torzymskiej, to i tu można odszukać bardzo późne ślady polskości. Wedle autorów niemieckich w wielu wsiach Ziemi Torzymskiej posługiwano się językiem polskim w XVII w. w kościele, w użyciu codziennym jeszcze później. Chodzi tu zapewne o wsie położone przede wszystkim nad Pliszką m.in. Gądków Wielki i wsie położone dalej wzdłuż Odry, aż do Słubic.
Sport.
W miejscowości działał klub piłkarski Gądkowski Klub Sportowy „Czarni” Gądków Wielki, który został założony w 1990 roku.

</doc>
<doc id="355776" url="https://pl.wikipedia.org/wiki?curid=355776" title="Gądno">
Gądno

Gądno – (niem. "Guhden"), wieś w Polsce położona w województwie zachodniopomorskim, w powiecie gryfińskim, w gminie Moryń.
W latach 1975–1998 miejscowość administracyjnie należała do województwa szczecińskiego.
Historia.
Nazwa wsi (Guden) o słowiańskim rdzeniu wskazuje, że wieś powstała we wczesnym średniowieczu. Pierwsza wzmianka o wsi pochodzi z 1460. W 1464 należała do jednego rodów rycerskich z zamku w Moryniu stając się z czasem jego siedzibą rodową. Później wieś kilkakrotnie zmieniała właścicieli, którymi byli: rodzina von Schöning (od 1608), ród von Papstein (od 1765) i Friedrich von Mühlheim (od. 1800). Ten ostatni wybudował we wsi okazałą siedzibę składającą się z pałacu (ok. 1830), zabudowań gospodarczych i parku. W drugiej połowie XIX w. majątek stał się własnością rodziny von Globig z Saksonii, później przeszedł na własność rodziny von Rohr władającej nim do 1945. 
W czasie wojny wieś nie ucierpiała. Została jednak zdewastowana i rozszabrowana po jej zakończeniu. Pierwsi polscy osadnicy przybyli do wsi w 1946. Byli to repatrianci z Wołynia, z miejscowości Czersko i Czerniawka. Osadnicy otrzymali po 4 ha ziemi. Założona w trybie nakazowym Rolnicza Spółdzielnia Produkcyjna skupiała tylko 4 członków i po trzech latach została rozwiązana. Później we wsi funkcjonował PGR.
Przy wsi, nad brzegiem jeziora Morzycko, PGR w Witnicy wybudował ośrodek wczasowy, który obecnie znajduje się w prywatnych rękach.
W 1990 wieś wzbogaciła się o kościół powstały w wyniku adaptacji dawnego budynku kuźni (projekt przebudowy opracował Stefan Kwilecki).
We wsi zachowały się ruiny klasycystycznego pałacu oraz kamienno-ceglane zabudowania gospodarcze dawnego zespołu dworskiego. Zachował się również położony nad brzegiem jeziora i mocno zaniedbany park dworski z okazami cisa, daglezji zielonej, świerka kaukaskiego, wiązu górskiego, tawuły ożankolistnej, amorfy krzewiastej i in.

</doc>
<doc id="355777" url="https://pl.wikipedia.org/wiki?curid=355777" title="Gądów">
Gądów

Gądów (niem. "Polnisch Gandau", od 1889 "Alt Gandau") – wieś w Polsce położona w województwie dolnośląskim, w powiecie wrocławskim, w gminie Kąty Wrocławskie.
W latach 1975–1998 miejscowość administracyjnie należała do województwa wrocławskiego. 
Integralną część miejscowości stanowi przysiółek Jaszkotle.
Nazwa.
W roku 1613 śląski regionalista i historyk Mikołaj Henel z Prudnika wymienił miejscowość w swoim dziele o geografii Śląska pt. "Silesiographia" podając jej łacińską nazwę: "Gande". Niemiecki leksykon geograficzny Neumana wydany w 1905 roku notuje nazwę miejscowości jako "Polnisch Gandau" oraz "Alt Gandau".
Demografia.
Na koniec 2019 r. Gądów liczył 232 mieszkańców.
Zabytki.
Do wojewódzkiego rejestru zabytków wpisany jest:

</doc>
<doc id="355778" url="https://pl.wikipedia.org/wiki?curid=355778" title="Gągławki">
Gągławki

Gągławki (niem. "Ganglau") – wieś w Polsce położona w województwie warmińsko-mazurskim, w powiecie olsztyńskim, w gminie Stawiguda. W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.
Historia.
Wieś Gągławki założona w 1348 jako majątek rycerski należący do kapituły warmińskiej, na 10 włókach na pruskim polu osadniczym (lauksie) "Grandelawke" w ziemi "Bertingen". Nadanie na prawie pruskim otrzymali bracia, Prusowie: "Glanden, Tulekoyten, Sansagen, Mecruten" i "Golti". Od pierwszego z nich wieś zaczęto nazywać "Gandelauken". Informacje o właścicielach zachowały się od XVI w., w 1538 właścicielem był Jan von der Tappelbude (odpowiedzialny za gospodarkę rybną w komornictwie olsztyńskim). Prawo pruskie zostało zmienione na prawo magdeburskie. 
Około roku 1619 majątek przejął Edward Gądłowski z Ornety. Po jego śmierci własność przeszła w ręce kapituły. Następnym właścicielem był Bogusław Domaradzki, a od 1714 Franciszek Domlem (olsztyński rajca). W 1738 r. wieś była już na prawie chełmińskim. Kolejnym właścicielem majątku został Baltazar Gerith (burmistrz Olsztyna), a po jego śmierci wdowa – Anna Barbara – wydała się za Józefa Kalnassy – zapewne z rodziny księdza kanonika Joachima Kalnassy, który był sekretarzem biskupa Ignacego Krasickiego. W podziemiach kościoła w Bartągu został pochowany dziadek kanonika – Andrzej Michał Kalnassy. Przez koligacje Gągławki przeszły w ręce rodziny Grzymałów, a w XIX w. były własnością Pannwitzów i następnie Weitigów.

</doc>
<doc id="355779" url="https://pl.wikipedia.org/wiki?curid=355779" title="Gągolin">
Gągolin

Gągolin – wieś w Polsce, położona w województwie świętokrzyskim, w powiecie sandomierskim, w gminie Łoniów.
W latach 1975–1998 miejscowość administracyjnie należała do województwa tarnobrzeskiego.
Miejscowa ludność katolicka przynależy do Parafii św. Józefa w Chodkowie Nowym.

</doc>
<doc id="355780" url="https://pl.wikipedia.org/wiki?curid=355780" title="Gągolina">
Gągolina

Gągolina – wieś w Polsce położona w województwie mazowieckim, w powiecie mińskim, w gminie Siennica.
Wieś szlachecka Gogolna położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego.

</doc>
<doc id="355781" url="https://pl.wikipedia.org/wiki?curid=355781" title="Gągolin Południowy">
Gągolin Południowy

Gągolin Południowy – wieś w Polsce położona w województwie łódzkim, w powiecie łowickim, w gminie Kocierzew Południowy.
W latach 1975–1998 miejscowość administracyjnie należała do województwa skierniewickiego.

</doc>
<doc id="355782" url="https://pl.wikipedia.org/wiki?curid=355782" title="Gągolin Północny">
Gągolin Północny

Gągolin Północny – wieś w Polsce położona w województwie łódzkim, w powiecie łowickim, w gminie Kocierzew Południowy.
W latach 1975–1998 miejscowość administracyjnie należała do województwa skierniewickiego.

</doc>
<doc id="355783" url="https://pl.wikipedia.org/wiki?curid=355783" title="Gągolin Zachodni">
Gągolin Zachodni

Gągolin Zachodni () – wieś w Polsce położona w województwie łódzkim, w powiecie łowickim, w gminie Kocierzew Południowy.
W latach 1975–1998 miejscowość administracyjnie należała do województwa skierniewickiego.

</doc>
<doc id="355784" url="https://pl.wikipedia.org/wiki?curid=355784" title="Gąsawy (powiat szamotulski)">
Gąsawy (powiat szamotulski)

Gąsawy – wieś w Polsce położona w województwie wielkopolskim, w powiecie szamotulskim, w gminie Szamotuły.
Wieś szlachecka Gąszawy położona była w 1580 roku w powiecie poznańskim województwa poznańskiego. W latach 1975–1998 miejscowość administracyjnie należała do województwa poznańskiego.
We wsi znajduje się zespół dworsko-folwarczny, w skład którego wchodzą m.in. murowany, klasycyzujący dwór z około 1870 (z ogrodem zimowym i tarasem), park krajobrazowy z 2. połowy XIX wieku i zabudowania folwarczne z różnych lat (od 1919 do lat 30. XX wieku). Obok stoi zabytkowa kolonia mieszkalna (pięć domów) z lat 1900-1938. Zespół był własnością Kierskich, potem Szołdrskich, od 1880 Gromadzińskiego (Niemca), a od 1926 Tadeusza Tomaszewskiego. Obecnie jest w złym stanie.

</doc>
<doc id="355785" url="https://pl.wikipedia.org/wiki?curid=355785" title="Gąsawy Plebańskie">
Gąsawy Plebańskie

Gąsawy Plebańskie – wieś w Polsce położona w województwie mazowieckim, w powiecie szydłowieckim, w gminie Jastrząb.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Jana Chrzciciela w Jastrzębiu.
Historia.
Słownik geograficzny Królestwa Polskiego i innych krajów słowiańskich wymienia Gąsawy Plebańskie jako wieś w powiecie radomskim, gminie Rogów parafii Jastrząb.
W drugiej połowie XIX w. wieś posiadała 35 domy, 175 mieszkańców, 537 mórg ziemi włościańskiej i 253 dworskiej.Gąsawy Plebańskie należały do biskupa krakowskiego(Długosz,II 487).
Ksiądz Jan Wiśniewski w "Dekanacie Radomskim" z 1911 r. dokładnie opisuje wygląd drewnianego kościoła pod wezwaniem Wszystkich Świętych, który stał we wsi do czasu jego rozbiórki w 1906 r.:
"Wieś ta niezmiernie starożytna była do XV w. parafjalną. miała modrzewiowy kościół pod wezwaniem Wszystkich Świętych i probostwo. Gdy w r. 1434 kardynał Oleśnicki przeniósł parafię do Jastrzębia, kościół w Gąsawach stał się filjalnym. Pierwotnie stać musiał w innem miejscu, skoro dawny inwentarz takie o nim podaje wiadomości: kościół modrzewiowy w r. 1841 na miejsce obecne (w pobliżu kolejowego planu, jadąc od Radomia po stronie prawej) przeniesiony; długości 27 łokci, szerokości 16, wewnątrz i zewnątrz obity tarcicami, gontem kryty; na kościele kopuła, od zachodu kruchta obszerna 8 łokci w kwadrat, pułap z tarcic, nad kruchtą kopułka opatrzona sygnaturą. Zakrystja długości 9 łokci szerokości 7 łok. nad zakrystją loża. Okien 5. w zakrystyi 6-te."
"Ołtarz wielki drewniany, snycerskiej roboty z obrazem Wszystkich Świętych, bardzo zniszczony."
"Po prawej stronie w prezbyterjum stoi ołtarz ze starodawnym obrazem Najśw. Maryi Panny Bolesnej uważany za cudowny."
"W nawie dwa ołtarze: po prawej ręce Pana Jezusa na krzyżu, po lewej Trójcy Przenajświętszej."
"Przed wielkim ołtarzem wisi cynowa lampa."
"W kościele wisiały portrety, obecnie znajdujące się w kościele w Jastrzębiu. Pierwszy wyobraża kapłana w sile wieku w stojącej postaci, wspartego na stole pokrytym czerwonem suknem. [...]"
"Odpustów w G. było cztery: na M. Bos. Bolesną na Poniedz. Wielk., na Poniedz. Ziel. św. i na Wszyst. Święt."
"Kościółek w Gąsawach dotrwał do r. 1906, w którym bez potrzeby rozebranym został. Na parę dni przedtem art. mal. Jan Sobecki zrysował go. [...]"

</doc>
<doc id="355786" url="https://pl.wikipedia.org/wiki?curid=355786" title="Gąsawy Rządowe">
Gąsawy Rządowe

Gąsawy Rządowe – wieś w Polsce położona w województwie mazowieckim, w powiecie szydłowieckim, w gminie Jastrząb.
W latach 1954–1972 wieś należała i była siedzibą władz gromady Gąsawy Rządowe. W latach 1975–1998 miejscowość administracyjnie należała do województwa radomskiego.
Wieś jest siedzibą rzymskokatolickiej parafii św. Edwarda.
Historia.
Słownik geograficzny Królestwa Polskiego wymienia Gąsawy Rządowe jako wieś rządową w powiecie radomskim, gminie Rogów parafii Jastrząb. Jest tu kościół filialny do roku 1485 parafialny. W roku 1841 odnowiony, drewniany.
W drugiej połowie XIX w. wieś posiadała 42 domy, 288 mieszkańców i 1678 mórg ziemi włościańskiej.
Zapis ten o parafii u Długosza potwierdza istnienie Gąsaw Rządowych w XV w.

</doc>
<doc id="355787" url="https://pl.wikipedia.org/wiki?curid=355787" title="Gąsawy Rządowe-Niwy">
Gąsawy Rządowe-Niwy

Gąsawy Rządowe-Niwy – wieś w Polsce położona w województwie mazowieckim, w powiecie szydłowieckim, w gminie Jastrząb.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Maksymiliana Kolbego w Kierzu Niedźwiedzim.

</doc>
<doc id="355788" url="https://pl.wikipedia.org/wiki?curid=355788" title="Gąsewo">
Gąsewo

Gąsewo – wieś w Polsce, położona w województwie mazowieckim, w powiecie płockim, w gminie Bodzanów.
W latach 1975–1998 wieś należała administracyjnie do województwa płockiego.

</doc>
<doc id="355789" url="https://pl.wikipedia.org/wiki?curid=355789" title="Gąsewo Poduchowne">
Gąsewo Poduchowne

Gąsewo Poduchowne – wieś w Polsce położona w województwie mazowieckim, w powiecie makowskim, w gminie Sypniewo. Leży przy drodze drodze wojewódzkiej nr 626.
Wieś duchowna "Gąsowo" położona była w drugiej połowie XVI wieku w powiecie różańskim ziemi różańskiej województwa mazowieckiego. W 1785 roku Gąsewo wchodziło w skład klucza mąkolińskiego biskupstwa płockiego. W latach 1975–1998 miejscowość administracyjnie należała do województwa ostrołęckiego.
W miejscowości znajduje się kościół, który jest siedzibą parafii św. Małgorzaty. W strukturze kościoła rzymskokatolickiego parafia należy do metropolii białostockiej, diecezji łomżyńskiej, dekanatu Krasnosielc.

</doc>
<doc id="355790" url="https://pl.wikipedia.org/wiki?curid=355790" title="Gąsin">
Gąsin

Gąsin – wieś w Polsce położona w województwie wielkopolskim, w powiecie tureckim, w gminie Przykona.
Historia.
Pierwsza pisana wzmianka o wsi Gąsin, pochodząca z 1665 roku, widnieje w kaliskich księgach ziemskich. Dotyczy ona spłaty długu na wsiach Wiethenino i Gąsino, czyli Wietchininie i Gąsinie, przez Macieja Konopnickiego i jego żonę Teresę Korzenicką. Kolejne zapisy pochodzą dopiero z połowy XVIII wieku.
"Słownik geograficzny Królestwa Polskiego" w taki sposób opisuje Gąsin:
"Wieś i folwark w powiecie tureckim, gminie Wichertów, parafia Turek. W 1827 roku było tutaj 10 domów i 98 mieszkańców. Do Kalisza 42 wiorsty, do Turku 7 wiorst, do rzeki Warty 8 wiost. Folwark 414 mórg, z czego 278 mórg gruntów rolnych, 30 mórg łąk, 37 mórg pastwisk, 60 zarośli, 9 nieużytków i placów. Płodozmian sześciopolowy." Folwark posiadał jeden dom murowany i jedenaście drewnianych.
W latach 1975–1998 miejscowość administracyjnie należała do województwa konińskiego.
Obecnie wieś zamieszkuje około 220 osób.

</doc>
<doc id="355791" url="https://pl.wikipedia.org/wiki?curid=355791" title="Gąsiorki">
Gąsiorki

Gąsiorki – wieś kociewska w Polsce położona w województwie pomorskim, w powiecie tczewskim, w gminie Morzeszczyn.
We wsi: budynek szkoły z końca XIX wieku, rozbudowany w okresie I wojny światowej oraz zespół pałacowo-parkowy z XIX w. z wolnostojącą nieopodal wieżą.
Wieś królewska w starostwie osieckim w powiecie nowskim województwa pomorskiego w II połowie XVI wieku. W latach 1954–1968 wieś należała i była siedzibą władz gromady Gąsiorki, po jej zniesieniu w gromadzie Morzeszczyn. W latach 1975–1998 miejscowość administracyjnie należała do województwa gdańskiego.
Linki zewnętrzne.
https://web.archive.org/web/20180425183747/http://nowa.morzeszczyn.pl/solectwa/gasiorki.html

</doc>
<doc id="355792" url="https://pl.wikipedia.org/wiki?curid=355792" title="Gąsiorowice">
Gąsiorowice

Gąsiorowice (dodatkowa nazwa w j. niem. Gonschiorowitz, śl. Gůnsiorowice, 1938-1945 "Quellental") – wieś w Polsce, położona w województwie opolskim, w powiecie strzeleckim, w gminie Jemielnica.
W latach 1975–1998 wieś należała administracyjnie do ówczesnego województwa opolskiego.
Nazwa.
W alfabetycznym spisie miejscowości z terenu Śląska wydanym w 1830 roku we Wrocławiu przez Johanna Knie wieś występuje pod polską nazwą "Gąsiorowic" oraz nazwą niemiecką "Gonschiorowitz". Ze względu na polskie pochodzenie nazwy w latach 1936-45 nazistowska administracja III Rzeszy zmieniła zgermanizowaną nazwę na nową, całkowicie niemiecką "Quellental".

</doc>
<doc id="355793" url="https://pl.wikipedia.org/wiki?curid=355793" title="Gąsiorowo Olsztyneckie">
Gąsiorowo Olsztyneckie

Gąsiorowo Olsztyneckie (niem. "Ganshorn (bei Hohenstein)") – osada w Polsce położona w województwie warmińsko-mazurskim, w powiecie olsztyńskim, w gminie Olsztynek. W latach 1975–1998 miejscowość administracyjnie należała do województwa olsztyńskiego.
Wieś położona na wzgórzu koło Jeziora Gąsiorowskiego, z pałacem i przypałacowym parkiem. We wsi znajdowała się Stacja Hodowli Roślin. Obecnie mieszka tu 128 osób.
Historia.
W czasach krzyżackich wieś pojawia się w dokumentach w roku 1321, podlegała pod komturię w Dąbrównie, były to dobra rycerskie o powierzchni 40 włók.
W 1331 r. była to posiadłość ziemska, przekazana "Nikolausowi Ganshorn" na prawie rycerskim (od jego nazwiska wzięła się nazwa wsi). Obszar wsi wynosił 40 łanów. W 1386 r. było to 11 domów. W późniejszych latach majątek ziemski przeszedł na własność rodu "Finck von Finckenstein". W XIX w. należał do rodziny Rogalla. W XX w. (do 1945 r.) by własnością rodziny "Schilke" i obejmował prawie 640 ha. W tym czasie w majątku była gorzelnia.
Zabytki.
Do wojewódzkiego rejestru zabytków wpisane są obiekty:

</doc>
<doc id="355794" url="https://pl.wikipedia.org/wiki?curid=355794" title="Gąsiorówek">
Gąsiorówek

Gąsiorówek – wieś w Polsce położona w województwie mazowieckim, w powiecie pułtuskim, w gminie Świercze.
W latach 1975–1998 miejscowość administracyjnie należała do województwa ciechanowskiego.

</doc>
<doc id="355795" url="https://pl.wikipedia.org/wiki?curid=355795" title="Gąsiory (województwo lubelskie)">
Gąsiory (województwo lubelskie)

Gąsiory – wieś w Polsce położona w województwie lubelskim, w powiecie radzyńskim, w gminie Ulan-Majorat.
W latach 1975–1998 miejscowość administracyjnie należała do województwa bialskopodlaskiego.
Miejscowość jest siedzibą rzymskokatolickiej parafii św. Andrzeja Boboli.
Linki zewnętrzne.
Historia wsi Gąsiory

</doc>
<doc id="355796" url="https://pl.wikipedia.org/wiki?curid=355796" title="Goski-Wąsosze">
Goski-Wąsosze

Goski-Wąsosze (do 2010 "Gąski-Wąsosze") – wieś w Polsce położona w województwie mazowieckim, w powiecie przasnyskim, w gminie Krzynowłoga Mała.
W latach 1975–1998 miejscowość administracyjnie należała do województwa ostrołęckiego.
Mogiła w lesie.
W lesie znajdującym się obok wsi znajduje się mogiła. Obecni mieszkańcy nie potrafią powiedzieć czyj to grób. Wiadomo jednak, że jeszcze w latach 60. ubiegłego wieku kierownik szkoły z Ostrowych, pan Liszewski razem z uczniami odwiedzali w Dzień Zaduszny to miejsce, porządkowali i zapalali znicz. Jedynym znakiem rozpoznawczym był dąb i na nim drewniany krzyż. Dzisiaj krzyża już nie ma. Został po nim tylko gwóźdź.

</doc>
<doc id="355797" url="https://pl.wikipedia.org/wiki?curid=355797" title="Gąskowo">
Gąskowo

Gąskowo (niem. "Ganzkow") – wieś sołecka w Polsce położona w województwie zachodniopomorskim, w powiecie kołobrzeskim, w gminie Dygowo. 
Według danych z 1 stycznia 2011 r. wieś miała 359 mieszkańców.
Położenie.
Wieś leży przy lokalnej drodze 0279Z 2 km od Dygowa, z którym sąsiaduje od południowego zachodu, oraz około 3,5 km od Rusowa, z którym sąsiaduje od północnego wschodu. Do siedziby powiatu - Kołobrzegu jest około 15 kilometrów.
Przyroda i turystyka.
Obecność terenów leśnych, łąk. W znacznych ilościach występuje tu silnie toksyczny barszcz Sosnowskiego. W centrum wsi znajduje się pomnik poświęcony mieszkańcom wsi, którzy zginęli podczas pierwszej wojny światowej. Obecnie nazwiska są zatynkowane i niewidoczne.
Historia.
Niegdyś na terenie Gąskowa funkcjonowały Państwowe Gospodarstwa Rolne, Mieści się tu również bardzo stary cmentarz niemiecki, wraz z upływem czasu jego stan ulega pogorszeniu.

</doc>
<doc id="355798" url="https://pl.wikipedia.org/wiki?curid=355798" title="Gąsków">
Gąsków

Gąsków (niem. "Ganzkow") – wieś w północno-zachodniej Polsce, położona w województwie zachodniopomorskim, w powiecie świdwińskim, w gminie Rąbino.
Dawna wieś rycerska, stanowiła lenno rodu von Manteuffel. W XVII i 1. połowie XVIII w. należała do rodziny Zastrow. Na początku XVIII w. część majątku kupił dr Tobias Bogislaw Rüdert, a w 1736 r. pozostałą część nabył Friedrich von Dreger. Następnie majątek należał do Marii von Glasenapp i jej spadkobierców: Christo Thyma i Boguslawa Friedricha. W połowie XVIII w. wyłącznym właścicielem był Danio Barnwasser. W 1804 r. majątek kupiła za 15 000 talarów pani von Borde z domu von Kleist i w rękach tej rodziny pozostawał do końca XIX w. Następnie należał do rodziny von Werder. Na początku XX w. majątek należał do Elzy von Schumann a następnie Ilse von Schumann - obie z domu Werder. O późniejszych właścicielach brak informacji.

</doc>
<doc id="355799" url="https://pl.wikipedia.org/wiki?curid=355799" title="Gąsocin">
Gąsocin

Gąsocin – wieś w Polsce położona w województwie mazowieckim, w powiecie ciechanowskim, w gminie Sońsk.
W latach 1954–1972 wieś należała i była siedzibą władz gromady Gąsocin. W latach 1975–1998 miejscowość administracyjnie należała do województwa ciechanowskiego.
Gąsocin graniczy z miejscowościami: Koźniewo Łysaki, Koźniewo Średnie, Kałęczyn, Soboklęszcz.
W Gąsocinie znajduje się parafia pw. św. Maksymiliana Kolbego oraz zabytkowa stacja kolejowa.
Wieś posiada obecnie 3 placówki szkolne: przedszkole, szkołę podstawową oraz gimnazjum. Po reformie edukacyjnej w 1999 roku Szkoła Podstawowa im.Stanisława Milewskiego musiała pomieścić w tym samym budynku uczniów podstawówki i gimnazjum. Postanowiono wówczas rozpocząć budowę nowego budynku, który oddano do użytku w 2000 roku. Dawny zaś budynek szkoły podstawowej przekształcono w gimnazjum.
Na terenie Gąsocina znajduje się Biblioteka Publiczna Gminna oraz bank .
W 1828 wieś liczyła 13 domów, 92 mieszkańców. Od 1926 roku istnieje Spółdzielnia Mleczarska, a od 1924 roku Ochotnicza Straż Pożarna.

</doc>
<doc id="355800" url="https://pl.wikipedia.org/wiki?curid=355800" title="Gąsów (województwo mazowieckie)">
Gąsów (województwo mazowieckie)

Gąsów – wieś w Polsce położona w województwie mazowieckim, w powiecie garwolińskim, w gminie Górzno.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Jana Chrzciciela w Górznie.

</doc>
<doc id="355801" url="https://pl.wikipedia.org/wiki?curid=355801" title="Gąsówka (wieś)">
Gąsówka (wieś)

Gąsówka – wieś w Polsce, położona w województwie podkarpackim, w powiecie jasielskim, w gminie Tarnowiec.
W latach 1975–1998 miejscowość administracyjnie należała do województwa krośnieńskiego.
Wierni kościoła rzymskokatolickiego należą do parafii św. Maksymiliana Kolbe w Czeluśnicy, w dekanacie Jasło Wschód, diecezji rzeszowskiej.

</doc>
<doc id="355802" url="https://pl.wikipedia.org/wiki?curid=355802" title="Gąsówka-Oleksin">
Gąsówka-Oleksin

Gąsówka-Oleksin – wieś w Polsce położona w województwie podlaskim, w powiecie białostockim, w gminie Łapy.
W latach 1954–1968 wieś należała i była siedzibą władz gromady Gąsówka-Oleksin, po jej zniesieniu w gromadzie Łapy. W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Przemienienia Pańskiego w Poświętnem.

</doc>
<doc id="355803" url="https://pl.wikipedia.org/wiki?curid=355803" title="Gąsówka-Osse">
Gąsówka-Osse

Gąsówka-Osse – wieś w Polsce położona w województwie podlaskim, w powiecie białostockim, w gminie Łapy. Zajmuje obszar o powierzchni 429 ha. W latach 1954–72 dzielnica Łap.
Częściami wsi są Gąsówka-Bagno i Buczycha.
Historia.
Zaścianek szlachecki Osse należący do okolicy zaściankowej Gąsówka położony był w drugiej połowie XVII wieku w powiecie suraskim ziemi bielskiej województwa podlaskiego.
Jeszcze na początku XX w. wieś zamieszkiwana była przez 34 osoby zamieszkujące zaledwie 2 domy. Wieś należała do parafii Płonka, gminy Sokoły w powiecie Wysokie Mazowieckie.
4 października 1954 Gąsówkę-Osse włączono do Łap. 1 stycznia 1973 ponownie samodzielna wieś w nowo utworzonej gminie Łapy.
W latach 1975–1998 miejscowość administracyjnie należała do województwa białostockiego.
Wiara.
Wierni kościoła rzymskokatolickiego należą do parafii św. Jana Chrzciciela w Łapach.

</doc>
<doc id="355804" url="https://pl.wikipedia.org/wiki?curid=355804" title="Gąsówka-Skwarki">
Gąsówka-Skwarki

Gąsówka-Skwarki – wieś w Polsce położona w województwie podlaskim, w powiecie białostockim, w gminie Łapy.
Zaścianek szlachecki Skwarki należący do okolicy zaściankowej Gąsówka położony był w drugiej połowie XVII wieku w powiecie suraskim ziemi bielskiej województwa podlaskiego. W latach 1975–1998 miejscowość administracyjnie należała do województwa białostockiego.
Wieś z sąsiaduje sołectwami: Gąsówka-Osse, Płonka Kościelna, Perki-Wypychy, Zdrody Stare, Gąsówka-Somachy, Płonka-Matyski.
Ogólna powierzchnia sołectwa wynosi 600 ha.
W miejscowości zachowało się wiele starych domów z połowy XX w., stanowiących interesujące obiekty wiejskiej architektury drewnianej.
We wsi znajduje się pełnowymiarowe boisko sportowe do piłki nożnej.
Wierni kościoła rzymskokatolickiego należą do parafii św. Michała Archanioła w Płonce Kościelnej.
Infrastruktura techniczna.
Wieś posiada sieć wodociągową. Zaopatrzenie w wodę zapewnia studnia głębinowa w Płonce-Strumiance i wodociąg miejski w Łapach.
Miejscowość nie posiada sieci kanalizacyjnej. Gospodarstwa wyposażone są w przydomowe szamba.
Wszystkie gospodarstwa wsi są zelektryfikowane. Główne ulice w godzinach wieczornych są oświetlone.
Wieś nie jest zgazyfikowana.
Komunikacja.
Najbliższy przystanek kolejowy znajduje się w odległości ok. 3 km. od sołectwa, w miejscowości Łapy Osse, relacji Białystok-Warszawa. Zatrzymują się na niej pociągi podmiejskie.
Zobacz też.
Gąsówka, Gąsówka-Oleksin, Gąsówka-Osse, Gąsówka-Somachy

</doc>
<doc id="355805" url="https://pl.wikipedia.org/wiki?curid=355805" title="Gąsówka-Somachy">
Gąsówka-Somachy

Gąsówka-Somachy – wieś w Polsce położona w województwie podlaskim, w powiecie białostockim, w gminie Łapy.
Wieś zajmuje obszar o powierzchni 186 ha.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Michała Archanioła w Płonce Kościelnej.
Zobacz też.
Gąsówka, Gąsówka-Oleksin, Gąsówka-Osse, Gąsówka-Skwarki

</doc>
<doc id="355806" url="https://pl.wikipedia.org/wiki?curid=355806" title="Gąszcze">
Gąszcze

Gąszcze – wieś w Polsce położona w województwie łódzkim, w powiecie wieruszowskim, w gminie Galewice.
W 2004 roku w Gąszczach mieszkały 104 osoby.
W latach 1975–1998 miejscowość administracyjnie należała do województwa kaliskiego.

</doc>
<doc id="355807" url="https://pl.wikipedia.org/wiki?curid=355807" title="Gąszczyk">
Gąszczyk

Gąszczyk – wieś w Polsce położona w województwie śląskim, w powiecie częstochowskim, w gminie Mstów.
W latach 1975–1998 miejscowość administracyjnie należała do województwa częstochowskiego.

</doc>
<doc id="355808" url="https://pl.wikipedia.org/wiki?curid=355808" title="Gązwa">
Gązwa

Gązwa (niem. "Gonswen", 1938–1945 "Gansen") – wieś w Polsce położona w województwie warmińsko-mazurskim, w powiecie mrągowskim, w gminie Mrągowo. W latach 1975–1998 miejscowość administracyjnie należała do województwa olsztyńskiego.
Nazwa miejscowości pochodzi od nazwiska Jana Gązwy, założyciela wsi. Pierwotnie wieś miała kształt ulicówki, później jednak, po separacji gruntów wiejskich, powstały kolonie w rozproszonej zabudowie.
Historia.
Wieś założona została w 1572. Wtedy to Jan Gązwa, zasadźca, otrzymał od starosty Szestna Andrzeja Jonasa 22 włóki celem założenia wsi czynszowej. W pierwszej połowie XVIII w. wieś została wyludniona. Jesienią 1657 r. najazd tatarski spustoszył okolice Szestna, w tym Gązwę, doprowadzając do jej całkowitego zniszczenia. W czasie najazdu tatarskiego prawdopodobnie zginęli wszyscy jej mieszkańcy (80 osób). Różnego rodzaju klęski, w tym klęska zarazy, wyludniły ponownie wieś na początku XVIII w., aż 20 włók trzeba było ponownie zasiedlać. W 1737 r. pięcioro tutejszych dzieci uczęszczało do nowo założonej szkoły w Polskiej Wsi. W drugiej połowie XVIII w. zatrudniono nauczyciela, co wskazuje, że działała tu szkoła wiejska. W 1785 r. w Gązwie było 11 domów. W 1815 r. 17 domów i 99 mieszkańców. Tę samą liczbę mieszkańców wymienia się w 1821 r., zaś w 1838 r. – 12 domów ze 134 mieszkańcami. W 1818 r. nauczycielem w tutejszej szkole był Jakub Sala (Jakub Sała), który uczył po polsku 24 dzieci (w tym dzieci ze Stamki). W 1848 r. we wsi było 20 budynków mieszkalnych i 155 mieszkańców. W 1870 r. we wsi mieszkało 160 osób. W 1894 r. było tu już 355 mieszkańców.
W 1928 r. we wsi i na wybudowaniach mieszkało 315 osób. W 1935 r. we wsi była dwuklasowa szkoła, w której nauczało dwóch nauczycieli, a uczyło się 61 uczniów. W 1938 r. ówczesne władze niemieckie, w ramach akcji germanizacyjnej, zmieniły urzędową nazwę miejscowości z "Gonswen" na "Gansen". W 1939 r. we wsi było 315 mieszkańców. W obszarze wiejskim znajdowało się wtedy 78 gospodarstw domowych, w tym 62 gospodarstwa rolne, z których 13 miało wielkość 10–20 ha i 5 miało areał w granicach 20–100 ha.
W 1973 do sołectwa Gązwa należała także osada Stamka (Klein Stamm).
Ochrona przyrody.
W pobliżu wsi znajduje się obszar sieci Natura 2000 „Gązwa” PLH280011 oraz wchodzący w jego skład rezerwat przyrody Gązwa.

</doc>
<doc id="355809" url="https://pl.wikipedia.org/wiki?curid=355809" title="Gębalówka">
Gębalówka

Gębalówka – wieś w Polsce, położona w województwie podlaskim, w powiecie suwalskim, w gminie Bakałarzewo.
W latach 1975–1998 wieś administracyjnie należała do województwa suwalskiego.
Historia.
Wieś szlachecka położona była w końcu XVIII wieku w powiecie grodzieńskim województwa trockiego. 
Gębalówka od zawsze należała do parafii bakałarzewskiej. Powstała w XVI stuleciu. Najwcześniejsza archiwalna wzmianka dotycząca tej miejscowości pochodzi z 4 XI 1607 roku.
Gębalówka to jedna z największych ówczesnych wsi na obszarze parafii Bakałarzewo. W latach 1610-1619 mieszkało tu od 143 do 156 osób. W latach 20. tego stulecia zmalało natomiast do 85-102 osób.
Około 1710 roku Gębalówka została zdziesiątkowana przez zarazę. Spowodowała ona śmierć tysiąca osób również z okolicznych wsi. Ludzie, którzy zmarli zostali pogrzebani na "majaku" (górze, która jest pozostałością po lodowcu). Dziś postawiony jest tam krzyż upamiętniający ofiary tej tragedii.
Na początku lat 20. XX wieku naliczono tu 16 budynków mieszkalnych, w których przebywały 103 osoby.
W okresie międzywojennym stacjonowała tu placówka Straży Celnej „Gębalówka”.
8 września 1939 wieś została spacyfikowana przez wojska niemieckie. Po II wojnie światowej w 1946 roku oszacowano, że miejscowość została zniszczona w 90 proc.

</doc>
<doc id="355810" url="https://pl.wikipedia.org/wiki?curid=355810" title="Gębałka">
Gębałka

Gębałka (niem. "Gembalken", "Gębałówka" (1947)) – wieś w Polsce położona w województwie warmińsko-mazurskim, w powiecie węgorzewskim, w gminie Pozezdrze.
W latach 1975–1998 miejscowość administracyjnie należała do województwa suwalskiego.

</doc>
<doc id="355811" url="https://pl.wikipedia.org/wiki?curid=355811" title="Gębarzów">
Gębarzów

Gębarzów dawniej też Gębarzew – wieś w Polsce położona w województwie mazowieckim, w powiecie radomskim, w gminie Skaryszew.
W latach 1975–1998 miejscowość administracyjnie należała do województwa radomskiego.
Przez miejscowość przepływa Kobylanka, dopływ Modrzewianki.
Wierni Kościoła rzymskokatolickiego należą do parafii Parafia św. Andrzeja Boboli w Bardzicach.
Historia.
W XV wieku Gębarzew (obecnie Gębarzów) stanowił własność braci: Jakóba i Mikołaja herbu Powała (Jan Długosz L.B. t.I s.446).
W wieku XIX opisano Gębarzew, jako – wieś w powiecie radomskim, gminie Gębarzew, parafii Skaryszew. W 1827 r. było tu 32 domy, 214 mieszkańców. W roku 1882 było 30 domów 332 mieszkańców. Gębarzewskie Budy - osada liczyła wówczas 1 dom 12 mieszkańców.
Gmina Gębarzew z urzędem we wsi Bardzice liczyła z końcem XIX wieku ludności 3108, przestrzeni było 11329 mórg w tym ziemi dworskiej 6791 mórg, włościańskiej zaś 4538 mórg. Sąd gminny okręgu VI w Wierzbicy oddalonej o 10 wiorst, we wsi była stacja pocztowa.
Charakterystyka dóbr.
Folwark Gębarzew z wsiami Gębarzew, Magierów i Budy Gębarzewskie, zostały nabyte w 1875 r. za rubli srebrnych 54 742. Rozległość wynosiła mórg 1347 w tym grunta orne i ogrody mórg 461, łąk mórg 154, pastwisk mórg 13, lasu mórg 692, nieużytki i place mórg 27. Budynków murowanych było 11, drewnianych 22, funkcjonował wiatrak. Wieś Gębarzew osad 26, gruntu mórg 442; wieś Magierów osad 5, gruntu mórg 34; wieś Budy Gębarzewskie osad 2, gruntu mórg 12. W 1877 r. oddzielono attynencję Magierów z gruntem mórg 425.

</doc>
<doc id="355812" url="https://pl.wikipedia.org/wiki?curid=355812" title="Gębczyce">
Gębczyce

Gębczyce (niem. "Geppersdorf") – wieś w Polsce, położona w województwie dolnośląskim, w powiecie strzelińskim, w gminie Strzelin. 
Wieś ulicówka w dolinie Pogródki, oddalona o 3 km na południowy wschód od Białego Kościoła. . . . . . . . Około 1,5 km od wsi znajduje się odsłonięcie skał wapniowo-krzemianowych.
Podział administracyjny.
W latach 1975–1998 miejscowość należała administracyjnie do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="355813" url="https://pl.wikipedia.org/wiki?curid=355813" title="Gębiczyn">
Gębiczyn

Gębiczyn – wieś w Polsce położona w województwie wielkopolskim, w powiecie czarnkowsko-trzcianeckim, w gminie Czarnków.
Dawna wieś olęderska położona na polanach śródleśnych. O jej przeszłości świadczy jedna z zachowanych, okazałych zagród olęderskich. Ponadto we wsi zlokalizowany jest kościół św. Jana z Dukli, szkoła z 1907 i sala wiejska. W południowej części wsi działa od 2011 "Park Cztery Pory Roku", a także Centrum Praktyk Kulturalnych i Integracji Społecznej prowadzone przez Fundację Gębiczyn. 
W latach 1975–1998 miejscowość administracyjnie należała do województwa pilskiego.

</doc>
<doc id="355814" url="https://pl.wikipedia.org/wiki?curid=355814" title="Gębiczyna">
Gębiczyna

Gębiczyna – wieś w Polsce położona w województwie podkarpackim, w powiecie dębickim, w gminie Pilzno.
W latach 1975–1998 miejscowość administracyjnie należała do województwa tarnowskiego.

</doc>
<doc id="355815" url="https://pl.wikipedia.org/wiki?curid=355815" title="Gęsianka (województwo mazowieckie)">
Gęsianka (województwo mazowieckie)

Gęsianka (dawn. Gęsianka Borowa) – wieś w Polsce położona w województwie mazowieckim, w powiecie mińskim, w gminie Dobre.
Wierni Kościoła rzymskokatolickiego należą do parafii Trójcy Świętej w Wiśniewie, a wierni Kościoła Starokatolickiego Mariawitów należą do parafii Trójcy Przenajświętszej w Wiśniewie.
W latach 1975–1998 miejscowość administracyjnie należała do województwa siedleckiego.

</doc>
<doc id="355816" url="https://pl.wikipedia.org/wiki?curid=355816" title="Gęsia Wólka">
Gęsia Wólka

Gęsia Wólka – wieś w Polsce położona w województwie lubelskim, w powiecie ryckim, w gminie Kłoczew.
W latach 1975–1998 miejscowość administracyjnie należała do województwa siedleckiego.
Wieś stanowi sołectwo gminy Kłoczew.
Wierni Kościoła rzymskokatolickiego należą do parafii Świętych Apostołów Piotra i Pawła w Okrzei.
Historia.
W wieku XIX wieś w dobrach Jagodne obok wsi: Jagodne, Gust (dzisiaj Gózd), Sokola i Kokoszki. Gęsia Wólka posiadała wówczas osad 47 z gruntem mórg 869.

</doc>
<doc id="355817" url="https://pl.wikipedia.org/wiki?curid=355817" title="Gęsie Góry">
Gęsie Góry

Gęsie Góry (niem. "Sansgarben") – osada w Polsce, położona w województwie warmińsko-mazurskim, w powiecie kętrzyńskim, w gminie Barciany.
W latach 1975–1998 osada administracyjnie należała do województwa olsztyńskiego.
Przez osadę przebiega droga wojewódzka nr 591.
Historia.
Wieś została założona na miejscu wcześniejszej osady pruskiej. W roku 1913 majątek ziemski Gęsie Góry należał do Stanislausa von Dönhoffa ze Skandawy. Majątek ten miał powierzchnię 478 ha. Do Gęsich Gór należał folwark w Worgitach (niem. Wergitten) o powierzchni 163 ha.
Po II wojnie światowej powstał tu PGR, który jako zakład rolny wchodził w skład PPGR Barciany. W roku 1973 Gęsie Góry należały do sołectwa Kudwiny. Współcześnie (2008 r.) Gęsie Góry są sołectwem do którego należą miejscowości: Gęsie Góry, Gradowo i Kudwiny.

</doc>
<doc id="355818" url="https://pl.wikipedia.org/wiki?curid=355818" title="Gęsiki">
Gęsiki

Gęsiki (niem. "Meistersfelde") – wieś w Polsce, położona w województwie warmińsko-mazurskim, w powiecie kętrzyńskim, w gminie Barciany.
W latach 1975–1998 wieś administracyjnie należała do województwa olsztyńskiego.
Nazwy fizjograficzne.
"Gęsiniec Mały, Gąska, (niem. Kleine Gans)" bagno na północ od wsi Gęsiki.
"Gęsiniec Wielki, Gęś, (niem. Grosse Gans)" bagno na zachód od wsi Gęsiki.
Historia.
Na terenie wsi (przed 1945) zlokalizowano cmentarzysko z okresu lateńskiego.
Wieś założył komtur Pokarmina Erwin von Stockheim w roku 1353. Zasadźcą wsi na prawie chełmińskim był Heynman Schmiede, który otrzymał 32 włóki do zasiedlenia. Osadnicy mieli dziesięć lat wolnizny. Po tym okresie obowiązywał czynsz pół grzywny i w naturze dwie kury od włóki. Wieś dzierżawiła także mokradła za które płaciła czynsz w wysokości 8,5 skojca. Część bagna została osuszona jeszcze na początku XV w.. W roku 1437 mieszkańcy Gęsik płacili osobny czynsz od 3,5 włóki w wysokości jednej grzywny i ośmiu skojców. W tymże roku zniesiona została danina z kur.
Przed 1945 w Gęsikach była szkoła jednoklasowa, w budynku wybudowanym w 1880 r. Szkoła powstała tu w roku 1808, było w niej wówczas 20 uczniów.
W połowie XIX w. we wsi postawiano drewniany wiatrak, w którym mielono zboże jeszcze w pierwszej połowie XX w.
Gęsiki są wsią sołecką, do sołectwa Gęsiki należą jeszcze wsie: Gęsiniec Wielki i Główczyno.
Demografia.
W roku 1817 w Gęsikach było 21 domów.
Liczba mieszkańców: w roku 1817 – 151 osób, w 1925 – 331, w 1939 – 312, w 1970 – 174.

</doc>
<doc id="355819" url="https://pl.wikipedia.org/wiki?curid=355819" title="Gęsin (województwo kujawsko-pomorskie)">
Gęsin (województwo kujawsko-pomorskie)

Gęsin – wieś w Polsce położona w województwie kujawsko-pomorskim, w powiecie aleksandrowskim, w gminie Zakrzewo.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy Zakrzewo w BIP.
Historia.
Gęsin, wieś i kolonia w powiecie nieszawskim, gminie Sędzin, parafii Koneck. W 1827 r. było tu 11 domów i 103 mieszkańców (Tabela miast, wsi, osad Królestwa Polskiego t.I A-Ł).

</doc>
<doc id="355820" url="https://pl.wikipedia.org/wiki?curid=355820" title="Gęsina (województwo łódzkie)">
Gęsina (województwo łódzkie)

Gęsina – wieś w Polsce położona w województwie łódzkim, w powiecie sieradzkim, w gminie Brzeźnio.
W latach 1975–1998 miejscowość administracyjnie należała do województwa sieradzkiego.

</doc>
<doc id="355821" url="https://pl.wikipedia.org/wiki?curid=355821" title="Gęsiniec">
Gęsiniec

Gęsiniec (; , od 1937 do 1945: "Friedrichstein") – wieś w Polsce, położona w województwie dolnośląskim, w powiecie strzelińskim, w gminie Strzelin.
Podział administracyjny.
W latach 1975–1998 miejscowość administracyjnie należała do województwa wrocławskiego.
Historia.
Wieś została lokowana w roku 1648 przez czeskich husytów – wyznawców doktryny Jana Husa, którzy na Dolny Śląsk przybyli, uchodząc przed prześladowaniami religijnymi, które spotkały ich w państwie Habsburgów. Uciekinierzy z Czech pochodzili z miejscowości Čáslav w Czechach – do dziś istniejącego miasteczka. Wieś nazwano "Husinec" dla upamiętnienia Jana Husa. W XIX wieku władze niemieckie nasiliły germanizację i przyłączyły miejscowych husytów do Kościoła ewangelicko-reformowanego. Po II wojnie światowej większość ludności wyjechała do Czechosłowacji i RFN; zastąpili ich osadnicy polscy. W latach 1948–1951 działała tu czeska szkoła podstawowa. Potomkowie osadników czeskich do dziś mieszkają m.in. w Gęsińcu i w Strzelinie, gdzie należą do miejscowej parafii ewangelicko-reformowanej.
15 marca 1984 część wsi (3,79 ha) włączono do Strzelina.
Zabytki.
Do roku 1945 funkcjonowała tu ogromna fabryka artykułów żelaznych, dziś nieistniejąca. W części centralnej wsi – monument upamiętniający mieszkańców Gęsińca, którzy zginęli w I wojnie światowej. Przy ul. Staromiejskiej w Strzelinie istnieje dawny kościół husycki, od lat 80. XX wieku odremontowany i współużytkowany używany przez Kościół katolicki i ewangelicko-reformowany.

</doc>
<doc id="355822" url="https://pl.wikipedia.org/wiki?curid=355822" title="Gęsówka">
Gęsówka

Gęsówka – wieś w Polsce położona w województwie łódzkim, w powiecie sieradzkim, w gminie Wróblew.
Historia.
W latach 1975–1998 miejscowość administracyjnie należała do województwa sieradzkiego.

</doc>
<doc id="355823" url="https://pl.wikipedia.org/wiki?curid=355823" title="Gęstowice">
Gęstowice

Gęstowice (dawna niem. nazwa "Tammendorf") – wieś w Polsce położona w województwie lubuskim, w powiecie krośnieńskim, w gminie Maszewo.
Po raz pierwszy Gęstowice zostały wymienione jako Tamodorf w 1308 roku, wśród miejscowości podległych biskupstwu poznańskiemu. W informacjach zawartych w dokumencie z 10 grudnia 1437 roku wiadomo, że w Gęstowicach mieszkał niejaki Löben, który toczył spór graniczny (rozstrzygnięty w roku następnym) z Peterem von Lossowem z Drzeńska. Wymienia się od około 1580 roku jako właścicieli dóbr: rodzinę Schlieben, a około 1614 roku Stössel. Georg Christof von Stössel podpisał w 1680 roku akt powołujący proboszcza Marcisiusa. Generał Mikrander był wspomniany w źródłach około 1690 roku, kiedy nabył Gęstowice od rodziny von Stössel. W późniejszych latach dochodzi do częstej zmiany właścicieli dóbr. Baronowie von Troschke pojawiają się około 1800 roku, a członkowie rodziny Fourier w 1890 roku. Podano, że w 1879 roku właścicielem dóbr w Gęstowicach był niejaki Meyer. Pracowały tu wówczas gorzelnia i cegielnia.
W latach 1975–1998 miejscowość administracyjnie należała do województwa zielonogórskiego.
Zabytki.
Do wojewódzkiego rejestru zabytków wpisany jest:

</doc>
<doc id="355824" url="https://pl.wikipedia.org/wiki?curid=355824" title="Gętomie">
Gętomie

Gętomie – wieś kociewska w Polsce położona w województwie pomorskim, w powiecie tczewskim, w gminie Morzeszczyn.
W latach 1975–1998 miejscowość administracyjnie należała do województwa gdańskiego.

</doc>
<doc id="355825" url="https://pl.wikipedia.org/wiki?curid=355825" title="Gęzyn">
Gęzyn

Gęzyn (dawniej "Gężyn")– wieś w Polsce położona w województwie śląskim, w powiecie myszkowskim, w gminie Poraj. Sołtysem wsi jest Jan Podsiadlik. 
Nazwa.
Miejscowość ma metrykę średniowieczną i istniała już w XV wieku. Założona została na surowym korzeniu w 1437 jako "Gaszyn, Ganszin". Później wymieniana w 1440 "Gossin", 1470-80 "Ganschin", 1481 "Gazin", 1529 "Gązin". W XIX i XX wieku występowała również pod nazwą "Gężyn", pod którą wymienia ją w 1881 Słownik geograficzny Królestwa Polskiego.
Historia.
Początkowo miejscowość była wsią szlachecką leżącą w kluczu koziegłowskim. W początku XV wieku tereny, na których powstała stanowiły własność kasztelana sądeckiego Krystyna z Kozichgłów. W 1437 Krystyn nakazał swojemu kmieciowi Michałowi Studzionce „de Kieszer” osadzenie na surowym korzeniu wsi Gęzyn na 22 łanach powstałych w wyniku wykarczowania należącego do niego lasu.
W 1440 Koziegłowscy herbu Lis dzielą należące do nich dobra, w wyniku czego Koziegłowy wraz z sąsiednimi wsiami; w tym Gęzyn, przypadł Janowi seniorowi. W 1519 Krzczon Koziegłowski, syn Jana seniora, sprzedał za 10 000 florenów swoje dobra koziegłowskie: zamek koziegłowski oraz miasto Koziegłowy wraz z okolicznymi wsiami, w tym Gęzyn, biskupowi krakowskiemu Janowi Konarskiemu. Od tego momentu miejscowość stanowi własność biskupstwa krakowskiego leżącą w kluczu siewierskim tzw. księstwie siewierskim znajdującym się w Koronie Królestwa Polskiego, a od unii lubelskiej z 1569 w Rzeczypospolitej Obojga Narodów. 
Wieś leży w Częstochowskim Obszarze Rudonośnym. W XIX wieku dzierżawcy kuźnicy znajdującej się w Kuźnicy Starej wydobywali tu rudę żelaza. Wożono ją furmankami do Pieca Masłońskiego.
Po rozbiorach Polski miejscowość znalazła się w zaborze rosyjskim i leżała w Królestwie Polskim. Wymieniona została w XIX-wiecznym Słowniku geograficznym Królestwa Polskiego jako wieś "Gężyn" leżąca w powiecie będzińskim w gminie Chorów i parafii Koziegłowy. W 1827 we wsi znajdowało się 8 domów zamieszkanych przez 76 mieszkańców.
W latach 1975–1998 miejscowość administracyjnie należała do województwa częstochowskiego.

</doc>
<doc id="355826" url="https://pl.wikipedia.org/wiki?curid=355826" title="Gładczyn">
Gładczyn

Gładczyn – osada w Polsce położona w województwie mazowieckim, w powiecie pułtuskim, w gminie Zatory.
W latach 1975–1998 miejscowość administracyjnie należała do województwa ostrołęckiego.
Historia.
Wieś wymieniona w najstarszym inwentarzu dóbr biskupstwa płockiego. W XV w. należała do rycerskiego rodu Lubaczów. W XVI w. wydzielono Gładczyn Szlachecki i Gładczyn Biskupi, przemianowany po sekularyzacji na Rządowy. W 1845 r. wieś kupił na licytacji Piotr Modzelewski. Modzelewscy byli szanowani przez okolicznych chłopów za zaangażowanie społeczne i oświatowe. Ostatnia z zamieszkujących tu, Wanda Modzelewska po śmierci męża prowadziła zbiory sztuki ludowej regionu, zorganizowała grupę hafciarek szyjących dla rynku krajowego i na eksport stwarzając w ten sposób źródło utrzymania dla wielu rodzin wiejskich. Pracowała również w Cepelii i jako kostiumolog w zespole „Mazowsze". Działalność ta bardzo przyczyniła się do zachowania tradycji ludowych i rzemiosła lokalnego. Zmarła w 1973 r.. Gładczyn pozostawał w rękach rodziny Modzelewskich do 1939 r.
Po nacjonalizacji majątku w miejscowości działało "Państwowe Gospodarstwo Rolne Gładczyn".

</doc>
<doc id="355827" url="https://pl.wikipedia.org/wiki?curid=355827" title="Gładczyn Rządowy (wieś w województwie mazowieckim)">
Gładczyn Rządowy (wieś w województwie mazowieckim)

Gładczyn Rządowy – wieś w Polsce położona w województwie mazowieckim, w powiecie pułtuskim, w gminie Zatory.
W latach 1975–1998 miejscowość administracyjnie należała do województwa ostrołęckiego.

</doc>
<doc id="355828" url="https://pl.wikipedia.org/wiki?curid=355828" title="Gładczyn Szlachecki">
Gładczyn Szlachecki

Gładczyn Szlachecki – wieś w Polsce położona w województwie mazowieckim, w powiecie pułtuskim, w gminie Zatory.
W latach 1975–1998 miejscowość administracyjnie należała do województwa ostrołęckiego.

</doc>
<doc id="355829" url="https://pl.wikipedia.org/wiki?curid=355829" title="Gładków">
Gładków

Gładków – wieś w Polsce położona w województwie mazowieckim, w powiecie piaseczyńskim, w gminie Tarczyn.
W latach 1975–1998 miejscowość administracyjnie należała do województwa warszawskiego.

</doc>
<doc id="355830" url="https://pl.wikipedia.org/wiki?curid=355830" title="Gładysze">
Gładysze

Gładysze "(niem. Schlodien)" – wieś w Polsce położona w województwie warmińsko-mazurskim, w powiecie braniewskim, w gminie Wilczęta.
W latach 1975–1998 miejscowość administracyjnie należała do województwa elbląskiego.
Z Ornety - przez Gładysze - do Pasłęku wiedzie trasa rowerowa "Pałace rodu zu Duhna I". 
Zabytki.
Do wojewódzkiego rejestru zabytków wpisane są obiekty:

</doc>
<doc id="355831" url="https://pl.wikipedia.org/wiki?curid=355831" title="Gładyszów">
Gładyszów

Gładyszów (dodatkowa nazwa w j. łemkow. Ґлaдышiв, trb. "Gładysziw") – wieś w gminie Uście Gorlickie, w województwie małopolskim. We wsi znajdują się dwie drewniane cerkwie oraz cmentarze wojenne z okresu I wojny światowej. Kursuje autobus do Gorlic i do Koniecznej.
Położenie.
Gładyszów leży w środkowej części Beskidu Niskiego, na południowy wschód od Magury Małastowskiej. Położony jest około 20 km na południe od Gorlic i 10 od granicy ze Słowacją. Zabudowania wsi ciągną się wzdłuż doliny potoku Gładyszówka.
Integralne części miejscowości to: Beniówka, Koło Kościoła, Niżny Koniec, Wierchnia, Wyżny Koniec.
Historia.
Początkowo wieś nazywała się Kwoczeń (wielu mieszkańców nazywało się Kwoczka). Obecna nazwa pochodzi od nazwiska właścicieli całej górnej doliny rzeki Ropy – rycerzy Gładyszów z Szymbarku.
Wieś została założona na prawie wołoskim w 1417.
Pierwsze wzmianki pisane pochodzą z 1629 (wymienione są 3 gospodarstwa oraz właściciel wsi, Wielopolski) jednak szacuje się, że wieś została założona pod koniec XVI w. W latach 1778–1779 wybudowano bitą drogę z Gorlic przez Gładyszów do Koniecznej. W 1890 wieś liczyła 720 mieszkańców.
Według "Gemeindelexikon der im Reichsrate vertretenen Königreiche und Länder" około roku 1900 wieś liczyła 123 domy. Spis wymienia 311 mężczyzn i 301 kobiet; 14 osób wyznania rzymskokatolickiego, 576 osób wyznania greckokatolickiego oraz 22 Żydów. Przynależność etniczna to Rusini (Łemkowie) – 598 osób oraz Polacy – 14 osób.
Podczas I wojny światowej Gładyszów był ziemią niczyją, na Magurze Małastowskiej swe pozycje mieli Austriacy, Rosjanie natomiast zajęli Rotundę i Popowe Wierchy. Wieś, będąca stale pod obstrzałem, uległa niemal całkowitemu zniszczeniu.
27 listopada 1918 w Gładyszowie odbył się duży wiec Łemków, gdzie powołano Ruską Radę, która podporządkowała się tzw. Ruskiej Narodowej Republice Łemków z władzami we Florynce.
W 1921 w Gładyszowie zanotowano 11 rzymskich katolików, 491 grekokatolików i 5 Żydów. W okresie międzywojennym w wyniku schizmy tylawskiej część grekokatolików dokonała konwersji na prawosławie.
W okresie międzywojennym stacjonował w miejscowości komisariat Straży Granicznej.
Przed II wojną światową wieś liczyła około 220 domów. W 1945 utworzono tu posterunek MO. 6 lipca 1946 wieś została przejęta przez oddział UPA, wszyscy milicjanci zginęli. W 1947 łemkowscy mieszkańcy Gładyszowa zostali wysiedleni na Ziemie Zachodnie w ramach akcji „Wisła”, pozostało tylko 6 rodzin mieszanych. Po 1956 wielu wysiedleńców powróciło do rodzinnej wioski. Obecnie we wsi jest 100 domów.
W latach 1934–1954 i 1973–1976 miejscowość była siedzibą gminy Gładyszów. W latach 1954–1972 wieś należała i była siedzibą władz gromady Gładyszów. W latach 1975–1998 miejscowość administracyjnie należała do województwa nowosądeckiego.
Wspólnoty religijne.
Gładyszów jest siedzibą rzymskokatolickiej parafii pod wezwaniem Narodzenia Świętego Jana Chrzciciela, należącej do dekanatu Gorlice w diecezji rzeszowskiej.
We wsi działa również parafia prawosławna, również pod wezwaniem Narodzenia św. Jana Chrzciciela, należąca do dekanatu Gorlice w diecezji przemysko-gorlickiej Polskiego Autokefalicznego Kościoła Prawosławnego. Gładyszów jest również siedzibą Prawosławnego Ośrodka Miłosierdzia Diecezji Przemysko-Gorlickiej „ELEOS”.
W miejscowości znajduje się też parafia greckokatolicka pod wezwaniem Wniebowstąpienia Pańskiego, należąca do archieparchii przemysko-warszawskiej.
W Gładyszowie, w pobliżu drogi do Banicy, znajdują się dwie świątynie:
Zabytki.
Obiekty wpisane do rejestru zabytków nieruchomych województwa małopolskiego:
Mieszkańcy.
Austriacki spis katastralny z 1787 wymienia następujące rodziny łemkowskie z Gładyszowa:
Mikrofilm nr 0766009 w zbiorach Kościoła Jezusa Chrystusa Świętych w Dniach Ostatnich zawiera dane o narodzinach w latach 1776–1842 i zgonach 1776–1854.

</doc>
<doc id="355832" url="https://pl.wikipedia.org/wiki?curid=355832" title="Głaniszew">
Głaniszew

Głaniszew – wieś w Polsce położona w województwie łódzkim, w powiecie sieradzkim, w gminie Warta, przy szosie do Stawu i Marchwacza. Droga ta była niegdyś fragmentem tzw. szlaku solnego łączącego Małopolskę z Wielkopolską. W latach 1975–1998 miejscowość administracyjnie należała do województwa sieradzkiego.
Pierwsza wzmianka z 1392 r. i dotyczy Andreausa de Glamissowo. W 1398 r. występuje Martin Smok de Glaniszewicze. W 1418 r. występuje Derslaus (Dersław) de Glamiszewo. W 1496 – Glamyschow. W XVI w. – Glamyschow, Glanyschewo-villa (wieś). Według Kozierowskiego nazwa wsi pochodzi od wyrazu głanisz, glamać – mlaskać, być może od głosu przy chodzeniu po błocie, gdyż grunty są tu podmokłe, a gleby zlewne: "Głaniszew – wieś i folwark w pow. tureckim, gm. Grzybki, par. Góra przy trakcie z Warty do Kalisza, 31 wiorst od Kalisza, 15 od Sieradza, 5 w. od Warty. W 1827 r. 16 dm., 118 mk. Folwark nabyty w 1876 r. za rs. 56050. Rozl. 559 morgów, grunt orny – 477 m, łąk – 46 m, pastwisk – 9 m, grunt – 109 m". W 1734 r. wieś zniszczona przez zwolenników Sasów. W 2 poł. XVIII w/ wieś była własnością Łaszczyńskich de Verbno. Córka Wacława Łaszczyńskiego Elżbieta wnosi te dobra jako wiano Walerianowi Kąsinowskiemu h. Nałęcz. Zadłużenie spowodowało wystawienie majątku na licytację. Nabył go Karol Habdank Miłkowski za 25 tys. talarów i sprzedał 26 maja 1821 r. Antoniemu Łęskiemu, który je znowu zbył 21 września 1834 r. Xaweremu Wołowskiemu, lecz z powodu nie dotrzymani kontraktu dobra wróciły do Łęskiego. Tych zmian było o wiele więcej i są odnotowane w księdze wieczystej założonej 14 lutego 1821 r. W 1930 r. dobra miały powierzchnię 231 ha. Ich ostatnim właścicielem był Mariusz Hubert Golcz. W czasie wojny majątek zajęli Niemcy, po wojnie uległ parcelacji. Z dawnego założenia dworskiego pozostał jedynie spichlerz, kępy drzew i krzewów i zarośnięte sadzawki.
 przez wieś biegnie Łódzka magistrala rowerowa.

</doc>
<doc id="355833" url="https://pl.wikipedia.org/wiki?curid=355833" title="Głazica">
Głazica

Głazica (dodatkowa nazwa w j. kaszub. Glôzëca) – wieś kaszubska w Polsce położona w województwie pomorskim, w powiecie wejherowskim, w gminie Szemud.
Wieś królewska w starostwie puckim w powiecie puckim województwa pomorskiego w II połowie XVI wieku. W latach 1975–1998 miejscowość administracyjnie należała do województwa gdańskiego.

</doc>
<doc id="355834" url="https://pl.wikipedia.org/wiki?curid=355834" title="Głażewo-Cholewy">
Głażewo-Cholewy

Głażewo-Cholewy – wieś w Polsce położona w województwie mazowieckim, w powiecie makowskim, w gminie Młynarze.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Stanisława w Sieluniu.

</doc>
<doc id="355835" url="https://pl.wikipedia.org/wiki?curid=355835" title="Głażewo-Święszki">
Głażewo-Święszki

Głażewo-Święszki – wieś w Polsce położona w województwie mazowieckim, w powiecie makowskim, w gminie Młynarze.
W latach 1975–1998 miejscowość administracyjnie należała do województwa ostrołęckiego.
6 września 1939 żołnierze Wehrmachtu zamordowali w lesie „Wysoki Dział” 25 Polaków, w większości z okolicznych miejscowości. Zidentyfikowano 16 ofiar w tym 8 ze wsi Głażewo-Święszki.
Wierni kościoła rzymskokatolickiego należą do parafii św. Stanisława w Sieluniu.

</doc>
<doc id="355836" url="https://pl.wikipedia.org/wiki?curid=355836" title="Głobica">
Głobica

Głobica (niem. "Glabitsch") – wieś w Polsce położona w województwie pomorskim, w powiecie nowodworskim, w gminie Stegna na obszarze Żuław Wiślanych.
Wieś należąca do Szkarpawy terytorium miasta Gdańska położona była w drugiej połowie XVI wieku w województwie pomorskim. W latach 1975–1998 miejscowość administracyjnie należała do województwa elbląskiego.

</doc>
<doc id="355837" url="https://pl.wikipedia.org/wiki?curid=355837" title="Głobice">
Głobice

Głobice – wieś w Polsce położona w województwie dolnośląskim, w powiecie górowskim, w gminie Niechlów.
Podział administracyjny.
W latach 1975–1998 miejscowość administracyjnie należała do województwa leszczyńskiego.
Zabytki.
Do wojewódzkiego rejestru zabytków wpisany jest obiekt:

</doc>
<doc id="355838" url="https://pl.wikipedia.org/wiki?curid=355838" title="Głobikowa">
Głobikowa

Głobikowa – wieś w Polsce położona w województwie podkarpackim, w powiecie dębickim, w gminie Dębica.
W latach 1975–1998 miejscowość administracyjnie należała do województwa tarnowskiego.
Geografia.
Głobikowa to rozległa wioska na płaszczowinie podgórskiej, położona na wysokości od 360 do 454 m n.p.m. w zachodniej części Pogórza Strzyżowskiego, należącego do Pogórza Karpackiego (najwyżej położona wieś w Gminie Dębica i całym powiecie dębickim).
Miejscowość leży na styku czterech gmin: Dębicy, Ropczyc, Brzostku i Pilzna. Odległość od siedziby gminy wynosi 17 km. Powierzchnia wsi liczy 735,2 ha, w tym gruntów ornych jest 454 ha. Na jednej trzeciej rosną lasy. Znajduje się tutaj 175 gospodarstw rolnych. Zdecydowanie przeważają gospodarstwa o powierzchni od 2 do 5 ha (57%) oraz od 1 do 2 ha (36%).
Wieś składa się z kilku przysiółków: Górzyzna, Kamieniec, Podlas, Zalesie.
Miejscowość charakteryzuje się wysokimi walorami przyrodniczymi, ze wszystkich stron otoczona jest lasami liściastymi, w których dominuje chroniona buczyna karpacka. Ze względu na bogatą faunę i florę oraz walory krajobrazowe tereny wokół Głobikowej zaliczono do obszaru chronionego (otulina) Czarnorzecko – Strzyżowskiego Parku Krajobrazowego.
Historia.
Początki Głobikowej sięgają XIV wieku, kiedy po przyłączeniu przez króla Kazimierza Wielkiego Rusi Czerwonej do Polski, nasilił się ruch osadniczy. Pierwsze pisemne wzmianki o Głobikowej pojawiają się w XV wieku. W tym czasie wieś była własnością Jana Podgrodzkiego herbu Gryf. W końcu XV i na początku XVI wieku rodu Gryfitów.
Mieszkańcy wsi trudnili się rolnictwem i hodowlą bydła. Rolę uprawiano metodą trójpolówki, na wielką skalę karczowano lasy w celu uzyskania ziemi pod uprawę. Aż do 1846 roku (uwłaszczenie) panowała pańszczyzna. Chłopi odrabiali pańszczyznę przez 5 dni w tygodniu, oddawali też daniny, byli zobowiązani do dodatkowych prac, np. w czasie siewów i żniw (tzw. daremszczyzna). Płacili również dziesięcinę na rzecz Kościoła.
W 1772 roku po I rozbiorze Polski, Głobikowa znalazła się pod panowaniem austriackim. Sytuacja chłopów poprawiła się przynajmniej pod względem formalno-prawnym. Chłop mógł się zwrócić do cyrkułu ze skargą na dziedzica. Z zapisów cyrkułu wynika, że skarg było sporo.
W 1846 tym roku na terenie Galicji miało miejsce zbrojne wystąpienie chłopów, znane jako rabacja, które nie ominęło też Głobikowej. W czasie jej trwania zamordowany został działacz społeczny Konstanty Słotwiński. W 1846 roku, z woli cesarza Austrii, pańszczyzna została zniesiona.
W 1911 roku otwarto w Głobikowej szkołę podstawową.
W czasie trwania drugiej wojny światowej na terenie Głobikowej i okolicznych miejscowości prowadzone były ciężkie walki pozycyjne.
Lata po II wojnie światowej to okres przywracania ziemi pod użytkowanie rolne (rozminowywanie, wykrywanie niewybuchów i niewypałów, rekultywacja, zasiewy) oraz odbudowywanie doszczętnie zniszczonych gospodarstw domowych.
Późniejszy okres Polski Ludowej przyniósł powolny rozwój infrastruktury wsi. W roku 1969 oddano do użytku nowy budynek szkoły, a w grudniu 1971 roku wsie: Głobikowa, Gębiczyna, Braciejowa i Połomia zostały zelektryfikowane. W maju 1972 roku wybudowano utwardzoną drogę z Dębicy do Głobikowej i uruchomiono na tej trasie linię PKS. W 1992 roku oddano do użytku gazociąg wiejski. W 1998 roku podłączono linię telefoniczną.
Edukacja.
We wsi znajduje się Zespół Szkół im. Konstantego Leliwy Słotwińskiego w budynku oddanym do użytku w 1968 roku.
Pierwszą szkołę w Głobikowej zbudowano w 1910 roku, a otwarto w 1911. Przed 1911 rokiem nie było szkoły i dzieci nie uczyły się. W czasie II wojny światowej szkoła została znacznie uszkodzona w wyniku działań wojennych. Jej budynek wyremontowano i w 1946 roku przywrócono do użytku. W 1968 roku zbudowano nową szkołę. Budynek oddano do użytku w 28 października 1968 roku.
Parafia.
We wsi znajduje się kościół filialny pw. Matki Bożej Królowej Polski. Wybudowany został w latach 1977-1980 przez mieszkańców wsi. W 1980 roku został poświęcony przez arcybiskupa Jerzego Ablewicza. Głobikowa należy do parafii Gumniska.
Osobliwości i atrakcje turystyczne.
W centrum wsi, przy drodze, znajdują się:
W przysiółku Kamieniec znajdują się:

</doc>
<doc id="355839" url="https://pl.wikipedia.org/wiki?curid=355839" title="Głobino">
Głobino

Głobino (kaszb. "Gąbino") – wieś w Polsce położona w województwie pomorskim, w powiecie słupskim, w gminie Słupsk. Leży przy trasie drogi wojewódzkiej nr 210 Słupsk - Bytów, na granicy Równiny Sławieńskiej i Wysoczyzny Damnickiej. 
Głobino graniczy z Płaszewkiem na południowym zachodzie, z Kusowem na zachodzie, ze Stanięcinem na północnym wschodzie, Krzywaniem na południowym zachodzie oraz z miastem Słupskiem na północy. Kilometr na północny zachód od zabudowy wsi przepływa niewielka rzeka Glaźna, wpadająca do rzeki Słupi na wysokości Łosina w gm. Kobylnica. Obszar sołectwa Głobino wynosi około 691 ha. 
Połączenie ze Słupskiem umożliwiają autobus słupskiej komunikacji miejskiej (linia nr "3") oraz PKS w Słupsku S.A.
W latach 1954–1961 wieś należała i była siedzibą władz gromady Głobino, po jej zniesieniu w gromadzie Słupsk. W latach 1975–1998 miejscowość administracyjnie należała do województwa słupskiego.
Niedaleko od wsi znajduje się słowiańskie grodzisko z IX-X w.
Historia.
152 ha powierzchni całkowitej, w tym 110 ha gruntów ornych, 19 ha łąk, 18 ha lasu, 2,5 ha skwerów, dziedzińców, dróg, 
53 gospodarstw, w tym 13 gospodarstw o powierzchni od 0,5 do 5 ha, 8 gospodarstw od 5 do 10 ha, 27 gospodarstw od 10 do 20 ha oraz 5 gospodarstw od 20 do 100 ha, gdzie największymi gospodarzami ziemskimi byli: Klix, Erben 24 ha; Villmo 23 ha (2 konie, 14 szt bydła i 30 świń); Meyhack, Erich 21 ha,
Infrastruktura.
W Głobinie siedzibę ma Centrum Kultury i Biblioteka Publiczna Gminy Słupsk pełniące funkcję ośrodka kultury oraz ośrodek zdrowia prowadzony przez NZOZ Kobylnica oraz NZOZ Słupsk. W miejscowości funkcjonuje Szkoła Podstawowa im. Henryka Sienkiewicza wyposażona w halę sportową oraz boisko sportowe. 
Budowę pierwszego kościoła rozpoczęto w 1996 roku. Stojąca w centrum Głobina świątynia góruje nad miejscowością.
Miejscowość posiada również stację benzynową, dwa sklepy spożywcze oraz nowo wybudowaną ścieżkę rowerową łączącą Głobino z obwodnicą miasta Słupska. 
Gospodarka.
W Głobinie wydzielona została Gminna Strefa Ekonomiczna, na terenie której swoją działalność prowadzą m.in.: 
Ponadto w miejscowości znajduje się zakład świadczący usługi mechaniczne, usługi transportowe, monterskie, żwirownia, jak również gospodarstwa rolne zajmujące się głównie uprawą zboża, ziemniaków, hodowlą zwierząt, sadownictwem, hodowlą pstrąga oraz winnica.

</doc>
<doc id="355840" url="https://pl.wikipedia.org/wiki?curid=355840" title="Głodowa">
Głodowa

Głodowa (niem. "Goldbeck") – wieś w północnej Polsce, położona w województwie zachodniopomorskim, w powiecie koszalińskim, w gminie Bobolice.
Średniowieczna wieś kościelna, o której pierwsze wzmianki pisane pochodzą z 1492 r. Po sekularyzacji dóbr kościelnych powstał folwark, a następnie majątek ziemski, który od XVI do XVII w. należał do rodu von Zavten, a w XVIII w do rodziny von Wenden. W 1884 r. właścicielem rycerskiego majątku był Clarsen. Wówczas wybudowano dwór i większość obiektów gospodarczych oraz założono park.

</doc>
<doc id="355841" url="https://pl.wikipedia.org/wiki?curid=355841" title="Głodowo-Dąb">
Głodowo-Dąb

Głodowo-Dąb – wieś w Polsce położona w województwie podlaskim, w powiecie zambrowskim, w gminie Kołaki Kościelne.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Kołakach Kościelnych.
Historia.
W latach 1921 – 1925 wieś leżała w województwie białostockim, w powiecie łomżyńskim, w gminie Kossaki-Rutki a od 1925 w gminie Kołaki.
Według Powszechnego Spisu Ludności z 1921 roku wieś zamieszkiwało 96 osób w 12 budynkach mieszkalnych. Miejscowość należała do parafii rzymskokatolickiej w Kołakach. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Kołakach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="355842" url="https://pl.wikipedia.org/wiki?curid=355842" title="Głodowo Wielkie">
Głodowo Wielkie

Głodowo Wielkie – wieś w Polsce położona w województwie mazowieckim, w powiecie nowodworskim, w gminie Nasielsk.
Wieś szlachecka "Głodowo-Wielkie" położona była w drugiej połowie XVI wieku w ziemi zakroczymskiej. W latach 1975–1998 miejscowość administracyjnie należała do województwa ciechanowskiego.

</doc>
<doc id="355843" url="https://pl.wikipedia.org/wiki?curid=355843" title="Głody">
Głody

Głody – wieś w Polsce położona w województwie podlaskim, w powiecie siemiatyckim, w gminie Perlejewo.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Jana Chrzciciela w Grannym.
Historia.
Głody powstały jako kolonia wsi Leśniki. Spis podatkowy z roku 1667 wymienia: (Głody, z Głodowy). W tym czasie wieś w posiadaniu rodziny Ossolińskich. 
Inni właściciele:
Do uwłaszczenia chłopi odpracowywali pańszczyznę w folwarku Kobyla. 
W roku 1900 Głody mierzyły 191 dziesięcin chłopskich. Należały do gminy Skórzec w powiecie bielskim i guberni grodzieńskiej.
W roku 1921 we wsi 13 domów i 101. mieszkańców.
Współcześnie.
Wieś położona nad rzeką Bug. Poza kilkoma gospodarstwami rolniczymi pełni funkcję letniskową. Do wczesnych lat osiemdziesiątych w Głodach, na Bugu, funkcjonował prom. Zmiany koryta rzecznego i rozrost wysp uniemożliwiły dalsze funkcjonowanie przeprawy. 

</doc>
<doc id="355844" url="https://pl.wikipedia.org/wiki?curid=355844" title="Głodzino">
Głodzino

Głodzino (niem. "Glötzin") – wieś w Polsce położona w województwie zachodniopomorskim, w powiecie świdwińskim, w gminie Rąbino, ok. 2 km na wschód od wzniesienia Ślemień.

</doc>
<doc id="355845" url="https://pl.wikipedia.org/wiki?curid=355845" title="Głogno">
Głogno

Głogno (niem. "Glognau") – wieś w Polsce położona w województwie warmińsko-mazurskim, w powiecie mrągowskim, w gminie Piecki.
W latach 1975–1998 miejscowość administracyjnie należała do województwa olsztyńskiego.

</doc>
<doc id="355846" url="https://pl.wikipedia.org/wiki?curid=355846" title="Głogoczów">
Głogoczów

Głogoczów – wieś w Polsce położona w województwie małopolskim, w powiecie myślenickim, w gminie Myślenice.
Historia.
Miejscowość została po raz pierwszy wzmiankowana w 1254 roku kiedy to została nadana cystersom ze Szczyrzyca. W 1595 roku wieś położona w powiecie szczyrzyckim województwa krakowskiego była własnością kasztelanowej krakowskiej Anny z Sieniawskich Jordanowej.
W latach 1954–1972 wieś należała i była siedzibą władz gromady Głogoczów. W latach 1975–1998 miejscowość administracyjnie należała do województwa krakowskiego.
Zabytki.
Obiekty wpisane do rejestru zabytków nieruchomych województwa małopolskiego.
Infrastruktura.
Przez miejscowość przechodzi łącząca Kraków z Zakopanem oraz Chyżnem (droga krajowa nr 7, fragment międzynarodowej trasy E77), stanowiąca na tym odcinku część zakopianki, oraz droga krajowa nr 52 biegnąca przez Wadowice do Bielska-Białej.

</doc>
<doc id="355847" url="https://pl.wikipedia.org/wiki?curid=355847" title="Głogowiany">
Głogowiany

Wsie w Polsce położone w województwie małopolskim, w powiecie miechowskim, w gminie Książ Wielki:

</doc>
<doc id="355848" url="https://pl.wikipedia.org/wiki?curid=355848" title="Głogowiniec">
Głogowiniec

Głogowiniec – wieś w Polsce położona w województwie kujawsko-pomorskim, w powiecie nakielskim, w gminie Kcynia.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 112 mieszkańców. Jest 33. co do wielkości miejscowością gminy Kcynia.

</doc>
<doc id="355849" url="https://pl.wikipedia.org/wiki?curid=355849" title="Głogowo">
Głogowo

Głogowo – wieś w Polsce, położona w województwie kujawsko-pomorskim, w powiecie toruńskim, w gminie Obrowo.
W latach 1954–1961 wieś należała i była siedzibą władz gromady Głogowo, po przeniesieniu siedziby i zmianie nazwy gromady w gromadzie Dobrzejewice. W latach 1975–1998 miejscowość administracyjnie należała do województwa toruńskiego. Według danych Urzędu Gminy Obrowo (31.12.2018 r.) liczyła 2736 mieszkańców. Jest największą miejscowością gminy Obrowo. 

</doc>
<doc id="355850" url="https://pl.wikipedia.org/wiki?curid=355850" title="Głogówiec">
Głogówiec

Głogówiec – wieś w Polsce leży na Kujawach, położona w województwie kujawsko-pomorskim, w powiecie inowrocławskim, w gminie Janikowo.
W latach 1975–1998 miejscowość administracyjnie należała do województwa bydgoskiego.
W Głogówcu funkcjonuje amatorska drużyna piłkarska "Fala Głogówiec". 
Zabytki.
Według rejestru zabytków NID na listę zabytków wpisany jest zespół pałacowy z 2 poł. XIX w. i 1924, nr rej.: 135/A z 15.06.1985:
Media.
Głogówiec swoim zasięgiem obejmują media ze stolicy gminy:

</doc>
<doc id="355851" url="https://pl.wikipedia.org/wiki?curid=355851" title="Głogówko (województwo dolnośląskie)">
Głogówko (województwo dolnośląskie)

Głogówko – wieś w Polsce położona w województwie dolnośląskim, w powiecie głogowskim, w gminie Kotla.
Podział administracyjny.
W latach 1975–1998 miejscowość administracyjnie należała do województwa legnickiego.
Świątynie rzymskokatolickie.
We wsi znajduje się kościół pw. Najświętszej Marii Panny Królowej Polski.

</doc>
<doc id="355852" url="https://pl.wikipedia.org/wiki?curid=355852" title="Głogówko Królewskie">
Głogówko Królewskie

Głogówko Królewskie – wieś w Polsce położona w województwie kujawsko-pomorskim, w powiecie świeckim, w gminie Świecie.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 297 mieszkańców. Jest ósmą co do wielkości miejscowością gminy Świecie.

</doc>
<doc id="355853" url="https://pl.wikipedia.org/wiki?curid=355853" title="Głogusz">
Głogusz

Głogusz – wieś w Polsce położona w województwie lubuskim, w powiecie zielonogórskim, w gminie Sulechów.
W latach 1975–1998 miejscowość administracyjnie należała do województwa zielonogórskiego.
Według danych na 31 grudnia 2017 miejscowość zamieszkuje 159 mieszkańców.

</doc>
<doc id="355854" url="https://pl.wikipedia.org/wiki?curid=355854" title="Głojkowo">
Głojkowo

Głojkowo – osada w Polsce położona w województwie kujawsko-pomorskim, w powiecie inowrocławskim, w gminie Dąbrowa Biskupia.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) osada liczyła 24 mieszkańców. Jest 26. co do wielkości miejscowością gminy Dąbrowa Biskupia.

</doc>
<doc id="355855" url="https://pl.wikipedia.org/wiki?curid=355855" title="Głojsce">
Głojsce

Głojsce – wieś w Polsce położona w województwie podkarpackim, w powiecie krośnieńskim, w gminie Dukla.
W latach 1975–1998 miejscowość administracyjnie należała do województwa krośnieńskiego.
Miejscowość jest siedzibą rzymskokatolickiej parafii św. Maksymiliana Kolbe, należącej do dekanatu Nowy Żmigród, diecezji rzeszowskiej.
Historia.
Wieś wymieniana jest w dokumencie wydanym w dniu 17 sierpnia 1366 roku przez Kazimierza Wielkiego. Wystawiony we Włodzimierzu dokument zatwierdzał podział majątku kanclerza Janusza (Suchywilka) i darowanie części majątku swym bratankom. Dobrami Kanclerza podzielili się Janusz, Piotr i Mikołaj - synowie Jakuba Cztana z Kobylan. Głosce przypadły Januszowi.
W dokumencie lokacyjnym Dukli z 1373 roku Głojsce wymieniane są jako jedna z wsi, w okolicy której ustala się lokalizację miasta i jego granice. W 1388 r. Peszko Bogoria w Krakowie sprzedał wobec królowej Jadwigi, Głojsce wraz ze Kopytową i Zręcinem. Jan Długosz podaje, że dziesięcina zbierana w Głojscach była dobrem kościelnym i należała do Kolegiaty św. Floriana w Krakowie. 
W dokumentach sądowych z XV wieku zapisane zostały imiona niektórych dzierżawców wsi:
W 1467 r. Jan Kobyleński został pozwany przez Mikołaja i Katarzynę Stadnickich oraz Jana i Krzesława Wojszyków, rodzeństwo przyrodnie niepodzielone, dziedziców Żmigrodu o to, że nie chce z nimi dokonać rozgraniczenia i usypania kopców między ich posiadłościami: Siedliskami, Lisią Górą (dziś Łysa Góra) a należącymi do niego: Makowiskami, Leszczyną, Draganową i Głoścami (dziś Głojsce). Czyli Głojsce w 1467 r. należały do Jan Kobylańskiego.
Rejestry poborowych z lat 1508 i 1536 podają, że we wsi stała karczma i młyn. Zachowane dokumenty sądowe wymieniają dzierżawców wsi:
W 1776 Głojsce należały do Czartoryskich. W 1799 roku Głojsce kupił od Strowskiego Franciszek Stadnicki (zm. w 1810 r. i pochowany w grobowcu w Dukielskiej Farze). Córka Franciszka Stadnickiego, Helena Stadnicka poślubiła gen. Wojciecha Męcińskiego h. Poraj, dziedzica Żarek (zm. 1839)- (mjr. pospolitego ruszenia, rotmistrza ziemskiego województwa krakowskiego), i wniosła mężowi w posagu Głojsce i Duklę. W styczniu 1846 r. hr. Cezar Męciński odmówił wojskowego wsparcia powstania krakowskiego. Jeszcze w 1878 roku hrabia Cezar Męciński i jego syn, Adam byli właścicielami Głojsc i Dukli. Jak podaje Ksiądz Sarna w "Opisie Powiatu Krośnieńskiego" na początku XX wieku we wsi mieszkało 7 Żydów.
W czasie operacji dukielskiej 12 -14 września 1944 r. i natarcia 121 dywizja piechoty korpusu kawalerii gen. Baranowa oraz 25 korpusu panc. 70 dywizji piechoty Armii Radzieckiej, aktywne było lotnictwo radzieckie i niemieckie. Wieś została spalona i po wojnie odbudowana.

</doc>
<doc id="355856" url="https://pl.wikipedia.org/wiki?curid=355856" title="Głomno">
Głomno

Głomno (do 1945 r. niem. "Glommen") – osada w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
W roku 1889 był to majątek szlachecki o powierzchni 405 ha. W 1983 r. we wsi były 23 domy i mieszkały 274 osoby. W tym czasie był tu PGR, funkcjonował klub, punkt biblioteczny, ośrodek zdrowia, wytwórnia pasz.

</doc>
<doc id="355857" url="https://pl.wikipedia.org/wiki?curid=355857" title="Głomsk">
Głomsk

Głomsk – wieś w Polsce, położona w województwie wielkopolskim, w powiecie złotowskim, w gminie Zakrzewo.
W latach 1954–1961 wieś należała i była siedzibą władz gromady Głomsk, po jej zniesieniu w gromadzie Zakrzewo. W latach 1975–1998 wieś administracyjnie należała do województwa pilskiego.
Wieś szlachecka, własność wojewody płockiego Piotra Potulickiego, około 1580 roku leżała w powiecie nakielskim województwa kaliskiego. 
Wieś Głomsk leży przy linii kolejowej Piła Główna-Tczew. Istniała już w 1491 r., rozbudowana na planie owalnicowym. W XVII w. była własnością Grudzińskich, a potem Działyńskich, którzy sołectwu nadali przywileje. Ludność gospodarowała na niezbyt urodzajnych ziemiach, a sąsiedzi nazywali ich "głomskimi bakami" (baki – placki ziemniaczane). 

</doc>
<doc id="355858" url="https://pl.wikipedia.org/wiki?curid=355858" title="Głosków-Letnisko">
Głosków-Letnisko

Głosków-Letnisko (dawn. "Głosków Nowy") – wieś w Polsce położona w województwie mazowieckim, w powiecie piaseczyńskim, w gminie Piaseczno.
W latach 1975–1998 miejscowość administracyjnie należała do województwa warszawskiego.
Na terenie wsi znajdował się przystanek osobowy wąskotorowej Kolei Grójeckiej.

</doc>
<doc id="355859" url="https://pl.wikipedia.org/wiki?curid=355859" title="Głowaczowa">
Głowaczowa

Głowaczowa – wieś w Polsce, położona w województwie podkarpackim, w powiecie dębickim, w gminie Czarna.
Wierni Kościoła rzymskokatolickiego należą do parafii Wszystkich Świętych i Niepokalanego Serca NMP należącej do dekanatu Dębica Zachód w diecezji tarnowskiej.
W latach 1975–1998 miejscowość administracyjnie należała do województwa tarnowskiego.
Historia.
W 1419 roku przeniesiono z prawa polskiego na niemieckie wieś Głowaczową, zwaną także Potok, położoną między Górą Motyczną a Czarną. Inicjatorami tego posunięcia byli jej właściciele, Michał i Jan, dziedzice wsi Chotowa.
Urodził się tu Kazimierz Krzyżak ps. „Bronisław”, „Kalwin” – podpułkownik artylerii Wojska Polskiego, inżynier, podczas powstania warszawskiego dowódca Obwodu Warszawa–Powiat.
Na cmentarzu znajduje się mogiła zbiorowa żołnierzy Armii Czerwonej, poległych w styczniu 1945 r. w walkach o wyzwolenie tej wsi.

</doc>
<doc id="355860" url="https://pl.wikipedia.org/wiki?curid=355860" title="Głowbity">
Głowbity

Głowbity (niem. "Glaubitten") – osada w Polsce położona w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 miejscowość administracyjnie należała do województwa olsztyńskiego. Wchodzi w skład sołectwa Dłużec Wielki.
Położenie geograficzne.
Osada jest położona w środkowo-zachodniej części gminy Korsze. Pod względem historycznym miejscowość leży w Prusach Dolnych, na obszarze dawnej pruskiej Barcji. Pod względem fizycznogeograficznym jest położona na Nizinie Sępopolskiej, będącej częścią Niziny Staropruskiej. Na zachód od zabudowań wsi płynie Sajna. Osada leży przy drodze powiatowej nr 1580N, w odległości 3 km od osady Korsz i 2,3 km od wsi Dłużec Wielki.
Ochrona przyrody.
Na zachód od zabudowań osady na osi południe-północ rozciąga się Obszar Chronionego Krajobrazu Doliny Rzeki Guber, który obejmuje także dolinę Sajny, dopływu Gubra.
W parku podworskim w Głowbitach rośnie 15 szt. dębów szypułkowych o obwodzie pnia 380-600 cm. 11.06.1984 zostały one zarejestrowane jako pomnik przyrody.

</doc>
<doc id="355861" url="https://pl.wikipedia.org/wiki?curid=355861" title="Głowińsk">
Głowińsk

Głowińsk – wieś w Polsce położona w województwie kujawsko-pomorskim, w powiecie rypińskim, w gminie Rypin.
Podział administracyjny.
W latach 1954–1959 wieś należała i była siedzibą władz gromady Głowińsk, po jej zniesieniu w gromadzie Starorypin. W latach 1975–1998 miejscowość administracyjnie należała do województwa włocławskiego.
Historia.
Najwcześniejsze wspomnienia o wsi Głowińsk pojawiają się w 1382 r. Wieś była królewszczyzną zarządzaną, a właściwie dzierżawioną przez starostów niegrodowych z Rypina. Pierwszymi dzierżawcami byli Działyńscy. W czasie potopu mocno ucierpiał. Najdłużej Głowińsk dzierżawili Podoscy, bo od 1709 do końca Rzeczypospolitej szlacheckiej. To za ich panowania osadzono w Głowińsku olędrów. Pierwsze wzmianki o protestanckich osadnikach pochodzą z 1730 roku. Już wówczas posiadali kantorat. Spis podymnego z 1775 r. informuje nas o istnieniu Głowińska królewskiego i części zwanej Głowińsk Holendry. To właśnie tzw. rumunek. Na początku zaboru pruskiego Głowińsk jako dawna królewszczyzna została skonfiskowana na rzecz skarbu pruskiego i włączona w system tzw. domen, zarządzany w tym przypadku z Trąbina. W okresie Księstwa Warszawskiego majątki z tej domeny zostały nadane marszałkowi francuskiemu Andre Massenie. Tenże poczynił w 1812 udane zakusy na las w Głowińsku, który włączył w obręb swoich włości, jednak nie cieszył się nim długo. Rok później wkroczyły wojska rosyjskie, a byłe domeny nadane francuskim oficerom zostały przejęte przez skarb Królestwa Polskiego. Ostatnia zmiana własności nastąpiła z okazji uwłaszczenia chłopów w zaborze rosyjskim w 1864 r. Mieszkający tu gospodarze otrzymali ziemię, choć część z nich i tak posiadała już ją wcześniej.
Jak już wspomniano, protestanci w Głowińsku pojawili się najwcześniej w 1730 r. Już wtedy posiadali kantorat, czyli szkołę będącą także miejscem modlitwy. Wizytacja z 1781 r. wspomina szkołę, a także mówi o miejscu pochówku pod Rypałkami. Wydaje się jednak, że ewangelicka społeczność Głowińska posiadała cmentarz od początku istnienia kantoratu (przeważnie jego budowa oznaczała założenie cmentarza), ewentualnie powstał on pod koniec XVIII w. Widnieje na najwcześniejszej dostępnej publicznie mapie z 1850. Spis z 1867 r. mówi o szkole drewnianej, w której uczyło się 50 uczniów. Aż do 1894 roku była to szkoła wyznaniowa, potem stała się szkołą powszechną. Przeniesiono ją do Rypina jednak w czasie I wojny światowej w 1915 r. ponownie uruchomiono w Głowińsku placówkę edukacyjną. Działała aż do 1945 r. jednak dopiero w 1931 udało się utworzyć budynek jednoklasowy.
Nie ulega wątpliwości, że Głowińsk był zamieszkały prawie wyłącznie przez ludność niemieckojęzyczną wyznania ewangelickiego. Po odzyskaniu niepodległości, wg spisu powszechnego z 1921 r. było 94% ewangelików. Kantorat począwszy od 1784 stanowił część struktury parafii ewangelickiej w Michałkach, a od 1938 r. był częścią parafii ewangelickiej w Rypinie.
Ewangelicy nie byli jedyną protestanckim odłamem obecnym w Głowińsku. W 1867 r. pojawili się baptyści. Pierwszym, który przyjął chrzest od baptystycznego pastora Alfa z Wrzeszewa, był rolnik Karl Bahr w 1874 r. Jego dom stał się pierwszą siedzibą baptystycznej wspólnoty, a zarazem miejscem modlitw. Formalnie baptyści należeli do struktury parafialnej zwanej senioratem Tomaszewo-Rypin i uczęszczali na nabożeństwa do Rypina. Jednak tamtejszy dom modlitwy został zamknięty przez władze wojskowe. Wobec tego zaczęto przenosić struktury do Głowińska, gdzie jeden z wyznawców Gustaw Heide zbudował dom, a obok niego postawiono w 1895 kaplicę na 150 miejsc z mieszkaniem dla baptystycznego pastora. Uroczystego poświęcenia dokonano 3 listopada przez pastorów Alfa i Aßmanna. Kaplicę wybudowano ze środków własnych gminy baptystycznej, a także datków innych gmin na terenie Kongresówki.
Demografia.
Według Narodowego Spisu Powszechnego (III 2011 r.) liczyła 382 mieszkańców. Jest siódmą co do wielkości miejscowością gminy Rypin.

</doc>
<doc id="355862" url="https://pl.wikipedia.org/wiki?curid=355862" title="Głownin">
Głownin

Głownin – wieś w Polsce, położona w województwie dolnośląskim, w powiecie strzelińskim, w gminie Borów.
W latach 1975–1998 wieś administracyjnie należała do województwa wrocławskiego.

</doc>
<doc id="355863" url="https://pl.wikipedia.org/wiki?curid=355863" title="Głubczyce-Sady">
Głubczyce-Sady

Głubczyce-Sady – wieś w Polsce położona w województwie opolskim, w powiecie głubczyckim, w gminie Głubczyce.
Leży na terenie Nadleśnictwa Prudnik (obręb Prudnik).

</doc>
<doc id="355864" url="https://pl.wikipedia.org/wiki?curid=355864" title="Głubczyn">
Głubczyn

Głubczyn (nazwa niemiecka "Steinau", w latach 1945 - 1974 - "Głupczyn") – wieś w Polsce położona w województwie wielkopolskim, w powiecie złotowskim, w gminie Krajenka.
Od 1588 jest siedzibą rzymskokatolickiej parafii Trójcy Świętej.
Historia.
Początki wsi datuje się na 1380. W XV wieku właścicielami byli Danaborscy herbu Topór, a następnie Grzymułtowscy herbu Nieczuja, Kościeleccy herbu Ogończyk i Grudzińscy herbu Grzymała. W 1588 wzniesiono pierwszy kościół. W 1653 wymieniona jest szkoła wiejska z nauczycielem Krzysztofem Trudnikim. Zygmunt Grudziński sprzedał swoje dobra Jakubowi Bleszno-Bleszeńskiemu. W drodze spadku następnym właścicielem był kasztelan bydgoski Michał Błeszyński herbu Oksza, a potem August Gorzeński herbu Nałęcz z Dobrzycy, który sprzedał je Andrzejowi Goetzendorf-Grabowskiemu herbu Zbiświcz (1784). Odziedziczył je jego syn - Jan Teodor. Następnym właścicielem był Józef Bojanowski herbu Junosza, który sprzedał Głubczyn Józefowi Hamernikowi. On to rozpoczął parcelację dóbr, a dokończył ją Hermann Orlowius. W 1871 ukończono budowę nowego kościoła, czyli budowli obecnej. Posługę pełnił tu ksiądz Maksymilian Grochowski, bojownik o polskość Krajny i Ziemi Złotowskiej (jego grób znajduje się przy świątyni). Po 1919 wieś nie powróciła do Polski. 20 października 1930 otwarto we wsi szkołę, zamkniętą w 1939 (od 1982 imienia Maksymiliana Grochowskiego).
W latach 1975–1998 miejscowość administracyjnie należała do województwa pilskiego.
Obiekty.
Zabudowa na planie owalnicy. Istotne obiekty to: 

</doc>
<doc id="355865" url="https://pl.wikipedia.org/wiki?curid=355865" title="Głuch">
Głuch

Głuch (dawniej "Gluch") – wieś w Polsce znajdująca się w województwie warmińsko-mazurskim, w powiecie szczycieńskim, w gminie Wielbark, położona na lewym brzegu rzeki Omulwi, przy szosie z Wielbarka do Jedwabna. W latach 1975–1998 miejscowość administracyjnie należała do województwa olsztyńskiego.
Wieś mazurska o rozproszonej, murowanej zabudowie.
Historia.
Wieś lokowana w 1599 r. na prawie chełmińskim przez księcia "Jerzego Fryderyka von Ansbacha". W wieku XVII wieś została powiększona o nowe grunty, wydzielone do zasiedlenia z Lasów Korpelskich. Jednoklasowa, murowana szkoła zbudowana została w 1909 r. W roku 1938 w ramach akcji germanizacyjnej urzędowa nazwę miejscowości zmieniono na "Glauch".
Zobacz też: Głuchowice, Głuchy, Głuchów Dolny, Głuchów Górny, Głuchów-Lasy

</doc>
<doc id="355866" url="https://pl.wikipedia.org/wiki?curid=355866" title="Głuchowice">
Głuchowice

Głuchowice – wieś w Polsce położona w województwie dolnośląskim, w powiecie legnickim, w gminie Miłkowice.
Podział administracyjny.
W latach 1975–1998 miejscowość administracyjnie należała do województwa legnickiego.

</doc>
<doc id="355867" url="https://pl.wikipedia.org/wiki?curid=355867" title="Gółkowo">
Gółkowo

Gółkowo – wieś w Polsce położona w województwie wielkopolskim, w powiecie słupeckim, w gminie Słupca.
Wieś duchowna "Gołkowo", własność biskupstwa poznańskiego, pod koniec XVI wieku leżała w powiecie pyzdrskim województwa kaliskiego. W latach 1975–1998 miejscowość administracyjnie należała do województwa konińskiego.

</doc>
<doc id="355868" url="https://pl.wikipedia.org/wiki?curid=355868" title="Górzno-Wybudowanie">
Górzno-Wybudowanie

Górzno-Wybudowanie – osada w Polsce położona w województwie kujawsko-pomorskim, w powiecie brodnickim, w gminie Górzno.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyło 367 mieszkańców. Jest trzecią co do wielkości miejscowością gminy Górzno.

</doc>
<doc id="355869" url="https://pl.wikipedia.org/wiki?curid=355869" title="Górzyce">
Górzyce

Górzyce (niem. "Guhrwitz") – wieś w Polsce położona w województwie dolnośląskim, w powiecie wrocławskim, w gminie Kąty Wrocławskie.
W latach 1975–1998 miejscowość administracyjnie należała do województwa wrocławskiego.
Nazwa.
Nazwa miejscowości wywodzi się od polskiego słowa "góra". Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu jako najstarszą zanotowaną nazwę miejscowości wymienia "Goricz" podając jej znaczenie "Hochdorf" czyli po polsku "Wieś położona w górze, u góry".
Zabytki.
Do wojewódzkiego rejestru zabytków wpisany jest:

</doc>
<doc id="355870" url="https://pl.wikipedia.org/wiki?curid=355870" title="Saint-Marc (Haiti)">
Saint-Marc (Haiti)

Saint-Marc (język kreolski haitański Sen Mak) – miasto w północnej części Haiti, drugie pod względem wielkości w departamencie Artibonite, ok. 104 km na północ od stolicy kraju, Port-au-Prince; ok. 100 tys. mieszkańców (szacunkowo za 2003 r.). Miasto jest siedzibą arrondissement o tej samej nazwie. Ośrodek przemysłu przetwórczego i spożywczego, port umożliwia eksport cukru, bananów, kawy, zboża, itp.

</doc>
<doc id="355871" url="https://pl.wikipedia.org/wiki?curid=355871" title="Górzykowo">
Górzykowo

Górzykowo – wieś w Polsce położona w województwie lubuskim, w powiecie zielonogórskim, w gminie Sulechów. Do roku 1945, jako "Oberweinberge", dzielnica Sulechowa.
W latach 1975–1998 miejscowość administracyjnie należała do województwa zielonogórskiego.
Historycznie miejscowość jest związana z uprawą winorośli na południowym stoku pradoliny Odry. Obecnie odradza się tam winiarstwo. Od 1997 roku funkcjonuje tam winnica "Stara Winna Góra", zajmująca się uprawą szlachetnych odmian winnych i produkcją wina gronowego.
Według danych na 31 grudnia 2017 miejscowość zamieszkuje 302 mieszkańców.

</doc>
<doc id="355872" url="https://pl.wikipedia.org/wiki?curid=355872" title="Górzyska">
Górzyska

Górzyska – wieś w Polsce położona w województwie lubuskim, w powiecie strzelecko-drezdeneckim, w gminie Drezdenko.
W latach 1975–1998 miejscowość administracyjnie należała do województwa gorzowskiego.

</doc>
<doc id="355873" url="https://pl.wikipedia.org/wiki?curid=355873" title="Gózd Lipiński">
Gózd Lipiński

Gózd Lipiński – wieś w Polsce położona w województwie lubelskim, w powiecie biłgorajskim, w gminie Biszcza.
W latach 1975–1998 wieś administracyjnie należała do województwa zamojskiego. 
Według Narodowego Spisu Powszechnego (III 2011 r.) liczyła 711 mieszkańców i była trzecią co do wielkości miejscowością gminy Biszcza.
Historia.
Wieś ordynacka w roku 1792 należała do klucza Potok Górny dóbr Zamojskich w skład których wchodziły Dąbrówka, Gózd Lipiński i Potok Dolny z Zagrodą.

</doc>
<doc id="355874" url="https://pl.wikipedia.org/wiki?curid=355874" title="Turki ibn Sa’id">
Turki ibn Sa’id

Turki ibn Sa’id (ur. 1832 w Maskacie, zm. 4 czerwca 1888) – sułtan Maskatu i Omanu od 30 stycznia 1871 do 4 lipca 1888. Czwarty syn sułtana Sa’ida ibn Sultana, władzę objął dopiero po śmierci starszego brata i jego syna. Po śmierci jego następcą został Fajsal ibn Turki.

</doc>
<doc id="355877" url="https://pl.wikipedia.org/wiki?curid=355877" title="3 Pułk Szwoleżerów Mazowieckich">
3 Pułk Szwoleżerów Mazowieckich

3 Pułk Szwoleżerów Mazowieckich im. Pułkownika Jana Kozietulskiego (3 pszwol.) – oddział kawalerii Wojska Polskiego II Rzeczypospolitej.
Pułk sformowany został jako 201 ochotniczy pułku szwoleżerów i pod tą nazwą walczył w wojnie polsko-bolszewickiej. W okresie pokoju stacjonował w garnizonie Suwałki. Wchodził w skład Suwalskiej Brygady Kawalerii. W kampanii wrześniowej walczył w składzie macierzystej brygady. Dwa szwadrony pułku dokonały 3 września wypadu na teren Prus Wschodnich. Pułk przebił się do Puszczy Białowieskiej, następnie w składzie SGO „Polesie” walczył pod Wolą Gułowską i Kockiem. Skapitulował jako jeden z ostatnich 6 października 1939. Został odznaczony Srebrnym Krzyżem Orderu Virtuti Militari.
Formowanie.
W pierwszych dniach lipca 1920 roku z rozkazu ówczesnego ministra spraw wojskowych, gen. Kazimierza Sosnkowskiego w szwadronie zapasowym 1 pułku szwoleżerów w Warszawie rozpoczęto organizację 201 ochotniczego pułku szwoleżerów. Organizacja oddziału spoczęła na barkach dowódcy szwadronu zapasowego majora Rissa. Formujące się pododdziały miały być uzupełniane częściowo przez 5 i 7 pułk ułanów. W Warszawie zdołano sformować jedynie 1 szwadron pod dowództwem ppor. Jana Skawińskiego, dowódcą drugiego został por. Stanisław Hejnich. Rozpoczęto też formowanie 3 szwadronu. Szwadrony składały się z ochotników ziemi warszawskiej. Rtm. Mieczysław Karski i por. Jan Zarzycki wyjechali do Płocka z kadrą podoficerską na werbunek ochotników do pułku. Tam zorganizowali 4 szwadron, który dopędził pułk będący już od tygodnia w walkach. Ze szwadronu zapasowego 5 pułku ułanów stacjonującego w Garwolinie, zorganizowano drugą część 3 szwadronu, którego dowódcą został rtm. Żelaźnicki. Został również utworzony szwadron karabinów maszynowych pod dowództwem ppor. Jana Kossowskiego i pluton łączności zorganizowany przez adiutanta pułku por. Waleriana Bogusławskiego. Dołączyły one do pułku na północnym teatrze działań nad Raciążą. Kadra oficerska pułku pochodziła z różnych formacji, przeważnie z Legionów Polskich, z armii rosyjskiej i austriackiej, a nawet z francuskiej. Żołnierze w wieku od 18 do 50 lat, rekrutowali się najczęściej z miejskiej inteligencji oraz ziemiaństwa. Ich wysoki poziom intelektualny nadał pułkowi specjalne cechy, a poczucie patriotyzmu i zamiłowanie do koni i szabli zastąpiły brak wyszkolenia. Szwadrony, zbliżone właściwościami do dawnego pospolitego ruszenia, gdzie znaczna część jeźdźców dosiadała własnych koni, stały się zawiązkiem pułku.
Dowódcą pułku został mjr Stefan Kulesza. Wieczorem 2 sierpnia 1920 roku rozdano broń, a nazajutrz 1 i 3 szwadron odjechały na front. Następnego dnia odjechał 2 szwadron. Powstały pewne trudności z załadowaniem wojska na transport kolejowy. Siodłanie koni szło bardzo trudno, ponieważ niektórzy żołnierze czynili to po raz pierwszy. Jeszcze gorzej było z użyciem lanc. Trzeba było złożyć je na wozach szwadronowych. Karabiny angielskie, w które uzbrojono pułk, były nowością. Wobec takiego stanu rzeczy nie mogło być mowy o właściwej organizacji dowództwa, kancelarii lub organów zaopatrzenia. Wyjazd z Warszawy nastąpił na drugi dzień po nominacji dowódcy pułku, który zobaczył swój 1 i 3 szwadron już podczas przemarszu na stację kolejową. Konie w pułku były niezahartowane i bez wojskowego ujeżdżenia, trudne do opanowania i użycia. Temperament i wola dowódcy stworzyły ze zbiorowiska ludzi i koni organizm zdolny do walki, a szwadrony trafiające na odwrót wojska w wyniku tej pracy okazywały swe czyny na wskroś żołnierskie pod Brokiem i Zembrowem.
Pułk prowadził walki osłonowe od Bugu aż do przedmieść Warszawy. Do pierwszej szarży doszło pod Żurominkiem i od tej chwili pułk przeszedł do działań pościgowych. Wsławił się w zagonie na Korosteń.
W uznaniu zasług bojowych został przez Naczelnego Wodza uznany za pułk stały otrzymując nazwę „3 pułk szwoleżerów”.
Działania zbrojne.
Pod wpływem silnego nacisku wojsk sowieckich, świeżo sformowane jednostki zostały użyte do zasilenia cofających się wojsk polskich. Niejednokrotnie działo się to zanim żołnierz zdołał przyjrzeć się swojej broni. Trzy pierwsze szwadrony pułku po przybyciu na stację Zieleniec, na linii Warszawa – Białystok, zostały w dniu 4 sierpnia przydzielone do grupy gen. Osińskiego z 1 Armii broniącej Bugu od Broku po Nur. Był to moment silnego naporu nieprzyjaciela na organizującą się dopiero obronę. 1 szwadron został skierowany na rozpoznanie położenia wojsk pod Brokiem, a 2 i 3 szwadron poszły z dowódcą pułku w okolice Zembrowa celem zabezpieczenia południowego skrzydła grupy. Por. Teodor Tukalski wysłany z plutonem 1 szwadronu na patrol, przybył wieczorem na most na Bugu pod Brokiem. Przeprawę w tym miejscu opuszczała właśnie piechota. Zdecydowana postawa i animusz szwoleżerów wpłynął jednak ożywczo na żołnierzy. Batalion zapasowy 50 pułku piechoty z Dubna dowodzony przez mjr. Matczyńskiego zajął stanowiska obronne. Po kilku godzinach nadszedł 1 szwadron ppor. Jana Skawińskiego. Dowodzenie nad całością sił objął mjr Matczyński, broniąc do 7 sierpnia przeprawy. Otrzymał później do pomocy przydzielony przez dowództwo armii pluton dział i kilka moździerzy. Atakowały tę grupę kilkakrotnie przybyłe z Ostrowi oddziały sowieckiej 11 Dywizji Strzelców z artylerią. Gdyby przeprawa została przejęta przez wroga, mogłoby dojść do wyjścia sowietów na tyły naszych wojsk, zgrupowanych w widłach Bugu i Cetyni, blokując zaopatrzenie i łączność znajdującą się w Zieleńcu. Dla zdobycia wiadomości i zdezorientowania nieprzyjaciela, szwoleżerowie wykonali dwa wypady nocne. Pierwszy wypad dokonał pluton zebrany przez ppor. Skawińskiego, a następnej nocy poszedł pluton szwoleżerów z kompanią piechoty pod dowództwem por. Tukalskiego, przeprawiając się wpław przez rzekę. Wpadłszy na biwaki sowieckie w Grabownicy, Leśniakowiźnie i Puzdrowiźnie, wzniecili popłoch wśród oddziałów wroga, biorąc do niewoli 100 jeńców, 8 ciężkich karabinów maszynowych, 100 koni i 40 wozów z bronią i prowiantem. 8 sierpnia nastąpił nakazany odwrót na Radzymin, a zadania straży tylnej osłaniającej odejście batalionu wykonywał 1 szwadron. Do pościgu za batalionem nieprzyjaciel użył kawalerii. Sotnia kozaków, która przeprawiła się przez rzekę została ostrzelana przez spieszony pluton ppor. Tukalskiego na szosie pod Zajeziorzem i została tym sposobem zmuszona do cofnięcia się w popłochu, ponosząc duże straty i rezygnując tym samym z pościgu. Pozwoliło to grupie mjr Marczyńskiego na oderwanie się od nieprzyjaciela i odejście w kierunku Radzymina.
Tymczasem 2 i 3 szwadron pod dowództwem dowódcy pułku, po przejściu na południowe skrzydło grupy tworzone przez 17 DP, po nocnym marszu stanęły o świecie na skraju lasu pod Zambrowem nad Cetynią. Zadaniem uszczuplonego pułku było ubezpieczenie skrzydła grupy w łączności ze wspomnianą wcześniej dywizja piechoty oraz nawiązanie łączności na południe z oddziałami sąsiadującej w okolicach Sokołowa 4 Armii. Wydarzenia tutaj zaczęły rozgrywać się z dużą szybkością. Na początku pluton z chor. Kochmanem zaskoczył i przegonił z Zambrowa oddział nieprzyjaciela liczący 50 żołnierzy wraz z 2 ckm-ami, którzy przeszli Cetynię w nocy rozbijając nasz oddział łącznikowy między 17 a 15 DP. Wzięto wówczas 18 jeńców. Nocą nastąpił odwrót naszych wojsk na linię rz. Kosówki, a rozkaz o tym doszedł do dowódcy pułku z 12 godzinnym opóźnieniem, ponieważ goniec zagubił się po drodze. Skutkowało to otoczeniem pułku pod Zambrowem przez Rosjan, a ich kawaleria zagarnęła tabory bojowe w Ratyńcu na tyłach pułku. Zwiad doniósł o obecności piechoty nieprzyjacielskiej na flankach w Sterdyni i Skibniewie. Były to oddziały sowieckich dywizji, które w późniejszym czasie zdobyły Radzymin. Ponieważ sowieci posiadali przewagę, więc nie było możliwe odbicie naszych taborów, przynosząc 3 szwadronowi straty. Z zamykającego się pierścienia dowódca wyprowadził pomyślnie szwadrony, kierując je lasami za rzekę Kosówkę, spotykając po drodze 17 DP.
W myśl planu bitwy nad Wisłą jaki został zawarty w decyzji 6 sierpnia, 1 Armii przypadało zadanie wiązania sił nieprzyjaciela na przedmościu Warszawy do czasu rozstrzygającego natarcia znad Wieprza. Przemieszczanie wojsk odbywało się stopniowo, a nieprzyjaciel wiązał walką naszą piechotę. 201 pułku idąc w straży tylnej 8 i 18 DP, od rz. Kosówki toczył szereg potyczek. Dywizje te odchodziły za Liwiec przez Dobre, Stanisławów na przedmoście. 8 sierpnia por. Hejnach na czele 2 szwadronu natarł ławą na Kutyski obsadzone piechotą nieprzyjaciela, biorąc do niewoli 15 żołnierzy z oficerem. Pod Rabianami osłaniając cofającą się 15 Brygadę Piechoty zostali ranni: dowódca 3 szwadronu por. Mencel i dowódca plutonu ppor. Witkowski, a 2 szwoleżerów dostało się do niewoli. 10 sierpnia do pułku dołączył 4 szwadron. W Stanisławowie został utworzony silny oddział wydzielony pod dowództwem ppłk Prochaski. Miał on za zadanie zapewnić swobodne zajęcie stanowisk na przedmościu Warszawy przez 8 i 15 DP. Pułk wszedł w skład tego zgrupowania, wysuwając ku wschodowi na rz. Osownicę 2 i 4 szwadron z zadaniem dozoru i opóźnienia marszu oddziałów nieprzyjaciela maszerującego na Stanisławów. Pchor. Zygmunt Protassewicz z 4 szwadronu podczas wykonywania tej osłony, 12 sierpnia został wysłany z plutonem na patrol. Przy wjeździe do Kamiennej pluton zaatakowała sotnia kozaków z dwoma ckm-ami. Nie zważając na to, dowódca spieszył pluton i walcząc do ostatniego naboju, cofał się przed przeważającymi siłami nieprzyjaciela. Również broniący placówki pod Sołkami ppor. Kowalski z 4 szwadronu, został okrążony przez kawalerię nieprzyjaciela. Walczył mężnie wycofując się na Dobre, ale ranny śmiertelnie dostał się z jednym szwoleżerem do niewoli. Po ciężkim dniu, a w szczególności dla płocczan służących w 4 szwadronie, którzy wystrzelali całą amunicję, w nocy nastąpiło odejście na umocnioną pozycję przedmościa na Okuniew – Kawenczyn. Z daleka było już widać łuny nad Warszawa. W Kawęczynie miał nastąpić odpoczynek po dziesięciu dniach walki, pożądany przez ludzi i konie. Należy tutaj wspomnieć, że konie od przybycia na front nie były rozsiodływane ze względu na ciągłą gotowość bojową, deszcze i chłodne noce spowodowały ubytek 10% stanu koni, oraz co słabszych żołnierzy z szeregu. Ze względu na braki w amunicji strzelać można było tylko na rozkaz oficera. W takich warunkach zostały wykonane zadania straży tylnej do końca, przynosząc nawet przez szybkie i krótkie zwroty zaczepne, jeńców i zdobycz.
Przedmoście było obsadzone przez 1 Armię gen. Latinika. Stanowiły je dwie pozycje obronne. Pierwsza, broniona przez trzy dywizje piechoty, przebiegała na zachodnim brzegu Rządzy na południowy wschód od Radzymina w kierunku na Wołomin, a dalej na Wiązownę i Świdrem ku Wiśle. Umocnienia nie były jeszcze ukończone, a artyleria nie osiągnęła jeszcze gotowości bojowej. Druga znajdowała się w głąb od 5 do 8 km od pierwszej. Stanowiły ją umocnienia pozostałe po Niemcach, a ciągnące się na wydmach od Wiązowny przez Rembertów na Rynię. Kiedy 15 sierpnia pułk stanął na noc w Kawęczynie to pierwsza pozycja obronna była już przerwana, a na odcinku 11 Dywizji sowieckie 21 i 27 Dywizja zajęły rejon Radzymina. Spowodowało to paraliż łączności obrońców i brak wiadomości o rozmiarach włamania w polską obronę. Luka między fortem Benjaminów a Wólką Radzymińską, sięgała w głąb ku Jabłonnie, gdzie zbierała się odwodowa 10 Dywizja gen. Żeligowskiego, a oddany do jego dyspozycji w dniu 14 sierpnia 201 pułk, osiągnął Starą Jabłonnę. 1 szwadron, który wcześniej nadciągnął od Broku z batalionem mjr. Matczyńskiego, zastał już rozkaz 1 Armii nakazujący mu podanie położenia wojsk w obszarze Wólka Radzymińska-Dąbkowizna, przegonienia patroli nieprzyjacielskich i nawiązanie łączności z lewym skrzydłem 11 Dywizji tj. 48 pp w forcie Benjaminów. Zbliżała się noc, więc gen. Żeligowski po odejściu 1 szwadronu polecił dowódcy pułku zabezpieczyć od wschodu postój 10 DP w Jabłonnie. Maszerujący 1 szwadron minąwszy Nieporęt został ostrzelany z lasu na wschód od tej miejscowości i zmuszony do ukrycia się między zabudowaniami.
W Nieporęcie znajdowało się zgrupowanie artylerii polowej płk. Małuszyckiego. Z odbywającego się w lesie ruchu wojsk można było wywnioskować, że silniejszy nieprzyjaciel znajduje się pod Nieporętem, a w związku z tym zgrupowanie artylerii może być zagrożone. Dowódca szwadronu ppor. Skawiński postanowił spieszonym szwadronem obsadzić południowo-wschodnią część Nieporętu, bronić artylerii i utrzymać miejscowość. Wysłany meldunek sytuacyjny do Jabłonny był po 24 godzinach pierwszą dokładną wiadomością o ruchach nieprzyjaciela w kierunku Wisły. Wyruszywszy z Jabłonny po zapadnięciu zmroku, dowódca pułku mjr Kulesza z 2, 3 i 4 szwadronem wysunął się na wschodni skraj lasu. Zatrzymał się z pułkiem w Kątach Węgierskich, tym samym zamykając kierunek na Wólkę Radzymińską linią placówek na Kanale Królewskim. 1 szwadron, wspierany ogniem działowym czterech baterii artylerii, odparł tej nocy trzy ataki wojsk nieprzyjacielskich, idące z lasu na wieś. Nieporęt był mocno broniony przez dzielnych szwoleżerów, chociaż brakowało amunicji do karabinów. Rankiem pułk przegrupował się z Kątów przez Nieporęt do Wólki Radzymińskiej, skąd, oczyszczając lasy z wałęsających się oddziałów nieprzyjaciela, mjr Kulesza skierował 2 i 4 szwadron do Pustelnika, a 3 szwadron na Mokre. W czasie trwania walk na przedmościu Warszawy, wojska sowieckie poniosły sromotną klęskę.
Równocześnie z walkami na przedmościu rozgorzała bitwa nad Wkrą. 5 Armia gen. Sikorskiego wiązała główne siły Tuchaczewskiego, które próbowały przeciąć nasze linie komunikacyjne z Gdańskiem. Pułk z Nieporętu odmaszerował do 9 Brygady Jazdy, wchodzącej w skład obrony Płońska, a w późniejszym okresie do tzw. „Północnej Dywizji Jazdy”. Wykonał forsowne marsze przez Modlin-Zakroczym-Kroczewo, rozpoczynając od Płońska szereg krwawych walk na północnym teatrze wojny. 17 sierpnia mjr Kulesza z 1 i 2 szwadronem osiągnął Ćwiklin. W tym czasie 4 szwadron znajdował się w folwarku Żeromin, gdzie w dniu poprzednim został wysłany jako ubezpieczenie po zdobyciu Płońska. 3 szwadron jako zwiad ubezpieczający lewy bok brygady, rozpoznawał teren pod Górą. W tym czasie pułk nie był jeszcze w posiadaniu ciężkich karabinów maszynowych. Dowódca brygady mjr Głogowski, zatrzymał początkowo oba szwadrony pułku w odwodzie w Wiklinie, gotowe do użycia w zależności od sytuacji na froncie. Na przedpolach wsi panował spokój i nic nie wskazywało na bliskość nieprzyjacielskich wojsk. Spieszone szwadrony we wsi spożywały posiłek, kiedy około 14:00 obserwator znajdujący się na dachu budynku zameldował, że nieprzyjacielska piechota w sile kilku batalionów maszeruje od strony Arcelina i lasów, kierując się do wsi. Na wieś zaczęły padać pociski artylerii spod Arcelina. Widząc zaczepny zwrot nieprzyjaciela w kierunku Płońska, mjr Kulesza postanowił bronić tego kierunku, decydując się na obronę manewrową. Polegało to na zaskoczeniu ogniem nieprzyjacielskiej piechoty, kiedy ukaże się jakieś 700 m. przed wsią, a następnie odrzucenie jej czoła śmiałym przeciwnatarciem.
Około godz. 15 ruszyło natarcie nieprzyjacielskiej piechoty od strony Arcelina. 4 szwadron bronił wzgórza z wiatrakiem, ściągając na siebie uwagę nieprzyjaciela. W tym samym czasie 1 szwadron i część 2 szwadronu zostały spieszone i pod dowództwem ppor. Skawińskiego zajęły pozycje w rowie ciągnącym się przed i wzdłuż Wiklina. Przywitały silnym ogniem nacierające z tego kierunku dwa bataliony wroga. Nie mogły jednak wyjść z rowu do szturmu, ponieważ były ostrzeliwane ogniem broni samoczynnej i działkami piechoty. Nieprzyjaciel został chwilowo zatrzymany i począł się przegrupowywać. W tym czasie pluton artylerii konnej wspomagający pułk zza Wiklina, raził swym ogniem pluton pierwszego szwadronu, wywołując w nim popłoch i zamieszanie. Dowódca będąc na swoim punkcie obserwacyjnym, zauważył w pewnej chwili nieprzyjaciela w sile batalionu, który manewrując między szwadronami 4 i 1, próbuje oskrzydlić wieś od południa. Skierował pierwszy i część 2 szwadronu do przeciwnatarcia, a sam na czele z odwodem zaatakował w celu odrzucenia oskrzydlającego ich nieprzyjaciela. Kryjąc się między zabudowaniami posuwał się naprzód. Podczas wyjścia z opłotków trafił na skrzydło wewnętrzne manewrującego batalionu sowieckiego. Uderzono na nich niezwłocznie, zmuszając przeciwnika do cofnięcia się, ale ten zmiarkowawszy jakie siły na niego nacierają, zawrócił i uderzył na Żeromin.
Dowódca pułku pada ranny od kuli karabinowej, mając strzaskaną miednicę. Plutony zaczęły się wycofywać, unosząc mjr. Kuleszę na koniec Żeromina, gdzie pod dowództwem por. Stanisława Hejnicha przeszły do rozpaczliwej obrony. Mimo ciężkiej rany dowódca pułku pozostał na placu boju, kierując walką do końca. Nieprzyjaciel wprowadził do walki nowe siły wspierane artylerią. Obchodził również Ćwiklin od północy w kierunku na Szymaki. W tym czasie pierwszy i drugi szwadron po bezskutecznym przeciwnatarciu, został wyparty ze swego rowu, bronił się przyparty plecami do stodół Wiklina. Czwarty szwadron został wyparty z bronionego wzgórza. Zaczyna brakować amunicji. Około 17:00 nastąpił kryzys w boju, ponieważ na zagłębienie terenowe w którym leżała wieś, zaczęły od zachodu i północy padać pociski 54 dywizji sowieckiej oskrzydlającej od strony Smardzewa i Sarbiewa, kierującej się na Płońsk. Szwadrony pułku przeszły do przeciwnatarcia, biorąc 250 jeńców. Nieprzyjaciel został rozbity, a jego niedobitki uszły w rozsypce na Baboszewo-Sarbiewo. W ten sposób pułk, wiążąc i zatrzymując sobą duże siły wroga, przyczynił się do zniweczenia zamiaru nieprzyjaciela, zagrażającego tyłom 5 Armii. W boju tym szwoleżerowie zdobyli pierwsze krzyże „Virtuti Militari”. Po bitwie obowiązki dowódcy objął rtm. Rudolf Dreszer.
W czasie sowieckiego manewru zaczepnego na Płońsk, doprowadzającego do boju pod Ćwiklinem i Arcelinem, przechylonego na naszą korzyść, armie polskie ruszyły do pościgu w stronę granicy Prus Wschodnich. Nieprzyjaciel, żeby uniknąć odcięcia, zaczął wycofywać się znad dolnej Wisły. Nacierające na Płońsk dywizje sowieckie przeszły do obrony na południowym brzegu Raciążnicy, celem umożliwienia 4 Armii i 3 Korpusowi Kawalerii odwrotu na wschód. Zadaniem dywizji jazdy płk. Orlicz-Dreszera było rozdarcie tej przesłony i odcięcie odwrotu kawalerii Gaja w okolicy Szreńska. Idący z Wiklina na czele brygady 201 pułk szwoleżerów, pierwszym szwadronem w straży przedniej około godz. 16:00 dotarł do Szumak. Nastąpiła tutaj pamiętna pierwsza dekoracja orderem „Virtuti Militari”. W czasie walki straży przedniej z nieprzyjacielem, nadjechał dowódca armii, gen. Sikorski i w ogniu, przed frontem rozwiniętego konno plutonu, udekorował dowódcę szwadronu, ppor. Skawińskiego. Nad ranem piechota zdobyła na lewym skrzydle Baboszewo, zmuszając przeciwnika do wycofania się z Jarocina. Doprowadziło to do opanowania przez pułk Sarbiewa i folwarku Dłużniewo. Z nastaniem dnia dowodzący wówczas pułkiem rtm. Rudolf Dreszer, postanowił uderzyć na flankę wroga, trzymającego front Smardzewo – Sarbiewo – Dłużniewo.
Ze względu na bagniste dojścia, wysoki brzeg po stronie nieprzyjaciela oraz silnego ognia ciężkich karabinów maszynowych i artylerii, forsowanie rzeki mogło nastąpić tylko przez mostki w Sarbiewie lub folwarku Dłużniewo. Natarcie wyznaczono na godziny ranne 20 sierpnia. 3 i 4 szwadron znajdowały się w ugrupowaniu wyjściowym nad rzeką przed Sarbiewem, a pluton trzeciego szwadronu pod dowództwem ppor. Witkowskiego w folwarku Dłużniewo. Odwód stanowiły 1 i 2 szwadron, początkowo w Sarbiewie, a później w lasku pod folwarkiem. W dniu tym po długich oczekiwaniach, przybył szwadron karabinów maszynowych pod dowództwem por. Kossowskiego liczący 8 ckm-ów, wzmacniając tym samym podstawę wyjściową do natarcia. Nieprzyjaciel chcący się wycofać w nocy z 19 na 20 sierpnia, urządził silne wypady, a szczególnie na placówkę ppor. Witkowskiego, który z 20 ludźmi zabarykadował most, a wzmocniony drużyną ckm-ów, odparł przeciwnika. Atak nieprzyjaciela załamał się również pod Sarbinowem w ogniu 3 i 4 szwadronu. Po nastaniu dnia zgłosił się na ochotnika wachmistrz Raczkowski, który pod ogniem nieprzyjacielskich karabinów maszynowych rozebrał zbudowaną z bron barykadę na moście pod folwarkiem Dłużniewo. Po jej rozebraniu, ppor. Skawiński z pierwszym szwadronem wsparty ogniem spieszonego drugiego szwadronu i ogniem karabinów maszynowych wachmistrza Borettiego, ruszył galopem do zabudowań gospodarczych. Przeszedłszy most trójkami, wpadł do Dłużniewa, zajętego przez wroga. Niespodziewany atak w miejscu jak najmniej spodziewanym, spowodował wśród piechoty sowieckiej wielkie zamieszanie, bezładny odwrót i poddanie się do niewoli. Wykorzystując powodzenie, dowódca pułku poprowadził osobiście pościg z trzecim i drugim szwadronem oraz szwadronem karabinów maszynowych. Czwarty szwadron po przełamaniu napotkanego oporu, pozostał chwilowo w Sarbiewie do czasu osiągnięcia tego rejonu przez 8 Brygadę Jazdy. Pułk, sforsowanie rzeki opłacił śmiercią 5 szwoleżerów. Po takim oryginalnym kawaleryjskim sforsowaniu rzeki, rozpoczął się pościg na Goszczyn nad Wkrą. Wysłane patrole weszły w styczność z kawalerią korpusu Gaja na szosie pod Strzegowem.
Ostatnie walki upewniły, że nieprzyjaciel wycofując się skierował się na Mławę. Naszym wojskom zależało, żeby własna kawaleria jak najszybciej przechwyciła tam nieprzyjaciela, zanim umknie na wschód wzdłuż granicy niemieckiej. Manewr brygady utknął jednak w nocy z 21 na 22 sierpnia z powodu ciemności i gęstej mgły, a na dodatek szwadrony idące w różnych szykach wpadały na siebie, tworząc sytuację jakby pododdziały dostały się w pierścień ognia z niewielkiej odległości. Ostatecznie nastąpił nocleg, ubezpieczony wokoło czujkami. O brzasku po opadnięciu mgły, 201 pułk znalazł się nieopodal wsi Ignacewo. Tuż obok szosą ciągnęły tabory nieprzyjaciela w kierunku na Mławę. Leżąca na wzgórzu i otoczona mokrymi łąkami miejscowość Żurominek, była silnie obsadzona okopaną piechotą rosyjską. Dowódca pułku, oprócz swoich żołnierzy, miał do dyspozycji baterię 8 dywizjonu artylerii konnej stojącą na stanowiskach na wschód od Ignacewa oraz część szwadronu karabinów maszynowych 1 pułku szwoleżerów. Wysłał on do nieprzyjaciela podoficera z propozycją poddania się, ale zauważywszy, że ten zwleka z poddaniem, wydał rozkaz do natarcia.
Szwadrony 1 i 3 pod dowództwem ppor. Skawińskiego, rozwinięte w dwóch falach na lewo od wsi, a za nimi szwadron karabinów maszynowych, ruszyły na wzniesienia pod Żurominkiem. Wspierane były ogniem artylerii konnej spod Ignacewa, oraz ogniem karabinów maszynowych 1 pułku szwoleżerów. Osłonę artylerii i odwód stanowił 2 szwadron pułku. Szwadrony rozwinęły się i ruszyły galopem na pierwszą linię nieprzyjaciela. Zostały tam przyjęte silnym ogniem piechoty i artylerii spod folwarku Żurominek. Mimo strat szwadrony przebiły się przez linię nieprzyjaciela i doszły galopem na wzgórze pod Żurominkiem. Zobaczyły przed sobą pułk kozaków, który na ich widok zatrzymał się w rozwiniętym szyku. Na pomoc szarżującym szwoleżerom przyszedł z prawego skrzydła por. Hejnich z częścią drugiego szwadronu. Szwoleżerowie pierwsi ruszyli na stojącego przeciwnika, ale kozacy nie pozostali bierni i ze swym karabinem maszynowym na koniu ruszyli do ataku na białą broń. Nastąpiło starcie konne o urozmaiconej formie. Nasi szwoleżerowie walczyli tą bronią do której mieli większe zaufanie, a więc strzelali i rąbali szablami. Ci, którym padły konie walczyli pieszo. Przykładem takiej walki może być postawa ppor. Witkowskiego, który straciwszy konia, bronił się z grupką swoich ludzi strzelając z rewolweru. Inicjatywa uderzenia i moralna wyższość ochotniczych szwadronów zdecydowała o powodzeniu i odparciu ataku kozaków. Uciekających kozaków ścigał skutecznie ogień karabinów maszynowych por. Jana Kossowskiego, który na taczance przebił się ulicami Żurominka na północny skraj tej miejscowości. Ostatnie starcie 1 i 3 szwadronu z nieprzyjacielską piechotą nastąpiło pod samą wsią Żurominek. Wieś została zdobyta, lecz dalszy pościg za nieprzyjacielem był niemożliwy z powodu przejść nocnych i szarży, po której konie ledwo dyszały. W tym czasie rozgrywała się walka pod wsią Dunaj. Tam 4 szwadron dowodzony przez ppor. Jana Zarzyckiego działając wspólnie z 1 pułkiem szwoleżerów nacierał ławą na nieprzyjaciela. Bój ten w którym zjednoczyły się wysiłki całego pułku, był sprawdzianem kawaleryjskiego animuszu tych, którzy wskrzesili tradycje pospolitego ruszenia dawnej Rzeczypospolitej Polskiej w jego najpiękniejszym momencie. Korpus Gaja i 4 Armia sowiecka zostały ostatecznie zmuszone pod Kolnem przez armię polska do szukania schronienia w Prusach Wschodnich. Dywizja płk. Dreszera przeszła na wschód od Mławy, a jej zadaniem było dozorowanie niemieckiej granicy.
Pułk w okresie działań wołyńskich, zamykających wojnę polską, występuje w zmasowanej kawalerii, tworzącej Korpus Jazdy pod dowództwem płk Juliusza Rómmla. Działania te miały polegać na pościgu i tzw. „zakreśleniu szablą granic Polski”. Pułk przywieziony z północnego frontu, wyładował się z transportu kolejowego w Chełmie i 11 września po przejściu Bugu w Kosmowie, rozpoczął marsz pościgowy na wschód. Zaczepność oddziału w tym czasie charakteryzuje czyn szwoleżera Kujawskiego, który wysłany na patrol na czele sekcji, pod ogniem nieprzyjaciela dociera do drugiej linii, obsadzonej przez spieszoną kawalerię, zdobywa ciężki karabin maszynowy oraz 5 jeńców. Pułk idąc w straży przedniej IX Brygady Jazdy stoczył szereg potyczek o przeprawy z tylnymi strażami kawalerii nieprzyjaciela. Podczas jednego ze starć z kozakami ginie dowódca 2 szwadronu rtm. Stanisław Starowójtow, podczas torowania przejścia dla pułku. 18 września zostaje zajęte Równe i pułk zostaje przesunięty do Szpanowa dla zabezpieczenia miasta od północnego wschodu.
Dnia 25 września rozpoczęły się działania na Korzec. W dniu następnym stwierdzono, że w m. Kołowerła przemieszcza się kolumna piechoty sowieckiej z artylerią. Dowódca brygady, mając pod ręką 3 i 4 szwadron oraz ciężkie karabiny maszynowe 201 pułku, polecił im uderzyć na wroga, osłaniając jednocześnie manewr brygady od północy. Reszta pułku była w tym czasie na zwiadach. Szwadrony ruszyły kłusem za chowającą się w lesie piechotą, dopadając ją na leśnej polanie. Były to dwie roty, które osłaniały odwrót brygady „Płastunów”, uchodzącej na Słucz. Szwadrony trzeci i czwarty, wspierane ogniem karabinów maszynowych, ruszyły ławą na wieś. Natarcie naszych wojsk odrzuciło straż tylną wroga za Charałuch, która wznieciła popłoch w głównej kolumnie ich wojsk, przyspieszając jej odwrót. Dowódca brygady nie zauważywszy zamiarów zaczepnych nieprzyjaciela, wysłał za nim w pościg 2 szwadron aż po rzekę Słucz. Po starciu 3 i 4 szwadron odmaszerował na Korzec. Rtm. Juliusz Dreszer z 2 szwadronem, nacierał na każdy stawiany opór przez straż tylną nieprzyjaciela, aż dopadł mostu na rzece pod Bielaczkami. Na południowym brzegu Słuczy pozostała jeszcze rota nieprzyjacielskiej piechoty, osłaniająca most. Pchor. Tadeusz Osiecki został posłany z plutonem szwoleżerów, celem odcięcia z boku drogi, jaka pozostała osłonie do wycofania się. Wywiązała się na moście walka wręcz, w czasie której ginie ranny w pierś pchor. Osiecki, a plut. Wojciechowski zostaje ciężko ranny w nogi. Część pułk naciskała na wycofującą się brygadę sowiecką, która uszła za rzekę, zostawiając Korzec bez pomocy. Oddziały płk Dreszera zaatakowały miasto i zdobyły je manewrem wykonanym na tyły wroga.
Po dojściu do Słuczy, nastąpił dziesięciodniowy okres przygotowawczy do szeroko zakrojonej akcji tzw. „zagon na Korosteń”, a jej wstępne zadanie miało polegać na oczyszczeniu wschodniego brzegu Słuczy. Sforsowanie rzeki nastąpiło pod Rohaczewem i Ostróżkiem. Obszar ten dozorowały małe oddziały nieprzyjaciela. Pułk, wychodząc ze Smołdyszewa, miał za zadanie odrzucenie sowieckiej brygady, stojącej po przeciwnej stronie rzeki w rejonie Nemylnia – Hulsk – Czernica. Rankiem 1 października 4 szwadron wzmocniony ciężkimi karabinami maszynowymi, zajął i ubezpieczał przeprawę pod Ostróżkiem. Po pewnym czasie przeprawił się tam 1 i 2 szwadron. Rtm. Rudolf Dreszer z pierwszym szwadronem uderzył wzdłuż wschodniego brzegu w dół rzeki na Nemylnia – Talki – Hulsk, a trzeci szwadron ostrzeliwał te miejscowości spod Kikowej. Drugi szwadron wykonał manewr na tyły wroga, obchodząc lasami jego południowe skrzydło, a za nim maszerował 1 pułk szwoleżerów, który miał iść na głębsze obejście ku szosie żytomierskiej. Pierwszy szwadron ruszył lasami i w walce pieszej, wspartej skutecznie ogniem trzeciego szwadronu, odrzucił nieprzyjaciela z wymienionych wcześniej miejscowości. W dniu tym, drugi szwadron liczący 161 szabel i trzy ciężkie karabiny maszynowe, zbierał ciężkie żniwo. Zaskoczył w Kamiennym Brodzie odpoczywający batalion sowieckiej piechoty, a ppor. Gorzelański idący w szpicy, rozbił ze swym plutonem placówkę zdobywając taczankę z ckm-em oraz biorąc do niewoli jeńców. Wpadając w środek nieprzyjacielskiego ugrupowania, wywołał popłoch, a co za tym idzie, wycofanie się jej na wschód.
Otwierając drogę w ten sposób, 2 szwadron przesunął się do Dziekanki, gdzie manewrem na skrzydło okopanego batalionu, zmusił sowietów do wycofania się. Idąc dalej natknął się na maszerujący pułk sowiecki, który przywitał szwoleżerów ogniem ciężkich karabinów maszynowych. Rtm. Dreszer ze szwadronem ruszył do szarży, na ogień ciężkich karabinów maszynowych z taczanek nie było już czasu. Podczas rozbicia pierwszego ataku nieprzyjaciela, dowódca szwadronu stracił konia i dalszy atak poprowadził jego zastępca ppor. Stanisław Piotrowski. Nadchodzący z tyłu 1 pułk, poszedł dalej na północ i uderzył na zbliżający się od Hulska pułk sowiecki. Pomogło to 2 szwadronowi na zdobycie 2 ciężkich karabinów maszynowych, 326 jeńców oraz tabor bojowy sowieckiego pułku. Wypad na Słucz odbywał się w korzystnych wówczas warunkach, ponieważ teren był lesisty i powodował zakrycie dużo mniejszych, własnych sił. Pułk po oczyszczeniu w ten sposób przedpola, powrócił na noc za Słucz, pozostawiając wschodni brzeg pod obserwacją wysyłanych codziennie patroli. Podczas takiego zwiadu zdarzył się wypadek, dzięki któremu obsługa taczanek uratowała cały pluton. Podjazd pierwszego szwadronu w sile plutonu z dwiema taczankami pod dowództwem ppor. Antoniewicza, natknął się w pobliżu młynów ostrożeckich na ogon kolumny wroga maszerującej w kierunku Słuczy. Ostatnie dwie sotnie z kolumny uderzyły na szwoleżerów i zaczął się trudny odwrót. Taczanki wysunęły się do przodu, osłaniając ogniem wycofujący się galopem pluton. Jeden z karabinów na taczance zaciął się, ale znajdujący się na drugiej taczance karabin z którego ogień prowadził wachmistrz Fromonta, wyrządził kozakom wielkie szkody i nie pozwolił im dosięgnąć szwoleżerów. Powożący taczanką woźnica, st. szwoleżer Brenda, powożąc jedną ręką, drugą strzelał z rewolweru zabijając Baszkira, który składał się do cięcia szablą, zrównawszy się z taczanką. W czasie walki wzięto do niewoli jeńca Tatara, który przekazał cenne wiadomości o nadejściu nowych sił nad Słucz.
8 października rozpoczął się marsz na Korosteń. W ciągu dwóch dni, korpus podszedł pod miasto, a w trzecim dniu uderzył na nie. Pułk maszerował na południowym skrzydle korpusu przez Kropiwnę-Koszelówkę i 9 października stanął na noc w Chołośnie. Podczas tego marszu, towarzyszyła mu brygada baszkirska, ale nie zdobyła się na atak, nękając tylko pułkowe tabory, patrole oraz gońców. Nad ranem pułk wyszedł z Chołośna, próbując obejść Korosteń od południa. Dochodząc do toru kolejowego na Kijów, dostrzeżono piechotę rosyjską w sile 2 do 3 batalionów, która maszerowała z Korostenia na wschód wzdłuż toru kolejowego. Dowódca pułku otrzymał rozkaz odcięcia miasta od wschodu i rozbicie wycofujących się z niego oddziałów nieprzyjaciela. Trzecim i czwartym szwadronem wraz z ciężkimi karabinami maszynowymi pod dowództwem rtm. Ludwika Szwejcera obsadził Chotynówkę, a sam z pierwszym i drugim szwadronem ulokował się we wsi Nowaki. Obie miejscowości leżały po obu stronach toru kolejowego. W międzyczasie własnej artylerii udało się rozbić pociskiem tor kolejowy, powodując wypadnięcie z szyn manewrującej po torach lokomotywy. Zaskoczona celnym ogniem ckm-ów ppor. Jana Kossowskiego ze wsi Nowaki, cofająca się piechota, rezygnując z walki, zawróciła na południe mając zamiar przejść przez tor kolejowy do Chatynówki, nie wiedząc, że również ta miejscowość jest obsadzona przez szwoleżerów. Walkę ogniową przerwał przyjazd sowieckiego pociągu pancernego „Subotnik”, który zatrzymał się przy wykolejonej lokomotywie. Załoga pociągu przystąpiła do jej podnoszenia, pomimo silnego ostrzału przez karabiny maszynowe plutonu pchor. Serkiesa i wachmistrza Chludzińskiego, które wysunięte na skraj wsi Nowaki strzelały do obserwatorów artylerii pancerki usadowionych na dachu pociągu. Doszło do pojedynku artylerii pociągu pancernego z artylerią znajdującą się w Nowakach, wskutek czego wieś zaczęła płonąć. Artyleria ze wsi i 7 dywizjonu artylerii konnej stojąca na wzgórzu, starała się przerwać pracę przy podnoszeniu lokomotywy, ale pomimo tego udało to się wykonać i pociąg powoli odjeżdżał. Został jednak zatrzymany barykadą wybudowaną za wsią Nowaki przez ppor. Edwarda Witkowskiego. Ostatecznie poniósłszy ogromne straty w ludziach, pociąg wycofał się na Kijów, a bataliony piechoty sowieckiej, które w czasie walki przeszły przez tor kolejowy, wpadły w ręce 3 i 4 szwadronu w Chotynówce.
Żołnierze jednego z batalionów zostali wzięci do niewoli przez zbieg okoliczności. Wielu szwoleżerów nie posiadało własnych płaszczy, tylko nosiło rosyjskie, ponieważ noce w tamtym czasie bywały chłodne, a na dodatek w jednym ze szwadronówsłużyło 26 kubańskich kozaków, którzy nad Słuczą przeszli na naszą stronę. Piechota rosyjska wzięła szwoleżerów stojących w Chatynówce za swoje wojsko, a po stwierdzeniu pomyłki na ucieczkę było już za późno. Poddał się czołowy batalion, a reszta zawróciła do Korostenia. Ruszył za nimi w pościg 4 szwadron, biorąc uchodzących do niewoli. Za walkę stoczoną w ogniu karabinów maszynowych i wykazane męstwo krzyżami „Virtuti Militari” zostali odznaczeni: rtm. Szwejcer, wachmistrzowie Chludziński i Węglarz, plut. Gnat i ś.p. kpr. Frenkiel. W drodze powrotnej z Korostenia nad Słucz, idącemu w straży przedniej brygady pułkowi, przypadło w udziale przebicie się pod Suszkami przez drogę zamkniętą oddziałami sowieckimi. Dochodząc do Suszki, pułk został zatrzymany przez piechotę sowiecką. Przejściowy opór sowietów został złamany atakiem pieszym przez 1 i 2 szwadron, wspierany ogniem dział przesuwanych ręcznie wzdłuż drogi przez pluton towarzyszący artylerii. Dłuższa i cięższa walka wywiązała się pod wieczór o wyjście z lasu, ponieważ Rosjanie obsadzili zachodni brzeg rzeki Nerycz i zabudowania nad nią, blokując wyjście z lasu. Prowadzone przez dowódcę pułki natarcie rozwinęło się przy współudziale artylerii. Głównym miejscem na trasie był mostek o który walczył zawzięcie pierwszy i drugi szwadron w szyku pieszym, pod dowództwem rtm. Szwejcera.
Gdy nieprzyjaciel był pochłonięty walką o mostek, por. Tadeusz Mencel z 3 szwadronem i plutonem ckm-ów, obszedł lasek i przeprawił się konno przez niestrzeżony mostek. Przy wsparciu karabinów maszynowych por. Edwarda Capałły, rozwinął się do ataku na skrzydło nieprzyjaciela. Energiczny atak rtm. Szwejcera na zagrożonego z flanki nieprzyjaciela, pozwolił odrzucić go na Biełkę. Podczas tego ataku wyróżnił się brawurą ppor. Feliks Stolle, który pod silnym ogniem wroga, przekroczył ze swoim plutonem rzekę i zdobył chutor Suszki. Obserwujący całą sytuację dowódca pułku, wydał rozkaz do uderzenia na zajętą przez nieprzyjaciela Biełkę. Szwadrony, dosiadłszy koni ruszyły do ataku. Jako pierwsze cwałowały 1, 2 i 3 szwadron pod dowództwem rtm. Szwejcera, a następnie dowódca pułku z odwodem do którego zaliczyć należy 4 szwadron wraz ze szwadronem ciężkich karabinów maszynowych. Pierwsza linia posuwała się kłusem w ogniu nieprzyjacielskiej artylerii. Dotarłszy do wsi, napotkała wykopany szeroki rów spoza którego nieprzyjaciel prowadził ogień. W tym czasie 1 Pułk, oskrzydlając sowieckie wojska z lewego skrzydła, dotarł do południowego skraju wsi ułatwiając tym załamanie przeciwstawiającego się nieprzyjaciela. Wzięto wówczas do niewoli 200 jeńców oraz zdobyto 2 działa i 7 ckm-ów.
13 października pułk stanął na dłuższy postój w Jaruniu za Słuczą. Przed zawarciem rozejmu, szwoleżerowie oddali jeszcze ostatnie strzały pod Rohaczewem i Nemylnią odrzucając wroga w kierunku na Zwiahel. Przeprawiono się powtórnie za Słucz pod Rohaczewem, odrzucając nieprzyjaciela, który doszedł do rzeki w sile kilku batalionów. Ostatni wypad przeprowadził ppor. Kędzierski, który z 30 szwoleżerami wziął do niewoli w Nemylnej 109 jeńców.
Pułk w okresie pokoju.
Obowiązek wobec Ojczyzny i Wodza został spełniony. Ochotnicze szable wróciły do pochew. Wojaczka ta, dała młodym szwoleżerom możliwość zmierzenia się w konnym boju z głośną w Europie kawalerią Gaja i Budionnego. Zwycięstwo odniosła słuszna sprawa i moralna tężyzna słabszych ilością. Na froncie zaległa cisza, a zwyciężony przeciwnik poprosił o pokój. W Sujemcach i Smołdyrowie postój pułku trwał do połowy listopada. Po kilkunastodniowym pobycie w Koźlinie i Horyńgrodzie, korpus jazdy odszedł ze strefy rozejmowej na zachód. 201 pułk na zimowy odpoczynek udał się do Kupiczowa. W styczniu 1921 roku powrócił do pułku wyleczony z ran mjr Kulesza, obejmując dowództwo. Wczesną wiosną pułk zostaje przetransportowany do Płocka i przydzielony do IV Brygady Jazdy. Po demobilizacji ochotnicze szwadrony nie przestały istnieć. Więzy krwi złączyły moralnie z pułkiem warszawian i płocczan, a więź ta trwa nadal w postaci "„Związku byłych ochotników 201 Pułku Szwoleżerów”". Dzień święta pułkowego obrano 2 sierpnia tj. rocznicę powołania do życia 201 Pułku Szwoleżerów, a było ono uroczyście obchodzone po raz pierwszy w Wołkowysku, dokąd przeniesiony został pułk z Płocka w 1921 roku. Braterskie związki z ziemią warszawską i płocką jakie powstały podczas formowania pułku pozwoliły stworzyć jego nazwę jako 3 pułk Szwoleżerów Mazowieckich.
Pułk w kampanii wrześniowej.
1 września pułk znajdował się na stanowiskach na granicy z Prusami Wschodnimi. 2 września oddziały pułku walczyły pod Bakałarzewem. W nocy z 3 na 4 września zorganizowany został wypad dwóch szwadronów pułku na teren Prus Wschodnich. Po wykonaniu zadania szwadrony powróciły na teren Polski z minimalnymi stratami. W walkach poległ szwoleżer Wacław Błuszko, a porucznik Malarewicz został ranny w rękę. 4 września Straż Graniczna obsadziła pozycje w Raczkach luzując w ten sposób 1 szwadron. Pułk otrzymał rozkaz opuszczenia Suwalszczyzny i marszu w kierunku na Zambrów. Po nocnym marszu dotarł do Głębokiego Brodu. Kolejnej nocy również maszerował i dotarł do rejonu Kumiałka. Tu odpoczywał cały dzień, by w czasie kolejnych nocy maszerować dalej. 9 września nastąpiła reorganizacja Suwalskiej Brygady Kawalerii. Generał Podhorski przejął dowodzenie większą grupą kawalerii, a brygadę suwalską przejął dowódca 2 pułku ułanów płk Kazimierz Plisowski. 10 września pułk walczył w rejonie Szumowa. Zginęło dwóch szwoleżerów, ciężko ranny został ppor. Marian Dziewanowski. Z 11 na 12 września pułk maszerował lasami unikając walki. Do pułku dołączali jezdni z rozbitych jednostek.
3 szwadron maszerował pieszo. Dopiero nad ranem koniowodnych 3 szwadronu przyprowadził szef szwadronu. Wszystkie pododdziały „odnalazły się” i w rejonie koncentracji płk Milewski miał do dyspozycji już cały pułk. W nocy z 12 na 13 września pułk przegrupował się do rejonu Hodyszewo. Tu do jednostek gen. Podhorskiego dołączyła Podlaska Brygada Kawalerii. Postanowiono przedrzeć się przez linię Niemców i dojść do Narwi. Część taborów zniszczono, pozostawiając tylko wozy amunicyjne i prowiantowe. Pozostawiono też samochody do których brakowało benzyny.
W nocy z 12 na 13 września, idący w straży przedniej spieszony 2 szwadron, na skraju wsi Olszewo wszedł w kontakt ogniowy z ubezpieczeniem niemieckiej jednostki pancernej. Pododdziały w ciemności pogubiły się, a pułk po paru godzinach walki wycofał się. Na stanowiskach pozostała armata połowa i przeciwpancerna. Polegli porucznicy Malarewicz i Dziedzic, wachmistrz podchorąży Głuski oraz 18 szwoleżerów. Rannych zostało 20 szwoleżerów. Na wyznaczoną zbiórkę nie stawili się rtm. Chludziński, por. Stricker, podporucznicy Zaryn, Gilewicz i Michalak. Część szwoleżerów zaginęła bez wieści.
Pułk wycofał się do lasów Hodyszewo i tam pozostawał przez dwa dni. W kolejnych dniach pułk szukał przejścia przez Narew, by w rezultacie przeprawić się pod Strablą i wszedł w lasy. Po zaginionym rotmistrzu Chludzińskim dowódcą 2 szwadronu został rtm. Malewski, a po rtm. Strickerze 4 szwadron objął porucznik Michelis.
18 września „odnalazł się” 1 szwadron. Pułk doszedł do Białowieży, a tam nastąpiła reorganizacja zgrupowanych w tym rejonie jednostek kawalerii. Generał Podhorski podporządkował sobie wszystkie oddziały i utworzył z nich dwie brygady. Dowództwo jednej objął pułkownik Plisowski, a w jej skład weszły 2., 10. i 5. pułk ułanów. Dowódcą drugiej brygady w składzie 1 puł, 3 psk i 3 pszw. został płk Milewski. Obie brygady pomaszerowały na południe, by dojść do granicy polsko-węgierskiej. Po drodze oddziały Dywizji Kawalerii „Zaza” spotkały się z wojskami generała Kleeberga. Po dłuższych pertraktacjach generał Zygmunt Podhorski zrezygnował z planów przebijania się na Węgry i podporządkował się generałowi Kleebergowi.
Cały czas dochodzi do utarczek z Niemcami. 29 września poległ por. Włodzimierz Masłowski. Pułk, w ramach Brygady Kawalerii „Edward, maszerował w kierunku Kocka. 2 października powstrzymał niemieckie natarcie z kierunku Serokomli. Brygada „Edward” uderzyła w kierunku miejscowości Poznań. Atak prowadzony jest pieszo. Natarcie nie przynosi sukcesu. Na rozkaz generała Podhorskiego oddziały wycofały się na poprzednie stanowiska. Noc pułk spędził w Lipinach. 4 października cała Brygada „Edward” atakowała Niemców w pobliżu wsi Niedźwiedź. Około 23:00 na odprawie dowódców jednostek generał Kleeberg poinformował, że podpisał kapitulację SGO „Polesie”. 6 października 3 pułk szwoleżerów, obok innych oddziałów ustawił się na zbiórce. Dowódca podziękował szwoleżerom i odśpiewano hymn państwowy. Część broni zakopano, resztę w miarę możności uszkodzono.
Stan pułku w momencie zakończenia działań przedstawiał się następująco: 1. i 2 szwadron – po 3 oficerów, 76 ułanów, 80 koni; 3 szwadron – 3 oficerów, 66 szwoleżerów, 70 koni; 4 szwadron – 2 oficerów, 50 szwoleżerów, 60 koni; szwadron ckm – 3 oficerów, 62 szwoleżerów, 78 koni; pluton armatek przeciwpancernych – 1 podchorąży, 22 szwoleżerów, 23 konie. Razem: 14 oficerów, 1 podchorąży, 351 szwoleżerów i 391 koni.
Pułk Armii Krajowej.
W listopadzie 1942 roku doszło do odtworzenia pułku w ramach IV Inspektoratu Suwalskiego AK. Pułk prowadził działania dywersyjno-rozpoznawcze w Obwodzie Augustowskim. Zakończył swoje istnienie składając broń wojskom Armii Czerwonej w lipcu 1944 roku w okolicach Augustowa.
Tradycje pułku Armii Krajowej kultywuje 1 Podlaska Brygada Obrony Terytorialnej.
Symbole pułku.
Sztandar.
Sztandar, ze znajdującymi się na nim herbami ziemi płockiej, posiada dużą wartość artystyczną. Ofiarowała go pułkowi ziemia płocka. Marszałek Józef Piłsudski wręczył pułkowi sztandar 2 kwietnia 1922 roku w Łazienkach w Warszawie.
Dekretem Kapituły Orderu Virtuti Militari, działającej na emigracji w Londynie, 11 listopada 1966 roku, „w uznaniu czynów niezwykłego męstwa w okresie drugiej wojny światowej 1939−1945”, 3 pułkowi szwoleżerów został nadany Krzyż Srebrny Orderu Wojennego Virtuti Militari. Szarfy z krzyżem zostały zawieszone na sztandarze znajdującym się w Instytucie Polskim i Muzeum im. gen. Sikorskiego w Londynie.
Odznaka pamiątkowa.
wzór 1
Odznaka nie była zatwierdzona. Posiada kształt krzyża o lekko wklęsłych ramionach, pokrytych białą emalią z amarantowym obramowaniem i złoconymi krawędziami. Na krzyż nałożone złote półsłońce z inicjałem patrona K oraz srebrny stylizowany orzeł z cyfrą pułkową 3 na piersi. Dwuczęściowa – wykonana w tombaku srebrzonym. Wymiary: 34x34 mm. Projekt: Stefan Mossor Wykonanie: Wiktor Gontarczyk – Warszawa.
wzór 2
Odznaka zatwierdzona Dz. Rozk. MSWojsk. nr 16, poz. 191 z 30 maja 1930 roku.
Posiada kształt krzyża maltańskiego o ramionach pokrytych białą emalią z żółtym paskiem. Na ramionach krzyża wpisano numer, skrót nazwy i inicjały patrona 3 SZWOL JK. W środku krzyża umieszczona jest miniatura srebrnego orła wojskowego na tle złotego półsłońca. Ramiona krzyża złączone są złoconym wieńcem laurowym. Oficerska – dwuczęściowa, wykonana w tombaku srebrzonym, emaliowana. Wymiary: 39x39 mm. Projekt: Adam Malewski Wykonanie: Wiktor Gontarczyk – Warszawa
Mazowieccy szwoleżerowie.
Żołnierze 3 pułku szwoleżerów – ofiary zbrodni katyńskiej.
"Biogramy zamordowanych oficerów znajdują się na stronie internetowej Muzeum Katyńskiego"
Tradycje pułku.
Pułk nawiązywał do tradycji 3 Pułku Lekkokonnego Polskiego Gwardii Cesarza Napoleona I (1812 – 1813)
Barwy i tradycje 3 Pułk Szwoleżerów Mazowieckich w latach 1995–2000 kontynuował batalion zmechanizowany 4 Suwalskiej Brygady Kawalerii Pancernej z Orzysza. Żołnierze batalionu (litpolbat-u) nosili na beretach proporczyki w barwach pułku.
Od 2004 tradycję pułku kontynuuje Szwadron Honorowy 3 Pułku Szwoleżerów Mazowieckich stacjonujący w Warszawie.
20 maja 2014 roku 1 batalion zmechanizowany 15 Giżyckiej Brygady Zmechanizowanej im. Zawiszy Czarnego przejął dziedzictwo tradycji 3 Pułku Szwoleżerów Mazowieckich im. pułkownika Jana Kozietulskiego i otrzymał nazwę wyróżniającą „Szwoleżerów Mazowieckich”.
31 maja 2015 roku w bazie Novo Selo w Kosowie dowódca Szwoleżerów Mazowieckich ppłk Arkadiusz Kujawa przejął dowodzenie nad Polskim Kontyngentem Wojskowym w Kosowie. 1 batalion Szwoleżerów Mazowieckich stanowił trzon XXXII zmiany PKW KFOR.
Upamiętnienie.
8 maja 1973 w kościele garnizonowym w Warszawie, przy ulicy Długiej, zostały odsłonięte dwie tablice poświęcone mazowieckim szwoleżerom. Jedną to rekonstrukcja tablicy z 1922, druga dla uczczenia pamięci żołnierzy 3 pułku szwoleżerów „poległych i pomordowanych w walkach o wolność Ojczyzny oraz zmarłych i zaginionych w latach wojny”.
Na pierwszej z nich wyryto nazwiska poległych szwoleżerów w czasie wojny polsko-bolszewickiej. Są to: rtm. Eliasz Starowójtow, ppor. Stanisław Kowalski, ppor. Józef Lewicki, ppor. Stanisław Pruszkowski, pchor. Tadeusz Osiecki, wachmistrz Józef Wądołkowski, plut. Henryk Pasieka, kaprale – Mieczysław Frenkiel, Władysław Krupa, Bohdan Trzciński i Józef Wrzosek, starsi szwoleżerowie – Tadeusz Łukowski i Stanisław Szwejkowski, szwoleżerowie – Jan Anusiński, Rajmund Bosk, Buczyński, Witold Chojnacki, Michał Demidecki-Demidowicz, Jan Gliński, Jan Górecki, Eugeniusz Jaremowski, Henryk Kałuski, Przemysław Kamieński, Józef Kamieński, Wacław Kępiak, Julisz Krosnowski, Stefan Lambach, Stanisław Linowski, Jan Łukiński, Eugeniusz Majewski, Wacław Michler, Mickiewicz, Leon Nagórski, Zdzisław Odrowąż-Waligórski, Aleksander Pomian-Piętka, Fryderyk Popiel, Stanisław Rokossowski, Konrad Różycki, Michał Sasinowski, Serafiński, Stanisław Sikora, Leszek Sławiński i Bolesław Szewczyk.

</doc>
<doc id="355878" url="https://pl.wikipedia.org/wiki?curid=355878" title="Bukowice (powiat milicki)">
Bukowice (powiat milicki)

Bukowice (niem. "Frauenwaldau") – wieś w Polsce położona w województwie dolnośląskim w powiecie milickim, w gminie Krośnice.
Podział administracyjny.
W latach 1975–1998 miejscowość należała administracyjnie do województwa wrocławskiego.
Nazwa.
Nazwa miejscowości wywodzi się najprawdopodobniej od nazwy drzewa buk. W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305, miejscowość wymieniona jest w zlatynizowanej formie "Buchowycze villa". W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Bukowicze" oraz nazwą niemiecką "Frauwaldau".
Demografia.
Według Narodowego Spisu Powszechnego (III 2011 r.) we wsi mieszka 1651 osób. Ludnością ustępuje jedynie Krośnicom (1820 mieszkańców).
Położenie.
Bukowice leżą 20 km od Milicza, 45 km od centrum Wrocławia. Wieś położona jest częściowo na terenie parku krajobrazowego Dolina Baryczy. Od wschodu graniczy z miejscowością Lędzina, od północy z miejscowością Pierstnica, a od zachodu z miejscowością Łazy Wielkie. Wieś jest jedną z najdłuższych polskich miejscowości, bowiem ciągnie się na przestrzeni aż 6,5 kilometra.
Charakterystyka wsi.
W miejscowości są sklepy wielobranżowe, zespół szkół, gminny zespół kultury i bibliotek, apteka, agencja pocztowa, niepubliczny zakład opieki zdrowotnej, przystanki PKS i PKP. W zespole szkół Bukowicach dzieci i młodzież uczą się od klas zerowych aż do końca gimnazjum. W Bukowicach znajduje się klub sportowy LZS Orion Branda Bukowice, którego zawodnicy biorą udział w rozgrywkach 3 ligi tenisa stołowego mężczyzn. 
Zabytki.
Do wojewódzkiego rejestru zabytków wpisana jest:
inne zabytki:

</doc>
<doc id="355880" url="https://pl.wikipedia.org/wiki?curid=355880" title="Górowo-Trząski">
Górowo-Trząski

Górowo-Trząski – wieś w Polsce położona w województwie warmińsko-mazurskim, w powiecie nidzickim, w gminie Janowiec Kościelny.
W latach 1975–1998 miejscowość administracyjnie należała do województwa olsztyńskiego.
W okresie międzywojennym w miejscowości stacjonowała placówka Straży Celnej „Górowo-Trząski”. a następnie placówka Straży Granicznej I linii „Górowo-Trząski”.

</doc>
<doc id="355881" url="https://pl.wikipedia.org/wiki?curid=355881" title="Górowychy">
Górowychy

Górowychy – wieś w Polsce położona w województwie pomorskim, w powiecie kwidzyńskim, w gminie Prabuty i nad zachodnim brzegiem jeziora Dzierzgoń.
W latach 1975–1998 miejscowość administracyjnie należała do województwa elbląskiego.

</doc>
<doc id="355882" url="https://pl.wikipedia.org/wiki?curid=355882" title="Górowychy Małe">
Górowychy Małe

Górowychy Małe – przysiółek w Polsce w województwie pomorskim, w powiecie kwidzyńskim, w gminie Prabuty i nad zachodnim brzegiem jeziora Dzierzgoń.
W latach 1975–1998 miejscowość administracyjnie należała do województwa elbląskiego.

</doc>
<doc id="355883" url="https://pl.wikipedia.org/wiki?curid=355883" title="Górskie Ponikły-Stok">
Górskie Ponikły-Stok

Górskie Ponikły-Stok – wieś w Polsce położona w województwie podlaskim, w powiecie zambrowskim, w gminie Rutki.
Wierni kościoła rzymskokatolickiego należą do parafii św. Anny w Rutkach-Kossakach.
Historia.
W latach 1921 – 1925 wieś leżała w województwie białostockim, w powiecie łomżyńskim, w gminie Kossaki-Rutki a od 1925 w gminie Rutki.
Według Powszechnego Spisu Ludności z 1921 roku wieś zamieszkiwało 167 osób w 19 budynkach mieszkalnych. Miejscowość należała do parafii rzymskokatolickiej w Rutkach. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Rutkach-Kossakach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="355884" url="https://pl.wikipedia.org/wiki?curid=355884" title="Górszczyzna">
Górszczyzna

Górszczyzna – wieś w Polsce położona w województwie podlaskim, w powiecie kolneńskim, w gminie Kolno.
Wierni kościoła rzymskokatolickiego należą do parafii Parafia Najświętszego Serca Jezusowego w Koźle.
Historia.
W czasach zaborów w granicach Imperium Rosyjskiego. W latach 1921–1939 wieś leżała w województwie białostockim, w powiecie kolneńskim, w gminie Czerwone.
Według Powszechnego Spisu Ludności z 1921 roku we wsi mieszkało 75 osób w 13 budynkach. Miejscowość należała do parafii rzymskokatolickiej w Kolnie. Podlegała pod Sąd Grodzki w Kolnie i Okręgowy w Łomży; właściwy urząd pocztowy mieścił się w Kolnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="355885" url="https://pl.wikipedia.org/wiki?curid=355885" title="Josef Beránek">
Josef Beránek

Josef Beránek (ur. 25 października 1969 w Litvínovie) – czeski hokeista, reprezentant Czech, olimpijczyk.
Kariera.
Uczestniczył w turniejach mistrzostw świata do lat 20 edycji 1989 (Czechosłowacja), mistrzostw świata edycji 1991 (Czechosłowacja), 1993, 1994, 1998, 2004 (Czechy), Canada Cup 1992 (Czechosłowacja), zimowych igrzysk olimpijskich 1998, Pucharu Świata 1996.

</doc>
<doc id="355886" url="https://pl.wikipedia.org/wiki?curid=355886" title="Trockista">
Trockista



</doc>
<doc id="355887" url="https://pl.wikipedia.org/wiki?curid=355887" title="Trockiści">
Trockiści



</doc>
<doc id="355890" url="https://pl.wikipedia.org/wiki?curid=355890" title="Gardyny (powiat ostródzki)">
Gardyny (powiat ostródzki)

Gardyny (niem. "Gardienen") – wieś w Polsce położona w województwie warmińsko-mazurskim, w powiecie ostródzkim, w gminie Dąbrówno. W latach 1975–1998 miejscowość administracyjnie należała do województwa olsztyńskiego. Od 1998 roku należy do województwa warmińsko-mazurskiego.
Wieś Gardyny leży nad jeziorem Gardejki, wymieniana w dokumentach już w roku 1328 jako dobra rycerskie. Znajduje się tu grodzisko krzyżackie. W latach panowania zakonu krzyżackiego budowla drewniana, zniszczona podczas najazdu szwedzkiego (potocznie nazywane przez mieszkańców Szwedzką Górą). Budowla późnośredniowieczna XIV/XV w.
We wsi mieszka 187 osób. W miejscowości mieszczą się dwa kościoły – rzymskokatolicki i ewangelicki.
Sołectwo Gardyny obejmuje miejscowości: Gardyny, Dąbrowa.

</doc>
<doc id="355893" url="https://pl.wikipedia.org/wiki?curid=355893" title="Garbina">
Garbina

Garbina – wieś w Polsce położona w województwie warmińsko-mazurskim, w powiecie braniewskim, w gminie Braniewo.
Części wsi.
W latach 1975–1998 miejscowość administracyjnie należała do województwa elbląskiego. Wieś znajduje się w historycznym regionie Warmia.
Kapliczka w Garbinie.
W 2012, znajdująca się w miejscowości kapliczka w stanie ruiny, została poddana gruntownej renowacji. Przy kapliczce odprawiane są majowe nabożeństwa ku czci Najświętszej Marii Panny. Uczestniczą w nich mieszkańcy wsi, także dzieci. 
Z tyłu kapliczki znajduje się tablica poświęcona poległym w I wojnie światowej (prawdopodobnie mieszkańcom pobliskich miejscowości). Kapliczka jest obiektem sakralnym dla mieszkańców Garbiny i sąsiednich wsi.

</doc>
<doc id="355894" url="https://pl.wikipedia.org/wiki?curid=355894" title="Garbowice">
Garbowice

Garbowice (daw. "Garbowiec") – wieś w Polsce położona w województwie świętokrzyskim, w powiecie opatowskim, w gminie Iwaniska.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="355895" url="https://pl.wikipedia.org/wiki?curid=355895" title="Garbowo (województwo zachodniopomorskie)">
Garbowo (województwo zachodniopomorskie)

Garbowo (niem. "Richtershof") – wieś sołecka w Polsce położona w województwie zachodniopomorskim, w powiecie drawskim, w gminie Wierzchowo. 
Położenie.
Wieś leży ok. 6 km na południowy wschód od Wierzchowa. Ok. 2 km na wschód od Garbowa znajduje się wzniesienie Racza.
W latach 1975–1998 miejscowość administracyjnie należała do województwa koszalińskiego.

</doc>
<doc id="355896" url="https://pl.wikipedia.org/wiki?curid=355896" title="Garbowo-Kolonia">
Garbowo-Kolonia

Garbowo-Kolonia – wieś w Polsce położona w województwie podlaskim, w powiecie wysokomazowieckim, w gminie Kobylin-Borzymy.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Kobylinie-Borzymach.

</doc>
<doc id="355897" url="https://pl.wikipedia.org/wiki?curid=355897" title="Garcz">
Garcz

Garcz (dodatkowa nazwa w j. kaszub. Gôrcz) – wieś kaszubska w Polsce na Pojezierzu Kaszubskim położona w województwie pomorskim, w powiecie kartuskim, w gminie Chmielno na terenie Kaszubskiego Parku Krajobrazowego nad Jeziorem Łapalickim. W Garczu na skrzyżowaniu z drogą wojewódzką nr 211 bierze swój początek "Droga Kaszubska".
Wieś królewska w starostwie mirachowskim w województwie pomorskim w II połowie XVI wieku. W latach 1975–1998 miejscowość administracyjnie należała do województwa gdańskiego. 

</doc>
<doc id="355898" url="https://pl.wikipedia.org/wiki?curid=355898" title="Garczegorze">
Garczegorze

Garczegorze (kaszb. "Garczegòrze" lub też "Garczigôrz", niem. "Garzigar", pol. przed 1939 "Garczygórz", "Garcigórz") – wieś kaszubska w Polsce, położona w województwie pomorskim, w powiecie lęborskim, w gminie Nowa Wieś Lęborska, w pobliżu linii kolejowej Lębork-Łeba i drogi wojewódzkiej nr .
Wieś jest siedzibą sołectwa Garczegorze, w którego skład wchodzą również Janisławiec i Darżkowo. W miejscowości znajduje się Kościół rzymskokatolicki, parafia pw. św. Marii Magdaleny w Garczegorzu
W latach 1954–1958 wieś należała i była siedzibą władz gromady Garczegorze, po jej zniesieniu w gromadzie Nowa Wieś Lęborska. W latach 1975–1998 miejscowość administracyjnie należała do województwa słupskiego.
Siedziba klubu sportowego "Anioły Garczegorze" (IV liga piłki nożnej).
Zabytki.
Według rejestru zabytków NID na listę zabytków wpisane są:

</doc>
<doc id="355899" url="https://pl.wikipedia.org/wiki?curid=355899" title="Garczyn">
Garczyn

Garczyn (kaszb. "Gôrczëno") – wieś w północnej Polsce, położona w województwie pomorskim, w powiecie kościerskim, w gminie Liniewo, na wschodnim krańcu Pojezierza Kaszubskiego, nad Jeziorem Dużym. Na zachód od Garczyna znajduje się rezerwat leśny "Orle nad Jeziorem Dużym", a w samym Garczynie ferma strusi afrykańskich.
W latach 1975–1998 miejscowość administracyjnie należała do województwa gdańskiego.
W budynku starej szkoły w Garczynie utworzono Izbę Pamięci Ziemi Garczyńskiej. W muzeum znajdują się m.in. żelazka, młotki, książki, motyki, ale też stare zdjęcia. Wszystkie rzeczy pochodzą z Garczyna.
Zabytki.
Według rejestru zabytków NID na listę zabytków wpisany jest kościół parafialny pw. św. Andrzeja z XVII-XVIII w., nr rej.: 605 z 21.12.1972.
Parafia w Garczynie jest jedną z najstarszych na Pomorzu. Została założona w XII wieku. Obecny kościół pw. św. Andrzeja Apostoła zbudowano w 1540 roku. Na ścianie wisi portret trumienny Katarzyny z Doręgowskich Garczyńskiej z 1629 roku oraz epitafium z czarnego marmuru Jana Ostoi Lniskiego, zmarłego w roku 1847. Obok ołtarza bocznego stoi późnobarokowa chrzcielnica z końca XVIII wieku. W głębokiej niszy ołtarza głównego znajduje się rzeźba Madonny z Dzieciątkiem z XVI wieku.
We wsi znajduje się także dwór z ogrodzeniem, aleją kasztanową wzdłuż drogi dojazdowej oraz parkiem.

</doc>
<doc id="355900" url="https://pl.wikipedia.org/wiki?curid=355900" title="Garczyn Duży">
Garczyn Duży

Garczyn Duży – wieś w Polsce położona w województwie mazowieckim, w powiecie mińskim, w gminie Kałuszyn.
Wierni Kościoła rzymskokatolickiego należą do parafii Trójcy Świętej w Wiśniewie, a wierni Kościoła Starokatolickiego Mariawitów należą do parafii Trójcy Przenajświętszej w Wiśniewie.
W latach 1975–1998 miejscowość administracyjnie należała do województwa siedleckiego.

</doc>
<doc id="355901" url="https://pl.wikipedia.org/wiki?curid=355901" title="Garczyn Mały">
Garczyn Mały

Garczyn Mały – wieś w Polsce położona w województwie mazowieckim, w powiecie mińskim, w gminie Kałuszyn.
Wierni Kościoła rzymskokatolickiego należą do parafii Trójcy Świętej w Wiśniewie, a wierni Kościoła Starokatolickiego Mariawitów należą do parafii Trójcy Przenajświętszej w Wiśniewie.
W latach 1975–1998 miejscowość administracyjnie należała do województwa siedleckiego.

</doc>
<doc id="355902" url="https://pl.wikipedia.org/wiki?curid=355902" title="Gardkowice">
Gardkowice

Gardkowice (kaszb. "Gôrdkòjce") – mała osada kaszubska w Polsce położona w województwie pomorskim, w powiecie wejherowskim, w gminie Choczewo. Osada jest częścią składową sołectwa Łętowo.
W latach 1975–1998 miejscowość administracyjnie należała do województwa gdańskiego.
Demografia.
Współczesna struktura demograficzna osady Gardkowice na podstawie danych z lat 1995-2009 według roczników GUS-u, z prezentacją danych z 2002 roku:
 Rysunek 1.1 Piramida populacji — struktura płci i wieku osady
Z kart historii.
Nazwa „gard” oznacza w języku staropruskim „gród”. Majątek należał na przestrzeni wieków do wielu pomorskich rodów, jak: von Mach, von Krokow (Krokowscy), Wejherowie, Chmielińscy. Od 1859 roku w rękach rodziny von Koss. Teodor von Koss przebudował i powiększył miejscowy pałac, urządził park i wykopał dwa stawy. Erlich von Koss dalej unowocześniał i powiększał majątek i zabudowania gospodarcze. Karl von Koss okazał się człowiekiem nieodpowiedzialnym. Prawie roztrwonił majątek rodzinny, do czego na szczęście nie dopuściła matka i wdowa po Erlichu – Elżbieta von Koss. W 1945 roku na wieść o zbliżającej się armii sowieckiej Elżbieta wraz z rodziną (tj. dwiema wnuczkami i synową) popełniła zbiorowe samobójstwo zażywając truciznę. Karl, który odnalazł martwą rodzinę po powrocie z polowania, również popełnił samobójstwo. Z rodziny ocalał jedynie wnuk Elżbiety, który wyjechał do Niemiec w latach 50. Sowieci po zajęciu pałacu doszczętnie go splądrowali. W okresie PRL-u mieścił się w nim magazyn ziemniaków miejscowego PGR-u. Budynek stopniowo niszczał, a jego wyposażenie rozkradano. W 1980 roku, kiedy został kupiony przez Jakuba Jastrzębiec-Smólskiego, był zniszczony w prawie 80%. Nowy właściciel uratował go od ruiny, odrestaurował i urządził na nowo wnętrza. Chętnie oprowadza wycieczki i przybliża historię majątku. W miejscu dawnej lodowni, gdzie przez przypadek odkryto zwłoki członków rodziny von Koss, nowy gospodarz postawił obelisk ku czci zmarłych tragicznie poprzedników.

</doc>
<doc id="355903" url="https://pl.wikipedia.org/wiki?curid=355903" title="Gardlin">
Gardlin

Gardlin – wieś w Polsce położona w województwie podlaskim, w powiecie zambrowskim, w gminie Zambrów.
Wierni kościoła rzymskokatolickiego należą do parafii Ducha Świętego w Zambrowie.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Długobórz.
Według Powszechnego Spisu Ludności z 1921 roku wieś zamieszkiwało 91 osoby, 90 było wyznania rzymskokatolickiego a 1 prawosławnego. Jednocześnie 90 mieszkańców zadeklarowali polską przynależność narodową a 1 rosyjską. Było tu 17 budynków mieszkalnych. Miejscowość należała do parafii rzymskokatolickiej w Zambrowie. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Zambrowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="355904" url="https://pl.wikipedia.org/wiki?curid=355904" title="Gardna Mała">
Gardna Mała

Gardna Mała (słowiń. "Måulå Garnåu", kaszb. "Môłô Garnô") – dawna słowińska wieś rybacka w Polsce położona w województwie pomorskim, w powiecie słupskim, w gminie Smołdzino na Wybrzeżu Słowińskim i nad jeziorem Gardno.
W latach 1975–1998 miejscowość administracyjnie należała do województwa słupskiego.
W 2011 roku miejscowość zamieszkiwały 183 osoby.

</doc>
<doc id="355905" url="https://pl.wikipedia.org/wiki?curid=355905" title="Gardna Wielka">
Gardna Wielka

Gardna Wielka (słowiń. "Vjélgå Garnåu", kaszb. "Garnô" lub "Wiôlgô Garnô", niem. "Groß Garde") – stara słowińska wieś, dawniej rybacka, położona w Polsce w województwie pomorskim, w powiecie słupskim, w gminie Smołdzino na Wybrzeżu Słowińskim i nad jeziorem Gardno. 
Stara osada słowińska, wzmiankowana już w XIII w. W 1845 w tutejszym kościele wygłoszone zostało ostatnie kazanie w narzeczu słowińskim. 
We wsi znajduje się zabytkowy neogotycki kościół parafialny pod wezwaniem Nawiedzenia Najświętszej Maryi Panny (dawniej św. Stanisława) z 1852. W obecnych murach zachowane są pozostałości świątyni średniowiecznej. 
W latach 1945–54 siedziba gminy Gardna Wielka. W latach 1954–1971 wieś należała i była siedzibą władz gromady Gardna Wielka, po jej zniesieniu w gromadzie Smołdzino. W latach 1975–1998 miejscowość administracyjnie należała do województwa słupskiego.
W 2011 roku wieś liczyła 610 osób.
Religia.
We wsi znajdują się:

</doc>
<doc id="355906" url="https://pl.wikipedia.org/wiki?curid=355906" title="Gardoty">
Gardoty

Gardoty – wieś w Polsce położona w województwie podlaskim, w powiecie łomżyńskim, w gminie Przytuły. 
Wierni kościoła rzymskokatolickiego należą do parafii Nawiedzenia Najświętszej Maryi Panny w Romanach.
Charakterystyka.
Gardoty to wieś łańcuchowa. 5 czerwca 2010 roku w Gardotach były zameldowane 74 osoby. Miejscowość jest przypisana do rzymskokatolickiej parafii Nawiedzenia NMP w Romanach.
Wieś graniczy z miejscowościami: Mroczki, Doliwy, Obrytki, Grzymki, Wilamowo. Przez miejscowość przebiega droga powiatowa nr 1825B. Powierzchnia terenów należących do Gardot wynosi 3,06 km².
Mieszkańcy zajmują się rolnictwem, głównie uprawą roślin i hodowlą zwierząt.
Historia.
Spory o terytoria północno-wschodnie.
Tereny północno-wschodnie, współczesnej Polski już w VI-V w p.n.e. należały do plemion bałtyskich (głównie Prusowie, Jaćwingowie i Litwini). Stanowiły one w dużej mierze niezaludnioną puszczę. Pod koniec X wieku Jaćwingowie stali się odrębnym plemieniem, które zasięgiem obejmowało tereny na północ od Narwi. Pod koniec XIII wieku zakon krzyżacki całkowicie pozbawił Jaćwingów tych ziem. W latach 1283–1412 tereny były obiektem sporu między Królestwem Polskim a zakonem krzyżackim. W tym okresie ludność cywilna podlegająca zakonowi oraz koronie tworzyła niestałe osady trudniąc się zbiorem miodu, siana oraz pozostałych płodów puszczy. Świadectwem na to są nazwy fizjograficzne, które pozostały do dziś. W związku z tym, Gardoty miały powstać między potokami: Białystok, Obrytka, Słucz, Kamiennystok i Kubra (nazwa pojaćwieska).
Powstanie wsi.
Pierwsza wzmianka o Gardotach pojawiła się na początku XV wieku. Założycielem wsi był polski szlachcic Gardota. Gardoty powstały w wyniku nadania ziemi, przez księcia mazowieckiego Janusza I Starszego. Gardota otrzymał wówczas nadanie 10 włók ["≈ 1,8 km²"], w ziemi wiskiej na północno-wschodniej rubieży Księstwa Mazowieckiego. Wieś powstała na terenie niestałej osady. Stanowiła prywatny majątek szlachecki. Do 1548 roku wieś należała do powiatu wąsockiego, następnie do powiatu radziłowskiego w ziemi wiskiej województwa mazowieckiego.
Materiałem potwierdzającym nadanie jest skan ze 120 karty z Metryk Książęcych.
Interpretacja nadania z 1420 roku, według regestów:
Książę Janusz nadał Gardocie z Gadomca (pow. przasnyski) z Rodu Rolów, 10 włók (między Rciszewem nadanym Falisławowi a Mroczkami-Kamiennymstokiem nadanym Mikołajowi) w ziemi wiskiej z wyjątkiem barci. Powstała tu wieś Gardoty nazwana imieniem właściciela. Mieszkali w niej potomkowie Gardotowie, nazwani później Gardockimi. Jeszcze w XVII wieku można spotkać niezmienione nazwisko Gardota. Gardoccy herbu Rola już w XV wieku byli bardzo rozrodzeni. Jeszcze w XVII wieku, sami zasiedlali swoją wieś. Zajmowali się bartnictwem i rzemiosłem. W pierwszym i drugim pokoleniu wieś stanowiła jeden majątek, w trzecim wieś została podzielona na sześć majątków. Jednym z pierwszych potomków Gardoty był Marcin z Gardot, właściciel wsi Gardoty. Zajmował się on bartnictwem.
Z niewyjaśnionych przyczyn, herbem rodziny Gardockich został herb Jacyna.
Zabory.
W wyniku III rozbioru Polski wieś znalazła się pod zaborem pruskim (1795–1918).
Okres międzywojenny i II wojna światowa.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Przytuły.
Według Powszechnego Spisu Ludności z 1921 roku zamieszkiwały tu 152 osoby w 28 budynkach mieszkalnych. Miejscowość należała do miejscowej parafii rzymskokatolickiej w m. Roamny. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Jedwabne.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład Landkreis Lomscha, Bezirk Bialystok III Rzeszy.
W latach 1975-1998 miejscowość administracyjnie należała do województwa łomżyńskiego.

</doc>
<doc id="355907" url="https://pl.wikipedia.org/wiki?curid=355907" title="Gardziec">
Gardziec

Gardziec (niem. "Gartz", nazwa przejściowa – "Garczyn, Grodzisk") – wieś w Polsce położona w województwie zachodniopomorskim, w powiecie pyrzyckim, w gminie Przelewice.
W latach 1975–1998 miejscowość administracyjnie należała do województwa szczecińskiego.
We wsi bezwieżowy kościół z kamienia o skromnych cechach gotycki z ok. 1600 r.

</doc>
<doc id="355908" url="https://pl.wikipedia.org/wiki?curid=355908" title="Gardzienice-Kolonia">
Gardzienice-Kolonia

Gardzienice-Kolonia – wieś w Polsce położona w województwie mazowieckim, w powiecie lipskim, w gminie Ciepielów.
Wierni kościoła rzymskokatolickiego należą do parafii Podwyższenia Krzyża Świętego w Ciepielowie.
W latach 1975–1998 miejscowość administracyjnie należała do województwa radomskiego.

</doc>
<doc id="355909" url="https://pl.wikipedia.org/wiki?curid=355909" title="Gardzienice Pierwsze">
Gardzienice Pierwsze

Gardzienice Pierwsze – wieś w Polsce położona w województwie lubelskim, w powiecie świdnickim, w gminie Piaski.
Wieś została wydzielona z obszaru wsi Gardzienice. Do 1 lipca 1951 w gminie Rybczewice w powiecie krasnostawskim.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Piaski.

</doc>
<doc id="355910" url="https://pl.wikipedia.org/wiki?curid=355910" title="Gardzień">
Gardzień

 
Gardzień – wieś w Polsce położona w województwie warmińsko-mazurskim, w powiecie iławskim, w gminie Iława.
W latach 1975–1998 miejscowość administracyjnie należała do województwa olsztyńskiego.
Ruiny dworu z XVIII w.
W latach 1838–1864 w pałacu w Gardzieniu pomieszkiwała nieślubna córka Hieronima Bonapartego (brat Napoleona) i Diany von Pappenheim – pisarka Jenny von Pappenheim. Będąc dzieckiem bywała na dworze książęcym w Weimarze i była zaprzyjaźniona z przyjaciółmi matki, Johannem von Goethem i Friedrichem Schillerem. W Gardzieniu urodził się jej syn – Otto von Gustedt – pruski rotmistrz i adiutant Fryderyka III Hohenzollerna.

</doc>
<doc id="355911" url="https://pl.wikipedia.org/wiki?curid=355911" title="Gardzin">
Gardzin

Gardzin – wieś sołecka w Polsce położona w województwie zachodniopomorskim, w powiecie łobeskim, w gminie Resko.
W latach 1975–1998 miejscowość administracyjnie należała do województwa szczecińskiego.

</doc>
<doc id="355912" url="https://pl.wikipedia.org/wiki?curid=355912" title="Gardzko">
Gardzko

Gardzko – wieś w Polsce położona w województwie lubuskim, w powiecie strzelecko-drezdeneckim, w gminie Strzelce Krajeńskie.
Miejscowość położona w odległości 5 km na południowy wschód od Strzelec, przy drodze do Drezdenka. Na terenie wsi istnieją ślady osadnictwa prawdopodobnie kultury łużyckiej. 
W latach 1975–1998 miejscowość administracyjnie należała do województwa gorzowskiego.
Zabytki.
Do wojewódzkiego rejestru zabytków wpisany jest:

</doc>
<doc id="355913" url="https://pl.wikipedia.org/wiki?curid=355913" title="Garlica Duchowna">
Garlica Duchowna

Garlica Duchowna – wieś w Polsce położona w województwie małopolskim, w powiecie krakowskim, w gminie Zielonki.
Położenie.
Garlica Duchowna położona jest nad potokiem Garliczka (Naramka), lewym dopływem Białuchy. Według regionalizacji fizycznogeograficznej obszar ten leży na południowo-wschodnim krańcu Wyżyny Olkuskiej (341.32) należącej do makroregionu Wyżyna Krakowsko-Częstochowska (341.3), w podprowincji Wyżyna Śląsko-Krakowska (341). Obszar wsi w całości położony jest ponadto na terenie Parku Krajobrazowego Dolinki Krakowskie.
Pod względem administracyjnym wieś zlokalizowana jest w województwie małopolskim, w powiecie krakowskim, w centralnej części gminy Zielonki, około 9 km w linii prostej na północ od centrum Krakowa. Graniczy z następującymi jednostkami:
Biorąc pod uwagę powierzchnię wynoszącą 98,89 ha Garlica Murowana jest najmniejszą miejscowością gminy Zielonki, zajmującą 2,04% jej obszaru.
Najwyżej położony obszar wsi znajduje się na jej północno-wschodnim krańcu (w pobliżu ul. Królewskiej) na wysokości około 303 m n.p.m., najniższy na krańcu południowo-zachodnim, w korycie Garliczki, na wysokości około 239 m n.p.m.
W latach 1975–1998 miejscowość administracyjnie należała do województwa krakowskiego.
Demografia.
Na przestrzeni ostatnich dwudziestu lat liczba mieszkańców Garlicy Duchownej wzrosła o przeszło 20%, osiągając poziom ponad 250 osób w roku 2022.

</doc>
<doc id="355914" url="https://pl.wikipedia.org/wiki?curid=355914" title="Garlica Murowana">
Garlica Murowana

Garlica Murowana – wieś w Polsce położona w województwie małopolskim, w powiecie krakowskim, w gminie Zielonki.
Położenie.
Garlica Murowana położona jest nad potokiem Garliczka (Naramka), lewym dopływem Białuchy. Według regionalizacji fizycznogeograficznej obszar ten leży na południowo-wschodnim krańcu Wyżyny Olkuskiej (341.32) należącej do makroregionu Wyżyna Krakowsko-Częstochowska (341.3), w podprowincji Wyżyna Śląsko-Krakowska (341). Obszar wsi w całości położony jest ponadto na terenie Parku Krajobrazowego Dolinki Krakowskie.
Pod względem administracyjnym wieś zlokalizowana jest w województwie małopolskim, w powiecie krakowskim, w centralnej części gminy Zielonki, około 8,5 km w linii prostej na północ od centrum Krakowa. Graniczy z następującymi miejscowościami gminy:
Biorąc pod uwagę powierzchnię wynoszącą 192,52 ha Garlica Murowana jest jedną z mniejszych miejscowości gminy Zielonki, zajmującą 3,96% jej obszaru.
Najwyżej położony obszar wsi znajduje się na jej północno-wschodnim krańcu (w pobliżu ul. Królewskiej) na wysokości około 303 m n.p.m., najniższy na krańcu południowo-zachodnim, w korycie Garliczki, na wysokości około 239 m n.p.m..
W latach 1975–1998 miejscowość administracyjnie należała do województwa krakowskiego.
Demografia.
Liczba mieszkańców Garlicy Murowanej w okresie ostatnich dwudziestu lat zwiększyła się o około 25%, osiągając poziom ponad 400 osób w roku 2020.
Zabytki.
Lamus w Garlicy powstał na początku XVII wieku. Pierwotnie był on budynkiem bramnym drewnianego dworu. Z czasem został przystosowany do pełnienia funkcji lamusa, a bramę zamurowano.
W XIX wieku wzniesiono obok klasycystyczny dwór, dziś już nieistniejący.
W dawnym budynku gospodarczym przebudowanym w latach 90. XX wieku znajduje się obecnie biuro gospodarstwa eksperymentalnego Akademii Rolniczej w Krakowie.
Lamus jest niewielkim, piętrowym budynkiem, na planie kwadratu. Zwieńczony jest dachem namiotowym, krytym dachówką. Na piętro prowadzą zewnętrzne, drewniane schody z galeryjką. Od tyłu lamusa wyraźnie widoczny jest duży, rustykowany portal. Jest on pozostałością po przejeździe. Okna posiadają bardzo skromne, kamienne obramienia renesansowe. Wewnątrz, na parterze i na piętrze, znajdują się dwa pomieszczenia. Dolne (dawna sień) posiada sklepienie kolebkowe, na piętrze strop jest płaski, drewniany.
Dawny dwór z XIX wieku został zniszczony w latach 70. i 80. XX wieku przez ówczesnego właściciela zespołu dworskiego Akademię Rolniczą w Krakowie.
Dwór w swej architekturze był bardzo podobny do dworu w Glanowie. Do dworu przylega, klasycystyczna brama wjazdowa z XVIII wieku.
20 września 2001, po renowacji w Muzeum Archidiecezjalnym w Krakowie, odbyła się uroczystość poświęcenia krzyża przez biskupa Kazimierza Nycza, z udziałem byłego wójta gminy Marka Nawary oraz wiernych.

</doc>
<doc id="355915" url="https://pl.wikipedia.org/wiki?curid=355915" title="Garliczka">
Garliczka

Garliczka – wieś w Polsce położona w województwie małopolskim, w powiecie krakowskim, w gminie Zielonki.
Położenie.
Garliczka położona jest nad potokiem Garliczka (Naramka), lewym dopływem Białuchy. Według regionalizacji fizycznogeograficznej obszar ten leży na południowo-wschodnim krańcu Wyżyny Olkuskiej (341.32) należącej do makroregionu Wyżyna Krakowsko-Częstochowska (341.3), w podprowincji Wyżyna Śląsko-Krakowska (341). Obszar wsi w całości położony jest ponadto na terenie Parku Krajobrazowego Dolinki Krakowskie.
Pod względem administracyjnym wieś zlokalizowana jest w województwie małopolskim, w powiecie krakowskim, w środkowo-wschodniej części gminy Zielonki, około 10–11 km w linii prostej na północ od centrum Krakowa. Graniczy z następującymi miejscowościami:
Biorąc pod uwagę powierzchnię wynoszącą około 127,1 ha Garliczka jest trzecią (po Garlicy Duchownej i Boleniu) najmniejszą miejscowością gminy Zielonki, zajmującą około 2,62% jej obszaru.
Najwyżej położony obszar wsi znajduje się na jej północno-zachodnim krańcu (skrzyżowanie ulic Na Chochół i Gielniówka) na wysokości około 335 m n.p.m., najniższy na krańcu południowo-wschodnim, w korycie Garliczki, na wysokości około 263 m n.p.m.
W latach 1975–1998 miejscowość administracyjnie należała do województwa krakowskiego.
Historia.
Pierwsza wzmianka o Garliczce ("Gardlicza Thomkonis") pochodzi z 1381 roku i stanowi zdrobnienie od Garlicy. Nazwa pochodzi od przepływającego przez wieś potoku Garliczka. W średniowieczu miejscowość znana była jako Garlica Średnia. Jej okolice były mocno zalesione. Na przełomie XIV i XV w. wieś należała do sławnej krakowskiej rodziny kupieckiej Wierzynków. Za Garlicą Średnią położona była obecnie nieistniejąca Garlica Dalsza, która stanowiła część obecnej Garliczki. Wieś należała wówczas do parafii Giebułtów.
W czasach nowożytnych (I poł. XVI w.) Garliczka była własnością krakowskiego rodu mieszczańskiego Gertsmanów, z czasem przechodząc w ręce drobnej szlachty (XVI – XVIII w.). W XVIII w. we wsi znajdowało się 12 domów, które były zamieszkanie przez 137 osób. Ponadto znajdowała się w niej knajpa oraz dwór.
Na początku XIX w. liczba ludności zamieszkującej wieś zmniejszyła się do 69 osób. Wkrótce po odzyskaniu niepodległości Garliczka należała do gminy Cianowice w powiecie olkuskim. Zamieszkiwało ją wówczas 207 osób, które zajmowały 38 budynków.
Przed II wojną światową na terenie Garliczki mieszkało wielu Żydów, którzy zajmowali się działalnością sadowniczą (w szczególności sady śliwowe) oraz przetwórstwem owocowym (produkcja powideł).
29 września 1954 roku gminy zostały zastąpione gromadami. Teren obecnej Garliczki wszedł w skład gromady Przybysławice (parafia Korzkiew, dekanat Bolechowice). W 1956 roku Garliczka, po odłączeniu od Górnej Wsi, została wyodrębniona jako oddzielna miejscowość. W 1973 roku przywrócono gminy. Utworzono wówczas gminę Zielonki, a Garliczka stała się jej częścią.
Demografia.
Liczba mieszkańców Garliczki wzrastała stopniowo w okresie ostatnich kilkunastu lat, osiągając poziom ponad 400 osób w roku 2022.
Polityka i administracja.
Plan rozwoju miejscowości Garliczka.
W dniu 30 sierpnia 2012 roku rada gminy Zielonki uchwaliła „Plan Odnowy Miejscowości Garliczka na lata 2011–2020”, który zakłada m.in. zakup nieruchomości celem stworzenia infrastruktury społecznej, urządzenie terenów rekreacyjno-sportowych (w tym zagospodarowanie brzegów potoku Garliczka celem urządzenia terenów rekreacyjnych) oraz budowę budynku sołeckiego.
Gospodarka.
We wsi funkcjonuje zaledwie kilkanaście gospodarstw rolnych. W związku z powyższym mieszkańcy są zatrudnieni głównie w usługach (na terenie gminy Zielonki,
pobliskiego Krakowa czy innych sąsiadujących gmin). W samej Garliczce znajduje się niewiele lokalnych firm rzemieślniczych, handlowych i usługowych, w tym m.in. po kilka zakładów stolarskich, świadczących usługi mechaniki samochodowej, transportowych oraz zakład usług wodno-kanalizacyjnych i zakład tapicerski.
Transport.
Przystanek autobusowy linii MPK 227 jest położony w południowej części wsi, na granicy z Garlicą Duchowną (dojazd do położonego w pobliżu Krakowa).
Oświata i nauka.
Garliczka należy do dwóch rejonów szkolnych (po ok. 50% miejscowości): Korzkwi i Woli Zachariaszowskiej, gdzie znajdują się szkoły podstawowe oraz gimnazja. Mniejsze dzieci mogą uczęszczać do przedszkoli samorządowych znajdujących się w Woli Zachariaszowskiej oraz w Zielonkach oraz przedszkola w Brzozówce.
Religia.
Obszar wsi przynależy do dwóch parafii – Woli Zachariaszowskiej i Korzkwi.
Turystyka.
Przez tereny sołectwa Garliczka przebiega szlak rowerowy („Czerwony”) o łącznej długości 34,6 km. Obejmuje on prawie całą gminę Zielonki i przebiega po granicy sąsiednich miejscowości (Bibice – Grębynice – Cianowice Małe – Brzozówka – Górna Wieś – Garliczka – Garlica Duchowna – Garlica Murowana – Bibice – Witkowice – Pękowice – Trojanowice – Januszowice – Przybysławice – Bibice).

</doc>
<doc id="355916" url="https://pl.wikipedia.org/wiki?curid=355916" title="Garlino">
Garlino

Garlino – wieś w Polsce położona w województwie mazowieckim, w powiecie mławskim, w gminie Szydłowo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="355917" url="https://pl.wikipedia.org/wiki?curid=355917" title="Garncarsko (województwo dolnośląskie)">
Garncarsko (województwo dolnośląskie)

Garncarsko (niem. "Marxdorf") – wieś położona w województwie dolnośląskim, w powiecie wrocławskim, w gminie Sobótka, nad rzeką Czarna Woda.
W latach 1975–1998 miejscowość należała administracyjnie do województwa wrocławskiego.
Nazwa.
Pierwsze zapisy historyczne o wsi pochodzą już z wieku XIII. Miejscowość wzmiankowana jest po raz pierwszy w łacińskim dokumencie z 1250 roku wydanym przez papieża Innocentego IV w Lyonie gdzie zanotowana została w zlatynizowanej, staropolskiej formie "„Garnscarsco”". Nazwa miejscowości wywodzi się od zawodu rzemieślniczego garncarstwa, którą zajmowała się miejscowa ludność w średniowieczu. Świadczy ona o służebnym charakterze miejscowości - wieś była wsią służebną.
Kolejną nazwę "Garnczar" nosiła w 1256 r. W roku 1372 wzmiankowano nazwę "Marcusdorf", pochodzącą od imienia zasadźcy Marka. Nazwy te pochodzą z okresu, kiedy Śląsk należał do Piastów. Inne nazwy wsi: "Marzdorf" z 1350 r. i "Teppirsdorf" z 1369 r., pochodzą z okresu panowania czeskiego. Kolejna nazwa wsi: "Margssdorf" wymieniona została w 1651 r., kiedy Śląskiem jako częścią Czech władał austriacki ród szlachecki Habsburgów. W okresie panowania pruskiego, a później niemieckiego wymieniano nazwy: "Garnizar" (1875 r.), "Markusdorf" (1840 r.) i "Marxdorf" (od 1937 r.). Po II wojnie światowej wieś otrzymała nazwę: "Garncarze", a w roku 1947 "Garncarsko".
Historia.
W 1350 r. właściciel połowy wsi, Tycze von Reydenburg, sprzedał ją braciom Nikolasowi i Winczenczowi von Liebenowe. Od 2 połowy XIV w. stanowiła własność katedry wrocławskiej. Jeden z mieszkających w tej wsi chłopów, niejaki Beutel, posiadający grunty także w Białej (sąsiednia wioska), przez 23 lata nie uznawał władzy klasztornej i odmawiał płacenia klasztorowi daniny. Został za to uwięziony i w 1463 r. powieszony przed murami miejskimi Wrocławia. 
Po sekularyzacji dóbr kościelnych w 1810 r. Garncarsko przeszło w ręce prywatne, a jej właścicielem został dr Hufeland. Do 1945 r. wieś należała do rodziny von Becker. W okresie największej świetności we wsi działała szkoła katolicka z nauczycielem, 2 młyny wodne, browar i gorzelnia.
Na polach otaczających wieś w różnych okresach odkryto dwie imponujące rzeźby: w roku 1812 mieszkaniec wsi Wolf odkrył romańską rzeźbę lwa (od 1954 r. stoi obok kościoła św. Anny w Sobótce), w roku 1950 wydobyto z ziemi rzeźbę "Mnicha", od dawna wkopaną głęboko w ziemię na granicy pól Garncarska i Maniowa Wielkiego (obecnie stoi przy drodze na przełęcz Pod Wieżycą).
Przy drodze DK 35 Wrocław-Wałbrzych, na ul. Nowowiejskiej, znajduje się również pomnik upamiętniający poległych żołnierzy radzieckich.
Pałac.
Najciekawszym zachowanym obiektem zabytkowym we wsi jest stojący przy ul. Nowowiejskiej 2 pałac z drugiej połowy XIX w. Jest dwukondygnacyjny z poddaszem mieszkalnym. Ma narożną wieżę, tarasy i loggię. Nakryty jest dachem mansardowym z lukarnami. Na ścianie frontowej znajdują się lata remontów obiektu: 1899 i 2002. Całość otacza mur z pieczołowicie odrestaurowaną ozdobną bramą żelazną. W lesie, nieopodal wsi, znajdują się szczątki krypty grobowej rodziny Von Becker. We wsi stoi obelisk poświęcony poległym tu żołnierzom Armii Radzieckiej, upamiętniający ciężkie walki o ten teren w ostatnich dniach II wojny światowej.
Ciekawym obiektem jest stara, być może kilkusetletnia, kamienna kapliczka tkwiąca w murze przy głównym trakcie. W Garncarsku rosną dęby szypułkowe ("Quercus robur"), których wiek określany jest na: 200, 230, 320, 330 i 360 lat oraz lipa drobnolistna ("Tilia cordata"), której wiek określa się na 240 lat.
Turystyka.
W Garncarsku rozpoczyna się niebieski szlak na Ślężę. 

</doc>
<doc id="355918" url="https://pl.wikipedia.org/wiki?curid=355918" title="Poprężniki">
Poprężniki

Poprężniki – wieś w Polsce położona w województwie łódzkim, w powiecie sieradzkim, w gminie Goszczanów.
W latach 1975–1998 miejscowość administracyjnie należała do województwa sieradzkiego.
Historia.
Dawniej była to miejscowość służebna, związana z wytwarzaniem uprzęży końskiej – stąd nazwa wsi (wzmiankowana po raz pierwszy w 1386 r.).
W dniu 23 sierpnia 1863 r. oddział kawalerii powstańczej pod dowództwem Bąkowskiego, spieszący na koncentrację do Sędziejowic został wytropiony przez wojsko moskiewskie dowodzone przez ppłka Bołdyrewa (Kozacy i piechota na wozach). Doszło do bitwy. Polacy stracili 20 ludzi, w tym prawdopodobnie 12 zabitych. Wśród poległych Polaków był Andrzej Więckowski – ekonom z powiatu konińskiego, Albin Cymerman, Zygmunt Trąbczynski ze Środy Wlkp. lat 26, Antoni – z zawodu rzeźnik, lat 44. Część poległych pochowano na cmentarzu w Warcie, resztę przy drodze w Poprężnikach. W tym miejscu stał krzyż drewniany, zastąpiony w 1967 r. z inicjatywy sołtysa Adama Stefaniaka krzyżem metalowym na betonowej podstawie.
Zabytki.
Przy drodze do Strachanowa uszkodzony wiatrak – koźlak.
Przyroda.
We wsi park podworski z pomnikami przyrody. 
Turystyka.
Przechodzi tędy znakowany na czerwono szlak turystyczny poświęcony powstaniu styczniowemu.

</doc>
<doc id="355919" url="https://pl.wikipedia.org/wiki?curid=355919" title="Garłów">
Garłów

Garłów – wieś w Polsce położona w województwie łódzkim, w powiecie rawskim, w gminie Rawa Mazowiecka.
W latach 1975–1998 miejscowość administracyjnie należała do województwa skierniewickiego.

</doc>
<doc id="355920" url="https://pl.wikipedia.org/wiki?curid=355920" title="Garnki">
Garnki

Garnki (niem. "Garchen") – wieś sołecka w Polsce położona w województwie zachodniopomorskim, w powiecie białogardzkim, w gminie Karlino. W latach 1975–1998 wieś należała do województwa koszalińskiego. W roku 2007 wieś liczyła 77 mieszkańców.
Geografia.
Wieś leży ok. 6 km na południowy zachód od Karlina, między Karlinem a Zwartowem, nad rzeką Pokrzywnicą.
Przyroda.
Wzdłuż Pokrzywnicy, ze względu na naturalne tarło łososiowatych oraz roślinność zachowaną w stanie dziewiczym planowane jest utworzenie rezerwatu rzeki Pokrzywnicy.
Planuje się również utworzenie stawów hodowlanych pstrąga. 
W zadrzewieniach nad Pokrzywnicą znajduje się grupa starych dębów.
Turystyka.
We wsi znajduje się gospodarstwo agroturystyczne.
Kultura i sport.
W Garnkach jest świetlica wiejska.
Komunikacja.
Jest tutaj również przystanek komunikacji autobusowej.

</doc>
<doc id="355922" url="https://pl.wikipedia.org/wiki?curid=355922" title="Garno">
Garno

Garno – wieś w Polsce położona w województwie mazowieckim, w powiecie radomskim, w gminie Wolanów.
Historia.
Była wsią poddaną klasztoru benedyktynów sieciechowskich w województwie sandomierskim w ostatniej ćwierci XVI wieku. W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Doroty w Wolanowie.

</doc>
<doc id="355923" url="https://pl.wikipedia.org/wiki?curid=355923" title="Garnowo">
Garnowo

Garnowo – wieś w Polsce położona w województwie zachodniopomorskim, w powiecie gryfińskim, w gminie Chojna.
W latach 1975–1998 miejscowość administracyjnie należała do województwa szczecińskiego.
We wsi znajduje się kościół z drugiej połowy XIII w. pw. Matki Boskiej Wspomożenia Wiernych. Świątynia jest budowlą salową, wykonaną z kamienia, wieża została dobudowana w XV w. i w 1742 podwyższona o barokową kondygnację z hełmem. W czasie II wojny światowej kościół został poważnie uszkodzony. Odbudowany w latach 1989–1990. Poświęcony 13.06.1991 r.

</doc>
<doc id="355924" url="https://pl.wikipedia.org/wiki?curid=355924" title="Garnowo Duże">
Garnowo Duże

Garnowo Duże – wieś w Polsce, położona w województwie mazowieckim, w powiecie ciechanowskim, w gminie Gołymin-Ośrodek.
W latach 1975–1998 wieś administracyjnie należała do województwa ciechanowskiego.

</doc>
<doc id="355925" url="https://pl.wikipedia.org/wiki?curid=355925" title="Gartatowice">
Gartatowice

Gartatowice – wieś w Polsce, położona w województwie świętokrzyskim, w powiecie pińczowskim, w gminie Kije.
W latach 1975–1998 miejscowość administracyjnie należała do województwa kieleckiego.
Historia.
Pierwotnie "Gortatowice". Nazwa wsi pochodzi od osobowego miana "Gortad".
Według Długosza wieś należała do klasztoru miechowskiego.
Przed połową XIX w. stulecia Gartatowice należały do Kołłątajowej, a w parę lat potem do Emiliana Sołtyka.
Pod koniec XIX w. miejscowość w powiecie pińczowskim, gmina Kliszów, parafia Kije. Położona w pobliżu traktu z Pińczowa do Chmielnika. Osad 67, użytki rolne o powierzchni 884 morgów. Obok wsi "obfite kopalnie" gipsu z dwoma młynami wodnymi do jego mielenia. Grunt rędzinny, miejscami "sapowaty". W pobliżu folwark Gartatowice o powierzchni 461 morgów z 9. budynkami murowanymi i 4. drewnianymi. Do folwarku należały wsie: "Stawiany" i "Chomentówek".
W roku 1921 we wsi znajdowało się 71 budynków mieszkalnych. Naliczono 409 osób (206 mężczyzn i 203 kobiety). Narodowość polską zgłosiło 393 mieszkańców, a żydowską 16.
„Przewodnik Gospodarczy” z roku 1938 wymienia funkcjonującą tu kopalnię gipsu: "Hornowicz Artur – Standard Gips Sp. Akc. we Lwowie"

</doc>
<doc id="355926" url="https://pl.wikipedia.org/wiki?curid=355926" title="Garwacz">
Garwacz

Garwacz – wieś w Polsce położona w województwie mazowieckim, w powiecie płockim, w gminie Bodzanów.
W latach 1975–1998 miejscowość administracyjnie należała do województwa płockiego.

</doc>
<doc id="355927" url="https://pl.wikipedia.org/wiki?curid=355927" title="Garwolewo">
Garwolewo

Garwolewo – wieś w Polsce położona w województwie mazowieckim, w powiecie płońskim, w gminie Czerwińsk nad Wisłą.
W latach 1954–1959 wieś należała i była siedzibą władz gromady Garwolewo, po jej zniesieniu w gromadzie Czerwińsk nad Wisłą. W latach 1975–1998 miejscowość administracyjnie należała do województwa płockiego.

</doc>
<doc id="355928" url="https://pl.wikipedia.org/wiki?curid=355928" title="Garwół">
Garwół

Garwół – wieś w Polsce położona w województwie dolnośląskim, w powiecie wołowskim, w gminie Wołów.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="355929" url="https://pl.wikipedia.org/wiki?curid=355929" title="Garzew">
Garzew

Garzew – wieś w Polsce położona w województwie wielkopolskim, w powiecie kaliskim, w gminie Żelazków.
W latach 1975–1998 miejscowość administracyjnie należała do województwa kaliskiego.

</doc>
<doc id="355930" url="https://pl.wikipedia.org/wiki?curid=355930" title="Garzewko">
Garzewko

Garzewko (niem. "Neu Garschen") – wieś na Warmii w Polsce położona w województwie warmińsko-mazurskim, w powiecie olsztyńskim, w gminie Jonkowo.
W latach 1975–1998 miejscowość administracyjnie należała do województwa olsztyńskiego.

</doc>
<doc id="355931" url="https://pl.wikipedia.org/wiki?curid=355931" title="Garzewo">
Garzewo

Garzewo – wieś na Warmii w Polsce położona w województwie warmińsko-mazurskim, w powiecie olsztyńskim, w gminie Świątki.
W latach 1975–1998 miejscowość administracyjnie należała do województwa olsztyńskiego.

</doc>
<doc id="355932" url="https://pl.wikipedia.org/wiki?curid=355932" title="Garzyn">
Garzyn

Garzyn (niem. "Gelsendorf")– wieś w Polsce położona w województwie wielkopolskim, w powiecie leszczyńskim, w gminie Krzemieniewo.
W latach 1975−1998 miejscowość administracyjnie należała do województwa leszczyńskiego.
W miejscowości działało Państwowe Gospodarstwo Rolne – "Państwowy Ośrodek Hodowli Zarodowej Garzyn".
Zabytki.
Pałac położony w parku krajobrazowym o powierzchni 1,8 ha. Dokładna data budowy pałacu nie jest znana, za prawdopodobny moment budowy uważa się lata 80. lub 90. XIX wieku.
Sport.
W miejscowości istnieje klub sportowy Kłos Garzyn, grający w Lidze okręgowej. W 2008 roku, po fuzji z Zootechnikiem Pawłowice oraz Piastem Belęcin, zmienił nazwę na GKS Krzemieniewo.

</doc>
<doc id="355933" url="https://pl.wikipedia.org/wiki?curid=355933" title="Gassy">
Gassy

Gassy – wieś w Polsce, w województwie mazowieckim, w powiecie piaseczyńskim, w gminie Konstancin-Jeziorna. Leży na terenie mikroregionu etnograficznego Urzecze. 
W latach 1975–1998 miejscowość administracyjnie należała do województwa warszawskiego.
Miejscowość położona nad Wisłą, która w tych okolicach jest szczególnie przyjazna dla wędkarzy (wiele główek i zatok). Wieś posiada własną straż i remizę strażacką. Znajduje się tam też klub piłkarski.
We wsi do końca lat 60. XX wieku znajdowała się przeprawa promowa przez Wisłę. Jej wschodni przyczółek położony jest w pobliżu Karczewa. Pamięci 23 poległych obrońców promu z września 1939 poświęcony jest pomnik położony obok zachodniego przyczółka. Latem 2014 roku przeprawa promowa została reaktywowana. Prom kursuje codziennie od kwietnia do listopada.
Od połowy lat 90. w Gassach funkcjonuje lotnisko, uważane przez niektóre media za nielegalne.
Od 2011 na ostrodze wiślanej organizowany jest „Flis Festiwal. Spotkanie kultur nadrzecznych na Łurzycu”, impreza przybliżająca olędersko-flisackie tradycje nadwiślańskiego Urzecza.
W lipcu 2018 roku miejscowość stała się obiektem doniesień medialnych za sprawą odnalezienia pięciometrowej wylinki pytona tygrysiego; do dziś nie odnaleziono gada.

</doc>
<doc id="355934" url="https://pl.wikipedia.org/wiki?curid=355934" title="Gaszów">
Gaszów

Gaszów – wieś w Polsce położona w województwie dolnośląskim, w powiecie lwóweckim, w gminie Lwówek Śląski, na Pogórzu Kaczawskim w Sudetach.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Historia.
Po raz pierwszy wymieniona w dokumencie jako Godinsdorf (1388).
Do roku 1945 nosiła nazwę Gehnsdorf, natomiast do roku 1947 – Godynin. W kierunku na północ od wsi rozpościerają się tereny średniowiecznych wyrobisk złotonośnych (ich ślady widoczne są do dziś gołym okiem). Pierwsza historyczna nazwa miejscowości nawiązywała najprawdopodobniej do starogermańskiego imienia Godo, który być może był jej zasadźcą. Pierwotnie była to typowa wieś leśno-łanowa, której charakterystyczny układ zabudowań do dziś widoczny jest w jej północnej części. Dzieje wioski związane były od swych początków z majątkiem ziemskim w pobliskiej Skale, do którego należała. Piętnem odbiły się zatem najazdy husyckich hord, grabieże z okresu wojny 30-letniej, wojen śląskich i napoleońskich.
W czasie tych ostatnich na terenie Gaszowa dochodziło do starć wojsk francuskich z koalicją antynapoleońską. Jak wynika z rosyjskich dokumentów, 25 i 26 maja 1813 roku przez miejscowość przemieszczały się wojska francuskie (kolejno: VII Korpus gen. Reyniera i VI Korpus gen. Bertranda). W sierpniu tego samego roku stacjonujący w pobliskich Żerkowicach korpus dowodzony przez francuskiego marszałka Auguste Marmonta, by uzupełnić braki w zaopatrzeniu zarekwirował żywność z pobliskich wiosek. Wiadomo, że z samego tylko Gaszowa pozyskano 23 konie, wołu, 15 krów i 436 owiec, co pokazuje, że hodowla tych zwierząt była wówczas jednym z podstawowych źródeł utrzymania mieszkańców.
W 1866 roku na północnym skraju miejscowości wybudowano okazałą kaplicę cmentarną, użytkowaną do czasu wysiedlenia stąd niemieckiej ludności w roku 1945. Obecnie budynek, jak i przylegający do niego cmentarz są mocno zniszczone.
Co najmniej do 1935 roku funkcjonował tu przemysł wydobywczy. Do dzisiejszych czasów dość wyraźnie zachowały się dwa wyrobiska dawnej kopalni piaskowca (pierwsze, w centralnej części wioski, tuż za budynkiem dzisiejszej świetlicy, drugie poza obszarem zabudowy, obecnie porośnięte lasem). W największym wyrobisku do dziś można dostrzec napisy i inicjały wykute w piaskowcowych blokach przez górników, pochodzące z lat 30.
Do czasów dzisiejszych przetrwało kilka budynków z XVIII i XIX wieku. Starsze budownictwo charakteryzuje się szachulcową konstrukcją, z parterem wykonanym z piaskowca, typową dla pogranicza Śląska i Łużyc. Do obiektów figurujących w gminnej ewidencji zabytków należą: 
Charakterystyka terenu.
Wieś posiada zróżnicowane ukształtowanie terenu. Od wschodu i północy otaczają ją wysokie wzgórza (najwyższy punkt 278 m n.p.m.), z których rozpościera się widok na kilka pasm Zachodnich Sudetów, m.in. Góry Kaczawskie, Karkonosze, czy Pogórze Bolesławieckie. Pośród wzgórz natrafić można m.in. na piaskowcowe urwiska, będące pozostałościami dawnego kamieniołomu, jaki istniał tu jeszcze do lat trzydziestych XX w. Śródleśna łąka znajdująca się na wschód od miejscowości została uznana przez Gminę Lwówek Śląski za cenny ekosystem, ze względu na występującą na niej rzadko spotykaną roślinność wodną. Południowe krańce wioski to w zdecydowanej większości równiny wykorzystywane rolniczo. Na zachodnich krańcach wsi znajdują się dwa jeziora leśne- Cegielnia oraz Piekiełko, obok których biegnie trasa rowerowa, stanowiąca pętlę wokół Lwówka Śląskiego. W tym rejonie też można natrafić na wiele charakterystycznych lejów ziemnych, będących śladami średniowiecznego górnictwa.
Demografia.
W 1786 roku wieś zamieszkiwało 191 mieszkańców. W roku 1825 liczba ta wynosiła już 219 i utrzymywała się na podobnym poziomie przez następne sto lat. Według Narodowego Spisu Powszechnego obecnie (III 2011 r.) liczy tylko 81 stałych mieszkańców.
Liczba ludności w latach 1786–2011.

</doc>
<doc id="355935" url="https://pl.wikipedia.org/wiki?curid=355935" title="Gaszyn">
Gaszyn

Gaszyn – wieś w Polsce położona w województwie łódzkim, w powiecie wieluńskim, w gminie Wieluń.
Położenie.
Wieś leży przy drodze krajowej nr 45 z Kluczborka do Wielunia, 3 km od Wielunia.
Historia.
Miejscowość historycznie należy do ziemi wieluńskiej. Ma metrykę średniowieczną i istnieje co najmniej od XIV wieku. Wymieniona w dokumentach zapisanych po łacinie w 1323 pod nazwami „Gazyn, Guszyno, Gaschino, Gasin”.
Wieś została odnotowana w historycznych dokumentach prawnych i podatkowych. W 1498 miejscowość leżała w dystrykcie wieluńskim (łac. distr. Viel.). W 1520 należała do parafii wieluńskiej. W latach 1511-1513 we wsi odnotowano pół łana. W 1518 miała 3 łany powierzchni. W 1552 w Gaszynie gospodarowało 19 kmieci. We wsi stały także 2 młyny z czego jeden opustoszały. Z nazwiska wymieniono dwóch właścicieli J. i W. Golskich, którzy mieli jeden łan. W 1553 odnotowano Wierzchlejskich posiadaczy 3 łanów. W 1520 wspomniano 2 łany dziekana wieluńskiego, a także pobór czynszu po 30 groszy. We wsi gospodarowali wówczas również zagrodnicy.
Z Gaszyna wywodziła się zasłużona dla Śląska rodzina Gaszynów h. Berszten II. Sprowadzili oni na górę św. Anny reformatów i zbudowali dla nich obiekty sakralne. W kępie starych drzew, nad strugą stoi prawie niewidoczny z szosy kościół NMP. Świątynia drewniana typu wieluńskiego, zbudowana w XVI wieku, konstrukcji zrębowej, nakryta wysokim gontowym dachem z sygnaturką. Do fasady kościoła przylega wieża dzwonna konstrukcji słupowej. Większość wyposażenia jest z okresu baroku. Ołtarz główny późnorenesansowy z 1 poł. XVII w. Blacha trumienna z 1672 r. Jakuba Gaszyńskiego.
W latach 1954–1959 wieś należała i była siedzibą władz gromady Gaszyn, po jej zniesieniu w gromadzie Ruda. W latach 1975–1998 miejscowość administracyjnie należała do województwa sieradzkiego. W 2014 roku Gaszyn miał 918 mieszkańców.
W 2020 wieś zasłynęła z akcji internetowej nazwanej #GaszynChallenge rozpoczętą przez Marcina Topora, druha tamtejszej Ochotniczej Straży Pożarnej. Zainspirowany chęcią noszenia pomocy dla chorego na SMA Wojtka Howisa mieszkającego w znajdujących się niedaleko Galewicach stworzył wyzwanie, które wkrótce obiegło sieć. Akcja polegała na zrobieniu dziesięciu pompek, wpłaceniu minimum 5 złotych na konto Wojtka i wstawieniu na media społecznościowe filmiku, który potwierdzał wykonanie zadania. Należało nominować kolejne osoby, aby również podjęły się wyzwania i w ten sposób akcja stawała się coraz bardziej znana. Tylko dzięki #GaszynChallenge udało się zebrać 1 052 682 zł, które umożliwiły rodzicom Wojtka uzbieranie całej kwoty na zakup leku. 
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="355936" url="https://pl.wikipedia.org/wiki?curid=355936" title="Gatniki">
Gatniki

Gatniki – wieś sołecka w Polsce położona w województwie świętokrzyskim, w powiecie koneckim, w gminie Końskie .
W latach 1975–1998 miejscowość administracyjnie należała do województwa kieleckiego.
Wierni kościoła rzymskokatolickiego należą do parafii św. Rafała Kalinowskiego w Dziebałtowie.

</doc>
<doc id="355938" url="https://pl.wikipedia.org/wiki?curid=355938" title="Hydroponika">
Hydroponika

Hydroponika, uprawa hydroponiczna, kultura wodna – bezglebowa uprawa roślin na pożywkach wodnych roztworów soli mineralnych, umożliwiająca produkcję roślinną w sztucznych warunkach domowych, jak i na skalę przemysłową, głównie w szklarniach i namiotach. Szczególnie przydatna do uprawy warzyw, kwiatów oraz ziół.
Metoda ta była wykorzystana po raz pierwszy w 1868 do badań z zakresu fizjologii roślin, przez niemieckiego botanika Wilhelma Knopa.
Termin „hydroponika” został ukuty przez Williama Fredericka Gerickego, który szeroko zajmował się tego typu uprawą w Kalifornii, w latach 30. XX wieku.
Hydroponika domowa.
Uprawa hydroponiczna jest możliwa także w warunkach domowych. Na rynku jest wiele donic i doniczek ze zintegrowanymi systemami gromadzącymi wodę w granulacie i ze wskaźnikiem poziomu wody. Zalety takiej uprawy to:

</doc>
<doc id="355944" url="https://pl.wikipedia.org/wiki?curid=355944" title="Gać Kaliska">
Gać Kaliska

Gać Kaliska – wieś w Polsce, położona w województwie wielkopolskim, w powiecie kaliskim, w gminie Koźminek.
Przed II wojną światową nosiła nazwę Gać Pawęzowa. Obecnie ta nazwa odnosi się do części Gaci Kaliskiej.
W latach 1975–1998 miejscowość administracyjnie należała do województwa kaliskiego.

</doc>
<doc id="355945" url="https://pl.wikipedia.org/wiki?curid=355945" title="Gać Warcka">
Gać Warcka

Gać Warcka – wieś w Polsce położona w województwie łódzkim, w powiecie sieradzkim, w gminie Warta.
W latach 1975–1998 miejscowość administracyjnie należała do województwa sieradzkiego.
Przed II wojną światową właścicielami wsi była rodzina Wypychowskich mieszkająca na terenie tej miejscowości w drewnianym dworku (obecnie nieistniejącym) który wcześniej był leśniczówką.
Część mieszkańców wsi zamieszkiwała koszary należące do majątku dziedzica.
Na terenie wsi znajdował się młyn zbożowy (wiatrak) który należał kolejno do rodzin Przybylskich, Kaźmierczaków i Janiaków.
Prawdopodobnie istniał tu też młyn wodny, wybudowany przy niewielkiej rzeczce przepływającej przez wieś.
Po wojnie nastąpił stopniowy rozwój infrastruktury wsi. Drewniane, kryte strzechą domy były zastępowane murowanymi.
W 1967 roku doprowadzono tu linię elektryczną a w latach 70 położono drogę asfaltową.
Wieś ma dość dużą powierzchnię. Większą jej część zajmują jednak pola uprawne i łąki. Natomiast posesje mieszkańców są rozproszone w kilku rejonach miejscowości. Główne skupisko domostw znajduje się przy drodze wojewódzkiej nr 710. Część gospodarstw (potocznie nazywana kolonią) leży w pobliżu miejscowości Raczków i Kawęczynek a kilka znajduje się niedaleko pobliskiego Tuwalczewa.
Gać Warcka znalazła się na trasie kolarskiego Wyścigu Pokoju (prawdopodobnie w 1987 r).
Duża część mieszkańców wsi zajmuje się działalnością rolniczą.
Obecnie (grudzień 2013) miejscowość liczy około 85 mieszkańców.

</doc>
<doc id="355946" url="https://pl.wikipedia.org/wiki?curid=355946" title="Gałajny">
Gałajny

Gałajny (do 1945 r. niem. "Gallehnen", po wojnie przejściowo "Galiny") – wieś w Polsce położona w województwie warmińsko-mazurskim, w powiecie bartoszyckim, w gminie Górowo Iławeckie. Do 1954 roku siedziba gminy Galiny.
W latach 1954–1971 wieś należała i była siedzibą władz gromady Gałajny, po jej zniesieniu w gromadzie Górowo Iławeckie. W latach 1975–1998 miejscowość administracyjnie należała do województwa olsztyńskiego.
W pobliżu wsi, na prawym brzegu strumienia wpadającego do rzeki Elmy, znajduje się pagórek, nazwany Kadykowa Górą (1,5 km od Gałajn, 400 m od Kumkiejm). Jest to prawdopodobnie pozostałość po staropruskim gródku obronnym. Wzniesienie nazywane jest także Szwedzkimi Szańcami.
We wsi mieści się Leśnictwo Gałajny (Nadleśnictwo Górowo Iławieckie), kaplica oraz Parafia Męczenników Podlaskich Błogosławionego Wincentego i Towarzyszy (z filialnymi kaplicami w Sigajnach i Toprzynach), 
Historia.
Wieś lokowana w 1339 jako majątek szlachecki, pod nazwą "Galaynen". Miejscowość zniszczona w czasie wojen polsko-krzyżackich z XV i XVI wieku. W połowie XVI wieku wieś ponownie zakładana i kolonizowana, głównie osadnikami z Polski.
W 1889 r. był to majątek ziemski, obejmujący 311 ha ziemi. Na początku XX w. majątek ten został rozparcelowany.
Po II wojnie światowej wieś ponownie została zasiedlona nowymi osadnikami, którzy pojawili się już jesienią 1945 r. Pierwszym wójtem został Marian Kadłubski. W 1947 r. powstała spółdzielnia rolniczo-handlowa Związku Samopomocy Chłopskiej. Od 1954 r. Gałajny stały się siedzibą gminy i Gromadzkiej Rady Narodowej.
W 1983 r. we wsi o zwartej zabudowie było 26 domów z 122 mieszkańcami. We wsi było 29 indywidualnych gospodarstw rolnych, gospodarujących łącznie na 251 ha ziemi. W gospodarstwach tych w tym czasie hodowano 195 sztuk bydła (w tym 126 krów), 131 świń, 26 koni i 6 owiec. W tym czasie w Gałajnach działała świetlica, punkt biblioteczny, kino z 100 miejscami na widowni, boisko sportowe, urząd pocztowy, punkt apteczny, dwa sklepy.
W 1999 r. remizę strażacką zaadaptowano na kaplicę i erygowano parafię Parafia Męczenników Podlaskich Błogosławionego Wincentego i Towarzyszy. Parafia w Gałajnach została wydzielona z parafii Górowo Iławeckie.
Obszar ochrony uzdrowiskowej.
W 2019 r. Gałajny wraz z sołectwami Czyprki i Woryny w gminie Górowo Iławeckie uzyskały na mocy Rozporządzenia Rady Ministrów status obszaru ochrony uzdrowiskowej („Obszar Ochrony Uzdrowiskowej Górowo Iławeckie”).

</doc>
<doc id="355947" url="https://pl.wikipedia.org/wiki?curid=355947" title="Gałązki (województwo wielkopolskie)">
Gałązki (województwo wielkopolskie)

Gałązki – wieś w Polsce położona w województwie wielkopolskim, w powiecie krotoszyńskim, w gminie Koźmin Wielkopolski.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Krotoszyn w rejencji poznańskiej. Gałązki należały do okręgu borkowskiego tego powiatu i stanowiły część majątku Borzęciczki, którego właścicielem był wówczas Juliusz Radoliński. Według spisu urzędowego z 1837 roku wieś liczyła 166 mieszkańców, którzy zamieszkiwali 24 dymy (domostwa).
W latach 1975–1998 miejscowość administracyjnie należała do województwa kaliskiego.
Zobacz też: Gałązki Małe, Gałązki Wielkie

</doc>
<doc id="355948" url="https://pl.wikipedia.org/wiki?curid=355948" title="Gałązki Małe">
Gałązki Małe

Gałązki Małe – wieś w Polsce położona w województwie wielkopolskim, w powiecie ostrowskim, w gminie Nowe Skalmierzyce, w Kaliskiem, ok. 8 km od Nowych Skalmierzyc, ok. 12 km od Kalisza.
Podział administracyjny.
W XIX wieku miejscowość należała administracyjnie do powiatu pleszewskiego. W latach 1975–1998 do województwa kaliskiego, od 1999 do powiatu ostrowskiego.
Historia.
Znane od roku 1403 jako własność rycerska. Wieś w drugiej połowie XVI wieku należała częściowo do Macieja Droszewskiego, Walentego Rzekieckiego i do rodziny Gałęskich.
Według "Słownika geograficznego Królestwa Polskiego" z 1881 roku w Gałązkach Małych było 8 domów i 81 mieszkańców.

</doc>
<doc id="355949" url="https://pl.wikipedia.org/wiki?curid=355949" title="Gałązki Wielkie">
Gałązki Wielkie

Gałązki Wielkie – wieś w Polsce położona w województwie wielkopolskim, w powiecie ostrowskim, w gminie Nowe Skalmierzyce, nad Trzemną, w Kaliskiem, ok. 8 km od Nowych Skalmierzyc, ok. 12 km od Kalisza.
Podział administracyjny.
Miejscowość przynależała administracyjnie przed rokiem 1818 i w latach 1932–1934 do powiatu jarocińskiego, w latach 1818–1932 do powiatu pleszewskiego, w latach 1975–1998 do województwa kaliskiego, a w latach 1934–1975 i od 1999 do powiatu ostrowskiego.
Historia.
Znane od 1401 roku jako własność rycerska. W 1403 roku biskup poznański Wojciech Jastrzębiec, przekazał misjonarzom dziesięciny z Gałązek Wielkich i Gałązek Małych. W 1579 roku wieś była w posiadaniu Gałęskich oraz Mikołaja Kotowieckiego, a w 1618 roku do Kostrzewskich. 
Według "Słownika geograficznego Królestwa Polskiego" z 1881 roku w Gałązkach Wielkich były 2 domy i 33 mieszkańców, a obszar dworski liczył 5 domów i 97 mieszkańców i był własnością Henryka Skarżyńskiego. 

</doc>
<doc id="355950" url="https://pl.wikipedia.org/wiki?curid=355950" title="Gałąźnia Mała">
Gałąźnia Mała

Gałąźnia Mała (kaszb. "Môłô Gałązniô") – wieś w Polsce położona w województwie pomorskim, w powiecie bytowskim, w gminie Kołczygłowy nad Słupią na obszarze Parku Krajobrazowego Dolina Słupi.
W latach 1975–1998 miejscowość administracyjnie należała do województwa słupskiego.
Zabytki wsi: murowany dwór z 2 poł. XVIII w. (przebudowany w XIX w. z dobudową alkierzy) w otoczeniu parku podworskiego z okazami świerków, daglezji i dwoma pomnikowymi dębami oraz neoromańska kaplica z 1857 r.
Elektrownia Gałąźnia Mała.
Na rzece Słupi działa elektrownia wodna - jedna z najstarszych w tej części Europy i największa z pięciu elektrowni wodnych na Słupi. Projekt budowy powstał już w 1889 r., a pierwszy etap budowy zrealizowano w latach 1912-1914. Ze względu na I wojnę światową budowę zakończono dopiero w latach 1920-1924 r. Wówczas była to największa elektrownia wodna w środkowej i północnej Europie, a zastosowane w niej rozwiązania techniczne uznawane były za wzorcowe. W elektrowni pracuje pięć turbin Francisa i pięć generatorów prądu niemieckiej firmy Gotha o łącznej mocy 3,5 MW. Woda na turbiny w ilości 12 m³/s dostarczana jest dwoma rurociągami, żelbetowym i stalowym, o średnicy 190 cm i długości 668 m, z wysokości 36 m.
Obiekty elektrowni, zarówno z uwagi na rozwiązania techniczne, zachowane urządzenia, architekturę budynku głównego (ma kształt zameczku z narożną wieżyczką) jak i piękno otaczającego ją krajobrazu, są unikalne na skalę europejską. W budynku elektrowni, należącej obecnie do spółki ENERGA Wytwarzanie SA, zorganizowana została "Sala historii słupskich elektrowni wodnych" z unikalną ekspozycją historycznych już dziś urządzeń,fotografii i dokumentów dotyczących dawnej hydroenergetyki.

</doc>
<doc id="355951" url="https://pl.wikipedia.org/wiki?curid=355951" title="Gałąźnia Wielka">
Gałąźnia Wielka

Gałąźnia Wielka (kaszb. "Wiôlgô Gałązniô") – wieś w Polsce położona w województwie pomorskim, w powiecie bytowskim, w gminie Kołczygłowy na obszarze Parku Krajobrazowego Dolina Słupi.
W latach 1975–1998 miejscowość administracyjnie należała do województwa słupskiego.
Wieś stanowi sołectwo gminy Kołczygłowy.
Około 0,8 km na północny zachód od zabudowań wsi znajduje się głaz narzutowy „Smocze jajo”.

</doc>
<doc id="355952" url="https://pl.wikipedia.org/wiki?curid=355952" title="Gałczewko">
Gałczewko

Gałczewko – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Golub-Dobrzyń.
Podział administracyjny.
W latach 1954–1971 wieś należała i była siedzibą władz gromady Gałczewko, po jej zniesieniu w gromadzie Golub-Dobrzyń. W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 392 mieszkańców. Jest dwunastą co do wielkości miejscowością gminy Golub-Dobrzyń.
Zabytki.
Według rejestru zabytków NID na listę zabytków wpisany jest park dworski z XVIII/XIX w., nr rej.: A/620 z 8.10.1984.

</doc>
<doc id="355953" url="https://pl.wikipedia.org/wiki?curid=355953" title="Gałczynek">
Gałczynek

Gałczynek – wieś w Polsce położona w województwie wielkopolskim, w powiecie słupeckim, w gminie Orchowo.
W latach 1975–1998 miejscowość administracyjnie należała do województwa konińskiego.
We wsi znajduje się zabytkowa drewniana chata (z XVIII w.) wpisana do krajowego rejestru zabytków pod numerem 379/121 z 10.12.1984 roku.

</doc>
<doc id="355954" url="https://pl.wikipedia.org/wiki?curid=355954" title="Gałdowo">
Gałdowo

Gałdowo (niem. "Goldau") – wieś w Polsce, położona w województwie warmińsko-mazurskim, w powiecie iławskim, w gminie Iława.
W latach 1975–1998 miejscowość administracyjnie należała do województwa olsztyńskiego.
We wsi kościół z 1603 posiadający boniowaną fasadę i neogotycką wieżę frontową, którą wieńczy krenelaż i hełm wiciowy z 1864.
Linki zewnętrzne.
 

</doc>
<doc id="355955" url="https://pl.wikipedia.org/wiki?curid=355955" title="Gałęzewice">
Gałęzewice

Gałęzewice – wieś w Polsce położona w województwie wielkopolskim, w powiecie wrzesińskim, w gminie Kołaczkowo.
W latach 1975–1998 miejscowość administracyjnie należała do województwa poznańskiego.
5 października 1883 w miejscowości urodził się Franciszek Musielak – uczestnik strajku dzieci wrzesińskich w 1901.

</doc>
<doc id="355956" url="https://pl.wikipedia.org/wiki?curid=355956" title="Gałęzewo">
Gałęzewo

Gałęzewo – wieś w Polsce, położona w województwie kujawsko-pomorskim, w powiecie żnińskim, w gminie Rogowo.
Wieś duchowna, własność kapituły katedralnej gnieźnieńskiej, pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 284 mieszkańców. Jest siódmą co do wielkości miejscowością gminy Rogowo.

</doc>
<doc id="355957" url="https://pl.wikipedia.org/wiki?curid=355957" title="Gałęzice">
Gałęzice

Gałęzice – wieś w Polsce położona w województwie świętokrzyskim, w powiecie kieleckim, w gminie Piekoszów.
W latach 1975–1998 miejscowość administracyjnie należała do województwa kieleckiego.
Przez wieś przechodzi niebieska ścieżka rowerowa do Piekoszowa.
W pobliżu wsi znajduje się wyrobisko dawnego kamieniołomu Stokówka, w którym eksploatowano żyłę kalcytową typu „różanka”, oraz czynny kamieniołom wapieni dewońskich Ostrówka, należący do Nordkalk Miedzianka S.A.
29 września 1944 własowcy pod dowództwem oficerów niemieckich spacyfikowali wieś. Zamordowali 5 osób i spalili 44 budynki.

</doc>
<doc id="355958" url="https://pl.wikipedia.org/wiki?curid=355958" title="Gałęzinowo">
Gałęzinowo

Gałęzinowo (kaszb. "Gałãzno", niem. "Überlauf") – wieś w Polsce położona w województwie pomorskim, w powiecie słupskim, w gminie Słupsk. Leży przy trasie linii kolejowej Słupsk - Ustka, z przystankiem Gałęzinowo.
W latach 1975–1998 miejscowość administracyjnie należała do województwa słupskiego.

</doc>
<doc id="355959" url="https://pl.wikipedia.org/wiki?curid=355959" title="Gałęzów-Kolonia Druga">
Gałęzów-Kolonia Druga

Gałęzów-Kolonia Druga – wieś w Polsce położona w województwie lubelskim, w powiecie lubelskim, w gminie Bychawa.
W latach 1975–1998 miejscowość administracyjnie należała do województwa lubelskiego.
Wieś stanowi sołectwo gminy Bychawa. Według Narodowego Spisu Powszechnego z roku 2011 wieś liczyła 256 mieszkańców.

</doc>
<doc id="355960" url="https://pl.wikipedia.org/wiki?curid=355960" title="Gałęzów-Kolonia Pierwsza">
Gałęzów-Kolonia Pierwsza

Gałęzów-Kolonia Pierwsza – wieś w Polsce położona w województwie lubelskim, w powiecie lubelskim, w gminie Bychawa.
W latach 1975–1998 miejscowość administracyjnie należała do województwa lubelskiego.
Wieś stanowi sołectwo gminy Bychawa. Według Narodowego Spisu Powszechnego z roku 2011 wieś liczyła 159 mieszkańców.

</doc>
<doc id="355961" url="https://pl.wikipedia.org/wiki?curid=355961" title="Gałkowice">
Gałkowice

Gałkowice – wieś sołecka w Polsce położona w województwie świętokrzyskim, w powiecie sandomierskim, w gminie Dwikozy.
Prywatna wieś szlachecka "Golkowice" położona była w drugiej połowie XVI wieku w powiecie sandomierskim województwa sandomierskiego. W latach 1975–1998 miejscowość administracyjnie należała do województwa tarnobrzeskiego.
Historia.
Gałkowice wieś w powiecie sandomierskim. W r. 1578 „Golkowyeze”, własność Jakuba Stanisławskiego, dziedzica wsi Góry Wysokie.
Po jego śmierci w roku 1603 synowie Krzysztof i Wojciech zbyli Gałkowice na rzecz Elżbiety Sieniawskiej. Ta z kolei w roku 1616 zapisała swoje majętności na rzecz ufundowanego przez siebie klasztoru benedyktynek w Sandomierzu.

</doc>
<doc id="355962" url="https://pl.wikipedia.org/wiki?curid=355962" title="Gałkowice-Ocin">
Gałkowice-Ocin

Gałkowice-Ocin – wieś sołecka w Polsce położona w województwie świętokrzyskim, w powiecie sandomierskim, w gminie Wilczyce.
W miejscowości znajduje się lessowy wąwóz stanowiący pomnik przyrody.
W latach 1975–1998 miejscowość administracyjnie należała do województwa tarnobrzeskiego.
Historia.
W przeszłości Gałkowice i Ocin dwie odrębne miejscowości. Gałkowice należały niegdyś do franciszkanek krakowskich. Według rejestru poborowego z 1578 wieś "Golkowycze" była własnością Stanisławskiego, dziedzica wsi Góry Wysokie.
Ocin był początkowo wsią królewską. W 1307 Władysław Łokietek nadał wsie "Oczyno" i "Radoszkowice" Markowi i Robertowi – wójtom sandomierskim. Pozwolił jednocześnie osadzić je na prawie niemieckim.
W XIX wieku Ocin dzielił się na dwie części: "Ocin Miejski" i "Panieński". Według spisu z 1827 Ocin Miejski był wsią rządową o 23 domach i 101 mieszkańcach. Ocin Panieński wsią duchowną o 17 domach i 33 mieszkańcach. W Gałkowicach spis z 1838 wykazał dobra rządowe składające się folwarków Gałkowice i Krakówka oraz wsi Gałkowice, Ocin i Krakówka.
Według Słownika geograficznego Królestwa Polskiego w latach 80. XIX wieku wieś "Ocin Gałkowski" miała 16 domów, 105 mieszkańców i 615 mórg ziemi włościańskiej. Wieś Gałkowice – 23 domy, 218 mieszkańców, 630 mórg ziemi dworskiej i 546 ziemi włościańskiej.

</doc>
<doc id="355963" url="https://pl.wikipedia.org/wiki?curid=355963" title="Gałkowo">
Gałkowo

Gałkowo (niem. "Galkowen") – wieś w Polsce, w sołectwie Gałkowo, położona w województwie warmińsko-mazurskim, w powiecie piskim, w gminie Ruciane-Nida.
W latach 1975–1998 miejscowość administracyjnie należała do województwa suwalskiego.
Historia.
Wieś założona została w 1831 roku przez staroobrzędowców. W kontrakcie związanym z wykupem lasu do wykarczowania uzyskali oni zwolnienie od podatków na sześć lat i od służby wojskowej dla jednego pokolenia. Z czasem we wsi zamieszkali także prawosławni, luteranie i katolicy. Po pierwszych osadnikach pozostał zabytkowy czynny cmentarz z charakterystycznymi ośmioramiennymi krzyżami. Pozostali we wsi nieliczni staroobrzędowcy korzystają z molenny w Wojnowie.
Wieś znana jest z hodowli koni oraz zawodów i pokazów koni i jazdy konnej (Gałkowo Cup).

</doc>
<doc id="355964" url="https://pl.wikipedia.org/wiki?curid=355964" title="Gałków Duży">
Gałków Duży

Gałków Duży – wieś w Polsce położona w województwie łódzkim, w powiecie łódzkim wschodnim, w gminie Koluszki.
Za Królestwa Polskiego istniała gmina Gałków. Do 1954 roku siedziba gminy Gałkówek. W latach 1954–1972 wieś należała i była siedzibą władz gromady Gałków Duży. W latach 1975–1998 miejscowość administracyjnie należała do województwa piotrkowskiego.

</doc>
<doc id="355965" url="https://pl.wikipedia.org/wiki?curid=355965" title="Gałkówek-Kolonia">
Gałkówek-Kolonia

Gałkówek-Kolonia – wieś w Polsce położona w województwie łódzkim, w powiecie brzezińskim, w gminie Brzeziny. 
Założona w 1800 roku jako kolonia donacyjna Gałkówek.
Na terenie wsi znajduje się szkoła podstawowa, sklep, OSP, biblioteka i niszczejący cmentarz ewangelicki. 
Tu rozpoczyna swój bieg rzeka Mroga – prawy dopływ Bzury.
W pobliskim lesie Pustułce (pow. ok. 100 ha) przy drodze do Witkowic (po lewej stronie jadąc od strony Łodzi) znajduje się jeden z większych w okolicach Łodzi cmentarzy wojennych z okresu I wojny światowej. W 2007 r. przeprowadzono tam prace renowacyjne. Natomiast w kompleksie leśnym po prawej stronie, znajduje się rezerwat przyrody Gałków (w obszarze administracyjnym gminy Koluszki). Od chwili założenia wsi do końca II wojny światowej większość mieszkańców była protestantami.
W latach 1954–1972 wieś należała i była siedzibą władz gromady Gałkówek-Kolonia. W latach 1975–1998 miejscowość administracyjnie należała do województwa skierniewickiego.

</doc>
<doc id="355966" url="https://pl.wikipedia.org/wiki?curid=355966" title="Gałkówek-Parcela">
Gałkówek-Parcela

Gałkówek-Parcela – wieś w Polsce położona w województwie łódzkim, w powiecie łódzkim wschodnim, w gminie Koluszki.
W latach 1975–1998 miejscowość administracyjnie należała do województwa piotrkowskiego.

</doc>
<doc id="355967" url="https://pl.wikipedia.org/wiki?curid=355967" title="Gałkówka">
Gałkówka

Gałkówka – wieś w Polsce położona w województwie podlaskim, w powiecie łomżyńskim, w gminie Miastkowo.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Matki Bożej Różańcowej w Miastkowie.

</doc>
<doc id="355968" url="https://pl.wikipedia.org/wiki?curid=355968" title="Gałków Mały">
Gałków Mały

Gałków Mały – wieś w Polsce położona w województwie łódzkim, w powiecie łódzkim wschodnim, w gminie Koluszki.
Wieś biskupstwa włocławskiego w powiecie brzezińskim województwa łęczyckiego w końcu XVI wieku. W latach 1975–1998 miejscowość administracyjnie należała do województwa piotrkowskiego.
W 2020 wieś liczyła 2130 mieszkańców. W Gałkowie Małym znajduje się cmentarz żołnierzy walczących podczas I i II wojny światowej. Leży na pagórku, granice wyznaczają betonowe paliki. Znajdują się na nim: kamienny pomnik poświęcony pamięci 500 żołnierzy Armii Rosyjskiej z 1914 r., z inskrypcją w języku niemieckim oraz dwiema płytami nagrobnymi; kamienny pomnik z 1939 r. upamiętniający żołnierzy Wojska Polskiego; kapliczka Matki Boskiej z tekstem autorstwa Janusza Mariona-More, kamienny pomnik upamiętniający żołnierzy Armii: Niemieckiej i Rosyjskiej z 1914 r. oraz groby żołnierzy WP z 1939 roku. Na przełomie XIX i XX wieku ukończono budowę linii kolejowej, która oddzieliła Gałków Mały od Dużego.
Zobacz też: Gałkówek, Gałków Duży, Gałkówek-Kolonia, Gałkówek-Parcela

</doc>
<doc id="355970" url="https://pl.wikipedia.org/wiki?curid=355970" title="Gałów">
Gałów

Gałów (niem. "Gross Gohlau") – wieś w Polsce, położona w województwie dolnośląskim, w powiecie średzkim, w gminie Miękinia.
W latach 1975–1998 wieś administracyjnie należała do województwa wrocławskiego.
Graniczy z Wrocławiem, na którego terenie znajduje się dawny przysiółek tej wsi, obecne osiedle Gałów, przyłączone do miasta w roku 1973.
Nazwa.
Według niemieckiego językoznawcy Heinricha Adamy’ego nazwa miejscowości pochodzi od polskiej nazwy "goły". W swoim dziele o nazwach miejscowych na Śląsku wydanym w 1888 roku we Wrocławiu jako starszą od niemieckiej wymienia nazwę - "Golou" podając jej znaczenie "Kahlau (kalau)" czyli po polsku "Łyse, wyłysiałe". Nazwa pochodzi prawdopodobnie od gołego terenu pozbawionego drzew, na którym przeprowadzono deforestację. Adamy zalicza nazwę wsi do grupy miejscowości, których nazwa wywodzi się od wycinki drzew "von gola = vom Walde freigemachter, kahler ort". Niemcy zgermanizowali początkowo nazwę na "Gohlau", a później na "Gross Gohlau" w wyniku czego utraciła ona swoje pierwotne znaczenie.
W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Galow"..
Zabytki.
Do wojewódzkiego rejestru zabytków wpisane są:

</doc>
<doc id="355971" url="https://pl.wikipedia.org/wiki?curid=355971" title="Gałwuny">
Gałwuny

Gałwuny (niem. " Groß Galbuhnen") – wieś w Polsce położona w województwie warmińsko-mazurskim, w powiecie kętrzyńskim, w gminie Kętrzyn.
W latach 1954–1957 wieś należała i była siedzibą władz gromady Gałwuny, po jej zniesieniu w gromadzie Biedaszki. W latach 1975–1998 miejscowość administracyjnie należała do województwa olsztyńskiego.
Historia.
W XVIII wieku były tu trzy wsie: Gałwuny Duże (Groß Galbuhnen), Gałwuny Małe (Klein Galbuhnen) i Gałwuny Nowe (Neu Galbuhnen).
W XVII w. użytkownikiem folwarku w Gałwunach był Jan Suchodolski, przedstawiciel braci polskich w Prusach Książęcych, z rodziny Suchodolskich znanej ze Starej Różanki.
W 1913 roku właścicielem folwarku w Gałwunach był Julius von Mirbach z Sorkwit. Folwark ten wchodził do klucza majątków w Podławkach.
W 2000 r. we wsi było 161 mieszkańców.

</doc>
<doc id="355972" url="https://pl.wikipedia.org/wiki?curid=355972" title="Gaśno (wieś w województwie mazowieckim)">
Gaśno (wieś w województwie mazowieckim)

Gaśno – wieś w Polsce położona w województwie mazowieckim, w powiecie gostynińskim, w gminie Gostynin.
W latach 1975–1998 miejscowość administracyjnie należała do województwa płockiego.
Wieś założona przez osadników holenderskich przed 1796 rokiem. W 1881 było tu 198 mieszkańców. Do 1945 funkcjonował w niej młyn wodny. Obecnie nie pozostały żadne ślady osadnictwa holenderskiego w tym miejscu.
Nad brzegiem jeziora znajduje się pomnik upamiętniający bitwę stoczoną przez oddział powstańców dowodzony przez Łakińskiego z oddziałami rosyjskimi 12 marca 1863 r. Część powstańców została otoczona przez Rosjan w okolicach wsi Gaśno i została zepchnięta do stawu, gdzie 49 poniosło śmierć.
Wkrótce na miejscu bitwy okoliczna ludność postawiła drewniany krzyż. Po odzyskaniu niepodległości ustawiono kamień do którego przytwierdzono pamiątkową tablicę. W czasie II wojny światowej Niemcy zniszczyli pomnik. W 1963 r. odbudowano pomnik. Obecnie istniejący pochodzi z 1998 r. i zawiera fragment tablicy poprzedniego. Autorem obelisku jest lokalny rzeźbiarz z Gostynina Tadeusz Biniewicz. 

</doc>
<doc id="355973" url="https://pl.wikipedia.org/wiki?curid=355973" title="Gaudynki">
Gaudynki

Gaudynki (niem. "Pappelheim") – wieś w Polsce położona w województwie warmińsko-mazurskim, w powiecie piskim, w gminie Orzysz.
W latach 1975–1998 miejscowość administracyjnie należała do województwa suwalskiego.
Znajduje się tu Ośrodek Rehabilitacyjno-Readaptacyjny MONAR-u.
Zabytki.
Zabytki ujęte w gminnej ewidencji zabytków:
W pobliżu wsi znajduje się pomnik przyrody, głaz narzutowy o obwodzie 9 metrów.

</doc>
<doc id="355974" url="https://pl.wikipedia.org/wiki?curid=355974" title="Gaudyny">
Gaudyny

Gaudyny – wieś w Polsce położona w województwie warmińsko-mazurskim, w powiecie braniewskim, w gminie Pieniężno.
W latach 1975–1998 miejscowość administracyjnie należała do województwa elbląskiego. Wieś znajduje się w historycznym regionie Warmia.

</doc>
<doc id="355975" url="https://pl.wikipedia.org/wiki?curid=355975" title="Gawartowa Wola">
Gawartowa Wola

Gawartowa Wola – wieś w Polsce położona w województwie mazowieckim, w powiecie warszawskim zachodnim, w gminie Leszno.
W latach 1975–1998 miejscowość administracyjnie należała do województwa warszawskiego.
Charakterystyka.
Większość jej mieszkańców zajmuje się uprawą rolną (ziemniaki, marchew, pasternak, cebula itp.).Niegdyś na terenie wsi działała Rolnicza Spółdzielnia Produkcyjna, obecnie teren spółdzielni został zakupiony przez firmę zajmującą się produkcją styropianu; tym samym powstały nowe miejsca pracy dla mieszkańców wsi i okolic. 
W miejscowości funkcjonuje również firma zajmująca się produkcją roślin ozdobnych oraz dystrybucją nasion tychże roślin. Wielu mieszkańców, szczególnie kobiet, znajduje tam zatrudnienie. 
Do niedawna we wsi popularna była hodowla bydła mlecznego, która została ograniczona ze względu na wymogi Unii Europejskiej. 
Sąsiednie miejscowości.
Cholewy,
Czarnów,
Nowy Łuszczewek,
Pawłowice,
Podkampinos,
Stelmachowo,
Szadkówek,
Trzciniec,
Wiejca

</doc>
<doc id="355976" url="https://pl.wikipedia.org/wiki?curid=355976" title="Gawarzec Dolny">
Gawarzec Dolny

Gawarzec Dolny – wieś w Polsce położona w województwie mazowieckim, w powiecie płońskim, w gminie Czerwińsk nad Wisłą.
W latach 1975–1998 miejscowość administracyjnie należała do województwa płockiego.

</doc>
<doc id="355977" url="https://pl.wikipedia.org/wiki?curid=355977" title="Gawarzec Górny">
Gawarzec Górny

Gawarzec Górny – wieś w Polsce położona w województwie mazowieckim, w powiecie płońskim, w gminie Czerwińsk nad Wisłą.
W latach 1975–1998 miejscowość administracyjnie należała do województwa płockiego.

</doc>
<doc id="355978" url="https://pl.wikipedia.org/wiki?curid=355978" title="Gawerków">
Gawerków

Gawerków – wieś w Polsce położona w województwie łódzkim, w powiecie tomaszowskim, w gminie Żelechlinek.
W latach 1975–1998 miejscowość administracyjnie należała do województwa piotrkowskiego.
W 2011 roku liczba ludności wynosiła 22.

</doc>
<doc id="355979" url="https://pl.wikipedia.org/wiki?curid=355979" title="Gawiniańce">
Gawiniańce

Gawiniańce (też: "Gawieniańce") – wieś w Polsce położona w województwie podlaskim, w powiecie sejneńskim, w gminie Sejny.
 
W latach 1975–1998 miejscowość administracyjnie należała do województwa suwalskiego.
Gawiniańce do dzisiaj są rzędówką. Aż połowę wsi zajmuje zabytkowa zabudowa z połowy XIX wieku (budynki drewniane mieszkalne, spichlerze, chlewy). Najstarszy zabytkowy dworek ma ponad 120 lat. Niedaleko wsi jest małe jeziorko dystroficzne nienadające się ani do kąpieli ani do wędkowania.
Zabytki.
Do rejestru zabytków Narodowego Instytutu Dziedzictwa wpisane są następujące obiekty:

</doc>
<doc id="355980" url="https://pl.wikipedia.org/wiki?curid=355980" title="Gawiny">
Gawiny

Gawiny – wieś w Polsce położona w województwie podlaskim, w powiecie bielskim, w gminie Wyszki.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Stanisława w Topczewie.

</doc>
<doc id="355981" url="https://pl.wikipedia.org/wiki?curid=355981" title="Spektrum autyzmu">
Spektrum autyzmu

Spektrum autyzmu – szereg cech neurorozwojowych charakteryzujących się na ogół trudnościami w inicjowaniu i utrzymywaniu relacji oraz komunikacji społecznej, powtarzalnym i nieelastycznym zachowaniem, intensywnymi zainteresowaniami i nietypowymi reakcjami na bodźce sensoryczne. Powszechnie określa się je jako autyzm lub, w kontekście profesjonalnej diagnozy, jako zaburzenie ze spektrum autyzmu ( – ASD), jednak ten ostatni termin pozostaje kontrowersyjny wśród rzeczników i badaczy neuroróżnorodności oraz wielu osób autystycznych, ze względu na użycie słowa zaburzenie i z powodu wątpliwości co do jego użyteczności poza kontekstem diagnostycznym. Początek zaburzenia występuje zazwyczaj we wczesnym dzieciństwie, choć objawy mogą ujawnić się później, pod wpływem rosnących wymagań społecznych. Część osób z ASD może mieć też deficyty w zakresie funkcjonowania intelektualnego lub umiejętności językowych. Do spektrum należą zaburzenia diagnozowanie do niedawna jako: autyzm dziecięcy, autyzm atypowy, zespół Aspergera, dziecięce zaburzenia dezintegracyjne i całościowe zaburzenie rozwoju.
Pokrewne zaburzenia.
Według ICD-10.
Objawy kliniczne podobne do zaburzeń ze spektrum autyzmu mogą być także powodowane przez:
Inne zaburzenia psychiczne i choroby, mogące mieć związek ze spektrum:
Przyczyny.
Prawdopodobnie u podłoża wszystkich zaburzeń ze spektrum autyzmu leżą defekty neurologiczne o szczegółowo nieznanej etiologii. Do wymienianych, potencjalnych przyczyn ich powstawania należą:
Przekazywana jest nie tyle podatność na autyzm, ile skłonność do wystąpienia spektrum zaburzeń: trudności przystosowania, cech osobowości, czy innych psychoz.
Autyzm a szczepienia.
Mimo że rodzice mogą zauważyć pierwsze objawy autyzmu u swojego dziecka po pierwszych rutynowych szczepieniach, a obawy niektórych doprowadziły do zmniejszenia częstości stosowania szczepień u dzieci (a w związku z tym zwiększenia prawdopodobieństwa epidemii odry), wykazano brak związku pomiędzy stosowaniem szczepionki przeciwko odrze, śwince i różyczce, a występowaniem autyzmu. Nie ma naukowych dowodów także na to, że tiomersal (w USA znany jako Thimerosal) występujący w szczepionkach może przyczynić się do wystąpienia autyzmu.
Badania rodziców.
Dr Eric Peterson z Uniwersytetu Kolorado w Denver porównał obrazy mózgu 40 rodziców autystycznych dzieci oraz 40 osób, których dzieci nie były autystyczne. Obraz mózgu rodziców autystycznych dzieci wykazywał niektóre szczególne cechy typowe dla autystów. Kora ruchowa mózgu i zwoje podstawy – struktury odpowiedzialne za planowanie ruchów i naśladownictwo – są powiększone w porównaniu ze strukturami przeciętnego człowieka. Z kolei sąsiedni obszar kory mózgu, odpowiedzialny na przykład za rozumienie wyrazu twarzy, jest mniejszy. Mniejszy jest też odpowiedzialny za koordynację ruchów móżdżek i płat czołowy, który pozwala rozumieć intencje innych osób. Wyniki tych badań mogą sugerować rodzinne uwarunkowanie występowania spektrum autyzmu.
Terapia.
Podejścia psychospołeczne, rehabilitacyjne i wspomagające.
Terapia zaburzeń ze spektrum autyzmu, ma charakter kompleksowy i interdyscyplinarny. U dzieci, oddziaływania, opierają się na zasadach terapii behawioralnej (np. stosowanej analizie behawioralnej, SAZ), uwzględniają również ustalenia psychologii rozwojowej, kładą nacisk na dostarczanie interwencji w naturalnych warunkach i rozwój umiejętności związanych z interakcjami społecznymi. Podejścia te, zgrupowane pod nazwą naturalistycznych interwencji rozwojowo-behawioralnych (, NDBI). W wypadku małych dzieci, wskazany jest udział rodziców w terapii; u starszych – pośredniczyć mogą rówieśnicy. Starsze, wysoko-funkcjonujące dzieci i młodzież, mogą korzystać z treningów umiejętności społecznych i terapii poznawczo-behawioralnej na problemy związane z lękiem. Jeśli współwystępują inne zaburzenia (np. ADHD, zaburzenia zachowania, zaparcia, depresja, epilepsja, zaburzenia obsesyjno-kompulsyjne, dysmorfofobia czy zespół stresu pourazowego), to należy postępować zgodnie z typowymi wytycznymi leczenia dla nich. W wypadku zachowań trudnych, zalecane jest podejście behawioralne (wykorzystujące funkcjonalną analizę zachowania), choć przed przeprowadzeniem interwencji należy ocenić wpływ czynników środowiskowych oraz zaburzeń współwystępujących na zachowanie dziecka. Dorosłym, bez znacznych trudności w nauce, zaleca się brać udział w (najlepiej) grupowych treningach umiejętności społecznych, zawodowych lub życiowych, a także terapię behawioralną przy zachowaniach trudnych.
Dowody na efektywność wspomnianych interwencji, są mieszanej jakości, mimo to podejścia łączące psychologię behawioralną z rozwojową, naturalistyczne metody nauki oraz włączające rodziców (i rówieśników) w proces terapeutyczny, są generalnie zalecane. Zwraca się jednak uwagę na potrzebę dalszych badań (szczególnie podłużnych). Nie jest też jasne, czy są bardziej efektywne niż inne interwencje o podobnej intensywności.
Dużym problemem w wypadku terapii autyzmu, jest fakt, że promowanych jest wiele interwencji o kiepskim podłożu teoretycznym, których skuteczność nie jest potwierdzona w wiarygodny sposób. Przykładowo, zarówno teoria opisująca popularną terapię integracji sensorycznej, jak i dowody na efektywność są słabe. W wypadku niektórych interwencji – jak metody Opcji (Son-Rise) czy programu rozwoju relacji (RDI) – prawie nie prowadzi się badań. Wśród popularnych metod, znajdują się nawet zdyskredytowane przez współczesną naukę (np. kinezjologia edukacyjna Dennisona i metoda Domana).
Brakuje również dowodów na skuteczność innych podejść sensorycznych, dotyczy m.in. treningów integracji słuchowej (np. Tomatisa lub Bérarda), metody kolorowych filtrów H. Irlen, używanych czasem w terapii IS, huśtawek lub koców i ubrań obciążeniowych czy ćwiczeń wykorzystujących symulację dotykową (np. metoda Felicji Affolter). Podobnie jest z interwencjami, które stymulują czucie głębokie (zawijanie w maty gimnastyczne, ściskarki, „maszyna do przytulania” Grandin). Istnieją słabej jakości dowody na efektywność terapii masażem, w wypadku problemów związanych z wrażliwością sensoryczną i innych symptomów ASD.
Nierzadko dzieciom z autyzmem proponuje się arteterapię, ale prawie nie ma badań sprawdzających jej efektywność. Brakuje również dowodów na to, by zajęcia teatralne były skuteczne – choć być może sprawdzą się jako forma treningu umiejętności społecznych u młodzieży z ASD. Możliwe, że muzykoterapia polepsza komunikację (i być może umiejętności społeczne), ale brakuje mocnych dowodów.
Brakuje dowodów na skuteczność interwencji psychoruchowych, jak metoda Millera (czy wspomnianych wcześniej metod Dennisona i Domana). Możliwe jednak, że generalnie aktywność fizyczna przynosi pozytywne skutki. Istnieją dowody (choć najczęściej niewysokiej jakości), że jogging, sztuki walki, jazda konna, pływanie, joga/taniec czy ćwiczenia relaksacyjne mogą pozytywnie wpływać na niektóre osiowe objawy autyzmu (nie jest jasne jaki typ aktywności jest najlepszy). Pomimo wspomnianego braku mocnych dowodów, aktywność fizyczna jest zalecana, ze względu na ogólnie pozytywny wpływ na zdrowie osób z ASD.
Niepewna jest kwestia interwencji wykorzystujących zwierzęta. W praktyce, najczęściej wykorzystuje się konie (w różnych formach terapii), psy (jako opiekunów lub w dogoterapii), świnki morskie oraz delfiny. Istnieją dowody (o mieszanej jakości metodologicznej) na pozytywne skutki terapii – najwięcej z nich dotyczy terapeutycznej jazdy konnej (ale już nie hipoterapii lub psychoterapii z udziałem koni). Nie jest jednak jasne, czy pozytywne efekty (np. bardziej skupiona uwaga czy zwiększona towarzyskość) w wypadku terapeutycznej jazdy konnej, nie wynikają jedynie z atrakcyjności bodźca, jaki mogą stanowić zwierzęta dla dzieci. Zwraca się też uwagę na potencjalne wysokie koszty interwencji i zagrożenia, wynikające z kontaktu ze zwierzętami. Szczególnie delfinoterapia stwarza ryzyko agresji ze strony delfinów i możliwość przenoszenia chorób między zwierzęciem, a człowiekiem.
Wiele metod wykorzystuje relację (szczególnie rodzic-dziecko) w terapii, ale nie korzysta z podejścia behawioralnego (w odróżnieniu od opisanych powyżej NDBI). Grupa ta jest zróżnicowana: część z podejść jest ateoretyczna i w praktyce opiera się na spontanicznej interakcji z dzieckiem, inne korzystają z psychologii rozwojowej i mają ściśle określony program. Pomimo popularności wielu z nich, efektywność rzadko bywa badana. Praktycznie nie ma dowodów na skuteczność metody Opcji (Son-Rise) czy nauczania bez kar (). Lepiej przedstawia się sytuacja oceny efektywności niektórych z rozwojowych interwencji społeczno-pragmatycznych (), ale dowody ograniczają się najczęściej do pozytywnego wpływu na jakość interakcji między rodzicami i dziećmi.
Podejścia biomedyczne i dieta.
Wśród niektórych dzieci z ASD odnotowuje się różne problemy o charakterze patofizjologicznym, jak zaburzenia funkcji neuroprzekaźników (monoamin, jak dopamina, noradrenalina i serotonina; aminokwasowych, jak glutaminian i GABA; oraz cholinergicznych, jak acetylocholina), zaburzenia metaboliczne (kwasu foliowego, kobalaminy, tetrahydrobiopteryny, karnityny, redoks i metabolizmu mitochondriów), a także: zaburzenia immunologiczne, żołądokowo-jelitowe, snu czy epilepsję. Związek tych zaburzeń z autyzmem jest niejasny (nie wiadomo nawet, czy są przyczyną niektórych symptomów ASD czy skutkiem zaburzenia). Trwają badania nad terapiami celującymi w opisane problemy i choć niektóre dają obiecujące wyniki, to nadal potrzeba większej ilości dowodów naukowych, by móc rekomendować stosowanie którejś z nich.
Farmakoterapia (leki przeciwpsychotyczne, a dokładniej: rysperydon i arypiprazol) zalecana jest jedynie w przypadku utrzymujących się zachowań trudnych, choć proponowanych i badanych jest wiele innych leków. Czasem, w praktyce klinicznej, podawane są metylofenidat lub atomoksetyna, w celu redukcji symptomów ADHD – jednak jakość badań z wykorzystaniem pacjentów z ASD nie zawsze jest wysoka. Nieliczne badania nad wykorzystaniem leków przeciwpadaczkowych, przy drażliwość i niepokoju, dają mieszane lub negatywne wyniki. Wyniki badań wskazują na brak przydatności leków z grupy SSRI (np. fluoksetyna, fluwoksamina i citalopram), przy terapii osiowych objawów autyzmu. Leki podawane są z nadzieją, że ograniczą powtarzalne zachowania i drażliwość, ale efekty są zróżnicowane.
Brakuje jednoznacznych dowodów na efektywność dożylnej terapii immunoglobulinowej () i metoda nie jest zalecana. uznawane jest również stosowanie chelatacji w przypadku autyzmu: nie ma badań o wysokiej jakości, które uzasadniałyby stosowanie terapii. Zdarza się, że stosowane są substancje, które nie mają nawet potwierdzonego działania chelatującego. Brakuje też dowodów, które uzasadniałyby stosowanie tlenoterapii hiperbarycznej.
Znacząca część osób z ASD (być może nawet 47%) może mieć problemy gastryczne i jelitowe, ale ich związek z autyzmem jest niejasny. Nie powinny być one traktowane jako osiowy objaw ASD: generalnie nie stwierdza się związku pomiędzy występowaniem problemów żołądkowo-jelitowych, a nasileniem autyzmu. W wypadku stwierdzonej nietolerancji glutenu (np. celiakii), stosowanie diety bezglutenowej jest zalecane. Obecnie nie ma jednak uzasadnienia dla stosowania diety w przypadku reszty populacji. Podobnie jest z dietą bezkazeinową. Nie ma dowodów na efektywność diety Feingolda, diety ketogenicznej (dieta wysokotłuszczowa i niskowęglowodanowa) i diety przeciwgrzybiczej (eliminacja pożywienia zawierającego drożdże lub składników pobudzających je do wzrostu) i jakiejkolwiek innej. Badane są również terapie wspomagające pracę układu trawiennego (np. podawanie probiotyków, enzymów trawiennych lub sekretyny), ale badania, albo nie potwierdzają ich pozytywnego wpływu na objawy ASD lub dają niejednoznaczne wyniki.
Nie wiadomo czy suplementacja diety daje większe korzyści niż te, która przyniosłaby osobom bez ASD. Nie jest jasne, czy kwasy omega 3 wpływają na zmniejszenie niektórych symptomów autystycznych (mieszane wyniki badań przemawiające raczej na niekorzyść interwencji). Podobnie jest w wypadku metylokobalaminy (metylowana witamina B12) i L-karnityny (dwa badania o niewysokiej jakości) czy witaminą D3. Nie wygląda na to, by suplementacja witaminą B6 i magnezem wpływała na objawy ASD (mieszane wyniki). Dimetyloglicyna też zdaje się nie być efektywna (słabe dowody). Nie wiadomo, czy stosowanie preparatów multiwitaminowo-mineralnych daje jakieś dodatkowe korzyści osobom autystycznym. Nie wygląda na to, by N-acetylocysteina była przydatna (w badaniach nie potwierdza się jej efektywność, ale dowody są dość słabej jakości).
Świadomość wiedzy o spektrum autyzmu.
Świadomość społeczną buduje się na różnych płaszczyznach i różnymi metodami. Zaliczamy do nich:

</doc>
<doc id="355982" url="https://pl.wikipedia.org/wiki?curid=355982" title="Gawki">
Gawki

Gawki (przymiotnik "gawecki") – wieś w Polsce położona w województwie mazowieckim, w powiecie ostrowskim, w gminie Stary Lubotyń.
Wierni kościoła rzymskokatolickiego należą do parafii Nawiedzenia Najświętszej Maryi Panny w Starym Lubotyniu.
Historia.
Wieś szlachecka położona była w drugiej połowie XVI wieku w powiecie łomżyńskim ziemi łomżyńskiej. W latach 1921–1939 wieś leżała w województwie białostockim, w powiecie łomżyńskim, w gminie Lubotyń.
Według Powszechnego Spisu Ludności z 1921 roku wieś zamieszkiwały 84 osoby w 14 budynkach mieszkalnych. Miejscowość należała do parafii rzymskokatolickiej w m. Lubotyń. Podlegała pod Sąd Grodzki i Okręgowy w Łomży; właściwy urząd pocztowy mieścił się w m. Ostrów Mazowiecka.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="355983" url="https://pl.wikipedia.org/wiki?curid=355983" title="Gawliki Wielkie">
Gawliki Wielkie

Gawliki Wielkie (niem. "Groß Gablick") – wieś w Polsce położona w województwie warmińsko-mazurskim, w powiecie giżyckim, w gminie Wydminy.
W latach 1954–1972 wieś należała i była siedzibą władz gromady Gawliki Wielkie. W latach 1975–1998 miejscowość administracyjnie należała do województwa suwalskiego.
W Gawlikach Wielkich znajduje się szkoła podstawowa oraz Filia Gminnej Biblioteki Publicznej w Wydminach. We wsi istnieje także kaplica filialna parafii pw. Chrystusa Zbawiciela w Wydminach.
Miejscowość leży nad jeziorem Gawlik.
Historia.
Wieś założona w 1547, w 1600 mieszkała tu wyłącznie ludność polska. W latach 1709–1710 epidemia dżumy pochłonęła 145 ofiar.

</doc>
<doc id="355984" url="https://pl.wikipedia.org/wiki?curid=355984" title="Gawłowo">
Gawłowo

Gawłowo – wieś w Polsce położona w województwie mazowieckim, w powiecie płońskim, w gminie Nowe Miasto.
W latach 1975–1998 miejscowość administracyjnie należała do województwa ciechanowskiego.

</doc>
<doc id="355985" url="https://pl.wikipedia.org/wiki?curid=355985" title="Wodnogama australijska">
Wodnogama australijska

Wodnogama australijska, agama wodna ("Intellagama lesueurii") – gatunek jaszczurki z rodziny agamowatych (Agamidae). Agamę wodną tradycyjnie zalicza się do rodzaju "Physignathus", jednak badania molekularne sugerują, że nie jest on monofiletyczny, dlatego bywa ona klasyfikowana w odrębnym, monotypowym rodzaju "Istiurus" lub "Intellagama".
Zasięg występowania.
Australia i Nowa Gwinea. Występuje nad brzegami rzek, prowadzi półwodny tryb życia. Przebywa na gałęziach drzew zwisających nad wodą lub w zaroślach, aby w razie zagrożenia uciec do wody.
Cechy morfologiczne.
Osiąga 80 cm długości. Wzdłuż grzbietu ciągnie się niski grzebień utworzony z trójkątnych, sterczących łusek. Z tyłu głowy i na karku niewielki, głęboko wcięty fałd skórny. Ogon długi, bocznie spłaszczony. 
Na szarożółtozielonym tułowiu naprzemienne ciemnozielone i żółte poprzeczne pręgi występujące również na ogonie.
Biologia i ekologia.
Występuje nad brzegami rzek, prowadzi półwodny tryb życia. Przebywa na gałęziach drzew zwisających nad wodą lub w zaroślach, aby w razie zagrożenia uciec do wody. Żywi się małymi bezkręgowcami i częściami roślin.
Jest jajorodna.

</doc>
<doc id="355986" url="https://pl.wikipedia.org/wiki?curid=355986" title="Gawłówka">
Gawłówka

Gawłówka – wieś w Polsce położona w województwie lubelskim, w powiecie lubartowskim, w gminie Michów, w sołectwie Gawłówka.
Wieś szlachecka położona była w drugiej połowie XVI wieku w powiecie lubelskim województwa lubelskiego.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Michów. Według Narodowego Spisu Powszechnego (III 2011 r.) wieś liczyła 133 mieszkańców.

</doc>
<doc id="355987" url="https://pl.wikipedia.org/wiki?curid=355987" title="Gaworkowo">
Gaworkowo

Gaworkowo (niem. "Gauerkow") – wieś w Polsce położona w województwie zachodniopomorskim, w powiecie świdwińskim, w gminie Połczyn-Zdrój. W 2011 roku liczba mieszkańców we wsi Gaworkowo wynosiła 249.

</doc>
<doc id="355988" url="https://pl.wikipedia.org/wiki?curid=355988" title="Gaworzyce">
Gaworzyce

Gaworzyce (niem. "Quaritz", 1937–1945 "Oberquell") – wieś w Polsce położona w województwie dolnośląskim, w powiecie polkowickim, w gminie Gaworzyce.
Podział administracyjny.
W latach 1975–1998 miejscowość administracyjnie należała do województwa legnickiego. Miejscowość jest siedzibą gminy Gaworzyce.
Demografia.
Według Narodowego Spisu Powszechnego (III 2011 r.) liczyły 1601 mieszkańców. Są największą miejscowością gminy Gaworzyce.
Zabytki.
Do wojewódzkiego rejestru zabytków wpisane są:

</doc>
<doc id="355989" url="https://pl.wikipedia.org/wiki?curid=355989" title="Gaworzyna">
Gaworzyna

Gaworzyna – wieś w Polsce położona w województwie mazowieckim, w powiecie radomskim, w gminie Iłża. Obok miejscowości przepływa Modrzewianka, dopływ Iłżanki.
Prywatna wieś szlachecka "Goworzyna", położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Józefa Oblubieńca Najświętszej Maryi Panny w Krzyżanowicach.

</doc>
<doc id="355990" url="https://pl.wikipedia.org/wiki?curid=355990" title="Gawroniec (powiat świecki)">
Gawroniec (powiat świecki)

Gawroniec – wieś kociewska w Polsce położona w województwie kujawsko-pomorskim, w powiecie świeckim, w gminie Bukowiec w pobliżu trasy nieczynnej linii kolejowej Terespol Pomorski-Pruszcz-Złotów.
Podział administracyjny.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 469 mieszkańców. Jest czwartą co do wielkości miejscowością gminy Bukowiec.
Historia wsi.
W XIV i XV wieku, Gawroniec, znany również pod niemiecką nazwą "Gawronitz", należał do zakonu krzyżackiego. W drugiej połowie XVI wieku miejscowość stała się wsią królewską, natomiast w XVIII wieku należała do rodziny Czapskich i posiadała statut wsi rycerskiej. Pod koniec XIX wieku, powierzchnia majątku obejmowała obszar ponad 2100 mórg gruntów ornych. Od 1884 roku właścicielem majętności była rodzina Hoffmayer.
Zespół dworski.
W 1884 roku, po nabyciu okolicznych gruntów, Otto Hoffmayer wybudował tu eklektyczny pałac. Piętrowy budynek z naczółkowym dachem i mieszkalnym poddaszem, został osadzony na planie wydłużonego prostokąta. W części frontowej i od strony ogrodu posiadał wydatne ryzality. W 1886 roku wybudowano magazyn zbożowy, w 1903 roku wozownię, a w 1906 – gorzelnię. W tym samym roku założono również 10,5 hektarowy park. W 1911 roku Albert Hoffmayer dobudował południową, parterową część budynku pałacowego. Do dnia dzisiejszego, oprócz pałacu i okolicznego parku, przetrwał tylko magazyn zbożowy.
Istniejący do dnia dzisiejszego park dworski jest cennym zabytkiem przyrodniczym. Ponad 100-letni drzewostan składa się z 40 gatunków drzew i krzewów ozdobnych. Do najliczniejszych "rodzimych" gatunków należą brzozy brodawkowate, graby pospolite, buki, klony, topole szare i czarne, a także dęby szypułkowe. Do "obcych" gatunków należą: kasztanowce białe, świerki kaukaskie, żywotniki pochodzenia azjatyckiego, afrykańskie kasztany jadalne, amerykańskie dęby czerwone, klony jesionolistny oraz sosny wejmutki.

</doc>
<doc id="355991" url="https://pl.wikipedia.org/wiki?curid=355991" title="Gawronki (powiat zgierski)">
Gawronki (powiat zgierski)

Gawronki – wieś w Polsce położona w województwie łódzkim, w powiecie zgierskim, w gminie Głowno.
W latach 1975–1998 miejscowość należała administracyjnie do ówczesnego województwa łódzkiego.

</doc>
<doc id="355992" url="https://pl.wikipedia.org/wiki?curid=355992" title="Gawrych Ruda">
Gawrych Ruda

Gawrych Ruda (spotykany jest także zapis "Gawrychruda") – wieś w Polsce położona w województwie podlaskim, w powiecie suwalskim, w gminie Suwałki.
W latach 1975–1998 miejscowość administracyjnie należała do województwa suwalskiego.
Wieś leży w Wigierskim Parku Narodowym. Od wschodu, zachodu i południa graniczy z czterema jeziorami: Wigry, Staw, Okrągłe oraz Długie Wigierskie.
W XVII wieku na tym terenie wytapiano żelazo z rudy darniowej.
Nazewnictwo miejscowości.
Początkowo miejscowość nazywała się "Ruda na Hrudzie", a obecną nazwę przyjęła od jednego z właścicieli, Gabriela Suchockiego, którego imię przekształcano w Gawrycha. Na mapie z XIX w. widnieje napis "Ruda Gawricha", na kolejnych mapach w XIX i na początku XX w. z kolei znajduje się napis "Gawrychruda" lub rosyjski "Гаврыхруда".
Architektura.
W miejscowości znajduje się Parafia pw. św. Maksymiliana Marii Kolbe, erygowana w roku 1992. Przez wieś prowadzi rowerowy szlak im. Antoniego Patli. W jej granicach ulokowane są kwatery agroturystyczne, prywatne pola namiotowe, campingi oraz ośrodek wypoczynkowy.

</doc>
<doc id="355993" url="https://pl.wikipedia.org/wiki?curid=355993" title="Gawrychy">
Gawrychy

Gawrychy – wieś w Polsce położona w województwie podlaskim, w powiecie łomżyńskim, w gminie Zbójna. 
Wierni kościoła rzymskokatolickiego należą do parafii św. Wincentego á Paulo w Zbójnej.
Historia.
W 1800 r. znajdowało się tu 7 bartników (sami Gawrychowie). Gawrychy za czasów pruskich stanowiły ober-wójtostwo. W 1827 r. wieś liczyła 23 domy i 126 mieszkańców.
Według Powszechnego Spisu Ludności z 1921 roku zamieszkiwały tu 282 osoby w 53 budynkach mieszkalnych. Miejscowość należała do parafii rzymskokatolickiej w m. Zbójna. Podlegała pod Sąd Grodzki w Kolnie i Okręgowy w Łomży; właściwy urząd pocztowy mieścił się w m. Zbójna.
Na północ od wsi znajdowała się nieistniejąca obecnie leśniczówka o tej samej nazwie. Zamieszkiwały tu 3 osoby w 1 budynku mieszkalnym.
1 kwietnia 1930 z gminy Gawrychy wyłączono miejscowość Dawia, włączając ją do gminy Łyse w tymże powiecie.
W wyniku agresji Niemiec we wrześniu 1939, miejscowość znalazła się pod okupacją niemiecką. Została włączona w skład III Rzeszy.
W 1929 był tu kościół katolicki. Działał jeden tartak.
Do 1954 roku miejscowość należała do gminy Gawrychy. 
W latach 1975–1998 miejscowość administracyjnie należała do województwa łomżyńskiego.

</doc>
<doc id="355994" url="https://pl.wikipedia.org/wiki?curid=355994" title="Gawrzyjałki">
Gawrzyjałki

Gawrzyjałki (dawniej "Gawrzialken", od 1928 "Wilhelmstahl") – wieś w Polsce położona w województwie warmińsko-mazurskim, w powiecie szczycieńskim, w gminie Szczytno. W latach 1975–1998 miejscowość administracyjnie należała do województwa olsztyńskiego.
Najważniejszy budynek to neogotycki kościół z 1908 r. W 1980 r. ewangelicka świątynia przejęta została przez społeczność katolicką, która napłynęła na Mazury po 1945 r. We wsi znajduje się również budynek przedwojennej szkoły o ciekawej bryle architektonicznej, w którym obecnie funkcjonuje niepubliczna szkoła podstawowa. Gawrzyjałki są wsią o wyjątkowo dużej, jak na Mazury, liczbie krzyży i kapliczek. Jest ich tam aż siedem.
Najważniejszą rolę poza kościołem we wsi odgrywa istniejąca od 1958 r. Ochotnicza Straż Pożarna.
Gawrzyjałki to wieś o bogatym życiu społecznym, skupionym głównie wokół kościoła i OSP.
Wieś założona na tak zwanych nowiznach lasów w nadleśnictwie Pupy w 1788 r. Ponad sto lat później, w 1895 r., powstała w Gawrzyjałkach parafia. Początkowo nabożeństwa odbywały się w szkole lub w pobliskim Białym Gruncie. Kościół w Gawrzyjałkach wybudowano w 1907 roku, z okazji 200. rocznicy powstania państwa pruskiego. W tamtym czasie wystrój kościoła był neogotycki. W 1928 r. zmieniono urzędową nazwę wsi na "Wilhemstahl". 
W 1980 r. ewangelicką świątynię siłą przejęli katolicy.

</doc>
<doc id="355995" url="https://pl.wikipedia.org/wiki?curid=355995" title="Gbiska">
Gbiska

Gbiska – wieś w Polsce, położona w województwie podkarpackim, w powiecie strzyżowskim, w gminie Strzyżów.
W latach 1975–1998 miejscowość administracyjnie należała do województwa rzeszowskiego.

</doc>
<doc id="355996" url="https://pl.wikipedia.org/wiki?curid=355996" title="Gdakowo">
Gdakowo

Gdakowo (niem. "Dakau") – wieś w Polsce w województwie pomorskim, w powiecie kwidzyńskim, w gminie Prabuty na trasie linii kolejowej Iława-Malbork.
Do 1954 roku siedziba gminy Gdakowo. W latach 1975–1998 miejscowość administracyjnie należała do województwa elbląskiego. Obecną nazwę wsi zatwierdzono administracyjnie 12 listopada 1946.
Zabytki.
Według rejestru zabytków NID na listę zabytków wpisany jest kościół ewangelicki, obecnie rzymskokatolicki pw. św. Anny, 1753-1755, nr rej.: A-26 z 22.08.1950.
Kościół znajduje się w centralnym punkcie wsi, jest to niewielka barokowa świątynia z dwukondygnacyjną wieżą dostawioną do nawy w XVIII w.

</doc>
<doc id="355997" url="https://pl.wikipedia.org/wiki?curid=355997" title="Gdeszyn">
Gdeszyn

Gdeszyn – wieś w Polsce, położona w województwie lubelskim, w powiecie zamojskim, w gminie Miączyn. Stanowi sołectwo gminy Miączyn.
W latach 1954–1961 wieś należała i była siedzibą władz gromady Gdeszyn, po jej zniesieniu w gromadzie Hostynne. W latach 1975–1998 wieś administracyjnie należała do województwa zamojskiego.
Jest siedzibą rzymskokatolickiej parafii Wniebowzięcia Najświętszej Maryi Panny.

</doc>
<doc id="355998" url="https://pl.wikipedia.org/wiki?curid=355998" title="Gdeszyn-Kolonia">
Gdeszyn-Kolonia

Gdeszyn-Kolonia – kolonia w Polsce położona w województwie lubelskim, w powiecie zamojskim, w gminie Miączyn.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Miączyn.
Historia.
Gdeszyn Kolonia powstała w latach 1918-1920, w wyniku parcelacji majątku Gdeszyn. W 1921 roku Kolonia Gdeszyn liczyła 61 domów i 400 mieszkańców. 

</doc>
<doc id="355999" url="https://pl.wikipedia.org/wiki?curid=355999" title="Gdola">
Gdola

Gdola – wieś w Polsce położona w województwie lubelskim, w powiecie chełmskim, w gminie Ruda-Huta.
W latach 1867–1954 należała do gminy Świerże. W latach 1975–1998 miejscowość administracyjnie należała do województwa chełmskiego. Według Narodowego Spisu Powszechnego (III 2011 r.) liczyła 96 mieszkańców i była siedemnastą co do wielkości miejscowością gminy Ruda-Huta.
Historia.
Miejscowość (lub miejsce) wzmiankowano w roku 1564 przy okazji lustracji dóbr królewskich. W XVI-XIX w. wchodziła w skład dóbr serebryskich. W 1827 r. liczyła 7 domów i 37 mieszkańców. Według spisu powszechnego z 30 września 1921 r. Gdolę zamieszkiwało 205 osób, w tym narodowości polskiej 201, rusińskiej (ukraińskiej) 3, innej 1, wyznania rzymskokatolickiego 186, prawosławnego 19. W okresie międzywojennym we wsi istniała szkoła i Dom Ludowy. W 1943 r. wieś liczyła 177 mieszkańców, w 1965 – 159, w 2000 – 102.
Bibliografia.
 

</doc>
<doc id="356000" url="https://pl.wikipedia.org/wiki?curid=356000" title="Gdów">
Gdów

Gdów – wieś w Polsce położona w województwie małopolskim, w powiecie wielickim, w gminie Gdów.
Gdów uzyskał lokację miejską przed 1794 rokiem, zdegradowany przed 1880 rokiem. W latach 1954–1972 wieś należała i była siedzibą władz gromady Gdów. W latach 1945–1975 należał administracyjnie do „dużego”, a w latach 1975–1998 do „małego” województwa krakowskiego.
W miejscowości krzyżują się droga wojewódzka nr 966 z drogą wojewódzką nr 967. W październiku 2018 roku ukończona została budowa obwodnicy Gdowa.
Miejscowość jest siedzibą gminy Gdów.
Położenie.
Gdów znajduje się na Pogórzu Wielickim, w dolinie rzeki Raba. Przez Gdów przepływają także potoki Ruda, Lipnica i Kolawa. Lipnica stanowi wschodnią granicę miejscowości. Od południa Gdów granicy z Pogórzem Wiśnickim.
Komunikacja.
Komunikację publiczną zapewniają prywatne linie mikrobusowe oraz nieliczne kursy PKS (m.in. połączenie Kraków – Limanowa). Najbliższa stacja kolejowa znajduje się w oddalonej o 15 km Wieliczce. Od 1 października 2018 roku do miejscowości Trąbki w sąsiedniej gminie Biskupice dociera linia autobusowa MPK numer 274.
Historia.
Wykopaliska archeologiczne prowadzone w okolicach Gdowa poświadczyły, że osadnictwo na tym terenie miało miejsce już w paleolicie, neolicie i w epoce brązu.
Z zapisów Jana Długosza wynika, że pierwsza stała osada została założona w XI wieku przez Gedkę herbu Gryf. Prawdopodobnie był on fundatorem kościoła, którego istnienie odnotowano po raz pierwszy w 1272 (jest to najstarszy dokument potwierdzający istnienie Gdowa). Gdy siła Gryfitów zaczęła słabnąć Gdów dostał się we władanie Drużynów, co miało miejsce ok. 1270. Na rozwój Gdowa miało zasadniczy wpływ jego położenie na skrzyżowaniu szlaków kupieckich prowadzących na Węgry (obecnie Kraków – Limanowa) i Bochnia – Myślenice. Mieszkańcy średniowiecznego Gdowa zajmowali się rybołówstwem, rzemiosłem i kupiectwem. Rozwój osady był hamowany przez przepływającą od południa Rabę, która często występowała z brzegów, niszcząc zabudowę.
W 1417 przez Gdów przeszedł orszak Władysława Jagiełły zmierzający z Halicza do Niepołomic. W 1444 król Władysław Warneńczyk jako wotum dziękczynne nadał gdowskiemu kościołowi pw. Najświętszej Marii Panny prawo dożywotniego czerpania dochodu, które jest przypisane do zajmowania określonego urzędu kościelnego i nosi nazwę beneficjum (prawa tego przestrzegano jeszcze w XIX wieku). Legenda głosi, że król zgubił podczas polowania drogę do zamku w Niepołomicach, uratowała go Matka Boża Gdowska, która wskazała mu prawidłowy kierunek jazdy. Gdów został przez króla przekazany sekretarzowi dworu Fihauserowi. W późniejszych latach Gdów często zmieniał właścicieli, byli nimi m.in. Stanisław II (Wielopolski) oraz Mikołaj II, ostatnimi właścicielami pod koniec XVII wieku zostali Lubomirscy. To stąd marszałek Hieronim Lubomirski wyruszył na czele rycerstwa szczyrzyckiego na odsiecz wiedeńską. August III Sas nadał dobrom gdowskim przywilej organizowania czterech jarmarków rocznie i cotygodniowego targu. Od tego czasu uważano Gdów za miasto.
W 1772 miał miejsce I rozbiór Polski, Gdów wraz z w ziemiami położonymi na prawym brzegu Wisły dostał się pod panowanie Austrii. Podczas powstania krakowskiego pod Gdowem miała miejsce jedna z najważniejszych bitew. 26 lutego 1846 wojska austriackie dowodzone przez gen. Ludwiga von Benedeka rozbiły oddział pułkownika Jakuba Suchorzewskiego.
Po odzyskaniu niepodległości Gdów był ośrodkiem administracyjnym gminy leżącej w powiecie wielickim. W 1933 przeprowadzono w kraju reformę administracyjną, na podstawie ustawy scaleniowej Gdów stał się gromadą, która była częścią gminy zbiorowej. W Gdowie działał młyn, tartak i cegielnia, powszechnie też było koszykarstwo.
W 1945, w ramach ofensywy styczniowej wojska Armii Czerwonej dotarły do Gdowa, będącego silnym punktem obrony wojsk niemieckich i przy zastosowaniu manewru oskrzydlającego 21 stycznia 1945 przerwały trwającą od 1939 okupację niemiecką. W zdobyciu miejscowości uczestniczył 101 Korpus Armijny z 38 Armii należącej do 4 Frontu Ukraińskiego.
Po 1945 miejscowość stała się lokalnym ośrodkiem handlowym i usługowym pełniącym funkcję lokalnego ośrodka obsługi rolnictwa. Okolice Gdowa charakteryzują się rozwiniętą agroturystyką.
Etymologia.
Podobnie jak Gdańsk i Gdynia od prasłowiańskiej podstawy *gъd (lit. "gudē", chorw. "gdinjica" = mały las, żupa serbska Gacka, u Konstantyna Porfirogenety w „De administrando imperio” "Gutzeka", łac. "Goduscani", żupa chorwacka Gacko zamieszkiwana przez plemię Gadczan, w kronikach frankijskich łac. "natio Guduscanorum" pod rządami księcia Borny "dux Guduscanorum" oraz kilka nazw miejscowych w Serbii Gacko ["Gъd-ьsko"], nazwa rzeki w Słowenii Gacka, chorwacki Gdinj na Hvarze, Dinjiška w Dalmacji, czeska Kdyně, po niem. Gedein) oznaczającej „mokry, wilgotny, bagienny” i równocześnie „zarośnięty”.
Jest to nazwa topograficzna o budowie "Gd-ów", "*gъd" + przyrostek pierwotnie topograficzny "-ów" jak w Krak-ów (wieloznaczne słowiańskie "krk"), Tarn-ów (psł. "tьrnъ"=cierń, stąd tarnina).
Max Vasmer w odniesieniu do dwóch innych Gdowów, tj. rosyjskiego Gdowa i Gdowa ukraińskiego, a kiedyś leżącego w województwie lwowskim, odrzucał teorię Mikkoli rzekomego pochodzenia tej nazwy od Gotów oraz teorię Brücknera wywodzącą ją od hipotetycznie mającego przynależeć do zgodności bałto-słowiańskich staropruskiego "gude" – „krzaki, las”, ze względu na brak (wg niego) takiego słowa.
Zabytki.
Obiekty wpisane do rejestru zabytków nieruchomych województwa małopolskiego:
Inne.
W Gdowie znajduje się cmentarz rzymskokatolicki. Pierwsze zapiski pochodzą jeszcze z czasów rozbiorów, kiedy Gdów był pod panowaniem austriackim. Najstarsze groby pochodzą z poł. XIX wieku. Na cmentarzu znajduje się kopiec-mogiła powstańców 1846 roku, który usypano w 1906 roku. Jest on mogiłą zbiorową 154 powstańców poległych w bitwie pod Gdowem. Na szczycie rzeźba przedstawiająca personifikację Ojczyzny fundacji rodziny poległego Michała Rottermunda. Znajdują się tam także groby bezimiennych żołnierzy z I wojny światowej.
Sport.
W miejscowości tej działa jeden klub sportowy:
Kultura.
We wsi działa Zespół Regionalny „Gdowianie”, oraz Chór „Tutte le Corde".
Miasta partnerskie.
Od 31 sierpnia 2007 r. miastami partnerskimi Gdowa są:

</doc>
<doc id="356001" url="https://pl.wikipedia.org/wiki?curid=356001" title="Gembartówka">
Gembartówka

Gembartówka – kolonia w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 kolonia administracyjnie należała do województwa piotrkowskiego.

</doc>
<doc id="356002" url="https://pl.wikipedia.org/wiki?curid=356002" title="Generałowo">
Generałowo

Generałowo – wieś w Polsce położona w województwie mazowieckim, w powiecie mińskim, w gminie Latowicz. 
W latach 1526-1795 wieś należała do starostwa latowickiego. W latach 1795-1809 – pod zaborem austriackim. Od 1809 r. w Księstwie Warszawskim, guberni warszawskiej, powiecie siennickim, a od 1866 r. w powiecie mińskim (od 1868 nazwa powiatu nowomiński). W latach 1870-1954 należała do gminy Iwowe, w latach 1955-1972 – do Gromadzkiej Rady Narodowej w Iwowym. Od 1973 r. należy do gminy Latowicz. 
W latach 1919-1939 wieś znajdowała się w granicach województwa warszawskiego, 1939-1945 w Generalnym Gubernatorstwie, 1946-1975 w województwie warszawskim, od 1975 do 1998 r. – w granicach województwa siedleckiego. Od 1999 r. znajduje się w województwie mazowieckim.
Historia.
Wieś w gminie Latowicz, powiecie mińskim założona w 1856 r. przez rosyjskiego generała Gorłowa, od którego wzięła swoją nazwę. W 1970 r. wieś liczyła 94 mieszkańców, a w 2000 r. 96 mieszkańców. Przyrost naturalny w latach 1970-2000 wyniósł +2,1%. W 2002 r. we wsi były 22 domy.

</doc>
<doc id="356003" url="https://pl.wikipedia.org/wiki?curid=356003" title="Geniusze">
Geniusze

Geniusze – wieś w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Nazwa wsi występowała w dwóch wariantach, które zmieniały się na przestrzeni wieków: Gieniusze oraz obecny wariant Geniusze:
Nazwa wsi wzięła się prawdopodobnie od nazwiska Gieniusz, wywodzącego od jaćwieskiego słowa "ginius", oznaczającego strażnika (od "ginti" – bronić) i pochodzi od bojarów litewskich, którzy przybyli z Gieniuszy koło Krynek (obecnie na terytorium Białorusi) w czasach kolonizacji Puszczy Knyszyńskiej.
Wieś posiada przystanek kolejowy.
Po 1989 r. podejmowane były, bez powodzenia, próby zmiany nazwy miejscowości na historyczną.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Sokółce.

</doc>
<doc id="356004" url="https://pl.wikipedia.org/wiki?curid=356004" title="Germanicha">
Germanicha

Germanicha – wieś w Polsce położona w województwie lubelskim, w powiecie łukowskim, w gminie Wola Mysłowska.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Antoniego Padewskiego w Wandowie.

</doc>
<doc id="356005" url="https://pl.wikipedia.org/wiki?curid=356005" title="Gertrudów">
Gertrudów

Gertrudów – wieś w Polsce, położona w województwie łódzkim, w powiecie radomszczańskim, w gminie Gomunice.
W latach 1975–1998 miejscowość administracyjnie należała do województwa piotrkowskiego.

</doc>
<doc id="356006" url="https://pl.wikipedia.org/wiki?curid=356006" title="Gibałka">
Gibałka

Gibałka – wieś w Polsce położona w województwie mazowieckim, w powiecie ostrołęckim, w gminie Lelis.
Wierni kościoła rzymskokatolickiego należą do parafii Najświętszej Maryi Panny Ostrobramskiej Matki Miłosierdzia w Dylewie.
Historia.
W latach 1921–1939 wieś leżała w województwie białostockim, w powiecie ostrołęckim, w gminie Nasiadki (od 1931 w gminie Durlasy).
Według Powszechnego Spisu Ludności z 1921 roku wieś zamieszkiwały 133 osoby, 129 było wyznania rzymskokatolickiego, a 4 mariawickiego. Jednocześnie wszyscy mieszkańcy zadeklarowali polską przynależność narodową. Było tu 25 budynków mieszkalnych. Miejscowość należała do parafii rzymskokatolickiej w Kadzidle. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Kadzidle.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Landkreis Scharfenwiese, rejencji ciechanowskiej Prus Wschodnich III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="356007" url="https://pl.wikipedia.org/wiki?curid=356007" title="Gibasówka (wieś)">
Gibasówka (wieś)

Gibasówka – wieś w Polsce położona w województwie podlaskim, w powiecie sejneńskim, w gminie Giby. Leży przy drodze krajowej nr 16.
W latach 1975–1998 miejscowość administracyjnie należała do województwa suwalskiego.

</doc>
<doc id="356008" url="https://pl.wikipedia.org/wiki?curid=356008" title="Gibaszew">
Gibaszew

Gibaszew – wieś w Polsce położona w województwie łódzkim, w powiecie poddębickim, w gminie Poddębice.
W latach 1975–1998 miejscowość administracyjnie należała do województwa sieradzkiego.
W miejscowości Gibaszew znajduje się mały zabytkowy kościół, należący do parafii Niemysłów.
Przyroda.
W Gibaszewie znajduje się las o dużej powierzchni. Jest to las iglasty, który otacza mały kościół. 3 kilometry od głównej drogi znajduje się rzeka Warta. Pola wiejskie, które należą do rolników są ubogie w wapń, można więc spotkać takie zioła jak na przykład rumian polny w znacznych ilościach. Często spotykanym dzikim zwierzęciem na terenie Gibaszewa jest dzik i zając.
Transport.
Na wsi znajdują się drogi gruntowe, polne i leśne. Główna droga gruntowa zostanie zaopatrzona w nawierzchnię asfaltową w 2014 roku. Przez Gibaszew ciągnie się szlak rowerowy. Znajdują się tutaj główne powiatowe słupy transportujące prąd oraz dwa transformatory.

</doc>
<doc id="356010" url="https://pl.wikipedia.org/wiki?curid=356010" title="Giby">
Giby

Giby (lit. "Gibai") – wieś o charakterze letniskowym w Polsce położona w województwie podlaskim, w powiecie sejneńskim, siedziba gminy Giby (dawniej gminy Pokrowsk). Leży pomiędzy jeziorami Gieret i Pomorze, przez tereny wsi przepływa rzeka Marycha. Leży przy drodze krajowej nr 16.
W latach 1975–1998 miejscowość administracyjnie należała do województwa suwalskiego.
Historia.
Wieś została założona w 1594. Dawniej była siedzibą osoczników, strzegących Puszczy Przełomskiej. Mieścił się w niej ośrodek tkacki, w którym wyrabiano lniane obrusy, ręczniki, dywany wełniane oraz lniano-bawełniane.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego.
W XIX w. wieś należała do gminy Pokrowsk, powiat sejneński. W 1827 było tu 41 domów i 353 mieszkańców. W 1880 r. – 99 domów i 698 mieszkańców.
W 1929 r. było 551 mieszkańców. Były cztery warsztaty bednarskie, kuźnia, sześć sklepów spożywczych, terpentyniarnia.
Podczas II wojny światowej i po niej, wieś i okolice były terenem licznych walk partyzanckich z wojskami radzieckimi, niemieckimi, NKWD i UB. W lipcu 1945 Armia Czerwona, UB i Ludowe Wojsko Polskie aresztowały podczas tzw. obławy augustowskiej (w okolicach Augustowa i Gib) ok. 2000 osób, spośród których zaginęło ok. 600 osób.
Obecnie to miejscowość turystyczna z licznymi ośrodkami wczasowymi oraz polem biwakowym. We wsi znajduje się pomnik ofiar NKWD, zamordowanych w lipcu 1945, projektu Andrzeja Strumiłły. Niedaleko wsi znajduje się ścisły rezerwat wodny „Tobolinka” oraz grodzisko Posejnele, oddalone o ok. 2 km. W Gibach mieści się kościół św. Anny z 1912, ozdobiony porożami zwierząt puszczańskich. Świątynia jest dawną molenną, przeniesioną w 1982 z Pogorzelca.
Zabytki.
Do rejestru zabytków Narodowego Instytutu Dziedzictwa wpisane są następujące obiekty:

</doc>
<doc id="356011" url="https://pl.wikipedia.org/wiki?curid=356011" title="Gidle">
Gidle

Gidle – wieś w Polsce położona w województwie łódzkim, w powiecie radomszczańskim, w gminie Gidle. 
4 września 1939 niemieccy żołnierze Wehrmachtu zamordowali 3 mieszkańców wsi, Wincentego Chojnackiego, Mariana Ociepę i Józefa Turka.
W latach 1975–1998 miejscowość administracyjnie należała do województwa częstochowskiego.
Miejscowość jest siedzibą gminy Gidle.
W Gidlach znajduje się sanktuarium maryjne, ściągające licznych pielgrzymów. Jest tu także szkoła podstawowa im. Józefa Piłsudskiego.
Zabytki.
Według rejestru zabytków NID na listę zabytków wpisane są obiekty:
Istniejące od XVII wieku dominikańskie sanktuarium Matki Bożej Gidelskiej słynie z cudów maleńkiej figurki Matki Bożej. Według legendy wyorał ją Czeczek, rolnik, i wkrótce zasłynęła cudami, a w rezultacie narastającego kultu sprowadzono tu Dominikanów. Całość legendy przedstawiona jest na obrazach w bazylice Matki Bożej Gidelskiej.
 przez miejscowość biegnie Łódzka Magistrala Rowerowa N-S

</doc>
<doc id="356012" url="https://pl.wikipedia.org/wiki?curid=356012" title="Giebło">
Giebło

Giebło – wieś w Polsce, w województwie śląskim, w powiecie zawierciańskim, w gminie Ogrodzieniec. Liczba mieszkańców ok. 480.
Nazwa.
Nazwa miejscowości notowana była w formach "Kebel" (1325-27), "Kepl" oraz "Kbel" (1335-42), "Keblo" (1394), "Gbel" (1398), "Kbel" (1470-80), "Gbiel" vel "Kyeblo" (1487), "Gebło" albo "Kiebło" (1787), "Giebło" (1827). Jest to nazwa topograficzna wywodząca się od prasłowiańskiego *"kъbъlъ" oznaczającego ‘ceber’, w języku staropolskim "gbeł" czyli ‘duże naczynie na płyny’. Nazwa odnosi się do położenia wsi w dolinie otoczonej wzniesieniami.
Historia.
Połowa XII w. – budowa kościoła św. Jakuba Apostoła. Według niektórych źródeł miało to miejsce na początku XIII w., a inicjatorem budowy był Ballen kasztelan krakowski. Wymieniana jest również w źródłach data 1315, jednak ze względu na analizę architektoniczno-budowlaną jest to data mało prawdopodobna.

</doc>
<doc id="356013" url="https://pl.wikipedia.org/wiki?curid=356013" title="Giebnia">
Giebnia

Giebnia – wieś w Polsce, położona w województwie kujawsko-pomorskim, w powiecie inowrocławskim, w gminie Pakość.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 68 mieszkańców. Jest czternastą co do wielkości miejscowością gminy Pakość.
Zabytki.
Według rejestru zabytków NID na listę zabytków wpisany jest zespół dworski z XIX/XX w., nr rej.: 114/A z 26.04.1984:
Usługi logistyczne.
We wsi znajduje się centrum logistyczne sieci supermarketów Polomarket.

</doc>
<doc id="356014" url="https://pl.wikipedia.org/wiki?curid=356014" title="Giecz">
Giecz

Giecz (u Galla Anonima "Gdech", u Kosmasa według tzw. rękopisu budziszyńskiego "Gradec"; lub według rękopisu sztokholmskiego "Gdec") – wieś w Polsce położona w województwie wielkopolskim, w powiecie średzkim, w gminie Dominowo leżąca nad Moskawą. Jeden z najstarszych i najważniejszych ośrodków grodowych wzniesiony około 865 roku, związany z początkami państwa polskiego, który typuje się na prawdopodobną siedzibę rodową pierwszych Piastów.
Wieś duchowna, własność kapituły katedralnej poznańskiej, pod koniec XVI wieku leżała w powiecie pyzdrskim województwa kaliskiego. W latach 1954–1959 wieś należała i była siedzibą władz gromady Giecz, po jej zniesieniu w gromadzie Dominowo. W latach 1975–1998 miejscowość administracyjnie należała do województwa poznańskiego.
Nazwa.
Miejscowość w formie "Gdech" ("Gdecz") notuje Gall Anonim w swojej Kronice polskiej spisanej w latach 1112–1116. We fragmencie opisującym polskie siły bojowe Bolesława Chrobrego rozmieszczone w poszczególnych grodach Gall notuje, że miał on w Gieczu „300 pancernych i 2000 tarczowników”.
Historia.
Według najnowszych badań pierwsze stałe osady na terenie dzisiejszego grodziska, nazywanego Grodziszczko, oraz w jego sąsiedztwie powstały na przełomie VIII i IX wieku. W tym okresie teren ten stanowił półwysep otoczony z trzech stron wodami nieistniejącego już jeziora. Druga z osad znajdowała się na południe, na brzegu pobliskiej Moskawy. Około 865 roku zastąpił je niewielki gród położony w północnej części Grodziszczka. Obecny stan badań archeologicznych pozwala jedynie powiedzieć, że była to twierdza na planie koła lub elipsy o promieniu ok. 45 m podobna do innych grodów plemiennych w Wielkopolsce.
W pierwszej połowie X wieku Giecz, w przeciwieństwie do innych ważnych grodów wielkopolskich jak Poznań i Gniezno, nie został spalony i zbudowany od podstaw, a jedynie znacznie powiększony u schyłku lat 20. X wieku. Ten nietypowy fakt posłużył do wysnucia teorii, że to Giecz stanowił ośrodek, skąd Piastowie opanowali pozostałe grody Polan. W wyniku wspomnianej przebudowy wzmocniono wały najstarszej części grodziska, poszerzając je i okładając kamieniami, zaś od południa pozostały teren dzisiejszego grodziska otoczono wałem ziemno-drewnianym. W ten sposób powstała dwuczłonowa forteca z wyraźnie wyodrębnioną częścią książęcą. Liczne znaleziska broni sugerują, że w Gieczu stacjonował silny garnizon wojów. W tym czasie okoliczne osady położone na północ i na południe od grodu nadal rozwijały się, a nawet powstawały nowe osiedla. Miało to związek ze znalezieniem się Giecza na przecięciu szlaków handlowych łączących Europę Zachodnią ze Wschodnią oraz kraje basenu Morza Śródziemnego z Bałtykiem. Jedna z nowo powstałych osad na wschodnim brzegu jeziora została połączona z grodem za pomocą drewnianego mostu o długości ok. 70 m zbudowanego najpóźniej w latach 90. X wieku.
Okres monarchii wczesnopiastowskiej to okres intensywnego rozwoju Giecza. Według najnowszych badań, w drugiej połowie X wieku (prawdopodobnie w latach 80.) rozpoczęto budowę palatium książęcego wraz z przyległą do niej kaplicą w formie rotundy. Z nieznanych jednak przyczyn przerwano budowę na etapie fundamentów.
Inną kamienną budowlą wczesnopiastowską był kościół św. Jana Chrzciciela. Jego nietypowa konstrukcja sugeruje, że miały być w nim złożone relikwie nieznanego nam świętego (nie wiadomo jednak, czy zostały one kiedykolwiek w tym kościele złożone). Umieszczenie relikwii poza katedrą w Poznaniu i archikatedrą w Gnieźnie również sugeruje specjalny stosunek władców piastowskich do tego miejsca.
Gród w Gieczu położony ok. 25 km na południowy zachód od Gniezna i nieco bliżej Ostrowa Lednickiego oraz ok. 30 km na południowy wschód od Poznania, miał prawdopodobnie za zadanie bronić od południa dostępu do stołecznych grodów wczesnopiastowskiego państwa polskiego (podobną funkcję sprawował Poznań od zachodu).
Giecz został w 1038 roku zajęty przez Brzetysława I. Szczegółowy opis tego najazdu znajduje się w czeskiej kronice Kosmasa. Wspomina on o braku jakiegokolwiek oporu ze strony załogi Giecza. Z tego powodu uznaje się, że przed tym rokiem Giecz utracił swoją funkcję stołeczną. Mieszkańcy grodu oraz okolicznych osad zostali uprowadzeni do Czech do miejscowości zwanej odtąd Hedčany od czeskiej nazwy Giecza – "Hedeč" (obecnie część miasta Kožlany), zaś sam gród został spalony.
W czasach Kazimierza Odnowiciela w Gieczu ulokowano kasztelanię. Przy odbudowie zachowano dwuczłonowy charakter umocnień, przesuwając jednak nieco wały na zewnątrz i powiększając w ten sposób teren wewnątrz grodu. Wały ponownie wzmocniono kamieniami i kamienno-gliniastą odsadzką. Odbudowano również, choć w nieco innym kształcie, kościół Jana Chrzciciela.
W tym samym okresie, we wspomnianej już osadzie na wschodnim brzegu jeziora, wzniesiono niewielki kościół pw. Wniebowzięcia Najświętszej Marii Panny (tzw. kościół św. Mikołaja), którego przebudowa na przełomie XII i XIII wieku nadała mu dzisiejszy kształt. Jednocześnie z nową świątynią powstał cmentarz. Druga nekropolia została zlokalizowana na terenie przyległego od północy podgrodzia. Natomiast dostojników świeckich i kościelnych chowano w obrębie grodowego kościoła Jana Chrzciciela już od pierwszej połowy XI wieku. O nadal dużym znaczeniu Giecza świadczy zjazd książąt wielkopolskich, który miał miejsce w grodzie w 1253 roku.
Mimo odbudowy w XIII wieku Giecz stopniowo podupadał. Za przyczynę tego stanu uznaje się zmianę przebiegu szlaków handlowych oraz powstanie ośrodków miejskich w Kostrzynie, Środzie Wielkopolskiej, Pyzdrach i Słupcy. Terytorium gieckiej kasztelanii zostało okrojone, a funkcję sądowo-administracyjną przejęło starostwo w Pyzdrach.
Kryzysu dopełniło zniszczenie grodu w pierwszej połowie XIII wieku podczas wojny pomiędzy Henrykiem Brodatym a Władysławem Odonicem. Mimo to gród nadal funkcjonował jako siedziba kasztelana oraz ośrodek religijny. 9 września 1286 r. Giecz został nadany notariuszowi księcia Przemysła II Tylonowi, który uwolnił przy okazji obdarowanego od wszelkich ciężarów i powinności, pozwalając jednocześnie lokować miejscowość na prawie niemieckim. Tylon przywilej ten otrzymał w zamian za usługi oddane księciu podczas podróży do Szwecji, skąd sprowadził mu małżonkę Ryksę. W 1298 roku kościół św. Jana Chrzciciela został kościołem tytularnym i podstawowym uposażeniem archidiakonatu większego diecezji poznańskiej. W tym okresie zmieniał się również układ grodu. Najprawdopodobniej w końcu XII wieku rozebrano wał oddzielający część północną i południową grodu, czyniąc z Giecza założenie jednoczłonowe.
Nie jest pewne, kiedy gród opustoszał. Miało to miejsce w końcu XIII wieku lub na początku XIV. Niektórzy wiążą to z najazdem krzyżackim, który miałby mieć miejsce w 1331 roku. Na terenie grodziska pozostała jedynie świątynia parafialna (obecnie jest to barokowy kościół św. Jana Chrzciciela i Matki Bożej Pocieszenia). Gieczem natomiast zaczęto nazywać wieś powstałą w miejscu osady położonej na wschodnim brzegu jeziora. Z czasem okoliczne osady związane z grodem usamodzielniły się, dając początek dzisiejszym wsiom: Borzejewo, Gablin, Poświątno, Biskupice oraz istniejącej tylko do XVIII wieku wsi Skłoków.
Teren dawnego grodu w XV wieku zaczęto nazywać Grodziskiem, nieco później Grodziszczem, a od końca XVIII wieku obecną nazwą – Grodziszczko.
Badania archeologiczne.
Badania archeologiczne na terenie Giecza podjęto w roku 1949 z inicjatywy i pod kierownictwem Bogdana Kostrzewskiego. Dzięki jego staraniom w 1963 roku Grodziszczko przekształcono w rezerwat archeologiczny będącym oddziałem Muzeum Archeologicznego w Poznaniu (obecnie jest to oddział Muzeum Pierwszych Piastów na Lednicy). Pierwszy etap wykopalisk zakończył się w 1966 roku. Prace wznowione w 1993 roku trwają do dziś.
Oprócz samego grodziska, prace archeologiczne prowadzone są również na terenie cmentarzyska z przełomu XI i XII wieku, przylegającego do grodziska od strony północnej. W wyniku tych prac odkryto ok. 300 pochówków, które tworzyły rzędy zgrupowane w różnej wielkości kwatery oddzielone od siebie pasami wolnej przestrzeni. Przy pochowanych zmarłych odkryto różnego rodzaju przedmioty. Były to m.in. metalowe elementy stroju, jak np. sprzączki do pasa i okucia rzemieni, a także, znajdowane przede wszystkim w grobach kobiecych i dziecięcych, ozdoby – kabłączki skroniowe, obrączki i pierścionki oraz kolie z koralików wykonanych z kamieni półszlachetnych i szkła.

</doc>
<doc id="356015" url="https://pl.wikipedia.org/wiki?curid=356015" title="Gieczno">
Gieczno

Gieczno – wieś w Polsce położona w województwie łódzkim, w powiecie zgierskim, w gminie Zgierz.
Przez Gieczno przebiega droga wojewódzka nr 702 łącząca Zgierz i Kutno.
Gieczno uzyskało lokację miejską przed 1543 rokiem, zdegradowane przed 1575 rokiem.
We wsi znajduje się drewniany kościół pw. Wszystkich Świętych i św. Jakuba z 1717 r. Wewnątrz ołtarz główny z 1720 r., cztery zabytkowe ołtarze boczne, ambona z 1670 r. i stalle z XVIII w.
Po II wojnie światowej siedziba gminy Rogóźno. W latach 1975–1998 miejscowość administracyjnie należała do ówczesnego województwa łódzkiego.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="356016" url="https://pl.wikipedia.org/wiki?curid=356016" title="Gieczynek">
Gieczynek

Gieczynek (niem. "Hansfelde") – wieś w Polsce położona w województwie wielkopolskim, w powiecie czarnkowsko-trzcianeckim, w gminie Wieleń.
W latach 1975–1998 miejscowość administracyjnie należała do województwa pilskiego. We wsi znajduje się kościół pw. Podwyższenia Krzyża Świętego.
Przez Gieczynek przechodzi niebieski szlak rowerowy „Szlak Sapiehów” z Krzyża Wielkopolskiego do Brzegów.

</doc>
<doc id="356017" url="https://pl.wikipedia.org/wiki?curid=356017" title="Giedajty">
Giedajty

Giedajty () – wieś w Polsce w województwie warmińsko-mazurskim, powiecie olsztyńskim, w gminie Jonkowo. W latach 1975–1998 miejscowość administracyjnie należała do województwa olsztyńskiego.
Wieś Warmińska w kształcie ulicówki, dzieli się na trzy części: Giedajty Północ, Giedajty Centrum oraz Osiedle Giedajty. Położona w południowej części gminy Jonkowo, przy drodze powiatowej nr 527. We wsi znajduje się sklep spożywczo-przemysłowy.
Historia.
Wieś pod nazwą "Gedaithen" lokowana 14 lipca 1346 r. przez biskupa warmińskiego Hermana z Pragi (wg innych źródeł wieś założona został w 1352 r.). Przywilej lokacyjny wystawiono w Ornecie, pierwszym sołtysem był Prus "Gedete". Od jego imienia nazwana była "Gadawken". W 1426 r. wieś ponownie była lokowana.
W czasie wojny polsko-krzyżackiej, zwanej trzynastoletnią (1454-1466), Giedajty (jako wieś warmińska) zostały spalone przez wojska krzyżackie. W czasie kolejnej wojny z lat 1519-1521 nie ucierpiała i nie było ziemi opuszczonej i ugorowanej. W grudniu 1574 kapituła warmińska przekazała sołtysowi Lorenzowi Beuthowi dwie dodatkowe włóki, wcześniej należące do jednego z chłopów czynszowych. Roczny czynsz ustalono w wysokości jednej grzywny. Pod koniec XVI wieku w Giedajtach zagospodarowanych było 21 włók (łanów), do sołtys należało pięć, pozostałe były uprawiane przez chłopów czynszowych. W tym czasie całkowita wysokość podatku płaconego przez wieś wynosiła 18 grzywien i 15 groszy, ponadto w naturze 32 kury warte łącznie dwie grzywny i 24 grosze. W roku 1556 wystawiono odnowiony przywilej lokacyjny, a także w 1630 kolejny raz. W 1656 r. we wsi było trzech sołtysów (jednym z nich był Grzegorz Lora), trzech wolnych gospodarzy i tyluż chłopów czynszowych. Na prośbę sołtysa Jerzego Lora wieś otrzymała 21 włók czynszowych, trzy włoki wolne od czynszu oraz jedna włokę lasu. Uprawiano łącznie 18 włók (dwie były opuszczone), z których aż 10 należało do wolnych. Roczny podatek wyznaczono w wysokości 66 florenów, 26 kur i 13 gęsi. Wolni uiszczali opłatę rekognicyjną w wysokości 2,5 funta wosku. Na początku lat siedemdziesiątych XVII wieku we wsi mieszkało 37 osób.
Według dokumentów z 1717 roku w Giedajty obejmowały 22 włóki, z których 5,5 było obsiane zbożami a pozostałe stanowiły łąki i pastwiska. Ziemia została zaliczona do szóstej, najgorszej klasy jakości a uprawę ziemi utrudniały liczne bagna, które okresowo podtapiają zasiewy i łąki. Chłopi szarwarkowi posiadali 18 włók, z których musieli płacić roczny czynsz w wysokości 252 florenów (po 14 florenów od włóki). Dodatkowo zobowiązali byli dostarczać 18 gęsi, 36 kur oraz 4,5 kopy jaj (270 sztuk). Szarwark wynosił cztery dni w roku od każdego posiadanej włóki. Dobra sołeckie wynosiły cztery wolne włóki (dwóch sołtysów: Lora i Kernin posiadali po dwie włóki), z których płacono czynsz rekognicyjny w wysokości jednego funta wosku. W styczniu 1772 roku kapituła warmińska obniżyła mieszkańcom wsi czynsz z 14 do 12 florenów z każdej włóki.
W czasie wojny prusko-francuskiej, 3 lutego 1807 roku w na przedpolach Giedajt stacjonowała część VI korpusu francuskiego dowodzonego przez marszałka Michaela Neya. Rankiem wojska francuskie przypuściły generalny atak na rosyjskie pozycje w Jonkowie. Do największych starć doszło wówczas na dzisiejszej drodze Giedajty-Jonkowo, gdzie zginęło lub odniosło rany około 70 Francuzów (zginęło tam trzech oficerów VI korpusu) i tyluż Rosjan.
Na początku XIX wieku dzieci z Giedajt uczęszczały do nowo utworzonej szkoły Warkałach. W 1858 r. w Giedajtach mieszkało 131 osób a dzieci w wieku szkolnym było 20. W 1861 roku we wsi było 163 mieszkańców, z których 160 posługiwało się językiem polskim i było wyznania katolickiego. W tym czasie wieś posiadała 2271,03 morgów ziemi (579,8 ha), w tym 202,79 lasów.
Na początku XX w. we wsi działała dwuklasowa szkoła. Pod koniec lat 30. XX wieku uczył w niej jeden nauczyciel – Szembeck. W 1939 r. w Giedajtach mieszkało 271 osób.
W pierwszej dekadzie XXI w Giedajtach mieszkały 302 osoby.

</doc>
<doc id="356018" url="https://pl.wikipedia.org/wiki?curid=356018" title="Giednia">
Giednia

Giednia – wieś w Polsce położona w województwie mazowieckim, w powiecie mławskim, w gminie Szydłowo.
Wierni Kościoła rzymskokatolickiego należą do parafii św. Marii Magdaleny, św. Kazimierza w Szydłowie.
W latach 1975–1998 miejscowość administracyjnie należała do województwa ciechanowskiego.
W Giedni urodził się Mariusz Zembrzuski – żołnierz Batalionów Chłopskich, kawaler Orderu Virtuti Militari.

</doc>
<doc id="356019" url="https://pl.wikipedia.org/wiki?curid=356019" title="Gieduty">
Gieduty

Gieduty – wieś w Polsce położona w województwie warmińsko-mazurskim, w powiecie lidzbarskim, w gminie Orneta.
W latach 1975–1998 miejscowość administracyjnie należała do województwa elbląskiego. Wieś znajduje się w historycznym regionie Warmia.

</doc>
<doc id="356020" url="https://pl.wikipedia.org/wiki?curid=356020" title="Giedyle">
Giedyle

Giedyle – wieś w Polsce położona w województwie warmińsko-mazurskim, w powiecie braniewskim, w gminie Płoskinia.
W latach 1975–1998 miejscowość administracyjnie należała do województwa elbląskiego. Wieś znajduje się w historycznym regionie Warmia.

</doc>
<doc id="356021" url="https://pl.wikipedia.org/wiki?curid=356021" title="Gielnia">
Gielnia

Gielnia – wieś w Polsce położona w województwie podkarpackim, w powiecie stalowowolskim, w gminie Zaklików.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="356022" url="https://pl.wikipedia.org/wiki?curid=356022" title="Gielniów">
Gielniów

Gielniów – wieś w Polsce położona w województwie mazowieckim, w powiecie przysuskim, w gminie Gielniów. 
Jest siedzibą gminy Gielniów oraz rzymskokatolickiej parafii bł. Władysława z Gielniowa. Gielniów uzyskał lokację miejską przed 1455 rokiem, zdegradowany w 1869 roku.
Historia.
Miasto Gielniów powstało w roku 1455, przy szlaku handlowym biegnącym z Radomia do Piotrkowa Trybunalskiego. Jego założycielem był Tomasz Mszczuj z Brzezinek. W połowie XIV wieku Gielniów liczył zaledwie 96 osób, w XVII wieku 121 mieszkańców, a w początkach XIX wieku były tu 72 domy i 491 mieszkańców. Pod koniec XIX wieku Gielniów stracił prawa miejskie i stał się osadą.
Okoliczna ludność zajmowała się przede wszystkim rolnictwem, ale także kamieniarstwem oraz wyrobem piwa. W roku 1455 miasto otrzymało od Kazimierza Jagiellończyka przywilej urządzania jarmarków, a 1760 roku król August III nadał sześć dodatkowych jarmarków.
Mieszkańcy Gielniowa i okolicy wielką czcią otaczali i otaczają swego rodaka, błogosławionego Władysława. Obrali go za patrona, a jego podobiznę od 1962 roku umieścili w herbie miejscowości. Pierwszy drewniany kościół z czasów bł. Władysława spłonął w 1806 roku, a miasteczko zostało niemal zupełnie zniszczone. W kościele wybudowanym w latach 1861–1866 znajduje się relikwiarz błogosławionego, a w głównym ołtarzu obraz z jego postacią.
Władysław był twórcą pieśni religijnych w języku łacińskim, a także pierwszym znanym z imienia autorem pieśni religijnych w języku polskim. W miejscu, gdzie według przypuszczeń stał dom, w którym urodził się Władysław, mieszkańcy Gielniowa wybudowali w 1832 roku kapliczkę. Obok niej znajduje się figura ufundowana przez okoliczną ludność w 1983 roku, wyobrażającą postać błogosławionego Władysława.
Źródła historyczne mówią o istnieniu w Gielniowie szkoły parafialnej, w której pierwsze nauki pobierał sam błogosławiony Władysław, gdzie uczył się pisać i śpiewów liturgicznych. W 1910 roku po lewej stronie szosy przy wyjeździe z Gielniowa w stronę Przysuchy, stanął murowany dom szkolny. W lipcu 1928 roku pożar nawiedził wschodnią część Gielniowa, począwszy od rzeki Gielniowianki w stronę Przysuchy. W czasie tego pożaru spaliła się szkoła powszechna, której kierownikiem był Władysław Hanusiewicz. Po spaleniu się budynku szkolnego lekcje odbywały się w prywatnych mieszkaniach. 
W 1945 roku kierownik szkoły Jan Kupiec i komitet rodzicielski doprowadzili do zaadaptowania na szkołę budynku pożydowskiego, w którym uczono do 1962 roku. Od 1 września 1962 roku została oddana nowa szkoła podstawowa w Gielniowie. Dnia 1 września 1999 roku w budynku przy ulicy Szkolnej 5 powstało gimnazjum publiczne.
3 lutego 1943 roku oddział Gwardii Ludowej pod dowództwem Józefa Rogulskiego ps. "Wilk" zaatakował policjantów przeprowadzających łapankę w miejscowości. Policjantów przepędzono. Nazajutrz gwardziści biwakujący w lesie pod Gielniowem zostali otoczeni przez oddziały żandarmerii niemieckiej i SS (ok. 300 ludzi). W wyniku bitwy gwardziści (ok. 50 partyzantów) musieli się wycofać tracąc 8 zabitych.
W latach 1954–1972 wieś należała i była siedzibą władz gromady Gielniów. W latach 1975–1998 miejscowość administracyjnie należała do województwa radomskiego.
Sport.
W Gielniowie ma siedzibę Ludowy Klub Sportowy "Orzeł" Gielniów, założony w 1947. Stadion ma pojemność 500 miejsc. Najwyższy poziom ligowy osiągnięty przez klub to klasa okręgowa.

</doc>
<doc id="356023" url="https://pl.wikipedia.org/wiki?curid=356023" title="Giemlice">
Giemlice

Giemlice (niem. "Gemlitz") – wieś w Polsce położona w województwie pomorskim, w powiecie gdańskim, w gminie Cedry Wielkie na obszarze Żuław Gdańskich.
W latach 1945-1998 miejscowość nieprzerwanie należała do województwa gdańskiego.
Miejscowość jest siedzibą parafii rzymskokatolickiej św. Jana Chrzciciela, należącej do dekanatu Żuławy Steblewskie w archidiecezji gdańskiej.
Wieś i parafia zostały wzmiankowane po raz pierwszy w XIII wieku. Istniejący tu kościół od czasów reformacji (1592) do XIX wieku był w posiadaniu jezuitów i był jedynym kościołem katolickim na Żuławach Gdańskich. Miejscowość posiadała prawo do organizowania jarmarków, funkcjonując przez krótki okres na prawach małego miasta.
Zabytki.
Według rejestru zabytków NID na listę zabytków wpisane są:

</doc>
<doc id="356024" url="https://pl.wikipedia.org/wiki?curid=356024" title="Giemzów">
Giemzów

Giemzów – wieś w Polsce położona w województwie łódzkim, w powiecie łódzkim wschodnim, w gminie Brójce. Położona nad rzeką Ner, która stanowi naturalną granicę z wsią Wandalin.
Historia.
Wieś założył Stanisław Trzaska z Woli Rakowej w 1530 roku pod początkową nazwą "Struża". Od 1534 roku Giemzów należy do parafii w Rzgowie. Prywatna wieś duchowna Giemzów czyli Stróża położona była w drugiej połowie XVI wieku w powiecie piotrkowskim województwa sieradzkiego, własność krakowskiej kapituły katedralnej.
Po rozbiorach Polski miejscowość znalazła się w zaborze rosyjskim i leżała w Królestwie Polskim. W XIX-wiecznym Słowniku geograficznym Królestwa Polskiego wymieniona jest jako wieś i folwark leżące w powiecie łódzkim w gminie Wiskitno i parafii Rzgów. W 1827 w miejscowości znajdowało się 16 domów zamieszkiwanych przez 130 mieszkańców. W 1870 miejscowy folwark zmienił właściciela zostając zakupiony za 31138 rubli srebrnych. Liczył on w sumie 595 mórg powierzchni w tym 522 gruntów ornych i ogrodów. Stało w nim 6 murowanych budynków oraz 8 drewnianych. Folwark oddzielono od dóbr Wiskitno w 1872.
W latach 1975–1998 miejscowość administracyjnie należała do ówczesnego województwa łódzkiego.
Giemzów jest w odległości około 500 m od planowanego zjazdu z autostrady A1 – wschodniej obwodnicy Łodzi – węzła Romanów.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:
Dwór.
Dwór w Giemzowie jest datowany na przełom XVIII i XIX wieku. Został zbudowany na planie prostokąta z dwoma kwadratowymi alkierzami od strony ogrodu. Jest budynkiem parterowym z mieszkalnym poddaszem i dwutraktowym układem wnętrza z sienią i salonem na osi. W trakcie frontowym znajdują się dwa duże pokoje, od strony ogrodu – mniejsze. W fasadzie uwagę zwraca obudowany ganek z trójkątnym szczytem i wejściem między kolumnami. Naroża alkierzy ujęte są palami pilastrów. Dwór ma dach czterospadowy. Pod koniec XX wieku dwór został gruntownie odrestaurowany przez obecnego właściciela.
W dworze mieści się hotel z restauracją.
Park.
Park rozciąga się na powierzchni 2,5 ha, w tym 1,3 ha stanowi powierzchnia leśna, a 0,3 ha staw. Całość składa się z części użytkowej, w południowo-zachodniej stronie, oraz części o charakterze wypoczynkowo-spacerowym w części północnej. W parku zachowały się planowo sadzone dwustuletnie lipy otaczające podjazd. żywopłoty grabowe osiągają wiek 150–200 lat, a pojedyncze graby są jeszcze starsze. W parku są także klony, jesion, akacja, topola i orzech jadalny.

</doc>
<doc id="356025" url="https://pl.wikipedia.org/wiki?curid=356025" title="Gieraliszki">
Gieraliszki

Gieraliszki (niem. "Gerehlischken") – osada w Polsce położona w województwie warmińsko-mazurskim, w powiecie gołdapskim, w gminie Gołdap.
W latach 1975–1998 miejscowość administracyjnie należała do województwa suwalskiego.
Podczas akcji germanizacyjnej nazw miejscowych i fizjograficznych (tzw. "chrzty hitlerowskie") utrwalona historycznie nazwa niemiecka "Gerehlischken" została w 1938 r. zastąpiona przez administrację nazistowską sztuczną formą "Gerwalde".

</doc>
<doc id="356026" url="https://pl.wikipedia.org/wiki?curid=356026" title="Gierałtowiec">
Gierałtowiec

Gierałtowiec (niem. "Giersdorf") – wieś w Polsce położona w województwie dolnośląskim, w powiecie złotoryjskim, w gminie Złotoryja.
Podział administracyjny.
Dawniej, do Gierałtowca należała kolonia w Ernestynowie, a w wyniku przesunięć administracyjnych przeprowadzonych niedługo przed II wojną światową także Brennik. W latach 1954–1972 wieś należała i była siedzibą władz gromady Gierałtowiec. W latach 1975–1998 miejscowość administracyjnie należała do województwa legnickiego.
Demografia.
Przed II wojną światową wieś liczyła około 450 mieszkańców. Według Narodowego Spisu Powszechnego (III 2011 r.) było ich 559. Obecnie jest szóstą co do wielkości miejscowością gminy Złotoryja.
Nazwa.
Gierałtowiec po raz pierwszy w dokumentach został wymieniony dość późno, bo w roku 1414 jako "Gerisdorf". Pierwotna nazwa brzmiała prawdopodobnie "Gerhardsdorf", natomiast ostatnia niemiecka – "Giersdorf".
Krótki opis.
Obecnie znajdują się we wsi: szkoła, ośrodek zdrowia, punkt gminnej spółdzielni, sklep spożywczy, kiosk, świetlica i biblioteka. Większość ludności wsi jest wyznania katolickiego.
Historia.
Gierałtowiec był generalnie protestancki. Posiadał budynek szkolny, pod który kamień węgielny położono w roku 1861. Szosę ze sztuczną nawierzchnią do dworca kolejowego w Budziwojowie zbudowano w roku 1905. Poczta funkcjonowała już w roku 1888. Przesyłki odbierano z dworca w Wilczycach 2 razy w ciągu dnia. Na początku XIX wieku we wsi były: dwa młyny, kuźnia, gospoda, przędzalnia wełny i browar. Działalność prowadziło 14 rzemieślników. Przed wojną wieś liczyła około 450 mieszkańców zajmujących się głównie rolnictwem. W rejestrze zabytków wymieniono 14 obiektów Gierałtowca. W okresie powojennym była tu także siedziba Gromadzkiej Rady Narodowej.
Zabytki.
Do wojewódzkiego rejestru zabytków wpisany jest:

</doc>
<doc id="356027" url="https://pl.wikipedia.org/wiki?curid=356027" title="Gierałtów">
Gierałtów

Gierałtów () – wieś w Polsce położona w województwie dolnośląskim, w powiecie bolesławieckim, w gminie Nowogrodziec.
Położenie.
Gierałtów to duża wieś leżąca na północnym skraju Pogórza Izerskiego, nad północnym biegiem Czernej Wielkiej, na wysokości około 220–230 m n.p.m.
Podział administracyjny.
W roku 1946 w wyniku powojennych zmian granic państwowych wieś została włączona administracyjnie do nowo powstałego województwa wrocławskiego, ustalono również jej obecną nazwę. W latach 1954–1959 wieś należała i była siedzibą władz gromady Gierałtów, po jej zniesieniu w gromadzie Wykroty. W latach 1975–1998 miejscowość administracyjnie należała do województwa jeleniogórskiego.
Historia.
W I połowie XVI wieku wieś należała do dób rady miejskiej Lubania. W latach 1852-1866 majątek gierałtowski był własnością kompozytora Adolfa von Henselta, który gościł tu Richarda Wagnera i Hansa Christiana Andersena.
Zabytki.
Do wojewódzkiego rejestru zabytków wpisane są:

</doc>
<doc id="356028" url="https://pl.wikipedia.org/wiki?curid=356028" title="Gieraszowice">
Gieraszowice

Gieraszowice – wieś w Polsce położona w województwie świętokrzyskim, w powiecie sandomierskim, w gminie Łoniów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="356029" url="https://pl.wikipedia.org/wiki?curid=356029" title="Gierkiny">
Gierkiny

Gierkiny (niem. "Gerkiehnen") – osada w Polsce położona w województwie warmińsko-mazurskim, w powiecie bartoszyckim, w gminie Sępopol. W latach 1975–1998 miejscowość administracyjnie należała do województwa olsztyńskiego.
We wsi znajduje się kaplica Najświętszego Serca Jezusowego w Gierkinach, należąca do parafii w Lipicy. Kaplica znajdująca się w zaadaptowanym budynku mieszkalnym.
Historia.
Gierkiny lokowane były jako wieś pruska w 1419 r.
W 1935 r. w tutejszej szkole pracował jeden nauczyciel i uczyło się 63 uczniów. W 1939 r. we wsi mieszkało 195 osób.
W 1983 r. Gierkiny miały 225 mieszkańców. We wsi było 15 domów z 52 mieszkaniami, PGR oraz jedno indywidualne gospodarstwo rolne o powierzchni 11 ha. We wsi był punkt biblioteczny i świetlica.

</doc>
<doc id="356030" url="https://pl.wikipedia.org/wiki?curid=356030" title="Gierlachów">
Gierlachów

Gierlachów – wieś w Polsce położona w województwie świętokrzyskim, w powiecie sandomierskim, w gminie Dwikozy.
Wieś (przedmieście) położone w starostwie sandomierskim była własnością Sandomierza w 1629 roku. 
W latach 1954–1972 wieś należała i była siedzibą władz gromady Gierlachów. W latach 1975–1998 miejscowość administracyjnie należała do województwa tarnobrzeskiego.
Wieś Gierlachów jest częścią parafii pod wezwaniem Chrystusa Króla Jedynego Zbawiciela Świata w Sandomierzu.
W Gierlachowie znajduje się Sala Królestwa Świadków Jehowy, z której korzysta zbór Sandomierz.
W przeszłości istniała powszechnie używana nazwa Gerlachów, którą można było spotkać na pieczątkach szkoły podstawowej ok. 1990 r. Brakuje informacji skąd wzięła się ta nazwa. Jedno z podań mówi o łatwiejszym wymawianiu nazwy przez Niemców. 

</doc>
<doc id="356031" url="https://pl.wikipedia.org/wiki?curid=356031" title="Gierniak">
Gierniak

Gierniak – wieś w Polsce położona w województwie lubelskim, w powiecie lubelskim, w gminie Krzczonów.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Krzczonów. Według Narodowego Spisu Powszechnego z roku 2011 wieś liczyła 78 mieszkańców.

</doc>
<doc id="356032" url="https://pl.wikipedia.org/wiki?curid=356032" title="Gierów">
Gierów

Gierów – wieś w Polsce położona w województwie opolskim, w powiecie brzeskim, w gminie Grodków.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Gerow".
Zabytki.
Do wojewódzkiego rejestru zabytków wpisany jest :

</doc>
<doc id="356033" url="https://pl.wikipedia.org/wiki?curid=356033" title="Gierszowice">
Gierszowice

Gierszowice, niem. Giersdorf – wieś w Polsce położona w województwie opolskim, w powiecie brzeskim, w gminie Olszanka. 
Zabytki.
Do wojewódzkiego rejestru zabytków wpisane są:

</doc>
<doc id="356034" url="https://pl.wikipedia.org/wiki?curid=356034" title="Gierzwałd">
Gierzwałd

Gierzwałd (niem. "Geierswalde") – wieś w Polsce położona w województwie warmińsko-mazurskim, w powiecie ostródzkim, w gminie Grunwald.
W latach 1975–1998 miejscowość administracyjnie należała do województwa olsztyńskiego.
W latach 1954–1971 wieś była siedzibą gromady Gierzwałd.
Wieś jest siedzibą gminy Grunwald.
We wsi znajduje się Szkoła Podstawowa im. Mikołaja Kopernika oraz Gminny Ośrodek Kultury. Jest tu także ochotnicza straż pożarna.
Historia.
W czasach krzyżackich wieś pojawia się w dokumentach w roku 1325, podlegała pod komturię w Ostródzie, były to dobra rycerskie o powierzchni 80 włók. Wieś założona w 1325 r. przez Hansa von Otatza i Piotra w Gierzwałdu, w kształcie owalnicy. W 1352 r. wielki mistrz krzyżacki Winrych von Kniprode nadał Piotrowi z Gierzwałdu i Tomaszowi z Rychnowa 42 włóki na prawie chełmińskim. Ziemia znajdowała się między źródłami Drwęcy, jeziorem Mielno a Szymbarkiem. W czasie wojny polsko-krzyżackiej z lat 1409–1411 wieś została zniszczona, a straty wyceniono na tysiąc marek. Kościół spłonął wraz z wyposażeniem. W 1540 r. obok majątku szlacheckiego Fryderyka Birckhama i Bastiana Burskiego we wsi było 12 chłopów i dwóch zagrodników. Pasto opłacany był przez szlachtę. W 1570 r. Jakub Birckham, były właściciel Gierzwałdu, został starostą w Kwidzynie. W 1562 r. odbyła się w Gierzwałdzie narada szlachty starostwa ostródzkiego, olsztyneckiego i dąbrówieńskiego na temat odbudowy tych terenów.
Na początku XVII w. okoliczna szlachta protestowała przeciwko kontrybucji, nałożonej przez elektora. W 1625 r. wśród właścicieli Gierzwałdu był Albrecht Zakrzewski. W latach 1783–1787 właścicielem tutejszego majątku ziemskiego był kapitan Piotr Salicki. W 1714 r. utworzono wspólną parafię dla Gierzwałdu i Rychnowa. Jeszcze w XVIII w. w tutejszym kościele odbywały się nabożeństwa w języku polskim. W 1820 r. we wsi mieszkały 164 osoby. W 1872 r. w parafii było 2215 osób, w tym 1710 Polaków. W 1884 r. na 2558 osób 1400 było Polakami. W tym czasie przed dwie niedziele w miesiącu odprawiano nabożeństwa po polsku, a przez dwie – po niemiecku. Według danych z 1896 r. na 2900 parafian było 2000 Polaków.
W 1902 roku 700 osób z parafii rozumiało kazania wygłaszane po polsku. Msze z kazaniami po polsku odbywały się w każdą niedzielę. W 1910 r. do Gierzwałdu należały także osady: Grabiczki, Kitnowo i Korsztyn. W tym czasie mieszkało tu 241 osób, w tym 68 Polaków. Do parafii w 1912 r. włączono także Kiersztanowo. W tym czasie było 2700 parafian, w tym 315 określiło się jako Mazurzy. W 1925 r. wieś i majątek ziemski obejmowały łącznie 2263 ha ziemi, mieszkało tu 931 osób, w tym 81 katolików. W 1939 r. we wsi mieszkało 951 ludzi.
W 1947 r. powstała Ochotnicza Straż Pożarna w Gierzwałdzie, jako straż przyzakładowa.
W lipcu 1991 r. powstała Parafia Świętego Jana Chrzciciela. W styczniu 2001 r., powstał Gminny Ośrodek Kultury w Gierzwałdzie. W skład GOK wchodzi dwanaście świetlic wiejskich w miejscowościach: Rychnowo, Kiersztanowo, Domkowo, Kitnowo, Marcinkowo, Frygnowo, Łodwigowo, Dylewo, Glądy, Zybułtowo, Pacółtowo oraz Grunwald. W 2014 r. poszukiwacze z Elbląga i Sopotu wydobyli z okolicznych pól silniki niemieckiego bombowca Heinkel He-111, który rozbił się pod Gierzwałdem wiosną 1944 r. Samolot stacjonował na lotnisku w Gryźlinach.

</doc>
<doc id="356036" url="https://pl.wikipedia.org/wiki?curid=356036" title="Glącka">
Glącka

Glącka – wieś w Polsce położona w województwie mazowieckim, w powiecie makowskim, w gminie Sypniewo.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Stanisława w Sieluniu.

</doc>
<doc id="356038" url="https://pl.wikipedia.org/wiki?curid=356038" title="Ględowo">
Ględowo

Ględowo (kaszb. "Glãdòwò", niem. "Lichtenhagen") – wieś w Polsce położona w województwie pomorskim, w powiecie człuchowskim, w gminie Człuchów przy drodze krajowej nr. 25. Północnym krańcem miejscowości przebiega trasa linii kolejowej Chojnice-Człuchów-Szczecinek.
Wieś królewska starostwa człuchowskiego w województwie pomorskim w drugiej połowie XVI wieku. W latach 1975–1998 miejscowość administracyjnie należała do województwa słupskiego.
Zabytki.
Według rejestru zabytków NID na listę zabytków wpisany jest kościół filialny pw. Najświętszej Panny Marii, murowano-szachulcowy, XV w., XVIII w., nr rej.: A-166 z 21.02.1959.

</doc>
<doc id="356039" url="https://pl.wikipedia.org/wiki?curid=356039" title="Glinka Duchowna">
Glinka Duchowna

Glinka Duchowna – wieś w Polsce położona w województwie wielkopolskim, w powiecie poznańskim, w gminie Kostrzyn.
Wieś duchowna "Glinka Księża", własność kapituły katedralnej poznańskiej, pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość administracyjnie należała do województwa poznańskiego.

</doc>
<doc id="356040" url="https://pl.wikipedia.org/wiki?curid=356040" title="Glinki Mokre">
Glinki Mokre

Glinki Mokre (niem. "Naßglienke") – wieś w Polsce, położona w województwie wielkopolskim, w powiecie złotowskim, w gminie Okonek.
W latach 1975–1998 miejscowość administracyjnie należała do województwa pilskiego.

</doc>
<doc id="356041" url="https://pl.wikipedia.org/wiki?curid=356041" title="Glinki-Rafały">
Glinki-Rafały

Glinki-Rafały – wieś w Polsce położona w województwie mazowieckim, w powiecie makowskim, w gminie Sypniewo. Wieś leży przy drodze drodze wojewódzkiej nr 626.
Wieś szlachecka położona była w drugiej połowie XVI wieku w powiecie różańskim ziemi różańskiej. W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Jana Chrzciciela w Sypniewie.

</doc>
<doc id="356042" url="https://pl.wikipedia.org/wiki?curid=356042" title="Glinki Suche">
Glinki Suche

Glinki Suche – wieś w Polsce położona w województwie wielkopolskim, w powiecie złotowskim, w gminie Okonek.
W latach 1975–1998 miejscowość administracyjnie należała do województwa pilskiego.

</doc>
<doc id="356043" url="https://pl.wikipedia.org/wiki?curid=356043" title="Glinna (województwo zachodniopomorskie)">
Glinna (województwo zachodniopomorskie)

Glinna (do 1945 r. niem. "Glien") – wieś w Polsce położona w województwie zachodniopomorskim, w powiecie gryfińskim, w gminie Stare Czarnowo.
W latach 1975–1998 miejscowość administracyjnie należała do województwa szczecińskiego. Wieś słynie z utworzonego w 1823 ogrodu dendrologicznego o powierzchni 5 ha. Najstarsze i najcenniejsze zachowane do dziś drzewa pochodzą z 1880 roku. 
Ogród dendrologiczny.
Ogród dendrologiczny jest położony w południowo-wschodniej części Puszczy Bukowej. Historia ogrodu sięga w 1823 roku, wówczas znajdowała się tu prywatna szkółka drzew rodzimego pochodzenia. W 1870 roku obiekt ten przejęło nadleśnictwo państwowe. Pod koniec XIX wieku, z inicjatywy nadleśniczego Carla Ludwiga Gene, na obrzeżach nasadzeń szkółkarskich posadzono kilkadziesiąt drzew obcego pochodzenia dla ozdoby, urozmaicenia i celów badawczych (obserwacja rozwoju, odporności na mróz, zdolności rozsadzania itd.). 
Po II wojnie światowej brak odpowiedniej pielęgnacji, a także warunki naturalne (susza, mróz, huraganowe wiatry, choroby grzybowe i owady) wpłynęły na znaczne zubożenie nasadzeń. Dopiero w 1970 roku, głównie z inicjatywy dr. inż. Jerzego Jackowskiego i prof. Bolesława Szymkiewicza, opiekę naukową nad ogrodem objęło Arboretum SGGW w Rogowie. Rozpoczęto stopniową przebudowę poszczególnych kwater, używając do uzupełnienia nasadzeń drzew i krzewów z Arboretum w Rogowie.
Obecnie gospodarzem ogrodu jest Nadleśnictwo Gryfino, a opiekunem naukowym prof. Jerzy Tumiłowicz. Na powierzchni 3,80 ha rośnie łącznie 230 gatunków drzew i krzewów pochodzących z różnych stron świata. Do najcenniejszych okazów należą: obumarły okaz mamutowca olbrzymiego (40 m wysokości/142 cm średnicy), jodła olbrzymia (40 m/133 cm), jodła szlachetna (22,5 m/74 cm) i orzesznik pięciolistkowy (32 m/78 cm). Ponadto rosną tu kasztany jadalne, platany klonolistne, choina kanadyjska, cyprysik groszkowy, cyprysik błotny, największy w Polsce okaz cyprysika żywotnikowatego (14,5 m/35 cm), 24 gatunki klonów, 10 gatunków magnolii, 5 gatunków stewarcji i liczne gatunki oraz odmiany ostrokrzewów. Osobliwością ogrodu w Glinnej jest nastoletni okaz kielichowca chińskiego, gatunku odkrytego w Chinach dopiero w 1963 roku. Egzemplarz w tutejszym ogrodzie jest najstarszym krzewem tego gatunku uprawianym w Europie.
Niemiecki Cmentarz Wojenny.
Cmentarz Wojenny w Glinnej został utworzony w latach 2001–2003 z inicjatywy Fundacji „Polsko-Niemieckie Pojednanie” oraz władz gminy Stare Czarnowo przez Ludowy Niemiecki Związek Opieki nad Grobami Wojennymi (Volkbund Deutsche Kriegsgräberfürsorge e.V.). Jest jedną z trzynastu niemieckich nekropolii wojennych w Polsce. W 2000 roku przeniesiono tu szczątki żołnierzy niemieckich poległych podczas II wojny światowej pogrzebane na Cmentarzu Centralnym w Szczecinie. Do obecnej chwili (maj 2020) na cmentarzu pochowano 30 tys. doczesnych szczątków niemieckich ofiar wojny z terenów północno-zachodniej Polski, w tym kilka tysięcy osób cywilnych. Po pochówku ponad 2100 cywili z Malborka w sierpniu 2009 zmieniono nazwę z „Cmentarz Żołnierzy Niemieckich” na „Niemiecki Cmentarz Wojenny”.
Cały cmentarz może pomieścić ponad 32 tys. pochówków. Oficjalne otwarcie Cmentarza Wojennego Żołnierzy Niemieckich w Glinnej nastąpiło 15 lipca 2006 roku, wcześniej w 2000 roku szczątki żołnierzy niemieckich poległych podczas II wojny światowej zostały przeniesione z Cmentarza Centralnego w Szczecinie do Glinnej.

</doc>
<doc id="356044" url="https://pl.wikipedia.org/wiki?curid=356044" title="Glinne (województwo podkarpackie)">
Glinne (województwo podkarpackie)

Glinne – wieś w Polsce, położona w województwie podkarpackim, w powiecie leskim, w gminie Lesko.
W latach 1975–1998 miejscowość administracyjnie należała do województwa krośnieńskiego.
Wierni Kościoła rzymskokatolickiego należą do parafii św. Królowej Jadwigi w Jankowcach w dekanacie Lesko.
We wsi działa zbór Ewangelicznej Wspólnoty Zielonoświątkowej.
Historia.
W połowie XIX wieku właścicielami posiadłości tabularnej w Glinnem byli spadkobiercy Giebułtowskiego.
Na końcu XIX wieku we wsi osiedlila się rodzina Piotra Kocyłowskiego, ojca przyszłego biskupa Jozafata Kocyłowskiego.
W tym czasie miejscowość Glinne była równie ciekawa z punktu widzenia różnorodności kulturowej. Nie posiadała świątyni, wierni grekokatolicy, jako katolicy uczęszczali do kościoła i cerkwi miejskiej w Lesku. Miasto to było w tym czasie mieszanką kultur, gdzie na równych prawach współżyli ze sobą Polacy – rzymscy katolicy, Ukraińcy – grekokatolicy, Żydzi i wiele innych wyznań.

</doc>
<doc id="356045" url="https://pl.wikipedia.org/wiki?curid=356045" title="Glinno Wielkie">
Glinno Wielkie

Glinno Wielkie – wieś w Polsce położona w województwie kujawsko-pomorskim, w powiecie inowrocławskim, w gminie Rojewo.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 152 mieszkańców. Jest trzynastą co do wielkości miejscowością gminy Rojewo.

</doc>
<doc id="356046" url="https://pl.wikipedia.org/wiki?curid=356046" title="Glinny Stok">
Glinny Stok

Glinny Stok – wieś w Polsce położona w województwie lubelskim, w powiecie parczewskim, w gminie Siemień.
Wieś położona przy biegu drogi wojewódzkiej nr 815, Piwonia stanowi południową granicę wsi.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość administracyjnie należała do województwa bialskopodlaskiego.
Wieś stanowi sołectwo gminy Siemień.
Wierni Kościoła rzymskokatolickiego należą do parafii Parafia Opatrzności Bożej w Parczewie.
Historia.
Glinny Stok, w wieku XIX stanowił wieś z folwarkiem w powiecie radzyńskim, ówczesnej gminie Suchowola, parafii Parczew. Wieś w roku 1881 liczyła 36 domów, 42 osady i 300 mieszkańców z gruntem 805 mórg. Folwark według opisu z 1868 roku posiadał 1536 mórg rozległości.

</doc>
<doc id="356047" url="https://pl.wikipedia.org/wiki?curid=356047" title="Gliny Małe">
Gliny Małe

Gliny Małe – wieś w Polsce położona w województwie podkarpackim, w powiecie mieleckim, w gminie Borowa.
Wieś położona jest w regionie Kotliny Sandomierskiej, w subregionie Niziny Nadwiślańskiej, o krajobrazie jednolitym. Cały teren wioski położony jest na wysokości 155,3 – 159,2 m n.p.m., bez wyraźnej rzeźby powierzchni. Na obszarze tym występują małe wysokości względne i minimalne spadki wynoszące na przestrzeni 2 km około 3,9 m. Obok wioski przepływa rzeka Wisła oraz Breń i Brnik. Wieś zachowuje rozproszoną zabudowę wśród pól uprawnych. Ten równinny krajobraz ozdabia wznosząca się na lewym brzegu Wisły Góra Połaniecka, typowy nadwiślański krajobraz oddzielony Wisłą, u podnóża góry tworzy charakterystyczne widoki, odmienne od sąsiednich wiosek.
Pola uprawne zajmują powierzchnie 817 ha i należą do ziem najurodzajniejszych w okolicy. Na terenie całej wsi występują gleby wytworzone z pyłów zwykłych, ilastych i glin, które do uprawy są ciężkie. Na glebach madowych rozciągają się pastwiska i łąki. Tu należy doszukiwać się nazwy wsi. Od tych urodzajnych nadwiślańskich, gliniastych gleb pochodzi nazwa wsi Gliny Małe.
W latach 1975–1998 miejscowość administracyjnie należała do województwa rzeszowskiego.
Kapliczka.
W Glinach Małych znajduje się zabytkowa kapliczka, która ucierpiała w powodzi (obok postawiono nową). Jest ona ustawiona w pobliżu parku dworskiego.

</doc>
<doc id="356048" url="https://pl.wikipedia.org/wiki?curid=356048" title="Glińsk">
Glińsk

Glińsk (niem. "Leimnitz") – wieś w Polsce położona w województwie lubuskim, w powiecie świebodzińskim, w gminie Świebodzin.
Historia.
Wieś wzmiankowana w 1236 roku. Od 1388 roku Glińsk staje się posiadłością cystersów z Paradyża. Od 1686 roku we wsi miały miejsce liczne skargi protestanckich mieszkańców na brak wolności religijnych, za którymi stały władze klasztorne w Paradyżu. W XIX wieku wieś staje się lokalnym centrum wydobycia węgla brunatnego, większość urobku była wykorzystywana w zakładach przemysłowych w pobliskim Świebodzinie.
Latem 1981 we wsi wybuchł konflikt pomiędzy rolnikami indywidualnymi (częściowo z NSZZ RI Solidarność), a pracownikami PGR Świebodzin o ziemię, która miała być zwracana w myśl porozumienia rzeszowskiego. Szefem protestujących rolników został Kazimierz Hukiewicz z Rusinowa (prezes powołanego wówczas Regionalnego Komitetu Akcji Protestacyjnej Rolników Indywidualnych). Na polach pod Glińskiem doszło do wzajemnego taranowania się traktorami oraz obsypywania wapnem z rozrzutników.
W latach 1975–1998 miejscowość administracyjnie należała do województwa zielonogórskiego.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="356049" url="https://pl.wikipedia.org/wiki?curid=356049" title="Glińsko">
Glińsko

Glińsko – wieś w Polsce położona w województwie wielkopolskim, w powiecie kościańskim, w gminie Śmigiel.
W okresie Wielkiego Księstwa Poznańskiego (1815-1848) miejscowość wzmiankowana jako Glińsko należała do wsi większych w ówczesnym pruskim powiecie Kosten rejencji poznańskiej. Glińsko należało do okręgu śmigielskiego tego powiatu i stanowiło część majątku Koszanowo ("niem. Kuschen"), który należał wówczas do księżnej Joanny Katarzyny Acerenza Pignatelli. Według spisu urzędowego z 1837 roku Glińsko liczyło 148 mieszkańców, którzy zamieszkiwali 15 dymów (domostw).
W latach 1975–1998 miejscowość administracyjnie należała do województwa leszczyńskiego.

</doc>
<doc id="356050" url="https://pl.wikipedia.org/wiki?curid=356050" title="Glisne">
Glisne

Glisne – wieś w Polsce, położona w województwie małopolskim, w powiecie limanowskim, w gminie Mszana Dolna.
W latach 1975–1998 miejscowość administracyjnie należała do województwa nowosądeckiego.
Położenie.
Miejscowość znajduje się w Beskidzie Wyspowym, przy drodze z Mszany Dolnej (5 km) do Tenczyna, w rejonie przełęczy Glisne (634 m), oraz na obydwu stokach tej przełęczy. Zabudowania i pola uprawne Glisnego znajdują się na zboczach Lubonia Wielkiego (1022 m) i Szczebla (976 m). Część zamieszkana wsi znajduje się na wysokości około 540–650 m n.p.m. Glisne jest najmniejszą miejscowością w gminie.
Turystyka.
Atrakcyjne położenie decyduje o dużych walorach turystycznych i wypoczynkowych Glisnego. Przez miejscowość przechodzą dwa szlaki turystyczne:
Religia.
Od 2006 roku w Glisnym funkcjonuje rektorat na prawach parafii. Funkcję kościoła parafialnego spełnia kościół pw. Najświętszego Serca Jezusowego.

</doc>
<doc id="356051" url="https://pl.wikipedia.org/wiki?curid=356051" title="Glisno (gmina Lubniewice)">
Glisno (gmina Lubniewice)

Glisno (niem. "Gleißen") – wieś w Polsce położona w województwie lubuskim, w powiecie sulęcińskim, w gminie Lubniewice.
W latach 1975–1998 miejscowość należała administracyjnie do województwa gorzowskiego.
We wsi swoją siedzibę ma Klub Sportowy Glisno, który występuje w A-klasie. Na południowy wschód od wsi (folwark Posersfelde, późniejsze Osieczyce) funkcjonowała od roku 1820 najstarsza kopalnia węgla brunatnego na Ziemi Lubuskiej "Caroline &amp; Herrmann".
Zabytki.
Do wojewódzkiego rejestru zabytków wpisane są:

</doc>
<doc id="356052" url="https://pl.wikipedia.org/wiki?curid=356052" title="Gliszcz">
Gliszcz

Gliszcz – wieś w Polsce położona w województwie kujawsko-pomorskim, w powiecie bydgoskim, w gminie Sicienko.
Podział administracyjny.
W latach 1975–1998 miejscowość administracyjnie należała do województwa bydgoskiego.
Położenie.
Sołectwo graniczy z sołectwem Murucin, od wschodu z sołectwem Trzemiętowo, od południa z sołectwem Sicienko, od południowego zachodu i od zachodu z sołectwem Samsieczno. Najbardziej wysunięty na zachód teren sołectwa stanowi granicę gminy Sicienko z gminą Mrocza, jak również granice powiatu bydgoskiego.
Demografia.
Według Narodowego Spisu Powszechnego (III 2011 r.) miejscowość liczyła 285 mieszkańców. Jest czternastą co do wielkości miejscowością gminy Sicienko.
Sport.
Sołectwo Gliszcz reprezentuje drużyna halowej piłki nożnej "Gospoda Gliszcz" grająca w Halowej lidze Sicienka.
Dawne cmentarze.
Na terenie wsi zlokalizowany jest nieczynny cmentarz ewangelicki.

</doc>
<doc id="356053" url="https://pl.wikipedia.org/wiki?curid=356053" title="Gliśno Wielkie">
Gliśno Wielkie

Gliśno Wielkie (dodatkowa nazwa w j. kaszub. Wiôldźé Glisno; niem. "Glisno") – wieś kaszubska w Polsce, położona w województwie pomorskim, w powiecie bytowskim, w gminie Lipnica, na Pojezierzu Bytowskim, w regionie zwanym Gochami, nad jeziorem Kamieniczno.
W latach 1975–1998 wieś administracyjnie należała do województwa słupskiego.
Wieś jest siedzibą sołectwa "Gliśno Wielkie". W kierunku północnowschodnim znajduje się wzniesienie "Siemierzycka Góra" (256 m n.p.m.). Miejscowość jest również placówką Ochotniczej Straży Pożarnej. Prowadzi tędy również turystyczny Szlak Krainy Lasów i Jezior.
Historia.
Gliśno Wielkie jest starym siedliskiem kaszubskiej szlachty zagrodowej. Do 1919 roku miejscowość była pod administracją zaboru pruskiego i nosiła urzędową nazwę niemiecką "Glisno". Od zakończenia I wojny światowej wieś ponownie należy do Polski (północne krańce stanowiły ówczesną granicę polsko-niemiecką). W okresie 20. lecia międzywojennego należała do ówczesnego powiatu chojnickiego. Z Gliśna i okolic wywodzi się ród Gliszczyńskich. Podczas okupacji nazistowscy propagandyści niemieccy (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowali nazwę jako zbyt "kaszubską" lub nawet "polską" i przemianowali ją na "nowo wymyśloną i bardziej niemiecką" – "Glissensee".
Miejscowy nauczyciel (również wójt Borzyszków) Józef Słomiński został jesienią 1939 zamordowany przez tutejszych Niemców.
Jego imię nadano ośrodkowi zdrowia w Lipnicy.

</doc>
<doc id="356054" url="https://pl.wikipedia.org/wiki?curid=356054" title="Raczyn (województwo łódzkie)">
Raczyn (województwo łódzkie)

Raczyn – wieś w Polsce położona w województwie łódzkim, w powiecie wieluńskim, w gminie Czarnożyły.
Przez wieś przebiega droga krajowa nr 45 oraz Trakt Kalisz-Wieluń.
Historia.
Miejscowość historycznie należy do ziemi wieluńskiej i pierwotnie związana była z Wielkopolską. Ma metrykę średniowieczną i istnieje co najmniej od XIV wieku. Początki wsi sięgają prawdopodobnie XII w. Niepewna wzmianka pochodzi z 1126 kiedy odnotowany miał być kościół. Pierwsza pewna wzmianka o miejscowości zapisana została w 1352 "Raczeno", "Raczyn", "Radczin", "Ratschin", "Radschino", "Radrzino".
Była to wieś szlachecka rodu Raczyńskich h. Jastrzębiec. W 1352 odnotowany został Bogusław z Raczyna, który brał udział w konfederacji wielkopolskiej. W 1390 dokumenty sądowe odnotowały świadka Macieja z Raczyna. Na początku XVI wieku składała się z drobnych części szlacheckich.
Wieś została odnotowana w historycznych dokumentach prawnych i podatkowych. Według Liber beneficiorum archidiecezji gnieźnieńskiej spisanego przez Jana Łaskiego w 1511 w miejscowości było 14. łanów. W 1518 uprawiano 16,5 łana. W 1520 we wsi było 15,5 łanów kmiecych, 2 łany plebana. Gospodarowali w niej zarówno zagrodnicy jak i chałupnicy. Według regestu poborowego powiatu wieluńskiego w 1552 różne części miejscowości posiadali liczni Raczyńscy, którzy mieli 19. łanów kmiecych, a dwaj inni Raczyńscy gospodarowali bez kmieci na 2 łanach. Miejscowy sołtys posiadał 1,5 łana. We wsi była karczma oraz młyn.
Po rozbiorach Polski miejscowość znalazła się w zaborze rosyjskim. Jako wieś, dobra oraz folwark leżące 7. wiorst od Wielunia w powiecie wieluńskim, gminie Wydrzyn, parafii Raczyn wymienia ją XIX wieczny Słownik geograficzny Królestwa Polskiego. W 1827 w miejscowości naliczono 23. domy zamieszkane przez 310. mieszkańców. W 1885 liczyła 27. domów oraz 370. mieszkańców. Wieś posiadała drewniany kościół parafialny ufundowany w 1844 przez lokalnych właścicieli Raczyńskich. W 1886 dobra szlacheckie składały się z folwarku Raczyn o rozległości 1028 morg w tym: 692. morg gruntów ornych i ogrodów, 2. morg pastwisk, 112. morg lasu i 9. morg nieużytków. Znajdowało się w nim 5. murowanych budynków oraz 13. budynków z drzewa. W uprawie roli stosowano w nim płodozmian 4. i 15. polowy. Folwark Brody Raczyńskie liczył 2. murowane domy oraz jeden z drzewa zajmując obszar 184. morg; w tym gruntów ornych i ogrodów 143. oraz 21. morg łąk, 15. morg pastwisk, 5. morgów nieużytków. W jego granicach znajdował się również las, stał także wiatrak zbożowy. W uprawie stosowano płodozmian 7 polowy. Wieś Raczyn natomiast zajmowała 261. morg powierzchni, a mieszkało w niej 40. osób.
W latach 1975–1998 miejscowość administracyjnie należała do województwa sieradzkiego.
Zabytki.
Obecny kościół pw. św. Tekli zbudowano w 1843 r. i powiększono w 1935 r. Wystrój wnętrza barokowy.
Według rejestru zabytków NID na listę zabytków wpisane są obiekty:
W odległości 700 metrów od kościoła znajduje się muzeum – dom rodzinny błogosławionej siostry Kanuty. 

</doc>
<doc id="356055" url="https://pl.wikipedia.org/wiki?curid=356055" title="Gliznowo">
Gliznowo

Gliznowo – wieś w Polsce położona w województwie kujawsko-pomorskim, w powiecie włocławskim, w gminie Lubień Kujawski.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 360 mieszkańców. Jest drugą co do wielkości miejscowością gminy Lubień Kujawski.

</doc>
<doc id="356056" url="https://pl.wikipedia.org/wiki?curid=356056" title="Glów">
Glów

Glów – małopolska wieś leżąca na lewym brzegu Dunajca; położona w gminie Radłów, w powiecie tarnowskim.
We wsi znajduje się oddział Ochotniczej Straży Pożarnej oraz zabytkowy cmentarz wojenny nr 209 z I wojny światowej.
W latach 1975–1998 miejscowość administracyjnie należała do województwa tarnowskiego.

</doc>
<doc id="356057" url="https://pl.wikipedia.org/wiki?curid=356057" title="Gluzy">
Gluzy

Gluzy – wieś w Polsce położona w województwie świętokrzyskim, w powiecie buskim, w gminie Wiślica.
W latach 1975–1998 miejscowość administracyjnie należała do województwa kieleckiego.

</doc>
<doc id="356059" url="https://pl.wikipedia.org/wiki?curid=356059" title="Patty Hearst">
Patty Hearst

Patricia Campbell Hearst, znana bardziej jako Patty Hearst (ur. 20 lutego 1954 w San Francisco) – wnuczka i dziedziczka fortuny amerykańskiego magnata prasowego Williama Randolpha Hearsta.
O Patty Hearst stało się głośno, gdy 4 lutego 1974 została porwana przez lewicową grupę rewolucyjną Symbionese Liberation Army (SLA). Grupa nie zażądała okupu, ale zwróciła się o zakup żywności i przekazanie jej potrzebującym. Mimo spełnienia żądań porywaczy Patty Hearst nie została uwolniona.
60 dni po porwaniu do mediów trafiło nagrane na taśmę magnetofonową oświadczenie Patty, w którym mówiła o swoim dobrowolnym przystąpieniu do SLA. Twierdziła, że nie doświadczyła prania mózgu, nie jest pod wpływem narkotyków itp. Oskarżyła swojego ojca o zbrodnie przeciwko ludzkości i oświadczyła, że zrywa ze swoim narzeczonym: „Zmieniłam się – dorosłam. Stałam się świadoma i nie potrafię nigdy powrócić do takiego życia, jakie prowadziłam uprzednio...”. 15 kwietnia 1974 podczas napadu na bank okazało się, że jednym z napastników jest sama porwana. Jako członkini SLA miała używać pseudonimu Tania. Brała także udział w innych nielegalnych akcjach SLA.
We wrześniu 1975 Patty Hearst została aresztowana. Podczas procesu utrzymywała, że została zmuszona siłą do przystąpienia do SLA, a swoje działania tłumaczyła jako skutek prania mózgu. Niektórzy uznali jednak jej przypadek jako przykład tzw. syndromu sztokholmskiego, kiedy zakładnicy utożsamiają się ze swoimi porywaczami i starają im się nawet pomóc. Jednak podczas napadu na bank nieobecni byli porywacze, którzy ją uprowadzili – zostali zabici ponad rok wcześniej w strzelaninie w Los Angeles. Mimo to Hearst została skazana na 7 lat. Później jednak prezydent Jimmy Carter zastosował prawo łaski i skrócił jej karę do 2 lat. Ostatecznej amnestii dokonał Bill Clinton w finalnej serii amnestii prezydenckich, dokonanej przed złożeniem urzędu.
Jako aktorka wystąpiła w kilku filmach, ale nie odniosła większego sukcesu.
W 1979 roku wyszła za mąż za swojego dawnego ochroniarza, Bernarda Shawa. Ma z nim dwie córki Gillian Hearst i Lydię Hearst.

</doc>
<doc id="356060" url="https://pl.wikipedia.org/wiki?curid=356060" title="Gnatowice">
Gnatowice

Gnatowice – wieś w Polsce położona w województwie małopolskim, w powiecie proszowickim, w gminie Koniusza.
W latach 1975–1998 miejscowość administracyjnie należała do województwa krakowskiego.
Integralne części miejscowości: Łopaty, Niwy, Pagórek, Zastodole.

</doc>
<doc id="356061" url="https://pl.wikipedia.org/wiki?curid=356061" title="Gnaty-Lewiski">
Gnaty-Lewiski

Gnaty-Lewiski – wieś w Polsce położona w województwie mazowieckim, w powiecie pułtuskim, w gminie Winnica.
W latach 1975–1998 miejscowość administracyjnie należała do województwa ciechanowskiego.

</doc>
<doc id="356062" url="https://pl.wikipedia.org/wiki?curid=356062" title="Gnaty-Szczerbaki">
Gnaty-Szczerbaki

Gnaty-Szczerbaki – wieś w Polsce położona w województwie mazowieckim, w powiecie pułtuskim, w gminie Winnica.
W latach 1975–1998 miejscowość administracyjnie należała do województwa ciechanowskiego.

</doc>
<doc id="356063" url="https://pl.wikipedia.org/wiki?curid=356063" title="Gnaty-Wieśniany">
Gnaty-Wieśniany

Gnaty-Wieśniany – wieś w Polsce położona w województwie mazowieckim, w powiecie pułtuskim, w gminie Winnica.
W latach 1975–1998 miejscowość administracyjnie należała do województwa ciechanowskiego.
Linki zewnętrzne.
 

</doc>
<doc id="356064" url="https://pl.wikipedia.org/wiki?curid=356064" title="Gniadki">
Gniadki

Gniadki – wieś w Polsce położona w województwie warmińsko-mazurskim, w powiecie nidzickim, w gminie Janowiec Kościelny.
W latach 1975–1998 miejscowość administracyjnie należała do województwa olsztyńskiego.

</doc>
<doc id="356065" url="https://pl.wikipedia.org/wiki?curid=356065" title="Gniazdków">
Gniazdków

Gniazdków – wieś w Polsce położona w województwie mazowieckim, w powiecie lipskim, w gminie Chotcza. Przez wieś przepływa rzeka Zwoleńka.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Świętej Trójcy w Chotczy Dolnej.

</doc>
<doc id="356066" url="https://pl.wikipedia.org/wiki?curid=356066" title="Gniazdowice">
Gniazdowice

Gniazdowice – wieś w Polsce położona w województwie małopolskim, w powiecie proszowickim, w gminie Proszowice.
W latach 1975–1998 miejscowość administracyjnie należała do województwa krakowskiego.

</doc>
<doc id="356067" url="https://pl.wikipedia.org/wiki?curid=356067" title="Gniechowice">
Gniechowice

Gniechowice (niem. "Gnichwitz", ze względu na słowiańskie pochodzenie nazwa ta została zmieniona w okresie nazistowskim, od 1937, na "Altenrode N.S.") – wieś w Polsce, położona w województwie dolnośląskim, w powiecie wrocławskim, w gminie Kąty Wrocławskie.
Infrastruktura.
Przez Gniechowice przebiega droga krajowa nr 35, z którą krzyżuje się droga wojewódzka nr 346.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Gnechwitz".
Po dojściu do władzy narodowych socjalistów 26 stycznia 1937 r. w miejsce nazwy Gnichwitz wprowadzono całkowicie niemiecką nazwę Yorckschwert, 27 lutego 1937 r. nadano miejscowości nazwę Altenrode (Niederschles). 12 listopada 1946 r. nadano miejscowości polską nazwę Gniechowice.
Historia.
W Gniechowicach odnaleziono oznaki osadnictwa z okresu neolitu.
W lutym 1945 r. miejscowość została zajęta przez wojska radzieckie. Po przejęciu władzy przez administrację polską ówczesną ludność wysiedlono do Niemiec.
W latach 1945–1954 miejscowość była siedzibą gminy Gniechowice. W latach 1954–1972 wieś należała i była siedzibą władz gromady Gniechowice. W latach 1975–1998 miejscowość należała administracyjnie do województwa wrocławskiego.
Parafia w datach.
Zestawienie najważniejszych wydarzeń
Zabytki.
Do wojewódzkiego rejestru zabytków wpisane są:

</doc>
<doc id="356068" url="https://pl.wikipedia.org/wiki?curid=356068" title="Gnieciuki">
Gnieciuki

Gnieciuki – wieś w Polsce położona w województwie podlaskim, w powiecie białostockim, w gminie Zabłudów. 
Osadnictwo na terenie tej wsi datuje się od czasów starożytnych - późnej epoki brązu i wczesnej epoki żelaza. Zasiedlona była także w średniowieczu.
Wieś magnacka hrabstwa zabłudowskiego położona była w końcu XVIII wieku w powiecie grodzieńskim województwa trockiego Wielkiego Księstwa Litewskiego.
W 1921 roku wieś liczyła 27 domów i 218 mieszkańców, w tym 198 prawosławnych i 20 katolików.
W latach 1954–1959 wieś należała i była siedzibą władz gromady Gnieciuki, po jej zniesieniu w gromadzie Zabłudów. W latach 1975–1998 miejscowość administracyjnie należała do województwa białostockiego.
Prawosławni mieszkańcy wsi należą do parafii Zaśnięcia Najświętszej Marii Panny w Zabłudowie, a wierni kościoła rzymskokatolickiego do parafii św. Apostołów Piotra i Pawła w Zabłudowie.
Linki zewnętrzne.
 

</doc>
<doc id="356069" url="https://pl.wikipedia.org/wiki?curid=356069" title="Gniejewice">
Gniejewice

Gniejewice - wieś w Polsce położona w województwie mazowieckim, w powiecie grójeckim, w gminie Jasieniec.
W latach 1975–1998 miejscowość należała administracyjnie do województwa radomskiego.

</doc>
<doc id="356070" url="https://pl.wikipedia.org/wiki?curid=356070" title="Gniewięcin">
Gniewięcin

Gniewięcin – wieś sołeckaw Polsce położona w województwie świętokrzyskim, w powiecie jędrzejowskim, w gminie Sędziszów.
W latach 1954–1959 wieś należała i była siedzibą władz gromady Gniewięcin, po jej zniesieniu w gromadzie Sędziszów. W latach 1975–1998 miejscowość administracyjnie należała do województwa kieleckiego.
Historia.
Według XIX wiecznego opisu, Gniewięcin był wsią w parafii Sędziszów, położony 4 km. na południowy wschód od Sędziszowa, 8 km. od Wodzisławia.
W 1827 r. posiadał 1198 mórg. Dwa folwarki Lipie i Piła, domów 28, mieszkańców 346. Budynków murowanych 6, drewnianych 19.
W 1872 r. było osad 56, po oddzieleniu lasu, który pozostał przy dobrach Lanckorońskich, gruntu ornego 419. Folwark Piła osad 4, 32 morgi, folwark Lipie osad 6, gruntu 85 morgów, był jeszcze i folwark Zbigniew.
Jak podaje Długosz, Gniewięcin to najdawniejsza siedziba Lisów ze Mstyczowa. Lisowie wraz z Gryfitami – Świebodzicami należeli do fundatorów opactwa Jędrzejowskiego, z którymi tworzyli prawdopodobnie jeden ród.
Piotr Lis, syn Pakosława ze Mstyczowa, a brat Ottona ze Mstyczowa kanclerza polskiego w latach 1335–1866 i Andrzeja kasztelana tarnowskiego w 1463 roku był dziedzicem Gniewięcina na początku XIV wieku.
W wieku XVI Gniewięcin należy już do rodziny Płazów herbu Topór.
W wieku XVII właścicielami Gniewięcina zostali Dobińscy z Dobin w Łęczyckiem, herbu Rola, których jedna gałąź przez długi czas zamieszkiwała w województwie krakowskim. Pierwszym właścicielem Gniewięcina, z tego rodu, był Grzegorz Dobiński, syn Jana zmarły w 1679 r. w Gniewięcinie.
Z koligacji po żeńskiej linii potomków Dobińskich w wieku XIII właścicielem został Antoni Dembiński.
W 1830 roku własność dóbr przejmuje Kazimierz Lanckoroński jako spuściznę po swym ojcu Antonim, który to w roku 1872 sprzedaje dobra Gniewięcin Bolesławowi Łuniewskiemu. Z początkiem XX wieku majątek został rozparcelowany.
W Gniewięcinie ostatnie lata życia spędził Roman Rupniewski (malarz i oficer artylerii Wojska Polskiego, odznaczony Krzyżem Złotym Orderu Virtuti Militari), który zmarł tutaj w 1892 r.

</doc>
<doc id="356071" url="https://pl.wikipedia.org/wiki?curid=356071" title="Gniewinko">
Gniewinko

Gniewinko (kaszb. "Gniewinkò", niem. "Gnewinke") – wieś kaszubska w Polsce położona w województwie pomorskim, w powiecie wejherowskim, w gminie Gniewino.
W latach 1975–1998 miejscowość administracyjnie należała do województwa gdańskiego.
Inne miejscowości o z prefiksem "Gniew": Gniewowo, Gniew, Gniewkowo, Gniewino.

</doc>
<doc id="356072" url="https://pl.wikipedia.org/wiki?curid=356072" title="Gniewino">
Gniewino

Gniewino (kaszb. "Gniéwino", niem. "Gnewin") – wieś kaszubska w Polsce położona w województwie pomorskim, w powiecie wejherowskim, w gminie Gniewino na trasie linii kolejowej Wejherowo–Choczewo–Lębork (obecnie zawieszonej). Wieś jest siedzibą sołectwa "Gniewino" w którego skład wchodzą również miejscowości Strzebielinek i Strzebielinko. W pobliżu miejscowości znajduje się największa w powiecie wejherowskim Farma Wiatrowa Lisewo.
W latach 1954–1972 wieś należała i była siedzibą władz gromady Gniewino. W latach 1975–1998 miejscowość administracyjnie należała do województwa gdańskiego.
Miejscowość jest siedzibą gminy Gniewino oraz klubu sportowego "Stolem Gniewino".
W 2012 we wsi oddano do użytku śmigłowcowe lądowisko.
Historia.
Wieś lokowana jako własność ówczesnego klasztoru cysterek z Żarnowca. Od XIV wieku należy do pomorskiego rodu Wejherów.
Miejscowość została 11 marca 1945 r. wyzwolona spod okupacji hitlerowskiej przez jednostki 19 armii i 3 samodzielnego korpusu pancernego gwardii 2 Frontu Białoruskiego.
W związku z organizowanymi w Polsce i na Ukrainie mistrzostwami Europy w piłce nożnej w czerwcu 2012 roku w ośrodku pobytowym w Gniewinie zamieszkała Reprezentacja Hiszpanii w piłce nożnej mężczyzn.

</doc>
<doc id="356073" url="https://pl.wikipedia.org/wiki?curid=356073" title="Gniewków">
Gniewków

Gniewków (niem. "Girlachsdorf") – wieś w Polsce położona w województwie dolnośląskim, w powiecie świdnickim, w gminie Dobromierz.
Podział administracyjny.
W latach 1954–1971 wieś należała i była siedzibą władz gromady Gniewków, po jej zniesieniu w gromadzie Roztoka. W latach 1975–1998 miejscowość administracyjnie należała do województwa wałbrzyskiego.
Zabytki.
Do wojewódzkiego rejestru zabytków wpisany jest:

</doc>
<doc id="356074" url="https://pl.wikipedia.org/wiki?curid=356074" title="Gniewkówiec">
Gniewkówiec

Gniewkówiec – wieś w Polsce położona w województwie kujawsko-pomorskim, w powiecie inowrocławskim, w gminie Złotniki Kujawskie.
W latach 1975–1998 miejscowość administracyjnie należała do województwa bydgoskiego.
Przez Gniewkówiec przechodzi droga wojewódzka nr 246.

</doc>
<doc id="356075" url="https://pl.wikipedia.org/wiki?curid=356075" title="Gniewomierz">
Gniewomierz

Gniewomierz (niem. "Oyas") – wieś w Polsce położona w województwie dolnośląskim, w powiecie legnickim, w gminie Legnickie Pole, nad rzeką Wierzbiak.
W latach 1975–1998 miejscowość administracyjnie należała do województwa legnickiego.
Nazwa.
Nazwa miejscowości wywodzi się od Gniewomira - pogańskiego imienia używanego we wczesnym średniowieczu przez Słowian. Imię to składa się z członu "Gniewo-" ("gniew") oraz "-mir" ("pokój, spokój, dobro"), oznacza "ten, który uśmierza gniew". Należało prawdopodobnie do pierwszego właściciela lub zasadźcy miejscowości, a więc nazwa wsi jest patronimiczna. 
Miejscowość została wymieniona w staropolskiej, zlatynizowanej formie "Gnevomir Ujasd" (pol. "Ujazd Gniewomira") w łacińskim dokumencie wydanym w 1202 roku we Wrocławiu przez kancelarię biskupa wrocławskiego Cypriana. W dokumencie z 1217 roku wydanym przez biskupa wrocławskiego Lorenza miejscowość wymieniona jest w zlatynizowanej, staropolskiej formie "Gneomirovici". Na podstawie średniowiecznych dokumentów polska administracja zmieniła po zakończeniu II wojny światowej nazwę na polską "Gniewomierz".
Zabytki.
Do wojewódzkiego rejestru zabytków wpisane są:

</doc>
<doc id="356076" url="https://pl.wikipedia.org/wiki?curid=356076" title="Gniewomirowice">
Gniewomirowice

Gniewomirowice – wieś w Polsce położona w województwie dolnośląskim, w powiecie legnickim, w gminie Miłkowice, nad potokiem Lubiatówka.
Podział administracyjny.
W latach 1975–1998 miejscowość administracyjnie należała do województwa legnickiego.

</doc>
<doc id="356077" url="https://pl.wikipedia.org/wiki?curid=356077" title="Gniewoszyce">
Gniewoszyce

Gniewoszyce – wieś w Polsce położona w województwie lubuskim, w powiecie żarskim, w gminie Trzebiel.
W latach 1975–1998 miejscowość administracyjnie należała do województwa zielonogórskiego. Wieś znajduje się na obszarze sołectwa Niwica-Gniewoszyce.
Demografia.
Liczba mieszkańców miejscowości w poszczególnych latach:

</doc>
<doc id="356078" url="https://pl.wikipedia.org/wiki?curid=356078" title="Gnieździska">
Gnieździska

Gnieździska – wieś w Polsce położona w województwie świętokrzyskim, w powiecie kieleckim, w gminie Łopuszno.
W latach 1954–1958 wieś należała i była siedzibą władz gromady Gnieździska, po jej zniesieniu w gromadzie Zajączków. W latach 1975–1998 miejscowość administracyjnie należała do województwa kieleckiego.
Historia.
Dawna wieś królewska, później rządowa, lokowana w XIV wieku na prawie niemieckim z nadania króla Kazimierza Wielkiego. Nazwa wsi pochodzi prawdopodobnie od słowa, wskazującego na miejsce obfitujące w gniazda ptaków lub gniazda – domostwa ludzi. W XVI wieku na terenach wsi istniała kuźnica żelaza.
Bogactwa naturalne.
Bogactwem wsi są złoża wapieni, piasku i torfu.
Pobliskie kamieniołomy to: Góra Maćkowa, Dybkowa Góra, Lipia Góra.
Torfowiska znajdują się po obydwu stronach szosy prowadzącej z Gnieździsk do Mieczyna. Są jednymi z niewielu dużych torfowisk śródleśnych, jakie zachowały się w kraju. Po południowej stronie szosy znajduje się znacznie dzikszy, mniej dostępny dla ludzi kilkuhektarowy Żurawski Ług. Po drugiej stronie znajduje się większe torfowisko, gdzie wciąż wydobywany jest torf. Obecnie teren ten jest prawnie chroniony. Można tu spotkać bociany czarne, błotniaki stawowe, żurawie, cietrzewie, a jesienią i wczesną wiosną można usłyszeć przenikliwy głos kruka. W ostatnich latach zagościły na Ługu bobry.
Zabytki.
Na terenie wsi istnieje zabytkowa kaplica św. Mikołaja z XIX wieku podlegająca ochronie konserwatorskiej.
Jak w wielu innych miejscowościach gminy Łopuszno, tu również znajduje się cmentarz żołnierzy niemieckich z okresu I wojny światowej. Spoczywa tu 65 żołnierzy armii niemieckiej. Cmentarz został wpisany do rejestru zabytków nieruchomych (nr rej.: A.412 z 6.10.1992).
Kultura.
We wsi od wielu lat działa zespół folklorystyczny „Gnieździska”.

</doc>
<doc id="356079" url="https://pl.wikipedia.org/wiki?curid=356079" title="Gnieżdżewo">
Gnieżdżewo

Gnieżdżewo ( lub ) – wieś kaszubska w Polsce położona w województwie pomorskim, w powiecie puckim, w gminie Puck przy drodze wojewódzkiej nr 216.
Wieś królewska w starostwie puckim w powiecie puckim województwa pomorskiego w II połowie XVI wieku. W latach 1975–1998 miejscowość administracyjnie należała do województwa gdańskiego.
Historia.
Pierwszy raz pojawia się w dokumentach w 1340 roku nazwa "Gnesdow", w 1599 roku "Gniazdowo", następnie "Gniezdowo", "Gnezdowo", "Gniezdziewo", a od 1951 roku "Gnieżdżewo". W Gnieżdżewie istniał szlachecki folwark z młynem. W 1772 roku wieś należała do Józefa Janicza, a po 1873 roku Dominik. Na początku XX wieku wieś liczyła 524 mieszkańców. W 1921 roku poza dominującą ludnością rolniczą mieszkało w Gnieżdżewie także 5 rybaków. Zarejestrowana była 1 łódź wiosło-żaglowa.
Podczas zaboru pruskiego wieś nosiła nazwę niemiecką "Gnesdau". Podczas okupacji niemieckiej nazwa "Gnesdau" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Nesten".

</doc>
<doc id="356080" url="https://pl.wikipedia.org/wiki?curid=356080" title="Benesov nad Ploucnici">
Benesov nad Ploucnici



</doc>
<doc id="356081" url="https://pl.wikipedia.org/wiki?curid=356081" title="Gnin">
Gnin

Gnin – wieś w Polsce położona w województwie wielkopolskim, w powiecie grodziskim, w gminie Rakoniewice.
Historia wsi.
Pierwsza wzmianka o wsi pochodzi z 1395 r. (Gnyno), była kolejno własnością śląskich rodów Rzeczyców, Korzboków i Kotwiczów, a od połowy XV w. gniazdem rodzinnym Gnińskich herbu Trach. W okresie reformacji do 1618 r. istniał tutaj polski zbór luterański. do którego uczęszczali także dysydenci z Grodziska.
W okresie Wielkiego Księstwa Poznańskiego (1815-1848) Gnin należał do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Gnin należał do okręgu grodziskiego i stanowił odrębny majątek o tej samej nazwie, którego właścicielem był wówczas Dzieduszycki. Według spisu urzędowego z 1837 roku wieś liczyła 326 mieszkańców i 33 dymy (domostwa).
Na wzgórzu w zachodniej części wsi znajdował się jeszcze przed II wojną światową drewniany kościół, który został spalony 27.01.1945 r. przez wycofujące się oddziały niemieckie.
W latach 1975–1998 miejscowość administracyjnie należała do województwa poznańskiego.

</doc>
<doc id="356083" url="https://pl.wikipedia.org/wiki?curid=356083" title="Gniszewo">
Gniszewo

Gniszewo – wieś kociewska w Polsce położona w województwie pomorskim, w powiecie tczewskim, w gminie Tczew przy drodze krajowej nr 22. Wieś jest siedzibą sołectwa Gniszewo, w którego skład wchodzi również Waćmierek.
We wsi znajduje się Ochotnicza Straż Pożarna wraz ze sporą remizą, kompleks byłego gimnazjum i salon motocyklowy.
W odrestaurowanym dworku szlacheckim, otoczonym parkiem z okazami roślin sprowadzonych z różnych części Europy, znajdowało się do niedawna gimnazjum. Obecnie znajduje się w nim oddział gminy Tczew..
Wieś od początku swej historii należy do parafii Subkowy.
Od 2007 roku działała już nieistniejąca drużyna piłkarska Bursztyn Gniszewo, grająca w B-klasie. Do sukcesów można zaliczyć zdobycie pucharu gminy Tczew w 2008. Prezesem i założycielem drużyny był Kazimierz Dubiel.
Od lata 2012 roku prowadzone były prace ziemne przy budowie kanalizacji wsi.
W 2015 roku ulica Dębowa została pokryta asfaltem, a w roku 2016 zamontowano nowe latarnie.
W latach 1975–1998 miejscowość administracyjnie należała do województwa gdańskiego.

</doc>
<doc id="356084" url="https://pl.wikipedia.org/wiki?curid=356084" title="Benešov nad Ploučnicí">
Benešov nad Ploučnicí

Benešov nad Ploučnicí − miasto w Czechach, w kraju ujskim. W 2021 roku miasto liczyło 3 659 mieszkańców.
Demografia.
"Źródło: Czeski Urząd Statystyczny"

</doc>
<doc id="356086" url="https://pl.wikipedia.org/wiki?curid=356086" title="Bilina">
Bilina



</doc>
<doc id="356087" url="https://pl.wikipedia.org/wiki?curid=356087" title="Ględy (gmina Łukta)">
Ględy (gmina Łukta)

Ględy (niem. "Gallinden, Galinden") – wieś w Polsce położona w województwie warmińsko-mazurskim, w powiecie ostródzkim, w gminie Łukta. W latach 1975–1998 miejscowość administracyjnie należała do województwa olsztyńskiego. Miejscowość leży w historycznym regionie Prus Górnych. Przez miejscowość przebiega droga powiatowa nr 1203N: Wilnowo–Mostkowo–Jonkowo–Gutkowo. 
Na terenie wsi znajduje się wpisany do rejestru zabytków cmentarz ewangelicki o powierzchni 0,36 ha. Nazwa wsi wywodzi się z języka pruskiego, gdzie oznacza kres, koniec (Galindia to także nazwa ziemi zamieszkanej przez pruskie plemię Galindów).
Historia.
Wieś lokowana w 1348 r. na 20 włókach (wg innego źródła 25 włók z pięcioma latam wolnizny) w lesie zwanym "Sanagais" (Święty Gaj). Nadanie otrzymali Prusowie: Bandule, Glabune, Narune, Noke, Sentey i Swayprote. W czasie wojny polsko-krzyżackiej (1409-1411) wieś została zniszczona, a straty wyceniono na tysiąc marek. W tym czasie Ględy podlegały pod komornictwo w Łukcie. Pszczelarz z Ględ posiadał we wsi 11 starych i 5 nowych barci dostarczał miód na potrzeby Zakonu. Bartnikowi z Ględ podporządkowani byli wszyscy bartnicy z okolicznych lasów. Na początku XVI w. w wyniku epidemii zmarły wszystkie pruskie rodziny we wsi a ziemia leżała odłogiem. W 1590 r. czterech wolnych z Olsztynka zgłosiło chęć zasiedlenia opuszczonej wsi, która była położona między Mostkowem, Kojdami i Kozią Górą i obejmowała obszar 40 włók. W 1592 r. czterech wolnych kupiło ziemię w Ględach. W 1645 r. w Ględach było ośmiu wolnych na prawie pruskim. W tym czasie do wsi należały 24 włóki i cztery morgi. Według danych z kronik w 1689 r. budynek mieszkalny w Ględach kosztował 150 marek.
W 1714 r. Ględy były wsią folwarczną. W 1717 we wsi było 7. chłopów. W 1789 r. we wsi było 20 domów. W 1812 r., w wyniku przemarszu wojsk napoleońskich aż 18 gospodarzy poniosło znaczne straty. W 1820 r. we wsi było 28 domów i 131 mieszkańców. W 1861 r. w Ględach mieszkało 337 ludzi. Dwadzieścia lat później, w 1880 r. we wsi było już 481 mieszkańców.
W 1925 r. do wsi należało 434 ha ziemi, było tu 101 gospodarstw i 400 mieszkańców. W 1939 r. we wsi było 290 mieszkańców.

</doc>
<doc id="356088" url="https://pl.wikipedia.org/wiki?curid=356088" title="Glinik Górny">
Glinik Górny

Glinik Górny – wieś w Polsce położona w województwie podkarpackim, w powiecie strzyżowskim, w gminie Frysztak.
W latach 1954–1961 wieś należała do gromady Gogołów, po przeniesieniu siedziby należała i była siedzibą władz gromady Glinik Górny. W latach 1975–1998 miejscowość administracyjnie należała do województwa rzeszowskiego.
Słownik geograficzny Królestwa Polskiego z 1880 roku tak podaje o Gliniku Górnym:
"G.-Górny wś w pow. jasielskim, należy do sądu pow. i urzędu poczt. we Frysztaku a parafii rzym. kat. w Gogołowie i liczy 777 mieszk. Większa posiadłość wynosi 368 m. roli, 26 m. ogrodów i łąk, 90 m. pastw. i 242 m. lasu; mniejsza 790 m. roli, 62 m. ogrodów i łąk, 101 m. pastwisk i 182 lasu".

</doc>
<doc id="356089" url="https://pl.wikipedia.org/wiki?curid=356089" title="Glinik Polski">
Glinik Polski

Glinik Polski – wieś w Polsce położona w województwie podkarpackim, w powiecie jasielskim, gminie Tarnowiec. We wsi znajduje się szkoła podstawowa im. Marii Konopnickiej i kościół rzymskokatolicki, który jest siedzibą parafii św. Józefa Robotnika, należącej do dekanatu Jasło Wschód, diecezji rzeszowskiej.
Wieś przecina płynący z południa na północ Czarny Potok, a południowo-zachodnią część wsi zajmuje góra Magiel. Od północy wieś sąsiaduje z Gąsówką, Umieszczem, od pn-wsch. z Wrocanką, od wsch. z Piotrówką (gm. Jedlicze), od południa z Łubnem Szlacheckim i Łajscami, a od zachodu z Nowym Glinikiem.
Podczas II wojny światowej przebiegała tu linia frontu, a na początku 1945 roku toczyły się zacięte walki pomiędzy stacjonującymi w okolicach Nowego Glinika (zwanego wówczas Niemieckim) Niemcami, a Rosjanami nacierającymi od wschodu.
W latach 1954–1972 wieś należała i była siedzibą władz gromady Glinik Polski. W latach 1975–1998 miejscowość administracyjnie należała do województwa krośnieńskiego.

</doc>
<doc id="356090" url="https://pl.wikipedia.org/wiki?curid=356090" title="Glinik Średni">
Glinik Średni

Glinik Średni – wieś w Polsce położona w województwie podkarpackim, w powiecie strzyżowskim, w gminie Frysztak.
W latach 1975–1998 miejscowość administracyjnie należała do województwa rzeszowskiego.
Wierni kościoła rzymskokatolickiego należą do parafii Narodzenia Najświętszej Maryi Panny we Frysztaku.

</doc>
<doc id="356091" url="https://pl.wikipedia.org/wiki?curid=356091" title="Glinik Zaborowski">
Glinik Zaborowski

Glinik Zaborowski – wieś w Polsce położona w województwie podkarpackim, w powiecie strzyżowskim, w gminie Strzyżów.
W latach 1975–1998 miejscowość administracyjnie należała do województwa rzeszowskiego.
Miejscowość jest siedzibą parafii Matki Bożej Częstochowskiej, należącej do dekanatu Strzyżów, diecezji rzeszowskiej.
Glinik Zaborowski położony jest w północno-wschodniej części Gminy Strzyżów.
Przez sołectwo Glinik Zaborowski przebiega pasmo Strzyżowsko-Sędziszowskiego Obszaru Chronionego Krajobrazu, który odznacza się różnorodnymi formami terenu takimi jak: wąwozy, kotliny pokryte bogatą roślinnością, jary.
Do 1946 r. wieś stanowiła przysiółek Zaborowa.

</doc>
<doc id="356092" url="https://pl.wikipedia.org/wiki?curid=356092" title="Gliniski">
Gliniski

Gliniski – wieś w Polsce położona w województwie podlaskim, w powiecie augustowskim, w gminie Augustów.
W latach 1975–1998 miejscowość administracyjnie należała do województwa suwalskiego.

</doc>
<doc id="356093" url="https://pl.wikipedia.org/wiki?curid=356093" title="Gliniszcze Małe">
Gliniszcze Małe

Gliniszcze Małe – wieś w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Przemienienia Pańskiego w Sokolanach.
Historia.
Wieś powstała w lipcu 1578 r. (oddzielając się od istniejącej od początku XVI wieku wsi Hliniszcze), gdy król Stefan Batory nadał dwóm synom Konstantego Jelskiego (Gabrielowi (Hawryła) i Szczęsnemu) przywileje na „ziemię przy wioskach Hliniszcze i Krynica [...]” na terenie Grodzieńszczyzny. Od nazwiska właścicieli otrzymała nazwę Jelskie. W XIX wieku (gdy Jelscy przestali być właścicielami wsi), zmieniono nazwę na Gliniszcze Małe.
W Gliniszczu Małym urodził się 10 lutego 1945 r. Czesław Łapicz – polski filolog, zajmujący się slawistyką i językoznawstwem słowiańskim.

</doc>
<doc id="356094" url="https://pl.wikipedia.org/wiki?curid=356094" title="Gliniszcze Wielkie">
Gliniszcze Wielkie

Gliniszcze Wielkie – wieś w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość administracyjnie należała do województwa białostockiego.
Wieś położona jest na obszarze polodowcowym, bez wód podziemnych i o małej ilości wód powierzchniowych i gruntowych. Skałę macierzystą, na której kształtuje się gleba, stanowi glina. W związku z tym występuje tu dużo nieużytków i lasów.
Nazwa miejscowości pochodzi od gliny, stanowiącej podłoże geologiczne, na którym leży wieś. Wzmianki o wsi, pochodzące z X w., są wysnute na podstawie oględzin wielkiego cmentarzyska, zwanego Mohlicą (od mogił), leżącego obok wsi. Cmentarz powstał prawdopodobnie w XI w., w czasie wielkiego pomoru ludności miejscowej i zwierząt. W XV w. powstała tu wielka cegielnia, w której ręcznie produkowano cegły z gliny (z cegieł tych wybudowano koszary wojskowe na Osiedlu Zielonym w Sokółce).
Wieś Hliniszcze powstała na początku XVI wieku przy trakcie z Kuźnicy do Goniądza na fali osadnictwa. W latach 1558–1563, wskutek pomiary włócznej przeprowadzonej przez królową Bonę w powiecie grodzieńskim, nieregularna zabudowa i rozproszony układ pól zostały zastąpione przez regularny charakter wsi. W lipcu 1578 roku część wsi Hliniszcze została nadana przez króla Stefana Batorego Jelskim – w ten sposób od Hliniszcz oddzieliła się wieś Jelskie. W XIX wieku Hliniszcze zmieniły nazwę na Gliniszcze Stare, a w II RP na Gliniszcze Wielkie.
Wierni kościoła rzymskokatolickiego należą do parafii Przemienienia Pańskiego w Sokolanach.

</doc>
<doc id="356095" url="https://pl.wikipedia.org/wiki?curid=356095" title="Gniewniewice Folwarczne">
Gniewniewice Folwarczne

Gniewniewice Folwarczne – wieś w Polsce położona w województwie mazowieckim, w powiecie nowodworskim, w gminie Leoncin.
W latach 1975–1998 miejscowość administracyjnie należała do województwa warszawskiego.

</doc>
<doc id="356096" url="https://pl.wikipedia.org/wiki?curid=356096" title="Gniewskie Pole">
Gniewskie Pole

Gniewskie Pole – wieś w Polsce położona w województwie pomorskim, w powiecie kwidzyńskim, w gminie Kwidzyn.
W latach 1975–1998 miejscowość administracyjnie należała do województwa elbląskiego.

</doc>
<doc id="356097" url="https://pl.wikipedia.org/wiki?curid=356097" title="Gnojenko">
Gnojenko

Gnojenko – wieś w Polsce położona w województwie warmińsko-mazurskim, w powiecie działdowskim, w gminie Działdowo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="356098" url="https://pl.wikipedia.org/wiki?curid=356098" title="Bílina (miasto)">
Bílina (miasto)

Bílina (niem. "Bilin") − miasto w Czechach, w kraju usteckim. Według danych z 31 grudnia 2003 powierzchnia miasta wynosiła 3 239 ha, a liczba jego mieszkańców 15 738 osób.
Gospodarka.
W mieście rozwinął się przemysł szklarski oraz piwowarski.
Demografia.
"Źródło: Czeski Urząd Statystyczny"

</doc>
<doc id="356099" url="https://pl.wikipedia.org/wiki?curid=356099" title="Gnojewo (województwo pomorskie)">
Gnojewo (województwo pomorskie)

Gnojewo (dawniej: niem. "Gnojau") – wieś sołecka w Polsce położona w województwie pomorskim, w powiecie malborskim, w gminie Miłoradz na obszarze Wielkich Żuław Malborskich, przy drodze krajowej nr 22.
Wieś królewska położona była w II połowie XVI wieku w województwie malborskim. W latach 1975–1998 miejscowość administracyjnie należała do województwa elbląskiego.
W okresie międzywojennym ośrodek mniejszości polskiej w Wolnym Mieście Gdańsku (mieszkało tu ok. 50-100 Polaków).
Zabytki.
Według rejestru zabytków NID na listę zabytków wpisane są:

</doc>
<doc id="356100" url="https://pl.wikipedia.org/wiki?curid=356100" title="Gnojna">
Gnojna

Gnojna – wieś w Polsce położona w województwie opolskim, w powiecie brzeskim, w gminie Grodków.
W latach 1945-54 wieś należała i była siedzibą gminy Gnojna w powiecie strzelińskim, województwie wrocławskim. Gmina Gnojna obejmowała pozą gromadą Gnojna również gromady Jeszkotle, Karnków, Rożnów i Zielonkowice (rok 1952). W latach 1954–1972 wieś należała i była siedzibą władz gromady Gnojna, która w 1955 r. została przeniesiona z powiatu strzelińskiego w województwie wrocławskim, do powiatu grodkowskiego w województwie opolskim. 
Zabytki.
Do wojewódzkiego rejestru zabytków wpisane są:

</doc>
<doc id="356101" url="https://pl.wikipedia.org/wiki?curid=356101" title="Gnojnica (Polska)">
Gnojnica (Polska)

Gnojnica – wieś w Polsce położona w województwie podkarpackim, w powiecie ropczycko-sędziszowskim, w gminie Ropczyce.
Była wsią królewską dóbr krzesłowych kasztelanii sandomierskiej w województwie sandomierskim w 1629 roku. W latach 1975–1998 miejscowość administracyjnie należała do województwa rzeszowskiego.
W miejscowości znajduje się kościół filialny pw. Matki Bożej Królowej Polski należący do parafii Świętych Apostołów Piotra i Pawła w Zagorzycach.

</doc>
<doc id="356102" url="https://pl.wikipedia.org/wiki?curid=356102" title="Gnuszyn">
Gnuszyn

Gnuszyn – wieś sołecka w Polsce położona w województwie wielkopolskim, w powiecie międzychodzkim, w gminie Chrzypsko Wielkie.
Miejscowość leży na terenie Sierakowskiego Parku Krajobrazowego.
Pod koniec XIX wieku wieś liczyła 13 domostw i 146 mieszkańców, a majątek 8 dymów i 114 mieszkańców. Właścicielem dóbr był wtedy Ludwik Wilczyński.
W latach 1975–1998 miejscowość administracyjnie należała do województwa poznańskiego.
W Gnuszynie znajduje się zabytkowy zespół dworski, na który składa się dwór z 1906 roku i park z przełomu XIX i XX wieku.

</doc>
<doc id="356103" url="https://pl.wikipedia.org/wiki?curid=356103" title="Gobiaty">
Gobiaty

Gobiaty (białorus. Габяты) – wieś w Polsce położona w województwie podlaskim, w powiecie białostockim, w gminie Gródek.
Opis.
Miejscowość została założona przed XVII w. przez bojara litewskiego Gobiata (bądź Gobiatowa). Początkowo nosiła charakter tatarski. Z przekazów ustnych wynika, że w Gobiatach znajdował się meczet.
Według Powszechnego Spisu Ludności z 1921 roku wieś Gobiaty zamieszkiwana była przez 32 osoby w 6-u domostwach. Wszyscy mieszkańcy miejscowości zadeklarowali wówczas wyznanie prawosławne. Pod względem narodowościowym przeważali Białorusini (białoruską przynależność narodową zadeklarowało 31 mieszkańców), tylko 1 osoba zadeklarowała polską tożsamość narodową. W owym czasie wieś znajdowała się w gminie Hołynka w powiecie grodzieńskim. Prawosławni mieszkańcy wsi przynależeli wówczas do parafii pw. Opieki Matki Bożej w niedalekiej Ciecierówce.
W latach 1945 - 1948 miejscowość należała do Związku Radzieckiego, jednakże po korekcie granicy państwowej wieś znalazła się w Polsce. W latach 1975–1998 miejscowość administracyjnie należała do województwa białostockiego.
Na wzgórzu nad Świsłoczą znajduje się odsłonięty w 1961 obelisk z tablicą upamiętniającą żołnierzy Armii Radzieckiej, którzy zginęli broniąc w czerwcu 1941 przeprawy przez rzekę lub po wzięciu do niewoli zostali rozstrzelani przez Niemców. 
Na skutek powojennych zmian granic, dotychczasowa cerkiew parafialna znalazła się po stronie białoruskiej, od tego momentu prawosławni mieszkańcy wsi przynależą do parafii św. Apostoła Jana Teologa w Mostowlanach.
W związku z kryzysem migracyjnym na granicy z Białorusią, jaki nastąpił w połowie 2021 r., miejscowość i okolice objęte zostały stanem wyjątkowym.

</doc>
<doc id="356104" url="https://pl.wikipedia.org/wiki?curid=356104" title="Gocanowo">
Gocanowo

Gocanowo – wieś w Polsce, położona w województwie kujawsko-pomorskim, w powiecie inowrocławskim, w gminie Kruszwica. 
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 251 mieszkańców. Jest szesnastą co do wielkości miejscowością gminy Kruszwica.
Nazwa.
Miejscowość pod zlatynizowaną nazwą "Goszanovo" wymieniona jest w łacińskim dokumencie z 1282 roku. 
Park krajobrazowy.
Gocanowo położone jest na terenie Nadgoplańskiego Parku Tysiąclecia nad jeziorem Gocanowskim.
Zabytki.
W miejscowości znajduje się pałac (wpisany do Krajowego Rejestru Zabytków) i park, których założenie datowane jest na połowę XIX wieku; obecnie należą one do prywatnej osoby.
Znane osoby.
W Gocanowie urodził się Brunon Józef Szafarkiewicz (1821–1892), przyrodnik, nauczyciel i działacz społeczny.

</doc>
<doc id="356105" url="https://pl.wikipedia.org/wiki?curid=356105" title="Gocanówko">
Gocanówko

Gocanówko – wieś w Polsce, położona w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 215 mieszkańców. Jest dwudziestą co do wielkości miejscowością gminy Kruszwica.
Krótki opis.
W Gocanówku znajduje się figura Matki Boskiej, pałac po byłym właścicielu wsi (Trzcińskim), świetlica wiejska, boisko piłkarskie i wieża telekomunikacyjna.

</doc>
<doc id="356106" url="https://pl.wikipedia.org/wiki?curid=356106" title="Gockowice">
Gockowice

Gockowice (niem. "Götzendorf") – wieś w Polsce położona w województwie pomorskim, w powiecie chojnickim, w gminie Chojnice. Lokowana w roku 1354 na prawie chełmińskim. Tworzy wspólne sołectwo z pobliskim Objezierzem.
Etymologia nazwy.
Nazwa wsi jest odimienna, zarówno w wersji polskiej, jak i niemieckiej. Zaświadczone w źródłach są następujące warianty (w nawiasach rok wystąpienia): Gotzindorff (1354), Götzendorff (1485), Gotzkowo (1570), Gostkowice (1648), Gockowice (1653), Götzendorf (1796-1802), Gotkowice albo Godkowice (1881).
Geografia.
Geologia i ukształtowanie terenu.
Obszar wsi Gockowice leży na terenie wysoczyzny morenowej Pojezierza Krajeńskiego, zbudowanej z glin zwałowych, ich zwietrzelin oraz piasków i żwirów lodowcowych. Pod nią zalegają warstwy pochodzące z górnej kredy (z mastrychtu; ok. 65–70 mln lat temu). Na głębokości 5000 m p.p.m. zalegają sfałdowane utwory, pochodzące z ordowiku i syluru. Utwory te znajdują się w niecce pomorskiej.
Gleby.
W centralnej części gminy Chojnice, w której leżą Gockowice, przeważają gleby kompleksu 5 i 6. Ich niska wartość, w połączeniu z walorami przyrodniczymi terenu, spowodowała, że plany gminy Chojnice polegają na promowaniu w tym rejonie ekstensywnych, ale nowoczesnych metod produkcji rolnej, ukierunkowanych na zdrową żywność, rolnictwo środowiskowe i ekologiczne.
Klimat.
Wieś leży w pomorskim regionie klimatycznym, który charakteryzuje się dużym wpływem czynników oceanicznych, z racji położenia w niedalekiej odległości od Morza Bałtyckiego. Wpływa to zwłaszcza na temperaturę powietrza latem i zimą, a także na okres wegetacyjny.
Średnie roczne temperatury wynoszą około 6,5-7,0 °C. W roku są średnio 123 dni z temperaturą minimalną poniżej 0 °C, 44 dni z temperaturą maksymalną poniżej 0 °C oraz 2 dni z temperaturą maksymalną poniżej -10 °C. Średnio w roku są 22 dni o temperaturze maksymalnej co najmniej 25 °C. Najcieplejszym miesiącem w wieloleciu 1971–2000 był lipiec, w którym temperatura w omawianym okresie wynosiła 16 °C, natomiast w najzimniejszym miesiącu – styczniu, temperatura średnio nie przekraczała -2 °C.
Roczna suma opadów wynosi 600-650 mm. Największe opady występują w miesiącach letnich i zimowych, najmniejsze wiosną i jesienią. Przeważają wiatry południowo-zachodnie i zachodnie. Okres wegetacyjny ma około 205-210 dni, czyli jest relatywnie krótki, a średni opad w tym okresie wynosi około 320-380 mm.
Na terenie gminy Chojnice, do której należą Gockowice, nie ma znacznych źródeł zanieczyszczeń powietrza.
Hydrografia.
Gockowice są położone w zlewni Raciąskiej Strugi. Jest ona dopływem Brdy, która wpływa do Wisły. Do wsi przylega niewielkie Jezioro Gockowickie, przez które przepływa z północy na południe Suska Struga, która jeszcze na terenie wsi wpada do płynącej z południa na północ, od strony Jeziora Grochowskiego, Raciąskiej Strugi, która po przyjęciu dopływu płynie na północny wschód w kierunku Jeziora Raciąskiego i dalej Brdy.
Gockowice położone są na krawędzi obszaru, pod którym zalega główny zbiornik wód podziemnych nr 128 – zbiornik międzymorenowy Ogorzeliny o głębokości 50 m.
Historia.
Badania archeologiczne, prowadzone od 1993 roku, ujawniły na terenie wsi istnienie cmentarzyska popielnicowego kultury pomorskiej z V wieku p.n.e. i ślady osady z wczesnego średniowiecza.
Lokacja Gockowic nastąpiła 15 listopada 1354 roku, gdy Gocko został właścicielem 15 łanów gruntu na prawie chełmińskim. Stało się to mocą decyzji wielkiego mistrza Zakonu Krzyżackiego Winrycha von Kniprode, w wystawionym tego dnia w Człuchowie dokumencie. Obowiązkiem Gocka było stawanie na żądanie władz zakonnych do służby wojennej w lekkiej zbroi oraz udział w budowie umocnień i remoncie już istniejących. Ponadto miał uiszczać raz do roku jeden szefel owsa z każdego łana.
Zapewne od imienia Gocka pochodzi nazwa Gockowice (niem. Götzendorf), jaką określana była osada, która z czasem rozwinęła się wokół siedziby właścicieli. Miała ona formalny status dóbr rycerskich w komturstwie człuchowskim państwa zakonnego.
Od 1466 roku Gockowice były dobrami prywatnymi w powiecie człuchowskim I Rzeczypospolitej. Spośród następujących po sobie właścicieli źródła wymieniają Franciszka Gockowskiego w 1570 roku i rodzinę Korytowskich od 1642 roku. Rejestr pogłównego generalnego w 1662 roku wymienia właścicielkę Koryt(k)owską z córką, czeladnika szlacheckiego i 30 osób plebsu, którzy łącznie zapłacili 35 florenów podatku. Osoby zwolnione z pogłównego z różnych powodów mogły szacunkowo stanowić wtedy około 25% ogółu mieszkańców. W 1711 roku czterej bracia Korytowscy sprzedali wieś Krzysztofowi Więckowskiemu (który wówczas sprawował urzędy ławnika i poborcy człuchowskiego) za 10 tysięcy florenów. W 1757 właścicielem stał się jego potomek Antoni Więckowski. W 1735 roku w inwentarzu starostwa człuchowskiego zapisano, że mieszkańcy Gockowic płacili rocznie 6 korców owsa za prawo do zbierania leżących drew w królewskiej puszczy człuchowskiej.
Po I rozbiorze Polski w 1772 Gockowice weszły w skład Królestwa Prus. Miały status dóbr rycerskich (Rittergut), a administracyjnie były prywatnym obszarem dworskim (Gutsbezirk). Zarejestrowanymi właścicielami byli Józef von Kalkstein-Osłowski (od 1775), von Konietzka (w 1834) i rodzina Schultz (od 1838). Obszar dóbr po reformach rolnych w Prusach wynosił 271 hektarów, z czego grunty orne w 1880 roku stanowiły 213 hektarów. W 1818 roku zarejestrowano 28 mieszkańców, w 1843 roku 64 mieszkańców, zaś w 1905 roku 89 osób, ciągle w 7 domach. W tym ostatnim roku wśród mieszkańców było 82 katolików i 7 ewangelików, wszyscy narodowości niemieckiej. Pod koniec XIX wieku powstała we wsi stojąca do dziś gorzelnia przemysłowa „Landwirtschaftliche Kartoffelbrennerei”. Była ona własnością spółki siedmiu udziałowców z kapitałem 99 tys. marek i zarządem, w skład którego wchodzili Leon Janta-Połczyński, właściciel pobliskiej Wysokiej, i Otto Bussgahn, niemiecki ziemianin z sąsiedniej wsi Grochowo. W początku XX wieku wieś została nabyta przez Komisję Kolonizacyjną, która sprowadziła do niej niemieckich osadników. W efekcie ludność zwiększyła się w 1910 do 140 osób (w tym 10 Polaków), zamieszkujących 21 domów, a status miejscowości zmienił się na gminę wiejską (Landgemeinde).
Po traktacie wersalskim Gockowice znalazły się w granicach Polski. Mimo to w 1927 roku nadal mieszkało w nich 88 osób narodowości niemieckiej, przy 172 wszystkich mieszkańcach. We wczesnych latach trzydziestych we wsi było 19 samodzielnych gospodarstw rolnych, zatrudniających większość mieszkańców. Spółdzielcza gorzelnia parowa dawała pracę 4 osobom i produkowała 500 hektolitrów spirytusu rocznie. Poza nią działali dwaj kowale, stolarz, kołodziej i pasieki przydomowe dające rocznie ok. 100 kg miodu. We wsi mieszkał nauczyciel pracujący w jednoklasowej szkole powszechnej. Dwie rodziny mieszkały w domu ubogich. We wsi była straż pożarna, kółko rolnicze i działał Katolicki Związek Młodzieży Polskiej.
Po wojnie w 1945 roku gorzelnia nadal działała, ale szkoła została zamknięta w 1978 roku. W latach dziewięćdziesiątych XX wieku we wsi uruchomiono zakład drukarski.
W latach 1975–1998 miejscowość administracyjnie należała do województwa bydgoskiego.
Zabytki.
W ewidencji zabytków Gminy Chojnice zarejestrowane są gorzelnia, trójkondygnacyjna przezroczowa kapliczka z 1927 roku, niewielki cmentarz z grobami dawnych właścicieli majątku Konietzkich, budynek dawnej szkoły, w którym mieści się świetlica i mieszkanie prywatne oraz jeden z budynków mieszkalnych.

</doc>
<doc id="356107" url="https://pl.wikipedia.org/wiki?curid=356107" title="Bohusovice nad Ohri">
Bohusovice nad Ohri



</doc>
<doc id="356108" url="https://pl.wikipedia.org/wiki?curid=356108" title="Gocławice">
Gocławice

Gocławice – osada w północno-zachodniej Polsce położona w województwie zachodniopomorskim, w powiecie gryfickim, w gminie Karnice.
Według danych pod koniec 2004 roku osada miała 49 mieszkańców.
W latach 1946–1998 miejscowość administracyjnie należała do województwa szczecińskiego.

</doc>
<doc id="356109" url="https://pl.wikipedia.org/wiki?curid=356109" title="Gocłowo">
Gocłowo

Gocłowo – wieś w Polsce położona w województwie mazowieckim, w powiecie płockim, w gminie Bulkowo.
W latach 1975–1998 miejscowość administracyjnie należała do województwa płockiego.

</doc>
<doc id="356110" url="https://pl.wikipedia.org/wiki?curid=356110" title="Gocły">
Gocły

Gocły – wieś w Polsce położona w województwie mazowieckim, w powiecie ostrołęckim, w gminie Czerwin.
Wierni kościoła rzymskokatolickiego należą do parafii Trójcy Przenajświętszej w Czerwinie.
Historia.
Wieś szlachecka położona była w drugiej połowie XVI wieku w powiecie ostrowskim ziemi nurskiej. W latach 1921–1939 wieś leżała w województwie białostockim, w powiecie ostrołęckim, w gminie Czerwin.
Według Powszechnego Spisu Ludności z 1921 roku wieś zamieszkiwały 233 osoby, 213 było wyznania rzymskokatolickiego, a 20 mojżeszowego. Jednocześnie 213 mieszkańców zadeklarowało polską przynależność narodową, 20 żydowską. Było tu 35 budynków mieszkalnych. Miejscowość należała do parafii rzymskokatolickiej w m. Czerwin. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w m. Czerwin.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Generalnego Gubernatorstwa.
W latach 1975–1998 miejscowość administracyjnie należała do województwa ostrołęckiego.
Linki zewnętrzne.
 

</doc>
<doc id="356111" url="https://pl.wikipedia.org/wiki?curid=356111" title="Goczałki">
Goczałki

Goczałki () – wieś w Polsce położona w województwie kujawsko-pomorskim, w powiecie grudziądzkim, w gminie Łasin.
W Goczałkach urodził się Jan Kopyto.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 127 mieszkańców. Jest osiemnastą co do wielkości miejscowością gminy Łasin.
Drogi wojewódzkie.
Przez wieś przechodzi droga wojewódzka nr 538.
Historia.
Wiek XVI.
Wioska wzięła swą nazwę od imienia pierwszego sołtysa Gotschalka. W XVI w. Goczałki oraz pobliskie Lisnowo i Tymawa stanowiły na terenie województwa chełmińskiego enklawę Prus Książęcych. W 1585 r. król Stefan Batory wykupuje od Hohenzollernów dobra lisnowskie.
Wiek XX.
W marcu 1939 roku, po zranieniu z broni palnej Polaka Ludwika Januszewskiego z Goczałek przez Niemców, straż graniczna z Łasina przy pomocy młodych Polaków z Goczałek przeprowadziła rewizję, znajdując na strychu jednego z Niemców 180 sztuk broni palnej.

</doc>
<doc id="356112" url="https://pl.wikipedia.org/wiki?curid=356112" title="Goczałkowo">
Goczałkowo

Goczałkowo – wieś w Polsce położona w województwie wielkopolskim, w powiecie gnieźnieńskim, w gminie Niechanowo. Od północy sąsiaduje z Gnieznem.
W latach 1975–1998 miejscowość administracyjnie należała do województwa poznańskiego.
Zobacz też: Goczałków

</doc>
<doc id="356113" url="https://pl.wikipedia.org/wiki?curid=356113" title="Goczałków">
Goczałków

Goczałków (niem. "Gutschdorf")– wieś w Polsce położona w województwie dolnośląskim, w powiecie świdnickim, w gminie Strzegom.
Położenie.
Leży nad górnym Wierzbiakiem, który około 1 km na południowy zachód od wsi formuje się ze swych źródłowych strumieni.
Historia.
Wieś wymieniona została w staropolskiej, zlatynizowanej formie "Godcovo" w łacińskim dokumencie wydanym w 1202 roku we Wrocławiu przez kancelarię biskupa wrocławskiego Cypriana. Niemcy zgermanizowali nazwę na "Guckelwitz", a później "Gutschdorf". Po zakończeniu II wojny światowej polska administracja wprowadziła polską nazwę "Godków" a następnie "Goczałków".
Gospodarka.
We wsi znajduje się Wytwórnia Podkładów Strunobetonowych należąca do grupy "Track Tec". Produkuje ona podkłady kolejowe ze strunobetonu oraz inne prefabrykaty betonowe.
Podział administracyjny.
W latach 1945–1954 siedziba gminy Goczałków. W latach 1954–1968 wieś należała i była siedzibą władz gromady Goczałków, po jej zniesieniu w gromadzie Strzegom. W latach 1975–1998 miejscowość administracyjnie należała do województwa wałbrzyskiego.
Zabytki.
Do wojewódzkiego rejestru zabytków wpisany jest:
Goczałków Dolny

</doc>
<doc id="356114" url="https://pl.wikipedia.org/wiki?curid=356114" title="Goczałków Górny">
Goczałków Górny

Goczałków Górny (niem. "Kohlhöhe", do 1945) – wieś w Polsce położona w województwie dolnośląskim, w powiecie świdnickim, w gminie Strzegom.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Zabytki.
Do wojewódzkiego rejestru zabytków wpisany jest:

</doc>
<doc id="356115" url="https://pl.wikipedia.org/wiki?curid=356115" title="Goczki">
Goczki

Goczki (do końca 2015 roku "Goczki Polskie")– wieś sołecka w Polsce położona w województwie wielkopolskim, w powiecie konińskim, w gminie Wierzbinek. 
Etymologia nazwy wsi wywodzi się od imienia własnego Goczek. Wedle dokumentów historycznych: w 1418 zapisywana była jako "Goczkowi"; w 1682 "Goczki"; w 1839 "Goczki Polskie"; później w XIX w. wieś była podzielona na "Goczki polskie" i "Goczki niemieckie".
W latach 1975–1998 miejscowość administracyjnie należała do województwa konińskiego. W roku 2009 Goczki Polskie wraz z miejscowościami Kazimierzewo i Władysławowo liczyły 166 mieszkańców, w tym 77 kobiet i 89 mężczyzn.
Na terenie gminy działa "Stowarzyszenie na rzecz Rozwoju Sołectw: Goczki, Posada, Zaryń", wpisane do KRS w roku 2008.

</doc>
<doc id="356116" url="https://pl.wikipedia.org/wiki?curid=356116" title="Godacze (powiat pułtuski)">
Godacze (powiat pułtuski)

Godacze – wieś w Polsce położona w województwie mazowieckim, w powiecie pułtuskim, w gminie Świercze.
W latach 1975–1998 miejscowość administracyjnie należała do województwa ciechanowskiego.

</doc>
<doc id="356117" url="https://pl.wikipedia.org/wiki?curid=356117" title="Godaszewice">
Godaszewice

Godaszewice – wieś w Polsce położona w województwie łódzkim, w powiecie tomaszowskim, w gminie Tomaszów Mazowiecki.
W latach 1975–1998 miejscowość administracyjnie należała do województwa piotrkowskiego.
Pierwsza wzmianka o tej miejscowości nad rzeką Wolbórką pochodzi z 1332 roku, kiedy Władysław, książę łęczycki, nadał jej prawa niemieckie. Wieś należała wówczas do kasztelanii wolborskiej. Tę przynależność potwierdzają również dokumenty z 1386r. W 1827 r. miała 13 domów. 92 mieszkańców W końcu XIX w. należała do powiatu brzezinskiego, gminy Łazisko, parafii Chorzęcin i liczyła 18 domów, 150 mieszkańców i 297 mórg ziemi włościańskiej.

</doc>
<doc id="356118" url="https://pl.wikipedia.org/wiki?curid=356118" title="Godawy">
Godawy

Godawy – wieś w Polsce położona w województwie kujawsko-pomorskim, w powiecie żnińskim, w gminie Gąsawa.
Wieś klucza żnińskiego arcybiskupstwa gnieźnieńskiego, położona była w XVII wieku w powiecie kcyńskim województwa kaliskiego. W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 252 mieszkańców. Jest siódmą co do wielkości miejscowością gminy Gąsawa.

</doc>
<doc id="356119" url="https://pl.wikipedia.org/wiki?curid=356119" title="Bohušovice nad Ohří">
Bohušovice nad Ohří

Bohušovice nad Ohří − miasto w Czechach, w kraju ujskim nad rzeką Ohrzą. Według danych z 31 grudnia 2003 powierzchnia miasta wynosiła 862 ha, a liczba jego mieszkańców 2 544 osób.
Demografia.
"Źródło: Czeski Urząd Statystyczny"

</doc>
<doc id="356122" url="https://pl.wikipedia.org/wiki?curid=356122" title="Rezerwat przyrody Dąbrowy Seroczyńskie">
Rezerwat przyrody Dąbrowy Seroczyńskie

Rezerwat przyrody Dąbrowy Seroczyńskie – leśny rezerwat przyrody położony w gminie Wodynie (powiat siedlecki, województwo mazowieckie), na terenie wsi Nowiny, Wola Serocka, Kołodziąż oraz Wola Wodyńska. Obejmuje tereny lasów państwowych leśnictwa Seroczyn w nadleśnictwie Siedlce.
Rezerwat znajduje się w Łukowskim Obszarze Chronionego Krajobrazu. W części południowej graniczy z rezerwatem Kulak. Położony jest na wysokości 175 do 192 m n.p.m. Zajmuje powierzchnię 550,15 ha i jest pod względem wielkości drugim rezerwatem przyrody w powiecie siedleckim. Lokalna nazwa rezerwatu to „Las Serocki”.
Został utworzony 29 grudnia 1987 roku w celu zachowania unikalnego kompleksu leśnego z udziałem drzewostanów z panującym dębem bezszypułkowym. Drzewostany dębowe zajmują 60% powierzchni leśnej, sosnowe – 38%, brzozowe – 2%. Drzewa najstarsze (70–90 lat) zajmują 38% powierzchni.
Na terenie rezerwatu wyróżniono cztery zespoły zbiorowisk leśnych. Największe to grąd miodnikowy oraz grąd typowy. Najstarsze drzewostany buduje dąb bezszypułkowy z domieszką dębu szypułkowego, brzozy, sosny, gruszy i innych. W runie bardzo licznie reprezentowane są gatunki chronione i rzadkie. Należą do nich między innymi: orlik pospolity, lilia złotogłów, pluskwica pospolita, naparstnica zwyczajna, wawrzynek wilczełyko, turówka leśna, gorysz siny, miodunka wąskolistna, wilczomlecz kątowy, marzanka barwierska, rutewka mniejsza, dąbrówka kosmata, szczodrzeniec ruski, rozesłany i czerniejący.
Interesująca jest także fauna: jastrząb, dudek, muchołówka mała, orzechówka, dzięcioł średni, dzięcioł czarny, zniczek, jaszczurka zwinka, rzekotka drzewna oraz padalec. Z rzadkich gatunków ssaków obserwowano kunę leśną, domową i łosie. Bogaty, chociaż dotychczas nie badany, jest świat owadów.

</doc>
<doc id="356123" url="https://pl.wikipedia.org/wiki?curid=356123" title="Bojkovice">
Bojkovice

Bojkovice (niem. "Bojkowitz") – miasto w Czechach, w kraju zlińskim, w powiecie Uherské Hradiště. Według danych z 31 grudnia 2003 powierzchnia miasta wynosiła 4 185 ha, a liczba jego mieszkańców 4 742 osób.
Demografia.
"Źródło: Czeski Urząd Statystyczny"

</doc>
<doc id="356124" url="https://pl.wikipedia.org/wiki?curid=356124" title="Giełczew-Doły">
Giełczew-Doły

Giełczew-Doły – wieś w Polsce położona w województwie lubelskim, w powiecie lubelskim, w gminie Wysokie.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Wysokie. Według Narodowego Spisu Powszechnego z roku 2011 wieś liczyła 110 mieszkańców.

</doc>
<doc id="356125" url="https://pl.wikipedia.org/wiki?curid=356125" title="Giełczyce">
Giełczyce

Giełczyce (niem. "Geltendorf")– wieś w Polsce położona w województwie opolskim, w powiecie nyskim, w gminie Skoroszyce.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Gelczicz".

</doc>
<doc id="356126" url="https://pl.wikipedia.org/wiki?curid=356126" title="Giłujsze">
Giłujsze

Giłujsze (dodatkowa nazwa w j. litewskim Giluišiai) – wieś w Polsce położona w województwie podlaskim, w powiecie sejneńskim, w gminie Puńsk. Leży nad granicą z Litwą.
Według Pierwszego Powszechnego Spisu Ludności z 1921 roku wieś Giłujsze liczyła 9 domów i 46 mieszkańców (22 kobiety i 24 mężczyzn). Wszyscy mieszkańcy miejscowości zadeklarowali wówczas wyznanie rzymskokatolickie oraz narodowość litewską. W okresie dwudziestolecia międzywojennego Giłujsze znajdowały się w gminie Andrzejewo.
W latach 1975–1998 miejscowość administracyjnie należała do województwa suwalskiego.

</doc>
<doc id="356127" url="https://pl.wikipedia.org/wiki?curid=356127" title="Gierłoż Polska">
Gierłoż Polska

Gierłoż Polska (niem. "Groß Görlitz", 1942–1945 "Großgörlitz") – wieś w Polsce położona w województwie warmińsko-mazurskim, w powiecie iławskim, w gminie Lubawa.
W latach 1975–1998 miejscowość administracyjnie należała do województwa olsztyńskiego. 
W 1921 roku stacjonowała tu placówka 13 batalionu celnego a następnie placówka Straży Celnej „Gierłoż”.
Zobacz też.
Gierłoż

</doc>
<doc id="356128" url="https://pl.wikipedia.org/wiki?curid=356128" title="Gieski">
Gieski

Gieski – wieś w Polsce położona w województwie łódzkim, w powiecie piotrkowskim, w gminie Rozprza.
W latach 1975–1998 miejscowość administracyjnie należała do województwa piotrkowskiego.

</doc>
<doc id="356129" url="https://pl.wikipedia.org/wiki?curid=356129" title="Gietki">
Gietki

Gietki – wieś w Polsce położona w województwie podlaskim, w powiecie kolneńskim, w gminie Kolno. Leży nad rzeką Pisą.
Wierni kościoła rzymskokatolickiego należą do parafii Najświętszego Serca Jezusowego w Łosewie.
Historia.
W czasach zaborów w granicach Imperium Rosyjskiego. W latach 1921–1939 wieś leżała w Polsce, w województwie białostockim, w powiecie kolneńskim, w gminie Czerwone.
Według Powszechnego Spisu Ludności z 1921 roku we wsi mieszkało 137 osób w 25 budynkach. Miejscowość podlegała pod Sąd Grodzki w Kolnie i Okręgowy w Łomży; właściwy urząd pocztowy mieścił się w Kolnie. 
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="356130" url="https://pl.wikipedia.org/wiki?curid=356130" title="Gietrzwałd">
Gietrzwałd

Gietrzwałd (dawniej ) – wieś w Polsce położona w województwie warmińsko-mazurskim, w powiecie olsztyńskim, siedziba gminy Gietrzwałd, przy drodze krajowej nr 16 Olsztyn – Ostróda, 20 km na południowy zachód od Olsztyna. W latach 1954–1972 wieś należała i była siedzibą władz gromady Gietrzwałd. W latach 1975–1998 miejscowość administracyjnie należała do województwa olsztyńskiego.
Wieś warmińska, sanktuarium i miejscowość turystyczna.
Historia.
Wieś lokowana na 70 łanach, na prawie chełmińskim, na pruskim terytorium Gudikus, dnia 19 maja 1352, przez kapitułę warmińską. Zasadźcą był sołtys Dittrich lub Ditter (wg inny źródeł Andree, otrzymał także urząd sołtysa). 8 łanów było wolnych (dla sołtysa) i 5 na uposażenie kościoła. Sołtys otrzymał także przywilej założenia karczmy z prawem sprzedaży piwa, chleba i mięsa. Połowa czynszu z karczmy miała trafiać do kapituły warmińskiej. Od nazwiska zasadźcy utworzona została niemiecka nazwa wsi Dietrichswalde, spolszczona następnie na Dzietrzwałd, Jetrzwałd i w końcu – na Gietrzwałd. Polska nazwa pojawiła się w dokumentach w XVII wieku.
Z dokumentu wizytacyjnego wiadomo, że we wsi w poł. XVII w. mieszkało 17 gospodarzy-gburów, działał młyn oraz dwie karczmy.
W 1789 we wsi było 59 domów, a mieszkańcy w zdecydowanej większości mówili po polsku.
Według danych Słownika Geograficznego Królestwa Polskiego, w 1876 Gietrzwałd liczył około 1000 mieszkańców, z których wszyscy, oprócz jednej rodziny, byli Polakami i katolikami; trudnili się oni głównie uprawą roli i hodowlą bydła. We wsi działała szkoła katolicka.
W Gietrzwałdzie powstał pomysł utworzenia „Gazety Olsztyńskiej”. Tu żył i pracował Andrzej Samulowski (1840–1928), założyciel pierwszej księgarni na Warmii (1878). Budynek księgarni wraz z tablicą pamiątkową istnieje do dzisiaj. Drugą księgarnię w roku 1881 założył A. Sikorski (działacz Towarzystwa Czytelni Ludowych). Pierwsza polska szkoła zaczęła działalność w okresie plebiscytu (w latach 1929–1933), przedszkole od 1927. Tu powołano również bibliotekę Towarzystwa Czytelni Ludowych.
Życie religijne.
Mieszkańcy wsi są w większości wiernymi Kościoła rzymskokatolickiego. W miejscowości tej znajduje się sanktuarium maryjne. Sanktuarium opiekują się od 1945 kanonicy regularni laterańscy.
Gietrzwałd zasłynął w 1877, kiedy to od 27 czerwca do 16 września, na przykościelnym klonie, dwóm dziewczynkom: Barbarze Samulowskiej (obecnie trwa jej proces beatyfikacyjny) i Justynie Szafryńskiej miała się objawiać Matka Boża. Objawienie nazwano objawieniem w Gietrzwałdzie. Obie dziewczynki pochodziły z niezamożnych rodzin. Maryja miała przemawiać do nich po polsku, co wywołało poruszenie, jako że język polski był wówczas w Prusach zakazany. Fakt ten wzmocnił ruch polski na Warmii. Od czasu objawienia do sanktuarium maryjnego w Gietrzwałdzie co roku przybywają liczne rzesze pielgrzymów (łącznie nawet około miliona rocznie). Wikariuszem gietrzwałdzkiego kościoła był przez kilka lat ks. Wacław Osiński, prezes Związku Polaków w Niemczech na okręg Prus Wschodnich.

</doc>
<doc id="356131" url="https://pl.wikipedia.org/wiki?curid=356131" title="Giewartów">
Giewartów

Giewartów – wieś w Polsce położona w województwie wielkopolskim, w powiecie słupeckim, w gminie Ostrowite.
W latach 1954–1972 wieś należała i była siedzibą władz gromady Giewartów. W latach 1975–1998 miejscowość administracyjnie należała do województwa konińskiego.
Giewartów po raz pierwszy był wzmiankowany w 1296 roku. Jego dawna nazwa to Gierwardowo. Stanowił własność szlachecką. W czasach zaborów mieścił się we wsi posterunek graniczny. W drugiej połowie XIX wieku czynna była we wsi olejarnia i niewielka cegielnia. W 1937 polski archeolog - Józef Kostrzewski, odkrył w rejonie wsi ślady osady wczesnośredniowiecznej. 
Giewartów, ze względu na swe położenie nad brzegiem Jeziora Powidzkiego, jest popularnym ośrodkiem wczasowym dla plażowiczów, żeglarzy oraz miłośników nurkowania. Na terenie parku położonego w centrum wsi rośnie okazały dąb Sokół, pochodzący (według tablicy informacyjnej znajdującej się przy drzewie) z XIII wieku. W Giewartowie rozpoczyna się zielony szlak turystyczny, biegnący przez Mieczownicę do Powidza. 
We wsi znajdują się następujące zabytki nieruchome wpisane do krajowego rejestru zabytków:
W Giewartowie znajdują się źródła rzeki Meszny, wypływającej z Jeziora Powidzkiego.

</doc>
<doc id="356132" url="https://pl.wikipedia.org/wiki?curid=356132" title="Giewartów-Holendry">
Giewartów-Holendry

Giewartów-Holendry – wieś w Polsce położona w województwie wielkopolskim, w powiecie słupeckim, w gminie Ostrowite.
W latach 1975–1998 miejscowość administracyjnie należała do województwa konińskiego.

</doc>
<doc id="356133" url="https://pl.wikipedia.org/wiki?curid=356133" title="Gile">
Gile

Gile (do 1945 r. niem. "Hilff") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
Dawny majątek szlachecki, który w 1889 r. obejmował 212 ha. Na początku XIX w. był w posiadaniu Kowalskich. W 1947 r. otwarto szkołę, którą po trzech latach przeniesiono do Witek. W 1978 r. we wsi było 14 indywidualnych gospodarstw rolnych, gospodarujących łącznie na 97 ha. W tym czasie w Gilach była świetlica. W 1983 r. we wsi było 5 domów (15 mieszkań) z 58 mieszkańcami.

</doc>
<doc id="356134" url="https://pl.wikipedia.org/wiki?curid=356134" title="Gilino">
Gilino

Gilino – wieś w Polsce położona w zachodniej części województwa mazowieckiego, w powiecie płockim, w gminie Bielsk. Wieś położona jest przy drodze nr 60 (Łęczyca – Płock – Ciechanów – Ostrów Mazowiecka) i znajduje się w odległości 15 km na północ od Płocka, 2 km na południe od Bielska.
W latach 1975–1998 miejscowość administracyjnie należała do województwa płockiego.
Historia.
Według "Spisu obywateli ziemskich guberni płockiej z roku 1909" wieś leżała w dobrach ziemskich należących do Piotra Waldemara Tytusa Piwnickiego. W latach 30. XX w. wieś należała do Zygmunta Leona Gorzechowskiego.
Obecna wieś powstała z połączenia trzech mniejszych: Gilino Wieś, Gilino Kolonia i Gilino Piączyn. Mniej więcej do II wojny światowej we wsi stał duży dwór, zbudowany z czerwonej cegły. Przy dworze był sad, podwórze, czworaki i kuźnia. W czasie wojny dwór został zniszczony. Do dzisiaj zachowały się tylko czworaki (zamieszkane) i ruiny kuźni. Ruiny dworu zostały rozebrane. Z cegieł z jego rozbiórki dobudowano salę gimnastyczną do szkoły podstawowej w Bielsku. 
W latach 90. XX wieku na terenie wsi, w pobliżu lasu, znaleziono pokłady ropy naftowej. Po przeprowadzeniu odwiertów próbnych okazało się, że pokłady ropy są zbyt małe i nie jest opłacalne ich wydobycie.
1 stycznia 2003 będące dotychczasowymi częściami wsi Nowa Wieś i Stara Wieś zostały zlikwidowane jako osobne miejscowości.
Rolnictwo.
Uprawia się głównie zboża, ziemniaki, buraki cukrowe i kukurydzę. Hoduje się trzodę chlewną, bydło domowe i drób. Obszar pól uprawnych przeplatają liczne łąki i pastwiska. Na wschodnich obrzeżach wsi dominuje las, bogaty w dziką faunę i florę.

</doc>
<doc id="356135" url="https://pl.wikipedia.org/wiki?curid=356135" title="Gilówka (województwo mazowieckie)">
Gilówka (województwo mazowieckie)

Gilówka – wieś w Polsce położona w województwie mazowieckim, w powiecie grójeckim, w gminie Nowe Miasto nad Pilicą.
W latach 1975–1998 miejscowość administracyjnie należała do województwa radomskiego.

</doc>
<doc id="356136" url="https://pl.wikipedia.org/wiki?curid=356136" title="Gilówka Dolna">
Gilówka Dolna

Gilówka Dolna – wieś w Polsce położona w województwie mazowieckim, w powiecie sochaczewskim, w gminie Iłów.
W latach 1975–1998 miejscowość administracyjnie należała do województwa płockiego.

</doc>
<doc id="356137" url="https://pl.wikipedia.org/wiki?curid=356137" title="Gilówka Górna">
Gilówka Górna

Gilówka Górna – wieś w Polsce położona w województwie mazowieckim, w powiecie sochaczewskim, w gminie Iłów.
W latach 1975–1998 miejscowość administracyjnie należała do województwa płockiego.

</doc>
<doc id="356138" url="https://pl.wikipedia.org/wiki?curid=356138" title="Gilwa">
Gilwa

Gilwa – wieś w Polsce położona na Powiślu w województwie pomorskim, w powiecie kwidzyńskim, w gminie Prabuty.
W latach 1975–1998 miejscowość administracyjnie należała do województwa elbląskiego.
Linki zewnętrzne.
Zobacz też: Gilwa Mała

</doc>
<doc id="356139" url="https://pl.wikipedia.org/wiki?curid=356139" title="Gilwa Mała">
Gilwa Mała

Gilwa Mała – wieś w Polsce położona w województwie pomorskim, w powiecie kwidzyńskim, w gminie Kwidzyn.
W latach 1975–1998 miejscowość administracyjnie należała do województwa elbląskiego.
Zobacz też: Gilwa

</doc>
<doc id="356140" url="https://pl.wikipedia.org/wiki?curid=356140" title="Brtnice">
Brtnice

Brtnice – miasto w Czechach, w kraju Wysoczyna. Według danych z 1 stycznia 2018 roku liczba mieszkańców miejscowości wynosiła 3745 osób. Powierzchnia miasta wynosi 74,17 km².
Demografia.
"Źródło: Czeski Urząd Statystyczny"
Współpraca.
Miejscowość partnerska:

</doc>
<doc id="356141" url="https://pl.wikipedia.org/wiki?curid=356141" title="Ginetówka">
Ginetówka

Ginetówka – wieś w Polsce położona w województwie mazowieckim, w powiecie grójeckim, w gminie Pniewy.
W latach 1975–1998 miejscowość administracyjnie należała do województwa radomskiego. 

</doc>
<doc id="356142" url="https://pl.wikipedia.org/wiki?curid=356142" title="Góralice">
Góralice

Góralice – wieś w Polsce położona w województwie zachodniopomorskim, w powiecie gryfińskim, w gminie Trzcińsko-Zdrój.
W latach 1954–1959 wieś należała i była siedzibą władz gromady Góralice, po jej zniesieniu w gromadzie Trzcińsko Zdrój. W latach 1975–1998 miejscowość administracyjnie należała do województwa szczecińskiego.

</doc>
<doc id="356143" url="https://pl.wikipedia.org/wiki?curid=356143" title="Górany">
Górany

Górany – wieś w Polsce położona w województwie podlaskim, w powiecie sokólskim, w gminie Krynki.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. 
W latach 1954–1971 wieś należała i była siedzibą władz gromady Górany, po jej zniesieniu w gromadzie Krynki. W latach 1975–1998 miejscowość administracyjnie należała do województwa białostockiego.
Prawosławni mieszkańcy należą do parafii w Ostrowiu Północnym a katoliccy mieszkańcy do parafii w Podlipkach.

</doc>
<doc id="356144" url="https://pl.wikipedia.org/wiki?curid=356144" title="Góraszka">
Góraszka

Góraszka – wieś w Polsce, w województwie mazowieckim, w powiecie otwockim, w gminie Wiązowna. Leży na wschód od Warszawy, wzdłuż drogi nr 17 w kierunku Lublina – zlokalizowany jest w niej "węzeł Góraszka" na drodze ekspresowej S17. Przystanek autobusowy podmiejskiej linii 720, 722 i 730.
Wieś jest sołectwem w gminie Wiązowna.
Na terenie wsi znajduje się lądowisko Góraszka, gdzie corocznie w latach 1996–2010 odbywał się Międzynarodowy Piknik Lotniczy „Góraszka”.
W latach 1975–1998 miejscowość administracyjnie należała do województwa warszawskiego.

</doc>
<doc id="356145" url="https://pl.wikipedia.org/wiki?curid=356145" title="Górawino">
Górawino

Górawino (do 1945 niem. "Gerfin") – wieś w Polsce położona w województwie zachodniopomorskim, w powiecie koszalińskim, w gminie Bobolice.
Przez miejscowość przebiega droga wojewódzka nr 168.
Ok. 1,6 km na północny zachód znajdują się Krzewiny – krańcowe wzniesienia Pojezierza Drawskiego.

</doc>
<doc id="356146" url="https://pl.wikipedia.org/wiki?curid=356146" title="Górażdże">
Górażdże

Górażdże (dodatkowa nazwa w j. niem. Goradze) – wieś w Polsce położona w województwie opolskim, w powiecie krapkowickim, w gminie Gogolin.
Nazwa.
W alfabetycznym spisie miejscowości na terenie prowincji śląskiej wydanym w 1830 roku we Wrocławiu przez Johanna Knie wymieniona jest jako "Gorasdze" oraz "Gorażdz".
W 1935 roku zmieniono nazwę z "Goradze" na "Waldenstein".
Historia wydobycia wapna.
We wsi już w pierwszej połowie XIX wieku rozpoczęto intensywne wydobycie wapieni triasowych do produkcji wapna. Z tego okresu zachowało się kilka szybowych pieców wapienniczych. Otwarcie linii kolejowej Opole – Kędzierzyn w 1845, ze stacją w Górażdżach umożliwiło dalszy rozwój przemysłu. W latach 60. XX wieku zaczęto rozbudowywać kamieniołomy, w związku ze zwiększeniem produkcji wapna i otwarciem w 1966 nowego zakładu wapienniczego. W 1973-1977 zbudowano "Cementownię Górażdże" (umiejscowioną w sąsiedniej wsi Chorula), jedną z większych i nowocześniejszych w kraju. Bazuje ona na wydobyciu w kamieniołomie Górażdże. W 1993 zakład wapienniczy i cementownię przejęła firma HeidelbergCement. Wkrótce potem przeprowadzono szereg modernizacji zakładów wydobywczych i produkcyjnych. Obecnie we wsi działa jeden z większych w Polsce kamieniołomów wapienia oraz duży zakład wapienniczy należący do LHOIST S.A.
Zabytki.
Do wojewódzkiego rejestru zabytków wpisane są:

</doc>
<doc id="356147" url="https://pl.wikipedia.org/wiki?curid=356147" title="Górczyca">
Górczyca

Górczyca – wieś w Polsce położona w województwie dolnośląskim, w powiecie lwóweckim, w gminie Lwówek Śląski.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Położenie.
Miejscowość położona jest w zachodniej części Pogórza Kaczawskiego, na skraju Wysoczyzny Ostrzycy, w dolinie potoku Sobótka, między Sobotą a Przeździedzą.
Historia.
Pierwsza wzmianka o Górczycy pochodzi z 1217 r. i wiąże się z poszukiwaniami złota.
Demografia.
W 1825 Górczyca liczyła ponad 500 osób. Do 2011 liczba ludności spadła prawie 5-krotnie.

</doc>
<doc id="356148" url="https://pl.wikipedia.org/wiki?curid=356148" title="Górczyn (województwo zachodniopomorskie)">
Górczyn (województwo zachodniopomorskie)

Górczyn – wieś w Polsce położona w województwie zachodniopomorskim, w powiecie gryfińskim, w gminie Trzcińsko-Zdrój.
W latach 1975–1998 miejscowość administracyjnie należała do województwa szczecińskiego.

</doc>
<doc id="356149" url="https://pl.wikipedia.org/wiki?curid=356149" title="Górecko">
Górecko

Górecko – wieś w Polsce położona w województwie lubuskim, w powiecie strzelecko-drezdeneckim, w gminie Zwierzyn.
Historia.
W latach 1975–1998 miejscowość administracyjnie należała do województwa gorzowskiego. Urodził się tutaj Stefan Hładyk (1948–2020).
Zabytki.
Do wojewódzkiego rejestru zabytków wpisany jest:
Sport.
We wsi działa klub piłkarski Noteć Górecko.

</doc>
<doc id="356150" url="https://pl.wikipedia.org/wiki?curid=356150" title="Górecko Kościelne">
Górecko Kościelne

Górecko Kościelne – wieś w Polsce położona w województwie lubelskim, w powiecie biłgorajskim, w gminie Józefów.
W latach 1975–1998 miejscowość administracyjnie należała do województwa zamojskiego. Według Narodowego Spisu Powszechnego (2011) liczyła 49 mieszkańców i była dwunastą co do wielkości miejscowością gminy Józefów.
Charakterystyka i położenie geograficzne.
Górecko Kościelne leży na pograniczu Roztocza Środkowego i Równiny Biłgorajskiej, jest otoczone lasami Puszczy Solskiej. Zlokalizowany jest tutaj modrzewiowy kościół parafialny pw. św. Stanisława z XVIII w. Niedaleko kościoła znajduje się cmentarz, na nim groby żołnierzy z 1939 r. oraz z bitwy pod Osuchami. Na przepływającej tędy rzece Szum znajduje się kapliczka "na wodzie" z XIX w., trzecia w tym miejscu. Wewnątrz znajduje się obraz św. Stanisława z XVIII w. Istnieje tutaj także druga kaplica – "pod dębami", w niej znajduje się pień sosny przy którym objawił się św. Stanisław, jego obraz, a także obrazy św. Agnieszki i św. Barbary. Kapliczka ta otoczona jest 6 pomnikowymi dębami szypułkowymi. Najgrubszy z nich miał w 2013 roku obwód 758 cm oraz wysokość – 24 m. Obok kaplicy znajdują się stacje drogi krzyżowej wyrzeźbione z drewna. Przy parafii działa muzeum. Przez wieś przebiega droga powiatowa biegnąca z Górecka Starego do drogi wojewódzkiej nr 853, z którą łączy się we wsi Sigła. Niedaleko Górecka, na rzece Szum, znajduje się lokalna hydroelektrownia.
Historia.
Górecko Kościelne zostało lokowane w 1582 roku. Na początku miejscowość nazywała się "Huta" lub "Wola". W roku 1593 miejscowość została włączona w skład Ordynacji Zamojskiej. W 1648 r. miało tutaj miejsce objawienie św. Stanisława, który uratował wioskę przed spaleniem przez Kozaków oblegających Zamość (patrz: powstanie Chmielnickiego). Po objawieniach wybudowano tutaj 3 kaplice: jedną w miejscu objawienia, drugą nad rzeką Szum, a trzecią w miejscu późniejszego kościoła. 20 lat po objawieniach wybudowano tutaj kościół, jednakże został on zniszczony przez Szwedów na początku XVIII w. W 1768 r. wybudowano obecną, drewnianą świątynię. W 1827 r. we wsiach Górecko Stare i Górecko Kościelne mieszkało łącznie 451 osób. 
Podczas wojny obronnej Polski w 1939 r. trwały tutaj ciężkie walki między wojskami polskiego Frontu Północnego a oddziałami niemieckimi. W czerwcu 1943 wieś została wysiedlona i sprowadzeni zostali tutaj Ukraińcy, jednakże ci w obawie przed polskimi partyzantami (patrz: powstanie zamojskie) po kilku dniach opuścili wieś. Rok później, w czerwcu 1944 miała miejsce kolejna pacyfikacja Górecka. W czerwcu 1944 roku 1 Brygada Armii Ludowej im. Ziemi Lubelskiej przerwała tu pierścień okrążenia wojsk niemieckich (w miejscu walk, po wojnie, wzniesiono w tym miejscu pomnik). W lipcu przeprowadzono tutaj kolejną próbę pacyfikacji, jednakże zapobiegli jej polscy partyzanci z AK. W roku 1968 kardynał Karol Wojtyła podarował tutejszej parafii relikwie św. Stanisława.
Turystyka.
Górecko Kościelne, jako miejscowość atrakcyjna turystycznie i o dogodnym położeniu (bliskość Roztocza, Roztoczańskiego Parku Narodowego i Puszczy Solskiej) jest odwiedzane przez bardzo wielu turystów rocznie. Przebiega tędy 5 szlaków turystycznych:

</doc>
<doc id="356151" url="https://pl.wikipedia.org/wiki?curid=356151" title="Górecko Stare">
Górecko Stare

Górecko Stare – wieś w Polsce położona w województwie lubelskim, w powiecie biłgorajskim, w gminie Józefów.
W latach 1954–1959 wieś należała i była siedzibą władz gromady Górecko Stare, po jej zniesieniu w gromadzie Józefów. W latach 1975–1998 miejscowość administracyjnie należała do województwa zamojskiego.
Według Narodowego Spisu Powszechnego (III 2011 r.) liczyła 322 mieszkańców i była szóstą co do wielkości miejscowością gminy Józefów.
Położenie.
Górecko Stare leży na pograniczu Roztocza i Kotliny Sandomierskiej. Miejscowość jest otoczona lasami Puszczy Solskiej. Wieś leży na północno-zachodnim krańcu gminy. Jest węzłem kilku dróg powiatowych: jedna biegnie w kierunku południowo-wschodnim z Panasówki przez Tereszpol do Majdanu Kasztelańskiego, dwie kolejne biegną na południe – jedna do siedziby gminy, miasta Józefów przez Brzeziny i Tarnowolę, a druga do Sigły przez Górecko Kościelne.
Turystyka i oświata.
Przez wieś przebiega centralny rowerowy szlak turystyczny Roztocza (z Kraśnika do granicy z Ukrainą) oraz szlak krawędziowy czerwony (ze Zwierzyńca do Suśca). Znajduje się tu jedno ze źródeł rzeki Szum. W Górecku Starym działa szkoła podstawowa im. por. Konrada Bartoszewskiego ps. „Wir” i schronisko PTSM.
Historia.
Wieś Górecko i wolniznę do niej Wolę Górecką założył w 1582 r. Andrzej Górka. W 1589 jak wskazuje zapis z rejestru poborowego był tu młyn, karczmę, browar, winnica, maziarnia, także niewielki zbiornik wodny. W roku 1593 wsie nabył Jan Zamoyski i włączył do Ordynacji Zamojskiej. W roku 1668 do Woli Góreckiej sprowadzono franciszkanów nastąpiła wówczas zmiana nazw wsi Górecko na Górecko Stare a Wola Górecka na Górecko Kościelne. W 1808 r. wzniesiono tutaj dwór, w połowie XIX w. leśniczówkę, a w 1910 szkołę. W 1921 w Górecku Starym było 166 domów i 920 mieszkańców. 24 czerwca 1943 r. hitlerowcy dokonali pacyfikacji wsi i zasiedlenia jej ludnością ukraińską, jednakże koloniści po kilku dniach opuścili miejscowość ze strachu przed licznymi tutaj polskimi oddziałami partyzanckimi (patrz: powstanie zamojskie). W 1944 Górecko Stare po raz kolejny było pacyfikowane za pomoc, jaką mieszkańcy okazywali partyzantom.

</doc>
<doc id="356152" url="https://pl.wikipedia.org/wiki?curid=356152" title="Góreczki (wieś w województwie wielkopolskim)">
Góreczki (wieś w województwie wielkopolskim)

Góreczki – wieś w Polsce położona w województwie wielkopolskim, w powiecie krotoszyńskim, w gminie Koźmin Wielkopolski.
W latach 1975–1998 miejscowość administracyjnie należała do województwa kaliskiego.
Pochodzenie.
Wieś w Polsce położona w województwie wielkopolskim, w powiecie krotoszyńskim, w gminie Koźmin Wielkopolski. Właścicielami połowy wsi byli Jan Gorecki i jego żona Helena Pożarowska (Góreczki lata: 1581, 1583, 1584, 1587, 1588, 1595, 1609). W 1578 r. pojawia się Walenty Gorecki – właściciel drugiej połowy wsi. Ma on trzech synów: Stanisława (wzm. Góreczki 1611 r., 1614 r.), Wacława (wzm. Górka Kaczkowska 1595 r.) oraz Walentego – żonatego z Katarzyną Pigłowską (wzm. Góreczki 1588 r., 1594 r.). Walenty i Katarzyna mają synów: Jana żonatego z Anną Łubowiecką (wzm. w 1626 r. Jan zapisał posag w wys. 2 400 złotych na połowie części wsi Góreczki żonie Annie Łubowieckiej) oraz Marcina (wzm. Sprzedaje swoje części Góreczek za 2 000 złotych polskich bratu Janowi Goreckiemu w roku 1642). Ostatnim znanym Góreckim będącym posesorem dóbr Góreczki był właśnie Jan.

</doc>
<doc id="356153" url="https://pl.wikipedia.org/wiki?curid=356153" title="Góreczki Wielkie">
Góreczki Wielkie

Góreczki Wielkie – wieś w Polsce, położona w województwie wielkopolskim, w powiecie rawickim, w gminie Pakosław.
W latach 1975–1998 miejscowość administracyjnie należała do województwa leszczyńskiego.
W okresie Wielkiego Księstwa Poznańskiego (1815-1848) miejscowość wzmiankowana jako Góreczki Wielkie należała do wsi większych w ówczesnym pruskim powiecie Kröben (krobskim) w rejencji poznańskiej. Góreczki Wielkie należały do okręgu jutroszyńskiego tego powiatu i stanowiły część majątku Oczkowice, którego właścicielem był wówczas (1846) Aleksander Bojanowski. Według spisu urzędowego z 1837 roku wieś liczyła 201 mieszkańców, którzy zamieszkiwali 25 dymów (domostw). Sołtysem wsi jest Roman Kozica.

</doc>
<doc id="356154" url="https://pl.wikipedia.org/wiki?curid=356154" title="Telegram Józefa Piłsudskiego z 16 listopada 1918">
Telegram Józefa Piłsudskiego z 16 listopada 1918



</doc>
<doc id="356155" url="https://pl.wikipedia.org/wiki?curid=356155" title="Góreczno">
Góreczno

Góreczno (daw. "Stroków", , ) – wieś w Polsce położona w województwie opolskim, w powiecie prudnickim, w gminie Głogówek, na ziemi prudnickiej.
W latach 1975–1998 miejscowość należała administracyjnie do ówczesnego województwa opolskiego.
Według danych na 2011 wieś była zamieszkana przez 51 osób.
Geografia.
Położenie.
Wieś jest położona w południowo-zachodniej Polsce, w województwie opolskim, około 8 km od granicy z Czechami, w zachodniej części Płaskowyżu Głubczyckiego. Należy do Euroregionu Pradziad. Leży na terenie Nadleśnictwa Prudnik (obręb Prudnik).
Środowisko naturalne.
W Górecznie panuje klimat umiarkowany ciepły. Średnia temperatura roczna wynosi +8,2 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Góreczna wynoszą 637 mm. Dominują wiatry zachodnie.
Nazwa.
Nazwa miejscowości wywodzi się od jej położenia geograficznego. Do 1945 wieś nosiła nazwę "Bergvorwerk". Po 1945 znana jako "Stroków". 1 czerwca 1948 r. nadano miejscowości, wówczas administracyjnie związanej z Kazimierzem, polską nazwę "Góreczno".
Historia.
Właścicielami folwarku Góreczno, liczącego 1000 ha ziemi ornej, była rodzina von Gaffron-Prittwitz – potomkowie porucznika huzarów, który uratował Fryderyka II od niewoli rosyjskiej. Wdowa po ostatnim przedstawicielu tej linii rodu – Aleksandrze-Fryderyku von Gaffron-Prittwitz (1845–1923), właścicielu niedalekiego Kazimierza, w latach 20. XX w. sprzedała folwark. Wtedy też rozparcelowano ziemię, na której powstało kilkanaście dużych gospodarstw rolnych, w tym Alojza Dambonia z Roszowickiego Lasu. W latach 30. XX wieku wybudowano pierwszy na terenie gminy Głogówek wodociąg. Studnia, z której pobierano wodę istnieje do dnia dzisiejszego.
W Górecznie znajduje się neolityczne stanowisko archeologiczne.

</doc>
<doc id="356156" url="https://pl.wikipedia.org/wiki?curid=356156" title="Górzanka">
Górzanka

Górzanka – wieś w Polsce położona w województwie podkarpackim, w powiecie leskim, w gminie Solina.
Wieś prawa wołoskiego w latach 1551–1600, położona w ziemi sanockiej województwa ruskiego. Górzanka założona została na prawie wołoskim w dobrach Balów z Hoczwi. Należała do Stefana Bala, który posiadał również Buk, Bukowiec, Kołonice, Łopienkę, Cisną, Ług, Rybne, Strzebowiska, Wołkowyję, Terkę, Tyskową, Zawój, Zawóz i Żernicę Wyżną. Po raz pierwszy wymieniona została w dokumencie z 1480 pod nazwą Wołkowyja Mała. W latach 1975–1998 miejscowość administracyjnie należała do województwa krośnieńskiego.
W Górzance znajduje się Szkolne Schronisko Młodzieżowe PTSM, zrzeszone w Polskim Towarzystwie Schronisk Młodzieżowych, a także XIX-wieczna drewniana świątynia, dawna cerkiew św. Paraskewy. W 1948 cerkiew została przejęta przez Kościół rzymskokatolicki i użytkowana jako kościół filialny, a od 1969 jako parafialny pw. Wniebowstąpienia Pańskiego w dekanacie Solina.
W Górzance urodzili się Adam Bielecki (1811), Josyp Hukewycz (1892). Mieszkał tu również Przemysław "Chmielu" Chmielewski, znany w Bieszczadach gitarzysta, bieszczadzki bard. Zmarł 13 stycznia 2017. Jest pochowany na tutejszym cmentarzu.

</doc>
<doc id="356157" url="https://pl.wikipedia.org/wiki?curid=356157" title="Górzec (województwo dolnośląskie)">
Górzec (województwo dolnośląskie)

Górzec (niem. "Gurtsch") – wieś w Polsce położona w województwie dolnośląskim, w powiecie strzelińskim, w gminie Strzelin.
Podział administracyjny.
W latach 1975–1998 miejscowość administracyjnie należała do województwa wrocławskiego.
Historia.
Miejscowość została wymieniona w staropolskiej, zlatynizowanej formie "Gorech" w łacińskim dokumencie wydanym 12 sierpnia 1201 przez kancelarię papieża Innocentego III wydanym w Segni.
Przesiedlenia.
Większość mieszkańców to repatrianci zza wschodniej granicy (m.in Rudki), którzy osiedli się w tych okolicach po II wojnie światowej.

</doc>
<doc id="356158" url="https://pl.wikipedia.org/wiki?curid=356158" title="Górzenko">
Górzenko

Górzenko – wieś w Polsce położona w województwie wielkopolskim, w powiecie ostrowskim, w gminie Ostrów Wielkopolski, ok. 10 km na północ od Ostrowa. 
Miejscowość przynależała administracyjnie przed rokiem 1934 do powiatu jarocińskiego, w latach 1975-1998 do województwa kaliskiego, a w latach 1934-1975 i od 1999 do powiatu ostrowskiego.
Wieś w roku 2011 liczyła 183 mieszkańców.

</doc>
<doc id="356159" url="https://pl.wikipedia.org/wiki?curid=356159" title="Brumov-Bylnice">
Brumov-Bylnice

Brumov-Bylnice (niem. "Brumow-Bilnitz") – miasto w Czechach, w kraju zlinskim, w powiecie Zlín. Według danych z 31 grudnia 2003 powierzchnia miasta wynosiła 5 630 ha, a liczba jego mieszkańców 6 078 osób.
Demografia.
"Źródło: Czeski Urząd Statystyczny"

</doc>
<doc id="356160" url="https://pl.wikipedia.org/wiki?curid=356160" title="Górzna">
Górzna

Górzna – wieś krajeńska w Polsce, położona w województwie wielkopolskim, w powiecie złotowskim, w gminie Złotów, przy trasie drogi wojewódzkiej nr 189.
Wieś szlachecka, własność wojewody płockiego Piotra Potulickiego, około 1580 roku leżała w powiecie nakielskim województwa kaliskiego. W latach 1975–1998 miejscowość administracyjnie należała do województwa pilskiego.
Według danych z 30 czerwca 2011 roku wieś liczyła 658 mieszkańców.

</doc>
<doc id="356161" url="https://pl.wikipedia.org/wiki?curid=356161" title="Górzno-Kolonia">
Górzno-Kolonia

Górzno-Kolonia – do 31 grudnia 2013 wieś w Polsce położona w województwie mazowieckim, w powiecie garwolińskim, w gminie Górzno. Miejscowość zniesiona z dniem 1 stycznia 2014. W latach 1975−1998 miejscowość administracyjnie należała do województwa siedleckiego.
Na terenie tej miejscowości znajduje się dwór wraz z odbudowaną oficyną przypominającą mały zamek, powstałą pierwotnie w 1 połowie XIX w. Znajduje się tu także drewniany spichlerz kryty gontem z 1 połowy XVIII wieku (niektóre źródła mówią o wieku XVII). Do dworu prowadzi zabytkowa aleja kasztanowa, a w pobliżu rośnie dąb o obwodzie 580 cm. Dwór początkowo był własnością rodziny Paliszewskich, później Wilkońskich. Po wojnie był własnością państwową, mieściło się w nim wówczas przedszkole, a następnie baza GS. Obecnie znajduje się w rękach prywatnych.

</doc>
<doc id="356162" url="https://pl.wikipedia.org/wiki?curid=356162" title="Budyně nad Ohří">
Budyně nad Ohří

Budyně nad Ohří − miasto w Czechach, w kraju ujskim. Według danych z 31 grudnia 2003 powierzchnia miasta wynosiła 3358 ha, a liczba jego mieszkańców 1 964 osób.
Demografia.
"Źródło: Czeski Urząd Statystyczny"

</doc>
<doc id="356163" url="https://pl.wikipedia.org/wiki?curid=356163" title="Budyne nad Ohri">
Budyne nad Ohri



</doc>
<doc id="356164" url="https://pl.wikipedia.org/wiki?curid=356164" title="Giętkie">
Giętkie

Giętkie (niem. "Gentken") – wieś w Polsce położona w województwie warmińsko-mazurskim, w powiecie piskim, w gminie Biała Piska. W latach 1975–1998 miejscowość administracyjnie należała do województwa suwalskiego.
Wieś powstała w ramach kolonizacji Wielkiej Puszczy. Wcześniej był to obszar Galindii. Giętkie powstało jako wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej). W wieku XV i XVI wieś w dokumentach zapisywana była jako "Gentken, Gantziken". Nazwa wsi wywodzi się od nazwiska pierwszego właściciela - Jerzego Giętkiego.
Wieś wzmiankowana w dokumentach już w roku 1424 jako obszar 40 łanowej dąbrowy przy barciach sołtysa Jenika. Dobra służebne lokowane w 1445, kiedy to komtur bałgijski i wójt natangijski "Eberhard von Wesenthau" nadał "Jerzemu Giętkiemu" 30 łanów na prawie magdeburskim, między jeziorami Roś (wtedy nazywane Warschen) i Kocioł (Kessel) i obok wsi Orłowo (nazywane wtedy Adams feld). W nadaniu wyznaczono trzy służby zbrojne, po trzech latach wolnizny.
W 1447 r. dokumenty wspominają o tartaku położonym między wsią Giętkie a jeziorem Roś.

</doc>
<doc id="356165" url="https://pl.wikipedia.org/wiki?curid=356165" title="Giętkowizna">
Giętkowizna

Giętkowizna – wieś w Polsce położona w województwie śląskim, w powiecie kłobuckim, w gminie Lipie.
W latach 1975–1998 miejscowość administracyjnie należała do województwa częstochowskiego. Wieś położona jest obok drogi powiatowej między Parzymiechami i Załęczem Małym.
Historia - W XIX wieku funkcjonował folwark Giętkowizna - część dóbr parzymieskich. W 2 połowie XIX wieku wymieniana jest kolonia Giętkowizna. Dane statystyczne z 1933 roku podają dla wsi 131 mieszkańców.

</doc>
<doc id="356166" url="https://pl.wikipedia.org/wiki?curid=356166" title="Giętlewo">
Giętlewo

Giętlewo (niem. "Güntlau") – wieś w Polsce położona w województwie warmińsko-mazurskim, w powiecie ostródzkim, w gminie Ostróda. W latach 1975–1998 miejscowość administracyjnie należała do województwa olsztyńskiego.
Historia.
W czasach krzyżackich wieś pojawia się w dokumentach w roku 1366, podlegała pod komturię w Dąbrównie, były to dobra rycerskie o powierzchni 14 włók.

</doc>
<doc id="356167" url="https://pl.wikipedia.org/wiki?curid=356167" title="Giławy">
Giławy

Giławy (dawniej niem. "Gillau") – wieś w Polsce położona w województwie warmińsko-mazurskim, w powiecie olsztyńskim, w gminie Purda.
W latach 1954–1961 wieś należała i była siedzibą władz gromady Giławy, po jej zniesieniu w gromadzie Purda. W latach 1975–1998 miejscowość administracyjnie należała do województwa olsztyńskiego.
Wieś warmińska położona w pobliżu jeziora Serwent.
Historia.
Giławy powstały w roku 1407. Pierwsza nazwa miejscowości brzmiała "Sirwithen" (nazwa zachowała się w nazwie jeziora Serwent) w lesie "Gillaw" (akt lokacyjny, wystawiony został 19 sierpnia 1407 r. dla Jacoba zwanego Gillau, syna Mykensa Sirwinthen, na 40 łanów, w tym 4 wolne dla sołtysa). Jej założycielem była kapituła warmińska. Pierwsza lokacja była nieudana i w roku 1441 ponowiono ją już pod nazwą Giław. W 1479 roku w czasie konfliktu z biskupem warmińskim Mikołajem Tungenem, wojska króla polskiego całkowicie zniszczyły wieś. W XVI wieku zasiedlono ją przybyszami z Mazowsza. W 1598 r. nadano Janowi Zuentara przywilej założenia karczmy na prawie chełmińskim.
W roku 1820 Giławy zamieszkiwało 109 mieszkańców. W 1898 roku z inicjatywy miejscowej ludności polskiej zbudowano tu kościół katolicki. Kościół zbudowano w stylu neogotyckim. Kilkanaście lat później dobudowano plebanię. Utworzona w 1921 roku parafia obejmowała wsie: Giławy, Groszkowo, Gąsiorowo, Zaborowo, Nerwik, Rusek Wielki, Rusek Mały, Podlazy, Klucznik. Pierwszym proboszczem parafii był ksiądz Kowalski. Kościół posiada organy, które trafiły tu z kościoła w Klebarku Wielkim na początku XX wieku. Organy te mają ok. 170 lat. Obok kościoła znajduje się cmentarz, na którym umieszczone są mogiły kilkuset zmarłych. W 1911 na 111 dzieci we wsi, 105 mówiło po polsku
W 1928 roku była to duża wieś, ze szkołą i pocztą, licząca 463 mieszkańców. W latach 1931-1939 istniała tu osobna szkoła polska, w której uczyli Janusz Setny, Edward Turowski, Konrad Sikora, Franciszek Sznarbach oraz Paweł Trzciński.

</doc>
<doc id="356168" url="https://pl.wikipedia.org/wiki?curid=356168" title="Ginie (województwo warmińsko-mazurskie)">
Ginie (województwo warmińsko-mazurskie)

Ginie – wieś w Polsce położona w województwie warmińsko-mazurskim, w powiecie ełckim, w gminie Kalinowo.
W latach 1975–1998 miejscowość administracyjnie należała do województwa suwalskiego.
Zobacz też: Ginie

</doc>
<doc id="356169" url="https://pl.wikipedia.org/wiki?curid=356169" title="Gintro">
Gintro

Gintro (daw. "Gunter", "Guntere") – osada w Polsce w województwie pomorskim, w powiecie sztumskim, w gminie Stary Targ. Wieś wchodzi w skład sołectwa Szropy. Leży nad Strugą Młyńską.
Miejscowość powstała jako osada folwarczna składająca się z dworu, parku oraz budynków gospodarczych i inwentarskich. Na północny wschód znajdowały się czworaki. Na początku XV wieku właścicielem miejscowości był Gunter von Gunter. Jego rodzina później nazywała się Gintryńscy. W 1773, po prawdopodobnym wcześniejszym spustoszeniu spowodowanym wojną, folwark został założony na nowo. W XIX wieku Gintro było przyłączone jako mleczarnia do Czernina, a jego posiadaczem był Franciszek Donimirski. Wśród kilkunastu mieszkańców przeważały wówczas osoby wyznania ewangelickiego. Przez miejscowość przebiegała funkcjonująca w latach 1893–2000 linia kolejowa między Malborkiem a Małdytami. Dawny układ przestrzenny Gintra nie został zachowany, podobnie jak park oraz zabudowania gospodarcze folwarku. Dwór został mocno przebudowany w latach 30. XX wieku. Oprócz niego zachowało się kilka innych budynków z tego okresu.
W latach 1945–1975 miejscowość administracyjnie należała do województwa gdańskiego, a w latach 1975–1998 do województwa elbląskiego.

</doc>
<doc id="356170" url="https://pl.wikipedia.org/wiki?curid=356170" title="Girgajny">
Girgajny

Girgajny (niem. "Gergehnen") – osada w Polsce położona w województwie warmińsko-mazurskim, w powiecie iławskim, w gminie Zalewo.
W latach 1975–1998 miejscowość administracyjnie należała do województwa olsztyńskiego.
We wsi znajduje się dwór (prawdopodobnie z XIX wieku), obecnie własność AWRSP.
Wieś wzmiankowana w dokumentach z roku 1315, jako wieś pruska na 15 włókach. Pierwotna nazwa "Girgeine" najprawdopodobniej wywodzi się od imienia Prusa - "Girki". W roku 1782 we wsi odnotowano 7 domów (dymów), natomiast w 1858 w trzech gospodarstwach domowych było 114 mieszkańców. W latach 1937-39 było 334 mieszkańców. W roku 1973 jako majątek Girgajny należały do powiatu morąskiego, gmina i poczta Zalewo.

</doc>
<doc id="356171" url="https://pl.wikipedia.org/wiki?curid=356171" title="Maksymilian Thullie">
Maksymilian Thullie

Maksymilian Marceli Thullie herbu Prawdzic (ur. 16 stycznia 1853 we Lwowie, zm. 1 września 1939 tamże) – polski inżynier, rektor Szkoły Politechnicznej we Lwowie, senator I, II i III kadencji w II RP.
Życiorys.
Pochodził z francuskiej rodziny przybyłej do Polski w XVIII wieku. Odbył studia budowlane w Akademii Technicznej we Lwowie i politechnice w Wiedniu. Został urzędnikiem kolejowym na kolei lwowsko-czerniowieckiej. Od 1878 pracownik naukowy Szkoły Politechnicznej we Lwowie. W tym roku habilitował się na podstawie pracy pt. "O krzywych influencjach". W latach 1890–1921 kierownik Katedry Budowy Mostów. Dziekan Wydziału Inżynierii i Wydziału Inżynierii Wodnej Politechniki Lwowskiej, dwukrotnie Rektor tej uczelni: w roku akademickim 1894/95, oraz w 1910/11. Od 1890 profesor nadzwyczajny, a od 1894 profesor zwyczajny. Zajmował się teorią budowy mostów. Opracował pierwsze polskie podręczniki budowy mostów wszystkich typów. Badał wytrzymałość, rozkład sił i naprężenie elementów mostu. Wprowadził tzw. kryterium Thulliego do wyznaczania najniekorzystniejszego położenia układu ciężarów skupionych w belce prostej. Brał udział jako rzeczoznawca przy budowie wiaduktu im. ks. Józefa Poniatowskiego w Warszawie. Autor ponad 260 prac naukowych. Otrzymał tytuł honorowego profesora Politechniki Lwowskiej.
W kwietniu 1901 został wybrany prezesem zarządu Czytelni Katolickiej we Lwowie.
Podczas I wojny światowej w lutym 1918 został jednym ze stu członków Tymczasowej Rady Miejskiej we Lwowie. W latach 1922–1935 senator RP (marszałek senior Senatu II i III kadencji), prezes parlamentarnego Klubu Chrześcijańskiej Demokracji. Senator II kadencji wybrany w 1928 roku z województwa lwowskiego. Doktor honoris causa Politechniki Warszawskiej (1929). Był wieloletnim radnym Rady Miasta Lwowa w okresie II Rzeczypospolitej, wybrany w wyborach samorządowych 1934.
Pochowany w rodzinnym grobowcu na Cmentarzu Łyczakowskim.
Miał trzech synów: Kazimierza, Czesława i Zdzisława (1872-1922, profesor szkolny, zginął od pioruna) oraz trzy córki: Ewę, Marię i Zofię.

</doc>
<doc id="356172" url="https://pl.wikipedia.org/wiki?curid=356172" title="Gizałki">
Gizałki

Gizałki – wieś w Polsce położona w województwie wielkopolskim, w powiecie pleszewskim, w gminie Gizałki, nad Prosną, przy skrzyżowaniu dróg wojewódzkich nr 442 i 443.
W latach 1975–1998 miejscowość administracyjnie należała do województwa kaliskiego.
Miejscowość jest siedzibą gminy Gizałki.
Gizałki są najmniejszą pod względem ludności (około 1 tys.) siedzibą władz gminy w powiecie pleszewskim obok największej stolicy gminy Pleszew (ok. 20 tys.), Dobrzycy (3,3 tys.), Gołuchowa (2,3 tys.), Chocza (1,8 tys.) i Czermina (1,03 tys.).
Historia.
Miejscowość pod zlatynizowaną nazwą "Gizino" wymieniona jest w łacińskim dokumencie wydanym w Gnieźnie w 1283 roku sygnowanym przez króla polskiego Przemysła II.
W 2020 otwarto we wsi halę sportową przy szkole podstawowej.

</doc>
<doc id="356173" url="https://pl.wikipedia.org/wiki?curid=356173" title="Gizewo">
Gizewo

Gizewo (niem. "Giesewen", 1938–1945 "Giesenau") – wieś w Polsce położona w województwie warmińsko-mazurskim, w powiecie mrągowskim, w gminie Sorkwity. W latach 1975–1998 miejscowość administracyjnie należała do województwa olsztyńskiego.
Wieś założona została w 1573. Jan von Hoyten, dawny starosta z Szestna, sprzedał Wojtkowi Gizie ze Stamki 4 włóki sołeckie za 160 grzywien. W czasie wymierzania gruntu starosta sześcieński (Andrzej Jonasz) wykazał 23,5 włoki nadwyżki, z których w 1573 r. dwie włóki sołeckie sprzedał sonom Gizy (Jan, Jakub, Wawrzyniec). Pozostałe 21,5 włoki przeznaczono na zasiedlenie chłopami czynszowymi. Łącznie wieś posiadała 60 włók ziemi. Początkowo Gizewo należało do parafii w Szestnie potem do parafii Warpuny.
Na początku XVIII w. prawie połowa włók leżała odłogiem i trzeba było je zasiedlać ponownie. W 1760 r. powstała szkoła wiejska. W 1785 r. w Gizewie było 38 domów (wieś rozwijała się w kształcie ulicówki). W 1815 r. we wsi były 44 domy z 274 mieszkańcami. W 1818 r. w szkole nauczano dzieci po polsku (nauczyciel Ludwik Monkowius), a uczyło się 40 dzieci. W 1835 r. w Gizewie było 37 domów i 473 mieszkańców.
W 1935 r. we wsi była dwuklasowa szkoła, w której naukę pobierało 76 uczniów. Zatrudnionych było dwóch nauczycieli. W 1938 r. w ramach akcji germanizacyjnej, ówczesne władze niemieckie zmieniły urzędową nazwę wsi na "Giesenau". W 1939 r. wieś miała 440 mieszkańców.

</doc>
<doc id="356174" url="https://pl.wikipedia.org/wiki?curid=356174" title="Giżewo">
Giżewo

Giżewo – wieś w Polsce, położona w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
W latach 1975–1998 miejscowość administracyjnie należała do województwa bydgoskiego.
Około 1560 roku wieś należała do pani Słoneckiej i Krzysztofa Markowskiego, zaś w nowszych czasach do państwa Sokólskich. W 1816 r. właścicielem Giżewa był Leon Górski. Dziesięcinę pobierali kanonicy kruszwiccy.

</doc>
<doc id="356175" url="https://pl.wikipedia.org/wiki?curid=356175" title="Giżkowo">
Giżkowo

Giżkowo – osada w Polsce położona w województwie zachodniopomorskim, w powiecie kamieńskim, w gminie Kamień Pomorski, przy drodze wojewódzkiej nr 106 Rzewnowo - Stargard - Pyrzyce. Na południe od osady leży Jezioro Śniatowskie.
W latach 1975–1998 miejscowość administracyjnie należała do województwa szczecińskiego.
Historia.
Pierwsza historyczna wzmianka o miejscowości pochodzi z 1378 roku gdy należała do dwóch rodów rycerskich: von Knuth i von Mellin. W 1687 roku rodzina von Mellin wykupiła cały majątek wraz z powiązanym folwarkiem Ganiec. W 1803 roku spadkobierczyni von Mellin sprzedała ziemie Henningowi von Blankenburg. W 1834 roku majątek kupił syndyk i administrator kapituły kamieńskiej, radca M. F. Kreich. W 1842 roku majątek przeszedł jako posag wnuczki na rodzinę von Neste. W 1884 roku właścicielem folwarku był Hasso von Flemming z Benic. W 1892 roku majątek obejmował 513 ha ziemi i hodowlę 1050 owiec. W 1899 roku Kurd von Flemming połączył posiadane majątki, w tym Giżkowo w klucz majątkowy Benice. W 1939 roku właścicielem folwarku był Hasso von Flemming, a zarządcą W. Mattern. Po 1945 roku majątek wszedł w skład PGR.
Dwór.
We wsi znajduje się dwór zbudowany na początku XIX wieku w stylu neoklasycystycznym. Jest to parterowy budynek o powierzchni 500 m², założony na rzucie prostokąta, kryty dwuspadowym dachem z naczółkami. Dwór najprawdopodobniej był wykorzystywany jako siedziba administratora majątku. W sąsiedztwie znajduje się park dworski o powierzchni 3 ha z drugiej połowy XIX w. Obiekt jest dostępny z zewnątrz.

</doc>
<doc id="356176" url="https://pl.wikipedia.org/wiki?curid=356176" title="Bystřice nad Pernštejnem">
Bystřice nad Pernštejnem

Bystřice nad Pernštejnem (niem. "Bystritz") − miasto w Czechach, w kraju Wysoczyna. Według danych z 31.12.2003 powierzchnia miasta wynosiła 5 309 ha, a liczba jego mieszkańców 8 996 osób.
Demografia.
"Źródło: Czeski Urząd Statystyczny"

</doc>
<doc id="356177" url="https://pl.wikipedia.org/wiki?curid=356177" title="Giżyczki">
Giżyczki

Giżyczki – wieś w Polsce położona w województwie mazowieckim, w powiecie sochaczewskim, w gminie Iłów.
W latach 1975–1998 miejscowość administracyjnie należała do województwa płockiego.

</doc>
<doc id="356178" url="https://pl.wikipedia.org/wiki?curid=356178" title="Glanów">
Glanów

Glanów – wieś w Polsce położona w województwie małopolskim, w powiecie olkuskim, w gminie Trzyciąż.
W latach 1954–1956 wieś należała i była siedzibą władz gromady Glanów, po jej zniesieniu w gromadzie Sucha. W latach 1975–1998 miejscowość administracyjnie należała do województwa krakowskiego. Wieś lokowano w 1295 roku na prawach niemieckich. Początkowo należała do parafii Gołaczewy. Wieś położona w końcu XVI wieku w powiecie proszowskim województwa krakowskiego była własnością klasztoru norbertanek w Imbramowicach. Teren wsi leży na obszarze Dłubniańskiego Parku Krajobrazowego.
Geologia.
Charakterystycznymi formami geologicznymi w Glanowie są jurajskie (oksfordzkie) skały wapienne tworzące wyniosłe skałki o charakterze twardzielców, na których uprawiany jest czasem alpinizm. Między nimi odsłaniają się piaskowce i wapienie kredowe (cenoman, turon). Charakterystyczna budowa geologiczna (warstwowa) sprzyja wykonywaniu odkrywek w celu paleontologicznej dokumentacji pobliskich terenów. W Dolinie Dłubienki – prawego dopływu Dłubni, w latach 70. XX w. profesor Ryszard Marcinowski prowadził badania w warstwie cenomanu. We wsi znajduje się też piaskownia, w której wydobywano piaski albu.
Historia.
W czasie powstania styczniowego w 1863 roku w Glanowie doszło do potyczki z Rosjanami, podczas której oddziały polskie skutecznie obroniły dwór zbudowany w 1786 roku.
Zabytki.
Obiekty wpisane do rejestru zabytków nieruchomych województwa małopolskiego:

</doc>
<doc id="356179" url="https://pl.wikipedia.org/wiki?curid=356179" title="Glaznoty">
Glaznoty

Glaznoty (niem. "Marienfelde") – wieś w Polsce położona w województwie warmińsko-mazurskim, w powiecie ostródzkim, w gminie Ostróda. W latach 1975–1998 miejscowość administracyjnie należała do województwa olsztyńskiego.
Wieś położona nad rzeką Gizelą. We wsi znajdują się dwa kościoły wpisane do rejestru zabytków. W odległości 3 km od wsi znajduje się Dylewska Góra. W pobliżu wsi znajduje się rezerwat Jezioro Francuskie. Nazwa niewielkiego jeziora wiąże się z utopieniem w nim w 1813 roku 80 Francuzów przez okolicznych chłopów.
Historia.
Wieś wraz z kościołem istniała już przed 1414 rokiem. W czasach krzyżackich wieś pojawia się w dokumentach w roku 1414, podlegała pod komturię w Ostródzie, były to dobra rycerskie o powierzchni 60 włók. W 1414 r. Prusowie Glabune i Glasnote otrzymali od komtura Lutera z Brunszwiku 60 włók w Glaznotach. W 1428 r. Paweł Russdorf nadał Nikluszowi i Urdze 7 włók w Glaznotach na prawie pruskim z obowiązkiem pełnienia powinności kościelnych i służby zbrojnej. W 1445 r. Konrad von Erlichhausen nadał Hartwigowi 10 włók ma prawie magdeburskim. W 1482 r. wielki mistrz Marcin Truchsess nadał 60 włók na prawie chełmińskim Janowi Berkanowi, z włokami sołeckimi i kościelnymi oraz niższym i wyższym prawem sądowniczym. W 1552 r. we wsi mieszkała wyłącznie ludność pochodzenia polskiego. W latach 1542-1816 kościół w Glaznotach był filia kościoła w Lipowie.
W 1817 r. kościół w Glaznotach przyłączono do parafii w Marwałdzie. W 1900 r. powołano obwód duszpasterski ze stale rezydującym pastorem. W latach 1907-1912 było tu 2780 parafian, w tym 1800 Polaków. Od pastora wymagano znajomości "języka mazurskiego" (gwara mazurska języka polskiego). W 1910 r. wieś obejmowała areał 804 ha i zamieszkana była przez 651 osób (w tym 326 Polaków). Na początku XX wieku we wsi były dwa zajazdy. W 1925 r. w Glaznotach było 583 mieszkańców, w tym 74 katolików. W 1939 r. we wsi mieszkało 575 osób.
We wrześniu 1946 r., w zasadzce urządzanej przez partyzancki oddział "Bali" zginął w Glaznotach dowódca operacyjnej Komendy Powiatowej Milicji Obywatelskiej st. sierż. Błażej Kozak
Od 1947 roku funkcjonuje w Glaznotach Ochotnicza Straż Pożarna. Obecnie posiada lekki samochód gaśniczych Żuk A15 w wersji GLM 8 wyposażony w podstawowy sprzęt do działań ratowniczo–gaśniczych (motopompa, radiostacja samochodowa itp.).

</doc>
<doc id="356180" url="https://pl.wikipedia.org/wiki?curid=356180" title="Glebiska">
Glebiska

Glebiska – wieś w Polsce położona w województwie warmińsko-mazurskim, w powiecie braniewskim, w gminie Pieniężno.
W latach 1975–1998 miejscowość administracyjnie należała do województwa elbląskiego. Wieś znajduje się w historycznym regionie Warmia.
W pobliżu wsi położone jest jezioro Taftowo.

</doc>
<doc id="356181" url="https://pl.wikipedia.org/wiki?curid=356181" title="Gledzianów">
Gledzianów

Gledzianów – wieś w Polsce położona w województwie łódzkim, w powiecie łęczyckim, w gminie Witonia.
Wieś szlachecka "Gledzianowo" położona była w drugiej połowie XVI wieku w powiecie łęczyckim województwa łęczyckiego. W latach 1975–1998 miejscowość administracyjnie należała do województwa płockiego.
Częścią wsi Gledzianów są "Przyłogi".

</doc>
<doc id="356182" url="https://pl.wikipedia.org/wiki?curid=356182" title="Bystrice nad Pernstejnem">
Bystrice nad Pernstejnem



</doc>
<doc id="356183" url="https://pl.wikipedia.org/wiki?curid=356183" title="Gledzianówek">
Gledzianówek

Gledzianówek – wieś w Polsce położona w województwie łódzkim, w powiecie łęczyckim, w gminie Witonia.
W latach 1975–1998 miejscowość administracyjnie należała do województwa płockiego.
W miejscowości działało państwowe gospodarstwo rolne.
Częścią wsi Gledzianówek są "Krokorczyce".
Miejscowość Gledzianówek posiada wspólną historię razem z miejscowością Gledzianów – podział Gledzianowa na dwie części w około XV i XVI wieku.
Najstarsza wzmianka dotycząca Gledzianowa w źródłach pisanych pojawia się w 1335 r. (KDW. 199) kiedy to Kazimierz Wielki stwierdził, że jego podwładny, podczaszy Felisław z Gledzianowa (Phalislaus de Gledzanow suppincera noster) został oczyszczony wyrokiem królewskim od zarzutu nienależenia do stanu szlacheckiego. Następne w 1386 r. w księgach sądowych miasta Łęczycy pojawiają się pierwsi właściciele dóbr Gledzianowskich.
Pierwsi właściciele wsi, którzy w dokumentach łacińskich z XIV w. początkowo pisali się „z Gledzianowa” (Gledzianowo, Ględzianowo lub Glendzianowo) używali tego jako przydomku, który z czasem przybrał formę nazwiska.
S. Zajączkowski zaliczył wieś do grupy punktów osadniczych, które były wsiami dziesiętnymi kolegiaty łęczyckiej konsekrowanej w 1161 r. S. Wojtkowiak ustalił, że Gledzianów jest ulicówką; ten tym osiedla jego zdaniem najintensywniej tworzył się w X–XIII w., choć część ulicówek ma młodsze pochodzenie. Biorąc pod uwagę powyższe ustalenia, przypuszczalnie Gledzianów mógł powstać w X lub XI w.
Na podstawie ksiąg sądowych łęczyckich z lat 1385–1419, Gledzianów miał kilku współwłaścicieli z rodu Gledzianowskich którzy mieli być Roliczami. Zapiska z 1386 r. wymienia Aleksego podającego się z Gledzianowa, oraz jego syna Szymona. Sam Szymon występuje też w latach 1393–1399. W zapisce z 1388 r. Klemens z Pokrzywnicy herbu Jelita, chorąży łęczycki wymienia Aleksego z Gledzianowa jako swojego stryja.
Około 1390 roku Gledzianów lub jego część dziedziczy Jan Gledzianowski, który ma sprawę w Łęczycy w 1389 r. W źródłach w latach 1389–1399 występuje również jego syn Jan Białek Gledzianowski. W 1399 r. Jan Białek z Gledzianowa ma sprawę przeciwko Piertaszowi ze Strzegocina.
Uruski w swym herbarzu wśród Gledzianowskich herbu Rola z Ziemi Łeczyckiej, wymienia Wojciecha (Alberti) Gledzianowskiego, miecznika łęczyckiego w latach 1487–1496, podstarostę łęczyckiego w latach 1500–1506, kasztelan brzeziński 1498–1512, a następnie w latach 1512–1514 kasztelana łęczyckiego. Ten sam Wojciech Gledzianowski, tym razem z przydomkiem de Parzęczewo (Alberto Glandzanowski de Parzynczewo) występuje jako uczestnik sejmików łęczyckich w latach 1485–1488, z urzędu miecznika łęczyckiego.
Zapewne w XV lub XIV w nastąpił podział wsi na dwie wsie należące do różnych parafii, które można identyfikować z dzisiejszym Gledzianowem i Gledzianówkiem.
Lustracje dóbr archidiecezji gnieźnieńskiej z lat 1511–1523 (Liber Beneficiorum) wymieniają wieś Gledzianowo „Glandzanowo, Glandzyanowo maior” w parafii Witonia oraz Glendzanowo w parafii Strzegocin. Wydaje się, że określenie „maior” co oznacza „Większe” przy Gledzianowie w parafii Witonia użyto pomyłkowo. Powinno być „minor”.
Rejestry skarbowe z 1576 r. wymieniają też dwie własności:
Na przełomie lat 1596–1628 w księgach ziemskich łęczyckich można spotkać Stanisława Gledzianowskiego syna Pawła, oraz Jana Gledzianowskiego syna Walentego.
Lustracja dóbr Strzegocina i Kuchar z 1744 r. wspomina Magnuskiego, który pisze się heres czyli dziedzicem Gledzianowa lub jego części. (Gr. łęczyckie oblaty nr.24). Do Magnuskich w tym czasie należały też inne dobra, m.in. część Strzegocina w posiadaniu Andrzeja Magnuskiego, który był też w posiadaniu pobliskiego Młogoszyna. Byli spokrewnieni z Grabskimi h. Pomian z Witoni.
W tym czasie właścicielem Gledzianowa pisze się też Marcin Kraśnicki h. Rawicz cześnik brzeziński (od 1750 r. zm. 1768). Żoną jego była Józefa z Plichtów. Ten sam Marcin Kraśnicki w 1754 roku był świadkiem ślubu Zygmunta Grabie Grabskiego dziedzica na Korytach z Eufrozyną Bratoszewską, który odbył się w Topoli Królewskiej.
Następnie ok. 1772 r. dziedzicami Gledzianowa piszą się synowie Marcina: Antoni, skarbnik 1777 r. następnie cześnik brzeziński 1788, dziedzic Gledzianówka żonaty z Rozalią Dąbską oraz Józef Kraśniccy. Ponadto Antoni był właścicielem Pokurczyc koło Łęczycy, które w 1794 wydzierżawił Walentemu Grabskiemu do którego niegdyś należały Kuchar k.Strzegocina.
Potwierdza to spis właścicieli i posesorów dóbr ziemskich dokonany w latach 1783–1784, gdzie dziedzicem kompleksu Gledzianowskiego wymienia Kraśnickiego (zapewne Antoniego), skarbnika brzezińskiego. Do niego również należały pobliskie Krokorczyce.
Na początku XIX w. lub już pod koniec XVIII w. Gledzianów przeszedł w ręce Bagniewskich herbu Bawola Głowa.
Urodzony w 1762 r. w Śleszynie (gm. Żychlin) Franciszek Salezy Bagniewski, pełnił funkcje m.in. sędziego pokoju okręgu łęczyckiego. W latach 1810–1812 należał do wolnomularstwa polskiego, afiliował (utworzył filię) w Łęczycy w 1812 pod nazwą „Prawdziwe Braterstwo”. Właściciel dóbr Śleszynka, Białej, Szczytowa, Grzybowa i Zalesia a potem Gledzianowa i Gledzianówka. Żoną jego była Agnieszka ze Święcickich. Jego ojcem był też Franciszek Bagniewski, stolnik Inowłodzki w 1736 r, w tym czasie dziedzic na Śleszynie i Śleszynku (Castr.Lanc.Obl.15, s.91).
Miał dwóch synów: Feliksa Antoniego oraz Adama Stefana.
Feliks Antoni (ur. w 1802 w Gledzianowie), absolwent Prawa i Administracji UW. Dziedzic dóbr Śleszyn oraz Gledzianówek. Ożeniony z Albertyną Chodecką.
Adam Bagniewski (1803–1873), urodzony we wsi Zarębów k. Kutna, znany bankier, członek Rady Stanu Królestwa i dyrektor Komisji Skarbu, twórca stosowanych do dziś pojęć zakresu bankowości i kredytu. Dziedzic Gledzianowa (prawdopodobnie wraz z bratem) oraz Sronczyna i Cycowa (woj. lubelskie).
W 1846 r. w dziedziczonym majątku Gledzianów (40 włók=ok.680 ha) przeprowadził oczynszowanie chłopów (było to zwolnienie chłopów z odrabiania pańszczyzny w zamian za roczną, kwartalną lub miesięczną opłatę za dzierżawienie), w latach 60. był członkiem Towarzystwa Rolniczego. Od 1866 do końca życia był członkiem Rady Zarządzającej Drogą Żelazną Warszawska-Bydgoską.
Dwukrotnie żonaty, 1–mo z Anną z Gederów, 2–do z Felicją z Pniewskich. Zmarł w Warszawie. Pochowany na Powązkach. W Witońskim kościele parafialnym znajduje się tablica pamiątkowa poświęcona pamięci Adama Bagniewskiego.
Majątek Gledzianów dziedziczył drugi z synów Adama – Józef Bagniewski. Jego żoną była Agnieszka Kurczyńska. Józef Bagniewski był także właścicielem lub dzierżawcą dóbr w Miłonicach k./ Krośniewic, które ostatecznie po ożenku córki Konstancji Bagniewskiej z Michałem Walewskim kpt. Wojsk Polskich i dowódcą 2 Pułku Mazurów w Powstaniu Listopadowym, zostały jemu zbyte.
Na początku XX w. Gledzianów mógł przejść w ręce Orsettich herbu Złotokłos, a następnie Zabłockich h. Łada. Na cmentarzu w Strzegocinie znajduje się pomnik Ludwika Orsettiego, właściciela dóbr Gledzianów (ur. w Oporowie 6 VIII 1879, zasnął w Bogu w Gledzianowie 7 VI 1914) oraz tablica Karoliny z Orsettich Zabłockiej (urodzona w Lesznie 30 października 1831 roku zgasła w Gledzianowie 6 września 1905 roku).
Wykaz właścicieli ziemskich dawnego województwa łódzkiego z 1930 roku, jako właściciela Gledzianówka podaje Bolesława Nachtmana. To samo źródło jako właściciela Gledzianowa wymienia Magdalene Grodecką
Obecnie w Gledzianowie znajduje się park dworski, krajobrazowy z II poł. XIX w. W Gledzianówku znajduje park dworski, krajobrazowy z przełomu XVIII w. i XIX w.

</doc>
<doc id="356184" url="https://pl.wikipedia.org/wiki?curid=356184" title="Glesno">
Glesno

Glesno – wieś w Polsce położona w województwie wielkopolskim, w powiecie pilskim, w gminie Wyrzysk.
W latach 1975–1998 miejscowość administracyjnie należała do województwa pilskiego.
W XIII wieku w Glesnie została utworzona parafia św. Jadwigi.
W miejscowości działało Państwowe Gospodarstwo Rolne. Obecnie jako "Gospodarstwo Glesno" wchodzi w skład "Stadniny Koni w Dobrzyniewie Sp. z o.o."

</doc>
<doc id="356185" url="https://pl.wikipedia.org/wiki?curid=356185" title="Glewiec">
Glewiec

Glewiec – wieś w Polsce położona w województwie małopolskim, w powiecie proszowickim, w gminie Koniusza.
Historia.
Wieś duchowna, własność Opactwa Cystersów w Mogile, położona była w drugiej połowie XVI wieku w powiecie proszowskim województwa krakowskiego. W latach 1954–1960 wieś należała i była siedzibą władz gromady Glewiec, po jej zniesieniu w gromadzie Wierzbno. W latach 1975–1998 miejscowość administracyjnie należała do województwa krakowskiego.
Integralne części miejscowości: Kolonia, Podglewie, Stara Wieś.

</doc>
<doc id="356186" url="https://pl.wikipedia.org/wiki?curid=356186" title="Glewo (województwo kujawsko-pomorskie)">
Glewo (województwo kujawsko-pomorskie)

Glewo – wieś w Polsce położona w województwie kujawsko-pomorskim, w powiecie lipnowskim, w gminie Dobrzyń nad Wisłą.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 182 mieszkańców. Jest piętnastą co do wielkości miejscowością gminy Dobrzyń nad Wisłą.
Historia.
Zgodnie z wykazem z 1825 Glewo liczące 10 domów należało po połowie do Karola Duczymińskiego i W. Lasockiego. W 1827 wieś liczyła 16 domów i 133 mieszkańców.
W 1845 Glewo w całości przeszło na własność Franciszka i Elżbiety Duczymińskich. Majątek otrzymał w 1856 ich syn Franciszek Walerian Duczymiński. W jego posiadaniu Glewo znajdowało się do 1858.
W latach 1876–1907 Glewo było własnością Tomasza Wąsowicza, męża Zofii Karnkowskiej. W 1907 majątek kupił Stefan Gościcki z Tulibowa. W rękach rodziny Gościckich majątek Glewie, razem z majątkami w Tulibowie i Grochowalsku, znajdował się do 1939, kiedy to Julian Gościcki - syn Stefana Gościckiego, zginął w bitwie nad Bzurą. Po wybuchu II wojny światowej tereny majątku i wsi Glewo zostały wcielone do III Rzeszy. Po wojnie majątek został rozparcelowany.
Według spisu powszechnego z 1921 w Glewie wymienionym jako folwark w gminie Oleszno było 6 budynków i 101 mieszkańców. Z kolei we wsi Glewo było 16 budynków i 109 mieszkańców. Wszyscy mieszkańcy folwarku deklarowali się jako Polacy wyznania rzymskokatolickiego. W przypadku wsi Glewo jako Polacy wyznania rzymskokatolickiego zadeklarowało się 98 osób. Pozostałe 11 osób deklarowało wyznanie ewangelickie i narodowość niemiecką.

</doc>
<doc id="356187" url="https://pl.wikipedia.org/wiki?curid=356187" title="Gleźno">
Gleźno

Gleźno (niem. "Hohenwalde") – wieś sołecka w Polsce położona w województwie zachodniopomorskim, w powiecie choszczeńskim, w gminie Choszczno. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 115 mieszkańców. 
Geografia.
Wieś leży ok. 4,5 km na południowy zachód od Choszczna, w pobliżu byłej linii kolejowej nr 410. 
Historia.
W latach 1232 - 1235 książę Władysław Odonic nadał tereny obecnej wsi cystersom z Kołbacza, którzy założyli tutaj duży folwark i młyn wodny. W XVIII w. wieś składała się z dwóch majątków, które odkupił częściowo Leopold von Heyden. W poł. XIX wieku działała we wsi gorzelnia i cegielnia. W 2. poł. XIX w. wzniesiono okazały pałac, który na skutek działań wojennych uległ spaleniu - pozostały po nim jedynie piwnice i fundamenty. W 1892 r. majątek przejęła rodzina Behme, która gospodarowała do czasów II wojny światowej. Po przedwojennym kościele pozostała tylko ceglana brama.
Zabytki.
Do wojewódzkiego rejestru zabytków wpisany jest:

</doc>
<doc id="356188" url="https://pl.wikipedia.org/wiki?curid=356188" title="Gleźnowo">
Gleźnowo

Gleźnowo (do 1945 niem. "Steinort") – wieś w Polsce położona w województwie zachodniopomorskim, w powiecie sławieńskim, w gminie Darłowo przy drodze wojewódzkiej nr 203.
Według danych z 28 września 2009 roku wieś miała 200 stałych mieszkańców.
W latach 1975–1998 miejscowość położona była w województwie koszalińskim.

</doc>
<doc id="356189" url="https://pl.wikipedia.org/wiki?curid=356189" title="Glichów">
Glichów

Glichów – wieś w Polsce, położona w województwie małopolskim, w powiecie myślenickim, w gminie Wiśniowa.
W latach 1975–1998 miejscowość administracyjnie należała do województwa krakowskiego.
Położenie.
Miejscowość znajduje się w dwóch mezoregionach geograficznych. Część północna położona jest na Beskidzie Makowskim u podnóży Pasmem Glichowca, część południowa na północno-wschodnich stokach Kamiennika Północnego należącego również do Beskidu Makowskiego. Zasańska Przełęcz oddziela ją od sąsiedniego na zachód Zasania. Spod przełęczy tej spływa przez Glichów potok Czerwin uchodzący do Krzyworzeki.

</doc>
<doc id="356190" url="https://pl.wikipedia.org/wiki?curid=356190" title="Glicko">
Glicko

Glicko – wieś sołecka w Polsce położona w województwie zachodniopomorskim, w powiecie goleniowskim, w gminie Nowogard.
W latach 1975–1998 miejscowość administracyjnie należała do województwa szczecińskiego.
W latach 1968–1990 stacjonował tu 37 dywizjon rakietowy Obrony Powietrznej ze składu 26 Brygady Rakietowa Obrony Powietrznej.

</doc>
<doc id="356191" url="https://pl.wikipedia.org/wiki?curid=356191" title="Gliczarów Dolny">
Gliczarów Dolny

Gliczarów Dolny – wieś w Polsce położona w województwie małopolskim, w powiecie tatrzańskim, w gminie Biały Dunajec.
W latach 1975–1998 miejscowość administracyjnie należała do województwa nowosądeckiego. Gliczarów Dolny jest starszą częścią Gliczarowa (młodszy jest Gliczarów Górny).
Nazwa ma dwojakie pochodzenie. W języku pasterzy wołoskich słowo "glicza" wskazywało "miejsce silnego wiatru". Natomiast w języku niemieckim "Gletscher" oznacza lodowiec. Pierwsze wzmianki o Gliczarowie pojawiają się w dawnych kronikach około roku 1630, kiedy to Marcin Bafia lokuje na prawie wołoskim tę wieś. Syn Marcina, Andrzej Bafia, uzyskuje w dniu 4 lutego 1668 roku w Krakowie z rąk króla Jana Kazimierza przywilej na sołectwo w "...Gleycarowie...".
Gliczarów Dolny ma obecnie 519 mieszkańców. Podział Gliczarowa na Dolny i Górny nastąpił dopiero po II wojnie światowej, gdyż przedtem stanowił jedną miejscowość. W latach 1865-1935 Gliczarów był nawet siedzibą niezależnej gminy. Najstarsza część Gliczarowa Dolnego do dzisiaj nazywana jest Wójcizną. Oprócz tego w Gliczarowie Dolnym znajdują się jeszcze osiedla : Stefaniaki, Kułachy, Smalce, Do Małych i Wojciasy. Do charakterystycznych budynków można zaliczyć: Kaplicę rzymskokatolicką pod wezwaniem Jana Chrzciciela wybudowaną w 1985 roku (podlega parafii Biały Dunajec) oraz budynek remizy OSP, a także Szkołę Podstawową im. Wojciecha Kułacha-Wawrzyńcoka (założoną w 1910 roku).

</doc>
<doc id="356192" url="https://pl.wikipedia.org/wiki?curid=356192" title="Gliczarów Górny">
Gliczarów Górny

Gliczarów Górny – wieś w Polsce położona w województwie małopolskim, w powiecie tatrzańskim, w gminie Biały Dunajec.
Gliczarów Górny jest jedną z najwyżej położonych miejscowości na Podhalu i w Polsce. Zlokalizowana jest na równoleżnikowym wzgórzu rozpostartym od Białego Dunajca na zachodzie aż po Bukowinę Tatrzańską na wschodzie. Składa się z następujących osiedli: Jurzyste, Matygówka, Bartków Wierch, Fiśkowa Dolina, Dziadkówka.
Wysokie położenie i widok na całe Tatry i Podhale powodują, że do Gliczarowa Górnego przyjeżdża wielu turystów. Miejscowość coraz bardziej przekształca swoje oblicze z rolniczego na turystyczno-wypoczynkowy. Regularnie organizowane są imprezy kulturalno-rozrywkowe (Festyn Gliczarowski 15.VIII, Dożynki) oraz sportowe (Rajd Narciarski o Puchar Gliczarowa, start biegu narciarskiego im. Jana Pawła II).
We wsi znajdują się:
W latach 1975–1998 miejscowość administracyjnie należała do województwa nowosądeckiego.
1 lutego 2001 roku w Gliczarowie Górnym zginął tragicznie aktor Marcin Kołodyński.
Folklor.
Podhale posiada wyraźnie wyodrębnioną autentyczną i żywą kulturę lokalną, na którą składa się folklor góralski; m.in. gwara podhalańska, będąca dobrze rozpoznawalna w Polsce. Charakterystyka folkloru widoczna jest dodatkowo w kuchni, rękodziele ludowym, a także muzyce, tańcu i oryginalnym stroju podhalańskim.

</doc>
<doc id="356193" url="https://pl.wikipedia.org/wiki?curid=356193" title="Gliczyn">
Gliczyn

Gliczyn – wieś w Polsce położona w województwie mazowieckim, w powiecie grójeckim, w gminie Chynów.
W latach 1975–1998 miejscowość administracyjnie należała do województwa radomskiego.

</doc>
<doc id="356194" url="https://pl.wikipedia.org/wiki?curid=356194" title="Gliniak">
Gliniak

Gliniak – wieś w Polsce położona w województwie mazowieckim, w powiecie mińskim, w gminie Mińsk Mazowiecki. Leży w południowym wcięciu Mińska Mazowieckiego.
Duża wieś na południe od Mińska. Posiada dwie drogi dojazdowe do różnych części miasta, oddzielona od niego kompleksem leśnym. Na terenie Leśnictwa Stankowizna znajduje się pomnik przyrody sosna Wszebora.
Na terenie wsi znajduje się pomnik Rodziny Nalazków.
W miejscowości znajdują się dwa ujęcia wody należące do Przedsiębiorstwa Wodociągów i Kanalizacji Sp. z o.o. w Mińsku Mazowieckim:
Z dniem 1 stycznia 1996 miejscowość została pomniejszona o 650 m² na korzyść miasta Mińsk Mazowiecki.
W latach 1975–1998 miejscowość administracyjnie należała do województwa siedleckiego.

</doc>
<doc id="356195" url="https://pl.wikipedia.org/wiki?curid=356195" title="Gliniana Góra (wieś)">
Gliniana Góra (wieś)

Gliniana Góra – wieś w Polsce położona w województwie śląskim, w powiecie myszkowskim, w gminie Koziegłowy.
W latach 1975–1998 miejscowość administracyjnie należała do województwa częstochowskiego.

</doc>
<doc id="356196" url="https://pl.wikipedia.org/wiki?curid=356196" title="Rodzina Soprano">
Rodzina Soprano

Rodzina Soprano (ang. "The Sopranos") – amerykański serial telewizyjny emitowany przez telewizję HBO od 10 stycznia 1999 do 10 czerwca 2007. W Polsce premierowe odcinki były emitowane przez stację HBO Polska od 4 stycznia 2000 do 17 października 2007.
"Rodzina Soprano" opowiada o fikcyjnej włosko-amerykańskiej rodzinie mafijnej z północnego New Jersey. Główny bohater, Tony Soprano (James Gandolfini), boss rodziny mafijnej DiMeo z hrabstwa Essex, New Jersey, próbuje połączyć – będące często w konflikcie – życie rodzinne i przewodzenie rodzinie mafijnej.
Od premiery serial stał się fenomenem, zyskującym ogromną popularność i uznanie wśród krytyków za nowatorskie podejście do poglądu na życie mafii, amerykańskiej rodziny, włoskiej społeczności w Ameryce i wpływu przemocy na ludzi. Tak jak inne seriale HBO, "Rodzina Soprano" jest przeznaczona wyłącznie dla dorosłych widzów ze względu na pojawiającą się przemoc, nagość, narkotyki oraz wulgarny język.
Obsada.
Anthony „Tony” Soprano (James Gandolfini) jest bossem rodziny mafijnej DiMeo oraz głową rodziny Soprano. Ma kłopoty w życiu rodzinnym i zawodowym. Uczęszcza także na spotkania z psychoterapeutką z powodu ataków paniki. Terapeutką jest dr Jennifer Melfi (Lorraine Bracco), także mająca włoskie korzenie. Dr Melfi walczy o utrzymanie swojej etycznej i zawodowej pozycji w sytuacji zastraszenia przez Tony’ego i jego przestępcze życie.
Najbliższa rodzina Tony’ego to jego żona Carmela Soprano (Edie Falco), córka Meadow Mariangela Soprano (Jamie-Lynn Sigler) i syn Anthony „A.J.” Soprano Jr. (Robert Iler). Carmela jest dumną matką i oddaną żoną, która przeżywa rozterki związane z zajęciem jej męża oraz boi się o swoją finansową przyszłość. Prowadzi także spotkania towarzyskie z innymi żonami i wdowami po członkach mafii. A.J. jest ogarniętym młodzieńczym buntem nastolatkiem, zmagającym się z (niepotwierdzonym diagnozą) ADHD. Meadow jest utalentowaną uczennicą, która racjonalnie podchodzi do zajęć ojca. Dorasta w nadziei, że w przyszłości rozpocznie karierę prawnika lub lekarza.
Dalsza rodzina Tony’ego to: jego matka Livia Soprano (Nancy Marchand), siostry Janice Soprano (Aida Turturro) i Barbara Soprano Giglione (Nicole Burdette), wujek Corrado „Junior” Soprano (Dominic Chianese), kuzyn Tony Blundetto (Steve Buscemi) oraz daleki kuzyn Christopher Moltisanti (Michael Imperioli). Livia jest bystrą manipulatorką mającą problemy z okazaniem miłości i współczucia. Junior jest starszy stażem od Tony’ego i stara się przejąć całą władzę. Pragnienie bycia bossem połączone z manipulacją Livii prowadzi do nieudanej próby zamordowania Tony’ego w pierwszym sezonie. Janice, która miała dziecko w Quebec ucieka do Seattle. Wraca do New Jersey dziesięć lat później i zapoznaje się z kilkoma znajomymi Tony’ego. Barbara wyprowadziła się by stworzyć swoją własną rodzinę. Blundetto dorastał z Tonym. Jako młody chłopak został skazany za napad z bronią w ręku. Zostaje wypuszczony z więzienia w 5 sezonie. Christopher jest dalszym kuzynem Carmeli, jednak Tony uważa go za swojego bratanka i wprowadza go do mafii pomagając mu w zdobywaniu wyższych pozycji w hierarchii.
Najbliższe otoczenie Tony’ego w rodzinie DiMeo to Silvio „Sil” Dante (Steven Van Zandt), Peter Paul „Paulie Walnuts” Gualtieri (Tony Sirico) i Salvatore „Big Pussy” Bonpensiero (Vincent Pastore). Sil jest Tony’ego consigliere oraz najlepszym przyjacielem, Paulie i Big Pussy są długoletnimi żołnierzami którzy pracowali z Tonym i jego ojcem. Inni wspólnicy Tony’ego to Patsy Parisi (Dan Grimaldi), Furio Giunta (Federico Castelluccio) i Carlo Gervasi. Patsy jest kolejnym żołnierzem, który lubi zbierać książki. Furio został przywieziony z Włoch. Został wypożyczony od zaprzyjaźnionej włoskiej rodziny. Carlo jest żołnierzem starej daty, który przejmuje ekipę.
Inni członkowie rodziny DiMeo to Bobby „Bacala” Baccalieri (Steven R. Schirripa), Richie Aprile (David Proval), Ralph Cifaretto (Joe Pantoliano), Eugene Pontecorvo (Robert Funaro) i Vito Spatafore (Joseph R. Gannascoli). Bobby jest podwładnym Juniora którego Tony często zastrasza. Bobby po jakimś czasie żeni się z Janice. Cifaretto jest ambitny, zarabia najlepiej, ale jednocześnie utrudni życie Tony’emu. Richie Aprile zostaje wypuszczony z więzienia podczas drugiego sezonu, i natychmiast staje się przeciwnikiem Tony’ego. Pontecorvo jest młodym żołnierzem który staje się prawą ręką Christophera. Spatafore buduje swoją pozycję w hierarchii, kiedy ludzie o wyższej randze umierają. Ma sekret, który zostaje ujawniony dopiero w pierwszej połowie szóstego sezonu.
Do przyjaciół rodziny Soprano zaliczają się Adriana La Cerva (Drea de Matteo), Rosalie Aprile (Sharon Angela), Angie Bonpensiero (Toni Kalem), Artie Bucco (John Ventimiglia) i Charmaine Bucco (Kathrine Narducci). Adriana jest dziewczyną Christophera; ich związek jest bardzo burzliwy. Rosalie jest bliską przyjaciółką Carmeli, oraz wdową po poprzednim bossie DiMeo, Jackiem Aprile. Po jego śmierci nadal jest związana z rodziną. Angie jest żoną Salvatora Bonpensiero, która później otwiera swój własny interes. Artie i Charmaine są szkolnymi przyjaciółmi Tony’ego i prowadzą popularną restaurację „Vesuvio”.
John „Johnny Sack” Sacrimoni (Vincent Curatola), Phil Leotardo (Frank Vincent) i „Little” Carmine Lupertazzi Jr. (Ray Abruzzo) są znaczącymi postaciami z Nowego Jorku, członkami rodziny mafijnej Lupertazzi, która dzieli większość interesów z rodziną DiMeo. Pomimo że interesy obu rodzin często są sprzeczne, Tony utrzymuje ciepłe stosunki z Johnnym Sackiem, woląc zawrzeć umowy przynoszące korzyści dla obu rodzin. Phil Leotardo jest trudniejszy w interesach oraz często stara się stosować przemoc wobec ekipy Tony’ego.
Opis sezonów.
Serial zaczyna się, gdy Tony Soprano przez ataki paniki zaczyna terapię u dr Jennifer Melfi. Stopniowo Tony odkrywa, że to jego matka, Livia, jest manipulantką i prawdopodobnie ma problemy psychiczne; jego dzieci martwią się swoją przyszłością, ktoś z jego ludzi sprzedaje informacje FBI, a jego własny wujek chce jego śmierci. Wujek Junior staje się bossem rodziny, ale to Tony stara się wszystkim rządzić. Wściekły na plan Juniora, Tony reaguje i odkrywa, jaką rolę w tym wszystkim odegrała jego matka. Livia po ujawnieniu tych informacji dostaje ataku. Wujek Tony’ego, Junior, zostaje aresztowany przez FBI.
W drugim sezonie Richie Aprile zostaje uwolniony z więzienia i stara się być niezależny w świecie mafii, oraz zaczyna spotykać się z siostrą Tony’ego, Janice. Przyjaciel Tony’ego „Big Pussy” wraca do New Jersey po czasowej nieobecności i Tony uświadamia sobie, że jest on informatorem. Zmagając się z tymi problemami, Tony osobiście zabija Big Pussy'ego, a Janice zabija w akcie desperacji Richiego.
Podczas trzeciego sezonu ambitny Ralph Cifaretto wraca do organizacji Tony’ego po długiej nieobecności. Zostaje wciągnięty do rodziny i Tony promuje go. Jackie Aprile Jr zaczyna spotykać się z córką Tony’ego i przez swoją lekkomyślność zaczyna zadawać się z mafią. Tony początkowo stara się wytłumaczyć narwany charakter Jackiego jego młodym wiekiem, próbuje go upomnieć w bezpośredniej rozmowie. Pomimo przestróg Tony’ego Jackie przekracza granicę organizując kradzież, przez co wydaje na siebie wyrok. Tony decyduje się obarczyć odpowiedzialnością Ralpha Cifaretto. Ma on podjąć decyzję, czy Jackie przeżyje, czy nie. Ralph ostatecznie wydaje wyrok śmierci na Jackiego.
W czwartym sezonie Tony zabija Ralpha w akcie wściekłości, po tym jak dowiedział się, że Ralph uśmiercił ich konia wyścigowego Pie-O-My, wzniecając pożar w stajni. Zachowanie Ralpha stawało się coraz bardziej nie do zniesienia, był coraz brutalniejszy, włączając zabicie jednej z dziewczyn pracujących dla Sila. Napięcie pomiędzy Tonym a Carmelą sięga zenitu, gdy kochanka Tony’ego dzwoni do jego domu. Ich małżeństwo rozpada się. Tony dostaje propozycję od Jonny’ego Sacka, przyjaciela z rodziny Lupertazzi, aby zamordować Carmine Lupertazziego; Tony ostatecznie odrzuca ten zamiar.
W piątym sezonie kuzyn Tony’ego, Tony Blundetto, zostaje wypuszczony z więzienia razem z innymi członkami mafii. Carmine nieoczekiwanie umiera bez powierzenia władzy swojemu następcy, przez co wybuchają spory o przywództwo w Nowym Jorku. Blundetto, starając się nie wracać do świata przestępczego, sprzeciwia się rozkazom Tony’ego. Kiedy Blundetto zabija brata Phila Leotarda, Johnny żąda, by im wydano zabójcę. Po odmowie, która prowokuje Nowy Jork, Tony postanawia sam zabić kuzyna. Woli takie rozwiązanie, niż mieliby to zrobić ludzie z Nowego Jorku. Tony przekonuje Carmelę, aby ta do niego wróciła. Christopher odkrywa, że jego dziewczyna Adriana jest informatorem FBI, i mówi o tym Tony’emu. Tony razem z Christopherem wysyłają Silvia Dantego, aby ją zabił. Kiedy już nastaje pokój między Tonym a Johnnym i rodziny mają wracać do wspólnych interesów, Johnny zostaje aresztowany przez FBI.
W pierwszej części szóstego sezonu Tony zostaje postrzelony przez swojego wuja Juniora, starego i zdezorientowanego. Po postrzale Tony przeżywa dziwne doświadczenia podczas śpiączki. Zmienia to jego poglądy i zachowanie. Jednakże na jego głowę spada coraz więcej spraw związanych z interesami. Christopher Moltisanti po zawarciu związku małżeńskiego i kupieniu nowego domu zakochuje się (oraz wraca do narkotyków) w pięknej kobiecie, agentce nieruchomości, która podoba się także Tony’emu. Vito Spatafore okazuje się gejem i Tony czuje impuls, żeby podzielić się tą informacją, przez Phila Leotarda, z nowym bossem Nowego Jorku, Johnnym Sackiem, będącym w więzieniu. Kiedy Tony nie podejmuje żadnej akcji w tej sprawie, Phil zabija Spataforego. Rodzina przestępcza Tony’ego w odwecie zabija jednego z członków mafii nowojorskiej, po czym rodziny są na krawędzi wojny.
Symbolika.
Sny.
Jednym z unikalnych aspektów serialu jest przedstawienie snów. Są one użyte w nietypowy sposób, przedstawiane za pomocą intensywnej symboliki tak, aby przekazać, co bohaterowie (najczęściej Tony) myślą i czują. Najbardziej znane sny przedstawiają Tony’ego rozmawiającego z Big Pussym, ukazanym jako ryba; podczas takiego snu Tony uświadamia sobie, że jego przyjaciel był informatorem i sprzedawał informacje FBI. Sen też pokazuje, że podświadomie Tony wiedział o tym, że Big Pussy był kapusiem. W tym śnie Pussy mówi „Nie powinieneś pomijać mnie przy awansach”. Innym sławnym snem jest ponad dwudziestominutowa scena w odcinku „The Test Dream”.
W szóstym sezonie pojawia się najwięcej motywów ze snami. Tony podczas śpiączki śni, że jest normalnym człowiekiem, ale zamienia się tożsamością z Kevinem Finnertym. Ten sen symbolizuje strach Tony’ego przed śmiercią. W trakcie tej sceny Tony utknął w pewnym mieście, a z powodu zamienionej tożsamości nie mógł powrócić do domu. Scena ta symbolizowała czyściec. Gdy Tony wyjrzał przez okno w swoim pokoju hotelowym, mógł zobaczyć błyskające światło, które symbolizowało niebo. Czerwona poświata w innym miejscu symbolizowała piekło.
Jajka.
Jajka zwiastują nieszczęście, zazwyczaj śmierć albo szaleństwo. Podobne znaczenie występuje w „Ojcu chrzestnym” za każdym razem, gdy na ekranie pojawia się pomarańcza.
Na przykład: w odcinku „Commendatori” żona Pussy'ego upuszcza karton jajek, kiedy Pussy schodzi po schodach, Pussy później zabija znajomego, który widział go z agentem FBI; w „Long Term Parking” Adriana proponuje Christopherowi, że ugotuje mu jajka, po tym jak przyznała się do pracy z FBI, następnie zostaje szybko zabita; w „Watching Too Much Television” Irina oferuje Tony’emu sałatkę jajeczną tuż przed pobiciem Zellmana paskiem przez Tony’ego; w „Whoever Did This” Ralph proponuje, że zrobi Tony’emu jajka na śniadanie, po czym Tony zabija go; w „Rat Pack” Carmine Lupertazzi dostaje ataku podczas jedzenia sałatki jajecznej; później Junior prosi Bobiego, aby przygotował on jajka dla Tony’ego, następnie omyłkowo nazywa Tony’ego Blundetto „Tony Egg (Tony Jajko)”, po czym dzwoni telefon z informacją o śmierci Carmine; w „The Test Dream” Valentina przez przypadek podpala swoje kimono od kuchenki, na której przygotowywała jajka dla Tony’ego; po postrzeleniu Christophera, następnego ranka jego matka proponuje mu jajka na śniadanie; i na koniec Tony Soprano staje na rozbitym jajku zaraz przed podjęciem decyzji o zabiciu swojego kuzyna, Tony’ego Blundetto, w „All Due Respect”. W „Another Toothpick” Bryan Spatafore wysyła swojego kolegę konstruktora do restauracji. Mówi, że Freddy chce jajka. Zaraz po tym Mustage Sally zostaje pobity do nieprzytomności.
W wywiadzie udzielonym w 2006 roku dla stacji BBC twórca „Rodziny Soprano” David Chase wyjaśnił, że pokazanie jajka jako symbolu było przypadkowe i niezamierzone.
Zwierzęta.
Zwierzęta są często używane jako symbole. Najsławniejsze, kaczki użyte w pierwszej serii, są odpowiednikiem rodziny Tony’ego, w czwartej serii wiewiórki reprezentują upływ czasu, a czarny niedźwiedź, użyty w piątym sezonie, przedstawia samego Tony’ego. W trzecim sezonie, po tym jak dr Melfi została zgwałcona, miała sen, w którym rottweiler pojawia się, aby uratować ją od napastników. Później uświadamia sobie, że rottweiler jest potomkiem rzymskich psów obronnych, lojalnych, ale także okrutnych, a takie cechy ma właśnie Tony, któremu ufa.
Tony okazuje również czułość dla zwierząt, ponieważ (co odkrywa dr Melfi) nie okazuje jej ludziom, najwyraźniej z powodu braku miłości w dzieciństwie. Depresja Tony’ego zaczyna się, gdy rodzina kaczek opuszcza jego przydomowy basen. Klacz wyścigowa Pie-O-My w sezonie czwartym pokazuje łagodną stronę Tony’ego, a śmierć zwierzęcia w pożarze stajni ujawnia, że było ono dla niego jak członek rodziny. Tony gniewa się na Christophera bardziej za to, że ten przez przypadek zabija psa Adriany, Cosette, niż gdy dowiaduje się, że Chris nadal zażywa narkotyki. Tony przeżył też małe załamanie, dowiadując się, że ojciec, gdy Tony był mały, oddał jego psa swojej kochance, Fran Felstein. Pod koniec szóstego sezonu Tony nie pozwala Pauliemu wyrzucić kota ze swojego biura.
Godzina trzecia.
„Trzecia godzina” wydaje się mieć swoje znaczenie. Pierwszy raz zostaje wspomniana w pierwszym sezonie w odcinku „Meadowlands”, kiedy Tony śni, że jego wspólnik odwiedza dr Melfi. W odcinku „From Where to Eternity” Christopher budzi się ze śpiączki myśląc, że był w piekle, i przekazuje wiadomość dla Tony’ego i Pauliego od Brandona Filonego i Mikeya Palmicego o treści: „godzina trzecia”.
W szóstym sezonie Vito – po tym jak uświadamia sobie, że wiadomość o jego preferencjach seksualnych została odkryta przez rodzinę z Nowego Jorku – dzwoni do Silvia o trzeciej z taniego motelu, mając nadzieję, że ta wiadomość jeszcze nie dotarła do rodziny Soprano. Także w szóstym sezonie, w odcinku „The Ride”, Paulie budzi się o trzeciej i dzwoni do swojego doktora, aby dowiedzieć się, czy ma raka prostaty.
Tematy i charakterystyki.
Nawiązania i aluzje.
Telewizja i filmy.
Bohaterowie, szczególnie Tony, są często pokazywani, gdy oglądają filmy lub programy telewizyjne. Tony najczęściej ogląda kanał historyczny, a także filmy Jamesa Cagneya „Wróg publiczny nr 1” lub „Biały żar”. Sceny pokazane w filmach często odzwierciedlają to, co się dzieje w serialu, lub symbolizują sytuację, w której Tony lub inni bohaterowie się znajdują. Na przykład wujek Junior ogląda w odcinku „Members Only” film "Ścieżki chwały", w którym generał Broulard (Adolphe Mejnou) mówił do pułkownika Daxa (Kirk Douglas) „You've spoiled the keenness of your mind by wallowing in sentimentality... You are an idealist, and I pity you as I would the village idiot”. Scena ta symbolizowała pogorszenie się pamięci Juniora i jego relacji z Tonym.
Także ostrzeżenia przed piractwem i nielegalnym wykorzystywaniem pirackich kopii filmów DVD są zawsze wyświetlane (zawsze z odpowiednią długością czasu), gdy tylko bohaterowie oglądają film. Na przykład gdy Christopher ogląda "Ojca chrzestnego" oraz gdy Carmela z przyjaciółkami oglądają film "Obywatel Kane". Oba te ostrzeżenia pojawiają się, gdy informator FBI jest w pokoju (Big Pussy jest obecny, gdy Chris ogląda „Ojca chrzestnego”, a Adriana, gdy oglądany jest „Obywatel Kane”).
Filmy są także inspiracją dla serialu. Christopher ma obsesję na punkcie pisania scenariuszy, która w serialu była przedstawiona jako osobny wątek. W pierwszym i drugim sezonie pisał on scenariusz do filmu „You Bark, I Bite (Ty szczekasz, ja gryzę)”, ale ostatecznie nie został on skończony. W szóstym sezonie pisze scenariusz do filmu o tytule „Pork Store Killer (Morderca ze sklepu z wieprzowiną)” (później przemianowany na „Cleaver”). Przy okazji wykorzystuje film do przedstawienia sytuacji, w jakiej się właśnie znajduje. Również Ralph Cifaretto jest zafascynowany filmami o gladiatorach. Film Ridleya Scotta „Gladiator” wydaje się w szczególny sposób stymulować zuchwałość Ralpha. Możemy także usłyszeć go cytującego fragmenty filmu w trzecim sezonie.
"Chłopcy z ferajny".
David Chase wspominał w wywiadach, że film Martina Scorsese „Chłopcy z ferajny” był dla niego źródłem inspiracji, porównując ją do Koranu.
W serialu występuje czterech głównych aktorów (Lorraine Bracco, Michael Imperioli, Tony Sirico i Vincent Pastore), którzy zagrali także w „Chłopcach z ferajny”. Po jakimś czasie do aktorów dołączył Frank Vincent (Phil Leotardo), który także grał w „Chłopcach...”. Także inni aktorzy grający w „Rodzinie Soprano” wystąpili w filmie Scorsesego, m.in.: Barbara Soprano Giglione (Nicole Burdette), Larry Boy Barese (Tony Darrow), Carmine Lupertazzi (Tony Lip), FBI Chief Frank Cubitoso (Frank Pellegrino), Albie Cianflone (John „Cha Cha” Ciarcia), Mary De Angelis (Suzanne Sheperd), Beansie Gaeta (Paul Herman), Joanne Moltisanti (Marianne Leone) oraz Pat Blundetto (Frank Albanese). Aktor Chuck Low zagrał rolę żyda Morrie w "Chłopcach z ferajny" oraz chasydzkiego właściciela hotelu w „Rodzinie Soprano”. Inni aktorzy grający małe role w filmie i serialu to: Tobin Bell, Gene Canfield, Gaetano LoGiudice, Vito Antuofermo, Frank Adonis, Anthony Alessandro i Victor Colicchio. W sumie 24 aktorów zagrało w obu produkcjach.
W serialu można znaleźć kilka nawiązań do filmu „Chłopcy z ferajny”, na przykład Christopher w jednym z odcinków strzela piekarzowi w stopę, szepcząc „zdarza się” (postać grana przez Imperioli, Spider, w filmie zostaje postrzelona w stopę). Innym przykładem jest postać Phila Leotardo, który w serialu zabija Angelo Garepego w bagażniku samochodu (postać w „Chłopcach...” grana przez tego aktora zostaje zabita w ten sam sposób). W filmie bohaterowie zakopują ciało Billa Batsa na północy stanu Nowy Jork, ale po jakimś czasie muszą wrócić po ciało, ponieważ deweloper wykupił tamten teren. W piątym sezonie „Rodziny Soprano” dwóch bohaterów jedzie na farmę wujka Patsa na północ Nowego Jorku odkopać ciała kilku ofiar, ponieważ deweloper kupił posiadłość.
Także rozpoczęcie każdego z sezonów przedstawiające Tony’ego Soprano wychodzącego w szlafroku przed dom po gazetę nawiązuje do ostatniej sceny w „Chłopcach z ferajny”, kiedy Henry Hill grany przez Raya Liottę robi to samo.
"Ojciec chrzestny".
Wielu bohaterów serialu jest zafascynowanych serią filmów o „Ojcu chrzestnym” oraz aktorami, którzy w niej wystąpili. Na przykład Dominic Chianese (Junior Soprano) gra w drugiej części „Ojca chrzestnego” postać Johnny’ego Ola. Była taka plotka, że Tony Sirico grał w tym filmie, ale to okazało się nieprawdą, zagrał tylko w „Chłopcach z ferajny”. W „Ojcu chrzestnym” Tony Lip (Carmine Lupertazzi) i Lou Martini Jr. (Anthony Infante) pojawili się jako goście weselni. Także w trzeciej części „Ojca chrzestnego” Richard Maldone (Albert Barese) zagrał małą rolę jako Joey.
Christopher Moltisanti ma obsesję na punkcie filmów opowiadających o mafii. Wszyscy bohaterowie widzieli ten film wielokrotnie, do tego stopnia, że np. Paulie mówiąc o Alu Pacino mówi po prostu Al, a część z bohaterów rozróżnia filmy po numerach, np. jedynka oznacza pierwszą część trylogii. Tony i jego ekipa często omawiają swoje ulubione sceny. Dla przykładu ulubioną sceną Tony’ego jest powrót Vita Corleonego na Sycylię. Silvio Dante w początkowych sezonach naśladuje Ala Pacino z trzeciej części, mówiąc „Just when I thought I was out, they pull me back in (kiedy myślałem, że jestem już na zewnątrz, oni wciągnęli mnie z powrotem)”. Odtwarza też scenę z trzeciej części, rozmowę pomiędzy Michaelem Corleonem i Alem Nerim, w której Michael mówi „Our true enemy has yet to reveal himself (nasz prawdziwy wróg jeszcze się nie ujawnił)”. Bohaterowie często porównują się do różnych postaci z filmów gangsterskich, takich jak "Ojciec chrzestny" czy "Chłopcy z ferajny".
W serialu występują także inne nawiązania do trylogii „Ojca chrzestnego”. Tuż przed nieudanym zamachem na życie Tony’ego w pierwszym sezonie, kupuje on butelkę soku pomarańczowego, co nawiązuje do sceny, w której Vito Corleone kupuje pomarańcze, a następnie zostaje postrzelony. W piątym sezonie Carmine Luperatzzi przeżywa atak podczas jedzenia przekąski. Na stole wszystkie szklanki są wypełnione wodą, poza szklanką Carmine, w której jest sok pomarańczowy. Także po śmierci Livii Soprano w trzecim sezonie jest ujęcie, w którym Tony Soprano zjeżdża windą do piwnicy domu pogrzebowego, co jest nawiązaniem do sceny, w której Vito Corleone prosi o przysługę swojego przyjaciela Bonasera po morderstwie jego syna Santino. W odcinku „The Test Dream” słyszymy, jak Annette Bening mówi „not coming out of the toilet with only his cock in his hand (żeby nie wyszedł z toalety tylko ze swoim penisem w ręce)”, po czym widzimy Tony’ego sięgającego za zbiornik po pistolet. W ten sam sposób Michael robi to w „Ojcu chrzestnym”. W pierwszej części szóstego sezonu, w odcinku „Mayham” Anthony Junior planuje zemstę na wujku Juniorze za próbę zabicia jego ojca. A.J. mówi do Bobby’ego i Christophera, że dojście do Juniora będzie „difficult, not impossible (trudne, ale możliwe)”. Rocco Lampone wypowiedział identyczne słowa do Michaela Corleonego podczas rozmowy na temat zabicia Hymana Rotha (Lee Strasberg) w drugiej części trylogii.
Komentarze wydarzeń.
Serial był środkiem dla Davida Chase’a na pokazanie swojego spojrzenia na życie i świat. Wiele epizodów nawiązuje do prawdziwych wydarzeń, takich jak proces O.J Simpsona, oskarżenie prezydenta Billa Clintona, 11 września, wojna w Iraku, karykatury Mahometa w duńskich gazetach oraz Huragan Katrina. Pokazano także wiele przykładów spisków, które proszą się o komentarz społeczeństwa. Dla przykładu, dowiadując się, że Johnny Sack kłamie w sprawie kradzieży skuterów Vespa z portu Newark, Tony dostrzega wadliwość systemu bezpieczeństwa w portach. Innym przykładem jest historia o sprzedaży własności lokalu dzierżawionego przez sklep z drobiem, własności małego biznesu, którą Tony sprzedał dużej korporacji Jamba Juice, handlującej sokami owocowymi, . W tym samym odcinku przedstawione są trudności z pogodzeniem starego systemu organizacji mafii z nowym wielonarodowym kapitalizmem, tak jak w Starbucks.
Opis marek.
„Rodzina Soprano” była konsekwentna w opisie marek występujących w serialu. HBO oficjalnie zaprzecza, że dostało pieniądze za umieszczenie różnych marek w serialu, i twierdzi, że nie są one handlową ofertą, ale zostały wybrane przez producenta programu.
Krytyka i pochwały.
„Rodzina Soprano” jest jednym z najcieplej przyjętych seriali obecnych czasów. Został obwołany jednym z najlepszych seriali telewizyjnych oraz uznany za najlepszy serial dramatyczny wszech czasów przez „TV Guide” i zajął piąte miejsce w rankingu Najlepszych 50 Programów Telewizyjnych Wszech Czasów. We wszystkich internetowych sondach zwyciężał jako najlepszy serial. New York Times nazwał go „najlepszą robotą amerykańskiej popkultury w ciągu ostatnich 25 lat”. „Newsweek” napisał, że dawno przed nim nie było tak dobrego serialu.
Serial jest najbardziej lubianym programem telewizyjnym wszech czasów, osiągając oglądalność nawet 13,4 miliona widzów na odcinek. Jako znak popularności może świadczyć fakt, że plakat reklamujący czwarty sezon przedstawiał tylko zdjęcia bohaterów bez tytułu serialu. Bohaterowie są tak rozpoznawani, że nie trzeba umieszczać napisu „Rodzina Soprano”, żeby widzowie wiedzieli, o co chodzi. Na początku szóstego sezonu w dacie premiery „12 marca” litera „r” została zastąpiona pistoletem. Pomimo spadających ocen dla szóstego sezonu, w ramach rywalizacji z hitem stacji ABC Gotowe na wszystko, „Rodzina Soprano” znalazła się na pierwszym miejscu najchętniej oglądanych seriali w sezonie.
Jednakże pojawiały się także opinie krytyczne na temat serialu. Został nazwany antywłoskim, dyskryminującym włosko-amerykańskich mieszkańców USA, i oskarżony o opieranie ich wizerunku na stereotypach. Dyskryminacja rosła w ciągu wyświetlania wszystkich sezonów, czego rezultatem było zakazanie ekipie uczestnictwa w paradzie z okazji dnia Kolumba tydzień po wyemitowaniu odcinka „Christopher”, w którym była mowa o wpływach mafii oraz stosowaniu przemocy wobec rdzennych mieszkańców podczas Dnia Kolumba.
Fundacja włosko-amerykańska często krytykowała serial, pokazujący społeczeństwo włosko-amerykańskie w negatywnym świetle. Sprzeciwiła się także decyzji burmistrza Bloomberga, który chciał włączyć bohaterów serialu do nowojorskiej parady z okazji Dnia Kolumba. Serial często odwoływał się od tych zarzutów, włączając w to opisanie w serialu w satyryczny sposób organizacji podobnej do Fundacji włosko-amerykańskiej.
Być może za swoją antywłoską naturę serial nie odniósł sukcesu we Włoszech. Był on początkowo wyświetlany w sobotnie wieczory na "Canale 5", ale miał małą oglądalność i został przeniesiony do stacji "SKY Italia" i dopiero wtedy odniósł sukces.
Niektóre krytyki serialu dotyczą pokazywania przemocy w „Rodzinie Soprano”. Pobicia, kolejne morderstwa oraz gwałt na dr Melfi to kilka przykładów z przemocy użytej w trzecim sezonie. Jednakże część widzów krytykowała czwarty sezon za brak przemocy w porównaniu z poprzednimi sezonami.
Również wielu widzów krytykowało serial za dużą liczbę niedokończonych wątków. Kilka najważniejszych przykładów to zaginiony Rosjanin Valery z odcinka „Pine Barrens” i gwałciciel dr Melfi z odcinka „Employee of the Month”. David Chase upierał się, że obie historie były niezależne i nie wpłynęłyby na dalszy bieg historii. Scenarzyści serialu znani są z rozwijania wątków bardzo powoli, aby czasem po kilku miesiącach, a nawet latach pozornego zapomnienia wydobyć je przed zakończeniem sezonu. Najlepszym przykładem jest historia Raymonda Curto, informatora FBI.
Pierwsza część szóstego sezonu była często krytykowana za zbyt wolne tempo. Powolna natura ostatniego sezonu spowodowała, że utracił on wielu fanów i wzmogła krytyki braku stanowczości w wielu odcinkach. HBO i David Chase odpowiadają, że szósty sezon składa się z 21 odcinków podzielonych na dwie części. Praktyka dzielenia ostatniego długiego sezonu na dwie części jest znana widzom HBO. W ten sam sposób stacja podzieliła ostatni sezon serialu „Seks w wielkim mieście”, drugi sezon „”, „Battlestar Galactica”, pierwszy sezon serialu Prison Break („Skazany na śmierć”), „Detektyw Monk”. Wciąż szósty sezon jest najbardziej krytykowany, ale nie tylko, znalazł się on bowiem na szczycie listy najlepszych telewizyjnych programów 2006 roku razem z serialem „Zagubieni”. Był on także nominowany do nagrody Emmy w większej liczbie kategorii niż poprzedni, piąty sezon.
Nagrody.
„Rodzina Soprano” była nominowana czterokrotnie do nagrody Emmy za najlepszy serial dramatyczny w latach 1999, 2000, 2001 i 2003, za każdym razem przegrywając. Ostatecznie w 2004 roku wygrali plebiscyt i otrzymali główną nagrodę. Serial był nominowany 17 razy w ciągu pięciu sezonów i cztery razy otrzymywał nagrodę. Program był także nominowany do Złotych Globów w 2000 roku w kategorii najlepszy serial dramatyczny.
„Rodzina Soprano” zdobywała prawie w każdym sezonie nagrodę Emmy dla najlepszego aktora. Edie Falco i James Gandolfini byli nominowani po pięć razy do nagrody Emmy za główne role w serialu i oboje otrzymali po trzy statuetki. Joe Pantoliano zdobył nagrodę Emmy w 2003 roku, a Michael Imperioli i Drea de Matteo zwyciężyli w 2004 roku za role drugoplanowe. Inni aktorzy, którzy otrzymali nominacje do nagrody Emmy, to Lorraine Bracco, Dominic Chianese, Nancy Marchand, Aida Turturro, Steve Buscemi i Annabella Sciorra.
W 2006 roku serial otrzymał szóstą nominację w kategorii najlepszy serial dramatyczny, ale przegrał z serialem „24 godziny”. Także James Gandolfini i Edie Falco zostali ponownie nominowani za najlepsze role pierwszoplanowe, a Michael Imperioli w kategorii najlepszy aktor drugoplanowy.
Produkcja.
Motyw początkowy.
Jednym z najbardziej rozpoznawalnych motywów serialu jest motyw początkowy, w trakcie którego odtwarzana jest piosenka „Woke Up This Morning”, nagrana przez brytyjski zespół Alabama 3. Główny bohater, Tony Soprano, wyjeżdża z tunelu Lincolna i wjeżdża na autostradę w New Jersey. Pokazywane są liczne punkty charakterystyczne w okolicy miasta Newark. Motyw kończy się wjazdem Tony’ego na podjazd jego domu na przedmieściach North Caldwell w hrabstwie Essex. Ta scena została także użyta w serialu „Simpsonowie”, w którym auto prowadził Fat Tony.
Pomiędzy wyjazdem z tunelu a wjazdem na autostradę w lusterku pokazują się wieże World Trade Center. Przed rozpoczęciem czwartego sezonu HBO i David Chase usunęli tu ujęcie w reakcji na zamachy na WTC.
Muzyka.
W serialu przyłożono dużą uwagę przy dopasowaniu muzyki. David Chase wraz z dźwiękowcem Kathryn Dayak osobiście wybierali każdą piosenkę, czasami radząc się Stevena Van Zandta. Wiele piosenek jest powtarzanych w ciągu jednego odcinka, np.: piosenka tytułowa „Woke up this morning”, „Living on a Thin Line”, śpiewana przez The Kinks, „Glad Tidings” Vana Morrisona czy „Sposa son disprezzata” Vivaldiego, wykonana przez Cecilia Bartoli, a także „World destruction” zespołu Time Zone. Twórcy wykorzystali także piosenki kilku innych artystów, takich jak Dean Martin, Annie Lennox, The Kinks, The Rolling Stones, Van Morrison, Pink Floyd, Bon Jovi, Metallica, Deep Purple, Bob Dylan i Frank Sinatra. W serialu często pojawia się piosenka wykonywana przez Andreę Bocellego „Con te partiro”.
Film.
Pojawiły się przypuszczenia, że po zakończeniu serialu powstanie film oparty na fabule serialu. Plotka ta została rozwiana w zapowiedziach ostatniego sezonu, w których możemy usłyszeć o „ostatnich dziewięciu” odcinkach, które miały swoją premierę 8 kwietnia 2007 roku. Jednakże twórca serialu David Chase jednoznacznie nie zaprzeczył możliwości powstania w przyszłości tego filmu. Tymczasem w połowie marca 2008 roku Nick D'Urso, manager Bada Bing, night klubu, który był nieodzowną częścią serialu ujawnił, że poproszono go o użyczenie lokalu dla potrzeb nowo powstającego filmu.W 2021 ukazał sie prequel noszący tytuł ,Wszyscy święci New Jersey" w którym samego serialowego Tonego Soprano zagrał syn aktora James'a Gandolfini w reżyserii David Chase oraz Lawrence Konner

</doc>
<doc id="356197" url="https://pl.wikipedia.org/wiki?curid=356197" title="Glinice (województwo mazowieckie)">
Glinice (województwo mazowieckie)

Glinice – wieś w Polsce położona w województwie mazowieckim, w powiecie radomskim, w gminie Przytyk.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Marii Magdaleny we Wrzeszczowie.

</doc>
<doc id="356198" url="https://pl.wikipedia.org/wiki?curid=356198" title="Glinice-Domaniewo">
Glinice-Domaniewo

Glinice-Domaniewo – wieś w Polsce położona w województwie mazowieckim, w powiecie pułtuskim, w gminie Winnica.
W latach 1954–1959 wieś należała i była siedzibą władz gromady Glinice-Domaniewo, po jej zniesieniu w gromadzie Winnica. W latach 1975–1998 miejscowość administracyjnie należała do województwa ciechanowskiego.

</doc>
<doc id="356199" url="https://pl.wikipedia.org/wiki?curid=356199" title="Glinice Wielkie">
Glinice Wielkie

Glinice Wielkie – wieś w Polsce położona w województwie mazowieckim, w powiecie pułtuskim, w gminie Winnica.
W latach 1975–1998 miejscowość administracyjnie należała do województwa ciechanowskiego.

</doc>
<doc id="356200" url="https://pl.wikipedia.org/wiki?curid=356200" title="Gliniczek">
Gliniczek

Gliniczek – wieś w Polsce położona w województwie podkarpackim, w powiecie jasielskim, w gminie Tarnowiec.
W latach 1954–1961 wieś należała i była siedzibą władz gromady Gliniczek, po jej zniesieniu w gromadzie Tarnowiec. W latach 1975–1998 miejscowość administracyjnie należała do województwa krośnieńskiego.
Wieś jest położona na lewym brzegu Jasiołki. Przez wieś przepływa Czarny Potok wpadający do Jasiołki. W pobliżu przebiega linia kolejowa nr 108 łącząca stację Stróże ze stacją Krościenko z przystankiem Gliniczek. 1 lutego 1977 część wsi Gliniczek (18 ha) włączono do Jasła.
Podzieloną przez potok na 2 części miejscowość łączą 2 mosty oraz kładka. Ponadto na Jasiołce pomiędzy Gliniczkiem a osiedlem Hankówka znajdują się dwie kładki, z których jedna została zamknięta z powodu złego stanu technicznego.
Wierni kościoła rzymskokatolickiego należą do parafii św. Maksymiliana Kolbe w Czeluśnicy w dekanacie Jasło Wschód, diecezji rzeszowskiej.
W Gliniczku znajduje się pomnik przyrody - około 100 letni dąb.

</doc>
<doc id="356201" url="https://pl.wikipedia.org/wiki?curid=356201" title="Gliniec (województwo mazowieckie)">
Gliniec (województwo mazowieckie)

Gliniec dawniej też Glinice – wieś w Polsce położona w województwie mazowieckim, w powiecie przysuskim, w gminie Przysucha.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Wojciecha w Skrzyńsku lub do parafii bł. Władysława z Gielniowa w Gielniowie.

</doc>
<doc id="356202" url="https://pl.wikipedia.org/wiki?curid=356202" title="Glinik Charzewski">
Glinik Charzewski

Glinik Charzewski – wieś w Polsce położona w województwie podkarpackim, w powiecie strzyżowskim, w gminie Strzyżów.
W latach 1954–1972 wieś należała i była siedzibą władz gromady Glinik Charzewski. W latach 1975–1998 miejscowość administracyjnie należała do województwa rzeszowskiego.
Glinik Charzewski położony jest na wschód od Strzyżowa, za wsią Żarnowa. Rozpościera się w dolinie Wisłoka, na pogórzu zwróconym ku zachodowi. Ma charakter ulicówki. Budynki usytuowane są wzdłuż głównej drogi asfaltowej Strzyżów – Rzeszów, wybudowanej w latach 1794-98, oraz wzdłuż toru kolejowego PKP, wybudowanego w latach 1889-90 na trasie Rzeszów- Jasło.. Droga główna łączy wieś ze Strzyżowem i Czudcem. Obiekty fizjograficzne wsi to: Błonie (pola), Pacie (las), Pałysówka (pole), Sitówki (las), Wisłok (rzeka).
Glinik Charzewski to wieś rolnicza z rozwiniętą uprawą krzewów, głównie malin. Infrastruktura techniczna w miejscowości jest zadowalająca. Wieś zelektryfikowano w latach 1959-60, gaz do gospodarstw domowych doprowadzono w latach 1994-95. Prawie wszystkie gospodarstwa mają wodę z wodociągów pod własnym ciśnieniem. W latach 60. wybudowano we wsi prywatny młyn gospodarczy, który działał do 2018 r. W wiosce już ponad 50 lat działa Ochotnicza Straż Pożarna. Ma ona własny sztandar, dawniej miała sekcję młodzieżową. Od 1957 roku działa filia Biblioteki Publicznej Gminy i Miasta Strzyżów. Obecnie ma swoją siedzibę w szkole podstawowej.

</doc>
<doc id="356203" url="https://pl.wikipedia.org/wiki?curid=356203" title="Glinik Dolny">
Glinik Dolny

Glinik Dolny – wieś w Polsce położona w województwie podkarpackim, w powiecie strzyżowskim, w gminie Frysztak.
Wieś graniczy z miejscowościami: Twierdza, Widacz, Lubla, Glinik Średni i od północy z Frysztakiem. Nazwa najprawdopodobniej pochodzi od dominującego typu gleby – gliny. Wszystko wskazuje także na to, iż dawniej gliniki tworzyły jedną całość (najstarsze dokumenty mówią o Gliniku). Nie można też jednoznacznie określić, kiedy nastąpił podział.
Historia.
Ślady obecności człowieka na tym terenie sięgają neolitu. Pierwsze wzmianki o tej miejscowości pochodzą z roku 1277 i 1474 kiedy to Bolesław Wstydliwy, a później Kazimierz Jagiellończyk uwalniali wsie należące do Cystersów od różnych danin. W rękach Cystersów tereny te pozostały do końca XV w. W 1532 r. nabył je od zakonu Marcin Frysztacki.
Kolejnymi właścicielami Glinika byli między innymi: Ankwicz i Bobola. W siedemnastym wieku mieli tu dworek Rojowscy. Późniejszym właścicielem był baron Lassollaye, który sprzedał dobra Konstantemu Kiernickiemu. Po zespole dworskim pozostały resztki parku ze starymi drzewami.
W miejscowości ulokowany jest kirkut i cmentarz choleryczny – oba z XIX w. W centrum wsi przy drodze kapliczka przydrożna wybudowana na planie prostokąta, zwieńczona dwuspadowym dachem i krzyżem.
Pokłady gliny wykorzystywane są od lat przez funkcjonującą cegielnię. Tradycyjne nazwy części wsi to: Budy, Łysa Góra, Rogale,Granice
Wierni Kościoła rzymskokatolickiego należą do parafii Narodzenia Najświętszej Maryi Panny we Frysztaku.
Gospodarka.
We wsi działa cegielnia i dom pomocy społecznej dla ludzi nerwowo chorych.
W latach 1975–1998 miejscowość administracyjnie należała do województwa rzeszowskiego.

</doc>
<doc id="356204" url="https://pl.wikipedia.org/wiki?curid=356204" title="Bystřice pod Hostýnem">
Bystřice pod Hostýnem

Bystřice pod Hostýnem (niem. "Bistritz") – miasto w Czechach, w kraju zlinskim. Według danych z 31 grudnia 2003 powierzchnia miasta wynosiła 2 681 ha, a liczba jego mieszkańców 8 727 osób.
Demografia.
"Źródło: Czeski Urząd Statystyczny"

</doc>
<doc id="356205" url="https://pl.wikipedia.org/wiki?curid=356205" title="Godki">
Godki

Godki (niem. "Gottken") – wieś na Warmii w Polsce położona w województwie warmińsko-mazurskim, w powiecie olsztyńskim, w gminie Jonkowo. W latach 1975–1998 miejscowość administracyjnie należała do województwa olsztyńskiego.
W miejscowości znajduje przystanek kolejowy, będący na trasie linii kolejowej nr 220 Olsztyn – Elbląg.
Historia.
Wieś pod nazwą "Gotken" lokowana na pruskim polu osadniczym "Gudikus", które było głównym ośrodkiem terytorium Gudikus (od którego przyjęło nazwę), dnia 14 lipca 1346 r. przez biskupa warmińskiego Hermana z Pragi. Przywilej lokacyjny wystawiono w Ornecie, pierwszym sołtysem był Prus "Glande", który otrzymał 5 włók sołeckich. Kolejne nadania pięciowłókowe otrzymali Prusowie: Wisseke; bracia Steuenis, Paten Hannus i Ryppengaude; Ganglaw i jego stryj Bandeko. W 1355 r. kapituła warmińska nadała Prusom: Nodopsowi i Meruneowi 5 włók z prawem sprzedaży wraz z obowiązkiem służby zbrojnej. W 1551 kapituła potwierdziła zakup 6 włók w Gotkach i 8 włók w Bałągu przez burgrabiego z Olsztyna - Piotra Pfaffa oraz zmieniła prawo chełmińskie na prawo magdeburskie. Nabywca został zwolniony od wszelkich opłat i dostaw. Po śmierci burgrabiego, wdowa Urszula wyszła za mąż za Prusa Aleksandra. Po jej śmierci 8 włók w Bałągu, 13 w Gotkach, 6 w Łabędziu i 4 w Wołownie przeszły na własność kapituły warmińskiej. Wspomniany Aleksander przejął te własności w 1595 r. w zamian za czynsz dzierżawny w wysokości 50 marek.

</doc>
<doc id="356206" url="https://pl.wikipedia.org/wiki?curid=356206" title="Godkowo">
Godkowo

Godkowo (tuż po wojnie "Gutkowo") – wieś w Polsce położona w województwie warmińsko-mazurskim, w powiecie elbląskim, w gminie Godkowo.
W latach 1954–1972 wieś należała i była siedzibą władz gromady Godkowo. W latach 1975–1998 miejscowość administracyjnie należała do województwa elbląskiego.
Miejscowość jest siedzibą gminy Godkowo.
Historia.
W dokumentach źródłowych występuje jako "Gotkendorff, Godikendorf, Gotgendorff, Göttkendorff" i "Götgendor". Do 1945 wieś nosiła nazwę "Göttchendorf". Była to nazwa pochodzenia odosobowego. Po wojnie przejściowo nosiła nazwę „Bożki”, dopiero w 1948 uzyskała urzędową nazwę Godkowo.
Pierwsza wzmianka pochodzi z lat 1320–1331, kiedy to komtur elbląski Hermann von Oettingen dokonał lokacji wsi na prawie chełmińskim, na tzw. surowym korzeniu. Miejscowość powstała na obszarze 30 łanów wydzielonych z obszaru sąsiedniej wsi Skowrony ("Schmauch") jako wieś czynszowa, przynależna do komornictwa miłakowskiego. W 1352 wielki szpitalnik i komtur elbląski Otto von Dreileben nadał karczmę we wsi niejakiemu „Mikołajowi i jego spadkobiercom”. Prawdopodobnie podczas wojny 1409–1411 zaginął akt lokacyjny, dlatego w 1417 wielki szpitalnik i komtur elbląski Heinrich Holt odnowił dokument lokacyjny dla „Gotkendorff” oraz sołtysa Hansa Scholza, któremu nadał 3 łany wolne od czynszu. Wojna polsko-krzyżacka z lat 1519–1521 przyniosła wielkie zniszczenia we wsiach leżących wokół Pasłęka. Spustoszone obszary zasiedlano od nowa m.in. w oparciu o kolonistów z Holandii, jednakże jeszcze w 1531 z 30 wioskowych łanów aż 23 stanowiły pustki, a obsadzone były tylko 4 oraz łany sołtysie. Stan taki utrzymywał się jeszcze do 1578, kiedy w „książęcej wsi Göttkendorff” 10 z 30 łanów nadal było pustkowiem. Pozostałych 20 łanów należało do 5 chłopów, był tu też karczmarz, zagrodnik i pasterz.
Stosunki społeczne między Niemcami i przybyszami z Holandii od początku rodziły wiele napięć na tle własnościowym, religijnym i prawa zwyczajowego. Druga fala osadnictwa z Niderlandów napłynęła na ten obszar w 1556. Około 1543 Godkowo podporządkowano parafii w Skowronach i stan taki utrzymał się do 1945. W rezultacie wojen polsko-szwedzkich z pierwszej połowy XVII w. wieś spustoszono, ale dobre położenie na przecięciu szlaków komunikacyjnych przyczyniło się do szybkiego zasiedlenia i odbudowy. Sześciu miejscowych chłopów było zobowiązanych do szarwarku na rzecz folwarku-domeny w Bielicy ("Behlenhof"), co wynikało z oddania w 1683 Godkowa i 14 innych wsi w zastaw, będący konsekwencją spłacania długów po Zakonie Krzyżackim wobec bogatych rodzin szlacheckich. W 1709–1711 wieś wyludniła się na skutek panującej w całych Prusach zarazy, która została przywleczona z Polski. W 1752, w związku z wprowadzeniem nowego podziału administracyjnego Prus na 10 dużych powiatów ziemskich, Godkowo znalazło się w powiecie morąskim. W czasie wojny siedmioletniej stacjonowały tu wojska rosyjskie, których utrzymanie zrujnowało miejscowych chłopów. Od listopada 1806 mieszkańcy byli świadkami ciągłych przemarszów oddziałów pruskich i rosyjskich z Królewca na front walki z Napoleonem. 23 stycznia 1807 we wsi pojawili się pierwsi żołnierze francuscy, a 5 i 8 lutego przemaszerowali Prusacy i Rosjanie udający się na pole bitwy pod Iławą Pruską ("Preußisch Eylau"). Dzień później przeciągnęła tędy piechota korpusu J. B. Bernadotte, a pod koniec lutego z pola bitwy wracali Francuzi z Polakami. Polacy pojawili się w Godkowie jeszcze 11 czerwca 1807; byli to prawdopodobnie żołnierze z korpusu gen. Józefa Zajączka, który zmierzał na pole bitwy pod Frydlądem (14 czerwca 1807), ale nie zdążył tam dotrzeć. Jakiś czas kwaterowali też we wsi dragoni z 18. regimentu marszałka Bernadotte. W efekcie nieustannych przemarszów i kwaterunków, splądrowana i obciążona kontrybucjami wieś stanęła w obliczu głodu; już w marcu 1807 odnotowano wzrastającą śmiertelność mieszkańców.
Po pokoju w Tylży, w latach 1807–1812 wzdłuż pobliskiej Pasłęka przebiegała linia demarkacyjna, a w całej okolicy zajęły swe leża wojska francuskie. Śmiertelność z powodu głodu i chorób, a zwłaszcza czerwonki była tak duża, że w 1808 zaczęto sprowadzać mąkę z Rosji, dzieloną w urzędzie domen w Bielicy. Trzy rodziny w Godkowie skorzystały ponadto z bezzwrotnej pomocy finansowej Dohnów z Gładysz. Zimą 1813 miejscowa ludność była świadkiem odwrotu „Wielkiej Armii” spod Moskwy. W 1818 wieś znalazła się w powiecie pasłęckim, w którego granicach pozostawała do 1 czerwca 1975. Godkowo miało wówczas 122 mieszkańców oraz 27 domów. Pod koniec XIX w. było już 36 zamieszkanych domów na 52 zabudowania w ogóle, 267 mieszkańców (129 mężczyzn, 138 kobiet, z czego 265 ewangelików, 2 katolików podległych pod parafię w Osetniku i 2 wyznawców bliżej nieokreślonej religii). W 1866 założono placówkę pocztową, pod którą podlegało także Swędkowo ("Schwöllmen"). W 1904 uruchomiono wahadłową pocztę konną na trasie Morąg – Godkowo – dworzec w Słobitach, a w 1905 założono samodzielną agenturę pocztową, która znalazła miejsce w piętrowym budynku przy rozwidleniu drogi na Ząbrowiec ("Sommerfeld"), do dziś będącym urzędem pocztowym. W 1924 wieś zelektryfikowano poprzez podłączenie do siłowni torfowej w Karwinach). Po wybuchu I wojny światowej, 2 sierpnia 1914 ogłoszono mobilizację, a wkrótce potem ewakuację przed nadchodzącymi wojskami rosyjskimi, które ostatecznie tu nie dotarły.
W I wojnie światowej poległo 3 mieszkańców wsi: Friedrich Boblitzki, Gustav Poschadel i Friedrich Strauss. Ich nazwiska znalazły się na poświęconym w 1926 pomniku w Skowronach (obecnie kapliczka przed kościołem). Do 1923 naczelnikiem gminy w Godkowie był August Poerschke, po nim Adolf Borrmann (1923–1934), a ostatnim wójtem Gustaw Werner (1934–1945). Według spisu z 1925 wieś miała 508 ha ziemi, w tym 345 ha ziemi ornej, 61 ha łąk i pastwisk, 63 ha lasu, ponadto 41 zamieszkanych budynków na 57 zabudowań w ogóle i 235 mieszkańców (w tym 123 mężczyzn) – wszystkich ewangelików, poza jednym katolikiem. Wieś podlegała pod urząd stanu cywilnego w Skowronach i sąd rejonowy w Miłakowie. Przed wybuchem II wojny światowej wieś liczyła 210 mieszkańców, a wśród 19 gospodarzy największymi byli: Gustav Madsack – 74 ha, Johanna Pörschke 48 ha, Adolf Borrmann i Adolf Schönsee – po 40 ha każdy, Gottfried Werner – 38 ha, Wilhelm Wiechmann – 37 ha i August Ziemer (dzierżawca August Kung) – 21 ha. Zatrudniali oni robotników rolnych mieszkających w czworakach (Insthaus). Wiejskie rzemiosło reprezentowali: cieśla Fritz Braun, kowal Fedrowitz, krawiec Emil Klaukien – mieszkający ok. 300 m za wsią, w kierunku na Skowrony, szewc Steckel, murarz Hermann Grahn i rzeźnik Friedrich Bolz. O drogi we wsi i okolicy dbał dróżnik Rudolf Wiechert, a jednym z najbogatszych mieszkańców był mieszkający przy stawie wiejskim cieśla Braun, właściciel małego tartaku i samochodu marki Opel. Nad stawem znajdowała się także niewielka remiza strażacka. Ostatnimi nauczycielami w miejscowej szkole byli Oscar Haak i Ernst Runge, którego żona nauczała robót ręcznych. Zachowany do dzisiaj budynek szkoły pochodzi z końca XIX w. i został wybudowany z czerwonej cegły, z obszernym przedsionkiem i półkolistymi oknami (obecnie świetlica socjoterapeutyczna i mieszkania prywatne). U podnóża wzniesienia, zwanego Kaddiksberg (tłum. „Jałowcowa Góra”; 100 m n.p.m.), w połowie drogi do Skowron, urządzono plac zebrań ludowych oraz boisko sportowe, a po przeciwnej stronie drogi strzelnicę z 4 stanowiskami (50 m) dla broni małokalibrowej i 2 stanowiskami (100 m) dla broni większego kalibru (ok. 1931). Inicjatorem powstania tego obiektu, wykorzystywanego również w celu organizacji festynów ludowych, było założone przez nauczyciela Ernsta Hülsena Towarzystwo Strzeleckie z siedzibą w gospodzie wójta G. Wernera. Niewiele dalej, w kierunku na folwark Kandyty, znajdowała się cegielnia.
Centralnym punktem wsi była gospoda, w której serwowano m.in. piwo elbląskie z browaru „Englisch Brunnen” (późniejsze „Elbrewery”) i braniewskie z browaru „Bergschlößchen” (nie istnieje). Obok gospody znajdowała się waga oraz duża „ława mleczna”, na której każdego ranka rolnicy zostawiali konwie z mlekiem, dostarczane następnie przez Fritza Karpinskiego ze Skowron samochodem ciężarowym do mleczarni Hansa Tröscha w Dobrym. W 1936 firma „Esso” otworzyła przy gospodzie stację paliw, którą oddano pieczy jej właścicielowi. Obecna stacja paliw znajduje się przy drodze na Szymbory, na wzniesieniu zwanym niegdyś "Nickelsberg". Na wybrukowanym podjeździe do gospody Wernera znajdował się przystanek omnibusu obsługującego codziennie linię Orneta – Godkowo. Z piekarni w Dobrym przywożono chleb, a raz w miesiącu handlarz ze Strużyny ("Silberbach") Schidlowski przywoził świeże ryby z jeziora Narie. Do 1933 dwukrotnie w tygodniu przyjeżdżał do wsi żydowski dentysta Lewin z Elbląga, który przyjmował w gospodzie Wernera. Z uwagi na pochodzenie, po 1933 dentysta we wsi już się nie pojawiał. Po tej dacie gospodarz Ernst Dziggel został zastępcą naczelnika urzędu gminnego w Skowronach oraz lokalnym sekretarzem NSDAP (Ortsgruppenleiter). Placówką Czerwonego Krzyża kierowała Hedwig Konrad, a mistrzem żandarmerii w miejscowym rewirze ("Gendarmeriebezirk") był w latach 1927–1945 Paul Berger. W październiku 1939 pojawili się w Godkowie polscy jeńcy wojenni, których wykorzystywano do pracy przymusowej w rolnictwie. Zakwaterowano ich w barakach postawionych w pobliżu zabudowań G. Madsacka. W 1940 zastąpili ich jeńcy francuscy. Pod koniec 1944 do wsi zaczęli napływać uciekinierzy ze wschodnich rubieży Niemiec. Wszyscy mężczyźni w wieku od 16 do 65 lat zostali wcieleni do Volkssturmu. W niedzielę 21 stycznia 1945 wczesnym rankiem władze partyjne w Pasłęku wydały polecenie pakowania się ("Packbefehl") i opuszczenia wsi, do czego jednak nie doszło, z uwagi na zatarasowanie wszystkich dróg lokalnych przez kolumny uchodźców i wojsko. Większość pozostała więc na miejscu i dopiero w poniedziałek 22 stycznia część mieszkańców opuściła Godkowo, kierując się trasą na Pasłęk oraz przez Szymbory ("Schönborn") do stacji kolejowych w Dobrym ("Döbern") – 6 km i Jankówku ("Hensels") – 8 km, a nawet na dworzec w Słobitach – 12,6 km. We wtorek 23 stycznia do opuszczonego bez walki Godkowa wjechały sowieckie czołgi T-34 i piechota.
Czerwonoarmiści, będący na ogół pod działaniem alkoholu, przystąpili z miejsca do podpaleń, plądrowania, rabunków oraz gwałcenia kobiet. Spalono m.in. dom Marii Borrmann, a ją zamordowano; zabito wdowę Wilhelminę Armbrost, małżeństwo Gottfrieda i Henriette Taube (we własnym domu), Annę i Lotte Tilsner oraz Otto Baegera; nieco później w domu Bruno Schönsee znaleziono ciała 6 zastrzelonych. W sumie zamordowano 13 osób. Ciała zabitych leżały tam, gdzie dosięgły ich kule, a szczególnie wokół stawu Kowalskiego ("Schmiedeteich"), znajdującego się przy drodze do Skowron. Następnego dnia sytuacja się powtórzyła, toteż ludzie w popłochu szukali schronienia na koloniach i w sąsiednich wsiach. W sobotę 27 stycznia 49 Pułk Strzelców Wehrmachtu, atakując od strony Burdajn ("Bordehnen"), po uporczywych walkach zajął Godkowo, z którego wycofali się czerwonoarmiści. Wiele czołgów Armii Czerwonej zniszczono rusznicami w bitwie w pobliżu Lasu Surowskiego. Na wiejskim cmentarzu, pochodzącym z II poł. XIX w. (po prawej stronie wylotu drogi na Swędkowo), pochowano ofiary sowieckich żołnierzy i wykonano wstępną dokumentację zbrodni dla potrzeb dowództwa Wehrmachtu. Po cmentarzu tym nie zostało dzisiaj prawie nic, w jego pobliżu znajdowała się wiejska żwirownia. Okrucieństwo żołnierzy radzieckich skłoniło do ewakuacji pozostałą część ludności, która udała się w kierunku na Szymbory i dworzec kolejowy w Dobrym.
W meldunku dowództwa Grupy Armii Północ z 2 lutego 1945 zapisano: "W Gottschendorfie pod Preussisch Holland tylko w jednym pokoju leżało 7 zabitych cywilów, wśród nich 2 starsze kobiety, 2 mężczyzn, chłopiec w wieku około 14 lat. W kącie skulony dziewięcioletni chłopczyk z całkowicie roztrzaskaną czaszką, a nad nim piętnastoletnia dziewczynka z pociętymi rękoma i podrapaną twarzą, rozszarpanymi bagnetem piersiami i brzuchem, obnażonej dolnej części ciała. Osiemdziesięcioletni starzec leżał zastrzelony pod drzwiami".
Ostatecznie wczesnym rankiem 3 lutego 1945 r. oddziały Wehrmachtu opuściły bez walki Godkowo, zajęte wkrótce przez Armię Czerwoną. Z pobieżnych szacunków wynikało, że ok. 80 Niemców pozostało na miejscu, m.in. murarz Hermann Grahn, Auguste i Friedrich Herrmann, Helene Schönsee, Adolf Schulz, Wilhelmine Zander i August Widder, który zmarł w kwietniu 1947. Wśród nich byli również uciekinierzy z innych obszarów Prus, którzy woleli zostać na łasce czerwonoarmistów, niż wędrować w śniegu i mrozie sięgającym minus 21 stopni Celsjusza.
Pierwsi powojenni mieszkańcy Godkowa pochodzili z Polski centralnej. Ponadto nowi mieszkańcy przybywali z Wileńszczyzny oraz pogranicza ukraińskiego (po marcu 1947 w ramach akcji „Wisła”).
Pierwszym kierownikiem „starej szkoły” był pan Żyłka, a nauczycielem Henryk Bończak. Niedługo potem kierowniczką została Maria Woronecka (zm. 2010), a następnie jej przyszły mąż Stanisław Kiejzik (zm. 1993). Nauczycielką była Zuzanna Sozańska. W 1961 oddano do użytku nową szkołę. Obecnie dyrektorem rozbudowanej w ostatnich latach szkoły jest Zdzisław Jerzy Białobrzewski. Pierwszym milicjantem z posterunku w Dobrym (wówczas Dąbrowa) był mieszkający w Godkowie Michał Przewoźny. Gospoda Wernera po wojnie zmieniła swoje przeznaczenie; obecnie jest tu sklep spożywczy GS i mieszkanie prywatne. Po 1945 Godkowo przyporządkowano do kościoła w Osieku, a od 1957 do parafii w Dobrym, kiedy kościoły w Dobrym i Wilczętach włączono do dekanatu Orneta. Pierwszym księdzem sprawującym posługi duszpasterskie dla mieszkańców wsi i okolicy był dojeżdżający sporadycznie z Pasłęka ks. Józef Sikora (1907–1989), b. kapelan wojskowy z września 1939 r. (uciekł z transportu do Kozielska), kapelan AK, administrator parafii Pasłęk w latach 1945–1949. Dopiero jednak ks. Stanisław Czernik, b. kapelan AK w stopniu pułkownika, zapewnił stałą obsługę wiernych. Jako proboszcz w Osieku (wówczas Morawy) w latach 1947–1949 obsługiwał także kościoły w Śmiałkach (Skowrony), Piastowie (Wilczęta) i Dębinach (Dobry). Po nim proboszczem był krótko ks. Piotr Żarnowski ze Strużyny, później ks. Paweł Majcher, w latach 1954–1957 ks. Paweł Dziendzielewski, a następnie do 1959 ks. Stanisław Kałucki (zm. w 1994 r. w Kwidzynie). Obecnie Godkowo podlega parafii w Osieku z filią w Skowronach. W 2001 straż pożarna otrzymała samochód strażacki, kupiony ze składek b. niemieckich mieszkańców wsi.
Cerkiew w Godkowie.
Z inicjatywy prof. Romany Cielątkowskiej z Politechniki Gdańskiej, do Godkowa zostały przeniesione resztki zabytkowej cerkwi z Kupnej, co miało na celu uratowanie obiektu przed zniszczeniem. Pozostałości cerkwi zostały wkomponowane w świątynię powstałą z inicjatywy mieszkańców gminy Godkowo oraz księdza Andrzeja Sroki, proboszcza grekokatolickiej parafii w Elblągu. Rekonstrukcja rozpoczęła się w 2012 r. i zakończyła się w 2013 uroczystym nabożeństwem prowadzonym przez greckokatolickiego biskupa diecezji wrocławsko-gdańskiej Włodzimierza Juszczaka. Cerkiew została uroczyście konsekrowana 10 października 2015 przez biskupa Eugeniusza Popowicza.

</doc>
<doc id="356207" url="https://pl.wikipedia.org/wiki?curid=356207" title="Godlewo (Polska)">
Godlewo (Polska)

Godlewo – wieś w Polsce położona w województwie podlaskim, w powiecie grajewskim, w gminie Grajewo.
Prywatna wieś szlachecka położona była w drugiej połowie XVI wieku w powiecie wąsoskim ziemi wiskiej województwa mazowieckiego.
W 1929 r. należała do gminy Białaszewo, powiat szczuczyński. Majątek ziemski posiadał tu Władysław Sulewski (118 mórg).
W latach 1975–1998 miejscowość administracyjnie należała do województwa łomżyńskiego.
W Godlewie urodził się Jan Załuska - lekarz, poseł na Sejm.
Wierni kościoła rzymskokatolickiego należą do parafii Przemienienia Pańskiego w Wąsoszu.

</doc>
<doc id="356208" url="https://pl.wikipedia.org/wiki?curid=356208" title="Godlewo-Baćki">
Godlewo-Baćki

Godlewo-Baćki – wieś w Polsce położona w województwie mazowieckim, w powiecie ostrowskim, w gminie Boguty-Pianki.
Wierni kościoła rzymskokatolickiego należą do parafii św. Apostołów Piotra i Pawła w Czyżewie.
Historia.
Wieś założona prawdopodobnie przez potomków rodu herbu Gozdawa.
W I Rzeczypospolitej miejscowość należała do ziemi nurskiej. Tworzyła tzw. okolicę szlachecką "Godlewo".
W roku 1827 we wsi 12 domów i 35 mieszkańców.
Pod koniec wieku XIX: "Godlewo baczki" lub "Godlewo baćki". Miejscowość drobnoszlachecka w powiecie "ostrowskim", gmina Kamieńczyk Wielki, parafia Czyżew. Liczyła 15 domów i 110 mieszkańców.
W latach 1921–1931 wieś leżała w województwie białostockim, w powiecie ostrołęckim, w gminie Boguty.
Według Powszechnego Spisu Ludności z 1921 roku wieś zamieszkiwało 98 osób, 87 było wyznania rzymskokatolickiego a 11 mojżeszowego. Jednocześnie 87 mieszkańców zadeklarowało polską przynależność narodową a 11 żydowską. Było tu 17 budynków mieszkalnych. Miejscowość należała do parafii rzymskokatolickiej w m. Boguty-Pianki. Podlegała pod Sąd Grodzki w Czyżewie i Okręgowy w Łomży; właściwy urząd pocztowy mieścił się w Czyżewie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="356209" url="https://pl.wikipedia.org/wiki?curid=356209" title="Godlewo-Gorzejewo">
Godlewo-Gorzejewo

Godlewo-Gorzejewo – wieś w Polsce położona w województwie mazowieckim, w powiecie ostrowskim, w gminie Andrzejewo.
W latach 1954–1959 wieś należała i była siedzibą władz gromady Godlewo-Gorzejewo, po jej zniesieniu w gromadzie Szulborze Wielkie. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Andrzejewie.

</doc>
<doc id="356210" url="https://pl.wikipedia.org/wiki?curid=356210" title="Godlewo-Gudosze">
Godlewo-Gudosze

Godlewo-Gudosze – wieś w Polsce położona w województwie mazowieckim, w powiecie ostrowskim, w gminie Szulborze Wielkie.
W latach 1975–1998 miejscowość administracyjnie należała do województwa łomżyńskiego. 
Do 2008 we wsi funkcjonowała szkoła podstawowa, która została zamknięta z powodu małej ilości uczęszczającychdo niej uczniów (w roku szkolnym 2007/2008 uczęszczało zaledwie około 30).
Wierni kościoła rzymskokatolickiego należą do parafii Najświętszej Maryi Panny Królowej Polski w Szulborzu Wielkim.

</doc>
<doc id="356211" url="https://pl.wikipedia.org/wiki?curid=356211" title="Godlewo-Kolonia">
Godlewo-Kolonia

Godlewo-Kolonia – wieś w Polsce położona w województwie podlaskim, w powiecie wysokomazowieckim, w gminie Czyżew.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Apostołów Piotra i Pawła w Czyżewie.

</doc>
<doc id="356213" url="https://pl.wikipedia.org/wiki?curid=356213" title="Godlewo-Łuby">
Godlewo-Łuby

Godlewo-Łuby – wieś w Polsce położona w województwie mazowieckim, w powiecie ostrowskim, w gminie Boguty-Pianki.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Wszystkich Świętych w Bogutach-Piankach.
Historia.
Wieś założona prawdopodobnie przez potomków rodu herbu Gozdawa.
W I Rzeczypospolitej należała do ziemi nurskiej. Tworzyła tzw. okolicę szlachecką "Godlewo".
Pod koniec wieku XIX miejscowość drobnoszlachecka w powiecie "ostrowskim", gmina Szulborze-Koty.

</doc>
<doc id="356215" url="https://pl.wikipedia.org/wiki?curid=356215" title="Godlewo-Milewek">
Godlewo-Milewek

Godlewo-Milewek – wieś w Polsce położona w województwie mazowieckim, w powiecie ostrowskim, w gminie Nur.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Przemienienia Pańskiego w Zuzeli.
Historia.
Miejscowość tworzyła okolicę szlachecką "Godlewo". W spisie podatkowym z roku 1578 wieś wymieniona jako "Godlewo Gnochi". W końcu XVIII wieku pojawia się zapis "Godlewo Milewko Gnochy", a w XIX wieku nazwa współczesna.
Niektórzy właściciele wsi:
W 1827 roku w miejscowości 14 domów i 95 mieszkańców, natomiast w 1880 17 domów i 127 mieszkańców. W roku 1891 było tu 24 drobnoszlacheckich gospodarzy.
Spis powszechny z 1921 roku informuje o wsi "Godlewo Milewek", liczącej 25 domów i 139
mieszkańców. Miejscowość należała do gminy "Szulborze Koty".

</doc>
<doc id="356216" url="https://pl.wikipedia.org/wiki?curid=356216" title="Bystrice pod Hostynem">
Bystrice pod Hostynem



</doc>
<doc id="356217" url="https://pl.wikipedia.org/wiki?curid=356217" title="Godlewo-Piętaki">
Godlewo-Piętaki

Godlewo-Piętaki – wieś w Polsce położona w województwie podlaskim, w powiecie wysokomazowieckim, w gminie Czyżew.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Apostołów Piotra i Pawła w Czyżewie.
Historia wsi.
"Godlewo" założone prawdopodobnie w końcu XIV lub na początku XV w. przez książęcego mierniczego ziemi. W tamtym czasie osoba taka nazywała się "Godel" i stąd wzięła się prawdopodobnie nazwa "Godlewo".
W XVI w. istniało w okolicy kilkanaście przysiółków zamieszkiwanych przez drobną szlachtę herbu Gozdawa, która przyjęła nazwisko "Godlewscy".
Wzmiankowani Godlewscy:
W XIX w. wieś w powiecie "ostrowskim". Wchodziła w skład okolicy szlacheckiej "Godlewo", którą tworzyły:
Folwark Godlewo-"dziudzie" z nomenklaturami: "Siennica, Giże, Łukasze, Pierce" i wsi "Zaremby Bolędy" posiadał w roku 1868 powierzchnię 275. morgów.
Folwark "Godlewo Wielkie" litera W z przyległościami we wsi "Szulborze Koty" o powierzchni 354. morgów.
W 1921 r. wyszczególniono:
Wieś Godlewo-Piętaki w liczbach, [w:] Polska w liczbach [online], polskawliczbach.pl [dostęp 2021-02-05] (pol.), liczba ludności w oparciu o dane GUS.
GUS: Ludność - struktura według ekonomicznych grup wieku. Stan w dniu 31.03.2011 r..
Poczta Polska. Wyszukiwarka kodów pocztowych
GUS. Wyszukiwarka TERYTczyzn i 4 kobiety).

</doc>
<doc id="356218" url="https://pl.wikipedia.org/wiki?curid=356218" title="Godlewo-Warsze">
Godlewo-Warsze

Godlewo-Warsze – wieś w Polsce położona w województwie mazowieckim, w powiecie ostrowskim, w gminie Nur.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Przemienienia Pańskiego w Zuzeli.
Historia.
Nazwa wsi pochodzi od imienia "Warsz" ("Warcisław").
W pierwszej połowie XVI w. wymieniony, żyjący w tej miejscowości, rycerz "de Warszi". Wieś należała do okolicy szlacheckiej "Godlewo".
Spis podatkowy z roku 1578 wymienia "Godlewo Warsche", liczące 12 włók ziemi, w której dziedziczyli: Jakub, Stanisław, Bartłomiej i bracia. Wieś zamieszkana przez Godlewskich herbu Gozdawa, którzy stworzyli tu zaścianek szlachecki i przez wieki w nim dominowali. Spis ziemian z 1784 roku wymienia przede wszystkim Godlewskich. Udziały mieli również: Kietliński i Sutkowski.
W roku 1817 było tu 14 domów i 83 mieszkańców. Miejscowość należała do parafii Zuzela. W 1827 r. notowano tu 13 domów i 95 mieszkańców.
Na mapie Królestwa Polskiego z pierwszej połowy XIX w. można zauważyć zwartą zabudowę wsi, po lewej stronie drogi ze Strękowa. Po prawej stronie wyszczególniona karczma.
W 1891 r. we wsi mieszkało 18 drobnoszlacheckich gospodarzy uprawiających 87 ha ziemi. Przeciętne gospodarstwo mierzyło około 4 ha. Mieszkał tu również jeden gospodarz chłopski. W sumie, w "Warszach" żyło 114 mieszkańców. W 1906 roku liczba ludności wzrosła do 189 osób.
Spis powszechny z 1921 roku informuje o 25 domach i 149 mieszkańcach. Wieś należała do gminy Szulborze-Koty.

</doc>
<doc id="356219" url="https://pl.wikipedia.org/wiki?curid=356219" title="Godlewo Wielkie">
Godlewo Wielkie

Godlewo Wielkie – wieś w Polsce położona w województwie mazowieckim, w powiecie ostrowskim, w gminie Nur.
W latach 1954–1961 wieś należała i była siedzibą władz gromady Godlewo Wielkie, po jej zniesieniu w gromadzie Szulborze Wielkie. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Przemienienia Pańskiego w Zuzeli.
Historia.
Wieś założona przez ród herbu Gozdawa. Najstarsza miejscowość okolicy szlacheckiej "Godlewo", wzmiankowana w dokumentach w latach: 1416, 1430, 1470, 1480.
Spis podatkowy z 1578 roku wymienia "Godlewo Magna" o powierzchni 24formula_1 włóki. Dziedzicami byli tu: Grzegorz, Jan i Mateusz z braćmi.
W połowie XVIII wieku burgrabią grodzkim, ostrowskim był Wojciech Godlewski, którego syn, Franciszek, w 1774 r. został burgrabią nurskim, w 1783 roku również podstarościm ostrowskim. W 1774 r. kupił ziemię od kuzyna, Mateusza. W końcu XVIII osadził tu chłopów i utworzył folwark. Kupił też część wsi "Szulborze Koty". Tam również zamieszkali chłopi.
W roku 1784, oprócz Franciszka Godlewskiego ziemię posiadali też inni Godlewscy oraz: Glinczanka, Ważeński i Zaremba.
"Majątek Godlewo Wielkie" składał się z części wsi "Godlewo Wielkie" i "Szulborze Koty" oraz folwarku zajmującego północne tereny "Godlewa". Istniał do 1864 r., w którym został uwłaszczony. Powstało tu 6 gospodarstw chłopskich, w "Szulborzach" dwa gospodarstwa, które w sumie zajmowały 75 mórgów.
W 1817 roku we wsi naliczono 27 domów i 217 mieszkańców, w 1827 było 26 domów i 239 mieszkańców.
Przypuszcza się, że w rozparcelowanym majątku zamieszkali Żydzi, których w 1891 roku było tu 25. W tym samym czasie ludność polska liczyła około 200 osób. Istniały tu 24 domy. Potomkowie szlachty prowadzili 23 gospodarstwa, a ludność chłopska 6. Właściciele drobnoszlacheccy posiadali 87 ha użytków rolnych.
W czasie spisu powszechnego z 1921 roku wieś liczyła 35 domów i 232 mieszkańców. Oprócz Polaków mieszkała tu również dwudziestoosobowa grupa Żydów. Miejscowość należała do gminy Szulborze-Koty. Właścicielami znajdującego się tu wiatraka była żydowska rodzina Rotmanów.

</doc>
<doc id="356220" url="https://pl.wikipedia.org/wiki?curid=356220" title="Godnowa">
Godnowa

Godnowa – wieś w Polsce położona w województwie dolnośląskim, w powiecie milickim, w gminie Milicz.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="356223" url="https://pl.wikipedia.org/wiki?curid=356223" title="Černovice">
Černovice

Černovice – miasto w Czechach, w kraju Wysoczyna.
Według danych z 31 grudnia 2003 powierzchnia miasta wynosiła 3654 ha, a liczba jego mieszkańców 1863 osób.
Demografia.
"Źródło: Czeski Urząd Statystyczny"

</doc>
<doc id="356224" url="https://pl.wikipedia.org/wiki?curid=356224" title="Cernovice">
Cernovice



</doc>
<doc id="356227" url="https://pl.wikipedia.org/wiki?curid=356227" title="Goląsza Dolna">
Goląsza Dolna

Goląsza Dolna – wieś w Polsce położona w województwie śląskim, w powiecie będzińskim, w gminie Psary.
W latach 1975–1998 miejscowość administracyjnie należała do województwa katowickiego.

</doc>
<doc id="356228" url="https://pl.wikipedia.org/wiki?curid=356228" title="Goląsza Górna">
Goląsza Górna

Goląsza Górna – wieś w Polsce położona w województwie śląskim, w powiecie będzińskim, w gminie Psary.
W latach 1975–1998 miejscowość administracyjnie należała do województwa katowickiego.

</doc>
<doc id="356229" url="https://pl.wikipedia.org/wiki?curid=356229" title="Golejewko">
Golejewko

Golejewko – wieś w Polsce położona w województwie wielkopolskim, w powiecie rawickim, w gminie Pakosław.
Golejewko leży 12 km na wschód od miejscowości Rawicz, przy drodze do Dubina, nad Szpatnicą, prawym dopływem Orli.
Wieś powstała na początku XIV wieku u podnóża grodu "Czestram", siedziby kasztelanii, wymienionego po raz pierwszy w bulli gnieźnieńskiej z 1136. Wieś Goleiewko położona była w 1581 roku w powiecie kościańskim województwa poznańskiego.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Kröben (krobskim) w rejencji poznańskiej. Golejewko należało do okręgu jutroszyńskiego tego powiatu i stanowiło odrębny majątek, którego właścicielem był wówczas (1846) von Zastrow. Według spisu urzędowego z 1837 roku wieś liczyła 224 mieszkańców, którzy zamieszkiwali 33 dymy (domostwa). W skład majątku Golejewko wchodziły wówczas także wsie: Drogi (10 domów, 136 osób), Golejwo oraz Olbina (6 domów, 84 osoby).
W latach 1975–1998 miejscowość administracyjnie należała do województwa leszczyńskiego.
Publikacja z 1964 roku podaje, że Golejewko jest jedną z miejscowości występowania grupy Hazaków.

</doc>
<doc id="356230" url="https://pl.wikipedia.org/wiki?curid=356230" title="Golemki">
Golemki

Golemki – wieś w Polsce położona w województwie podkarpackim, w powiecie dębickim, w gminie Czarna.
W latach 1975–1998 miejscowość administracyjnie należała do województwa tarnowskiego.

</doc>
<doc id="356231" url="https://pl.wikipedia.org/wiki?curid=356231" title="Golenice">
Golenice

Golenice (niem. "Schildberg" - Tarczowe Wzgórze) – wieś w Polsce położona w województwie zachodniopomorskim, w powiecie myśliborskim, w gminie Myślibórz. 
Historia.
Golenice po raz pierwszy były wzmiankowane w 1276 roku, kiedy to rycerz Dietrich von Kerkow zrezygnował z zamku i miasta Golenice (Castrum et Civitatem Schiltperge) na rzecz margrabiów brandenburskich. W tym czasie Golenice były ośrodkiem administracyjnym Ziemi Golenickiej (Terra Schiltberghe) obejmującej kilkanaście wsi na obszarze około 2 mil kwadratowych. Dokładniejszy opis Ziemi Golenickiej w roku 1337 znamy z tzw. Nowomarchijskiej Księgi Ziemskiej Jana von Waldow z lat 1404-1414. Do 1344 roku w Golenicach urzędował także archidiakon, jednak w 1344 roku doszło do połączenia archidiakonatu golenickiego i myśliborskiego. W wieku XIV Golenice należały przeważnie do rodziny von Wedel, chociaż spotykamy tam również przedstawicieli rodów von Jagow czy von Ertmerstorf. Około roku 1408 w posiadanie Golenic wszedł Ulrich von der Ost, przedstawiciele tego rodu władali Golenicami do 1684 roku. Pod koniec XVII wieku Golenice należały do feldmarszałka barona Georga von Derfflinger a następnie do jego syna Friedricha (w kościele golenickim znajduje się ufundowany przez niego w 1698 roku miedziany pająk). Po śmierci tego ostatniego, majątkiem golenickim zarządzała wdowa - Ursula von Osterhausen, a następnie Golenice znalazły się w rękach rodu von Rosey, którzy wybudowali we wsi pałac i nowy kościół. Pod koniec wieku XVIII majątek golenicki należał do rodu von Sydow, a od początku wieku XIX do roku 1901 do rodu von Rieben. W roku 1901 majątek golenicki (wraz z folwarkami w Golczewie i Sarbinowie) stał się własnością rodu von Hohenzollern.
W latach 1945-1954 i 1973-1976 miejscowość była siedzibą gminy Golenice. W latach 1975–1998 miejscowość administracyjnie należała do województwa gorzowskiego.

</doc>
<doc id="356232" url="https://pl.wikipedia.org/wiki?curid=356232" title="Ulica 3 Maja w Rzeszowie">
Ulica 3 Maja w Rzeszowie

Ulica 3 Maja (dawniej "Pańska", zwana popularnie "Paniagą") – jedna z najważniejszych, najstarsza i zarazem najbardziej reprezentacyjna ulica Rzeszowa. Biegnie południkowo od kościoła farnego do zbiegu alei Pod Kasztanami i ulicy Zamkowej. Wraz z alejami Lubomirskich i Pod Kasztanami oraz ulicami Zamkową, Kościuszki i Grunwaldzką stanowiła historyczny trakt handlowy i tranzytowy z północy na południe, a obecnie jest częścią głównego traktu pieszego i najważniejszym deptakiem Rzeszowa.
Historia.
Początki ulicy sięgają czasów, gdy w pobliżu powstał w XIV wieku kościół farny i w XV rzeszowski zamek. Stanowiła ona najkrótsze połączenie między tymi dwoma najważniejszymi obiektami miasta. Apogeum swojego rozwoju osiągnęła w XIX wieku, stała się wtedy miejscem spotkań mieszkańców miasta, w którym swobodnie, niezależnie od lokalnej władzy można było wymieniać poglądy. Kamienice stojące w ciągu ulicy uległy sporym uszkodzeniom w czasie II Wojny Światowej, a po zakończeniu wojny wiele z nich zostało odbudowanych w nieco okrojonym wydaniu, bez najwyższych kondygnacji, co powoduje, że całość zabudowy tej ulicy jest stosunkowo niska w porównaniu z innymi ulicami rzeszowskiego Śródmieścia.
Nazwa.
Początkowo zwana była "Ku Piarum Scholarum", później "Pijarską", w czasach zaboru austriackiego "Expiaristengasse" ("Popijarska"), autonomii Galicyjskiej "Herrengasse", czyli "Pańską". Większość mieszkańców zwyczajowo nazywało ją "Paniagą". Nazwę 3 Maja otrzymała w okrągłą rocznicę uchwalenia Ustawy Zasadniczej. We wrześniu 1939 roku Niemcy, którzy wkroczyli do miasta w celu zniszczenia świadomości narodowej zmienili nazwę na "Breite Straße", czyli "Ulica Szeroka". Dopiero po II wojnie ostatecznie przemianowano ją na 3 Maja.
W 1951 ulica 3 Maja została przemianowana na ul. 1 Maja.
Przebieg.
Ulica rozpoczyna swój bieg od Placu Farnego tuż przy dzwonnicy Kościoła Farnego, gdzie krzyżuje się z ulicą Kościuszki, która prowadzi bezpośrednio do Rynku.
Następnie krzyżuje się z trzema mniejszymi ulicami tj. Dymnickiego, Fircowskiego i Alsa oraz jedną z głównych ulic Śródmieścia, czyli ulicą Jagiellońską.
Paniaga kończy swój bieg rozwidlając się na ulicę Zamkową oraz aleję Pod Kasztanami, którą dalej biegnie deptak aż do ulicy Szopena.
Obecnie.
W chwili obecnej ulica jest głównym centrum handlowym miasta. Ulica, która na stałe wpisała się w jego historię i jego mieszkańców, doczekała się święta, tzw. Święta Paniagi, które odbywa się corocznie 3 maja począwszy od 2003 roku. Pod koniec ubiegłego wieku ulicę zmieniono w deptak, jednak w krótkim czasie wpuszczono tam tysiące samochodów. Po akcjach młodych mieszkańców Rzeszowa, zmniejszono liczbę samochodów uprawnionych do wjazdu i przywrócono ulicy charakter typowego miejskiego deptaka. Na chwilę obecną prawo do poruszania się po Paniadze przysługuje jedynie pieszym, rowerzystom, służbom miejskim oraz pojazdom z identyfikatorem A uprawniającym do wjazdu na tę konkretną ulicę.
Na dzień dzisiejszy na ulicy znajdują się dwa pomniki: wcześniejszy Stanisława Konarskiego, znajdujący się przed budynkiem I LO, oraz odsłonięty w 2010 roku pomnik Tadeusza Nalepy.

</doc>
<doc id="356233" url="https://pl.wikipedia.org/wiki?curid=356233" title="Goleniowy">
Goleniowy

Goleniowy – wieś w Polsce położona w województwie śląskim, w powiecie zawierciańskim, w gminie Szczekociny, przy drodze krajowej nr 78. W latach 1975–1998 miejscowość administracyjnie należała do województwa częstochowskiego.
W przeszłości obszar ten administracyjnie należał do powiatu lelowskiego, jędrzejowskiego i włoszczowskiego. Goleniowy należą do wschodniej części obszaru geomorfologicznie przynależnej do Niecki Nidziańskiej. Położone są na wysokości 310 m n.p.m. Wieś liczy ponad 800 mieszkańców i 200 gospodarstw (w tym także wysokorozwiniętych). Charakterystyczną cechą wsi jest to, że jest ona położona nad rozległymi łąkami poprzecinanymi drobnymi ciekami wodnymi. Zalegają pod nimi grube pokłady torfu, które sięgają do 3 m. Na łąkach biją źródła tj.: Kagan Duży, Średni i Mały.
Większość ludności Goleniów to rolnicy (ok. 95%) zajmujący się uprawą ziemi (żyto, pszenica, jęczmień, kukurydza) i hodowlą (głównie świnie, krowy i drób).
Po 1660 w Goleniowach zamieszkiwał aż do śmierci (1700) poeta polskiego baroku Wespazjan Kochowski, prawdopodobnie pochowany w miejscowym kościele parafialnym.
Nazwa.
Nazwa miejscowości notowana była w formach "Golenni" (1307), "Golenow" (1346-58), "Golenowy" oraz "Golyenyowa" (1470-80), "Goleniowy" (1629). Jest to nazwa dzierżawcza od nazwy osobowej "Goleń".

</doc>
<doc id="356234" url="https://pl.wikipedia.org/wiki?curid=356234" title="Goleńsko">
Goleńsko

Goleńsko – wieś w Polsce położona w województwie łódzkim, w powiecie łowickim, w gminie Chąśno.
Wieś duchowna położona była w drugiej połowie XVI wieku w powiecie gąbińskim ziemi gostynińskiej województwa rawskiego. Była wsią klucza łowickiego arcybiskupów gnieźnieńskich. W latach 1975–1998 miejscowość administracyjnie należała do województwa skierniewickiego.
W Goleńsku urodził się Jan Uczciwek (1892–1973), kawaler Orderu Virtuti Militari.

</doc>
<doc id="356235" url="https://pl.wikipedia.org/wiki?curid=356235" title="Goleszewo">
Goleszewo

Goleszewo – osada w Polsce położona w województwie warmińsko-mazurskim, w powiecie braniewskim, w gminie Braniewo.
W latach 1975–1998 miejscowość administracyjnie należała do województwa elbląskiego.

</doc>
<doc id="356236" url="https://pl.wikipedia.org/wiki?curid=356236" title="Goleszyn">
Goleszyn

Goleszyn – wieś w Polsce położona w województwie mazowieckim, w powiecie sierpeckim, w gminie Sierpc.
Prywatna wieś szlachecka "Goleszyno" położona była w drugiej połowie XVI wieku w powiecie sierpeckim województwa płockiego. W okresie międzywojennym Goleszyn leżał w powiecie sierpeckim w województwie warszawskim. 
13 czerwca 1944 r. doszło we wsi do potyczki partyzantów Armii Ludowej z oddziału "Waśki" z żandarmerią niemiecką. Zginęło 3 partyzantów (ku ich pamięci w ścianę szkoły podstawowej wmurowano po wojnie tablicę pamiątkową). 
Po wojnie wieś znalazła się w gminie Białyszewo, a siedzibą był Goleszyn. Po roku 1957 wraz z nowym podziałem administracyjnym zniesiono gminę, w miejscowość stała się siedzibą gromady Goleszyn. Po kolejnej reformie administracyjnej w 1975 roku miejscowość administracyjnie należała do województwa płockiego.
We wsi znajduje się parafia pw. św. Mateusza.
Linki zewnętrzne.
 

</doc>
<doc id="356237" url="https://pl.wikipedia.org/wiki?curid=356237" title="Česká Kamenice">
Česká Kamenice

Česká Kamenice (niem. "Böhmisch Kamnitz") − miasto w Czechach, w kraju ujskim. Według danych z 31 grudnia 2003 powierzchnia miasta wynosiła 3 876 ha, a liczba jego mieszkańców 5 475 osób.
Demografia.
"Źródło: Czeski Urząd Statystyczny"

</doc>
<doc id="356238" url="https://pl.wikipedia.org/wiki?curid=356238" title="Golęczewo">
Golęczewo

Golęczewo (niem. "Golenczewo", "Golenhofen" 1906-18) – wieś w Polsce położona w województwie wielkopolskim, w powiecie poznańskim, w gminie Suchy Las.
Historia.
Osada stała istniała w miejscu obecnej wsi najprawdopodobniej już we wczesnym średniowieczu (okres wczesnopiastowski), o czym świadczą znaleziska archeologiczne m.in. z lat 1983-1985, 1990-1991, 2009 i 2013. Osada zamieszkana była przez ludność słowiańską. Siedem stanowisk archeologicznych potwierdza na pewno istnienie tu wsi w X-XII wieku. Pierwsza wzmianka o miejscowości pochodzi z 1313, kiedy to wymieniona została jako "Golenzcowo" w "Kodeksie dyplomatycznym Wielkopolski" (II 307). Nazwa ta pochodziła od nazwy osobowej "Goleniec". Wieś szlachecka Gołwiczewo położona była w 1580 roku w powiecie poznańskim województwa poznańskiego.
Golęczewo (623 ha) zostało wykupione z rąk polskich w październiku 1901 z zamiarem stworzenia tu tzw. wzorcowej wsi niemieckiej, zgodnej z założeniami Hakaty. Zapłacono za nie 530.000 ówczesnych marek. Wieś była zaniedbana, w związku z czym najpierw przeprowadzono prace przygotowawcze: melioracyjne, budowlane i wyposażeniowe. Do przyjęcia osadników zatwierdzono ją dopiero w 1903. Miała to być wieś ewangelicka, o dużym stopniu samowystarczalności – z kościołem, szkołą, salą gimnastyczną, łaźnią, pralnią, piekarnią, strażą pożarną i wodociągiem. Domy wybudowane w Golenhofen (ówczesna nazwa) były białe z aplikacjami czerwonymi i czarnymi (barwy pruskie). Obok zrealizowano stajnie i obory (2-4 konie i 8-10 krów). Zbudowano też salę modlitw i zebrań, mieszkanie dla nauczyciela, łaźnię z piekarnią i pralnią oraz izbą przechowywania sprzętu gaśniczego, a także zbiornik wodny z silnikiem wiatrowym, napędzającym wiejski wodociąg.
Życie społeczne gminy cechował konflikt między dwiema grupami osadników: z głębi Rzeszy i reemigrantami ze wschodu (ci pierwsi uważali się za element wartościowszy i byli preferowani przez administrację prowincjonalną przy obsadzie stanowisk w gminie). Mimo wysiłków państwowych wieś nie stała się wzorem dla ludności polskiej, a jej status majątkowy nie odbiegał od wsi polskich.
Do Golęczewa organizowano wycieczki dla dziennikarzy, parlamentarzystów i dygnitarzy różnego szczebla, celem demonstracji osiągnięć niemieckich kolonistów (m.in. 24 maja 1909, 6 czerwca 1910 i we wrześniu 1913).
Pozostałością kolonizacji jest cmentarz ewangelicki przy ul. Dworcowej.
W latach 1975–1998 miejscowość administracyjnie należała do województwa poznańskiego.
Współczesność.
W Golęczewie znajduje się klub piłkarski GKS Golęczewo, remiza strażacka, szkoła i przedszkole. We wsi funkcjonuje także apteka. Dojazd z Poznania zapewniają autobusy podmiejskie linii 905 i 907 oraz pociągi osobowe w kierunku Piły – do przystanku "Golęczewo". Autobus linii 905 kończy swą trasę na dworcu autobusowym Os. Sobieskiego, zaś 907 – na pętli, ulokowanej na os. Sobieskiego w Poznaniu. Przez wieś przebiega Transwielkopolska Trasa Rowerowa.
Na zachód od wsi znajduje się Obszar Chronionego Krajobrazu Doliny Samicy Kierskiej.

</doc>
<doc id="356239" url="https://pl.wikipedia.org/wiki?curid=356239" title="Golędzin">
Golędzin

Golędzin dawniej też Golendzin – wieś w Polsce położona w województwie mazowieckim, w powiecie radomskim, w gminie Zakrzew.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Stanisława w Cerekwi.

</doc>
<doc id="356240" url="https://pl.wikipedia.org/wiki?curid=356240" title="Golędzinów (powiat trzebnicki)">
Golędzinów (powiat trzebnicki)

Golędzinów (niem. "Kunzendorf") – wieś w Polsce położona w województwie dolnośląskim, w powiecie trzebnickim, w gminie Oborniki Śląskie.
Podział administracyjny.
W latach 1975–1998 miejscowość administracyjnie należała do województwa wrocławskiego.
Infrastruktura.
W roku 2013 we wsi oddano do użytku wielofunkcyjne lądowisko dla helikopterów.

</doc>
<doc id="356241" url="https://pl.wikipedia.org/wiki?curid=356241" title="Golędzkie">
Golędzkie

Golędzkie – wieś w Polsce położona w województwie łódzkim, w powiecie kutnowskim, w gminie Oporów.
W latach 1975–1998 miejscowość administracyjnie należała do województwa płockiego.

</doc>
<doc id="356242" url="https://pl.wikipedia.org/wiki?curid=356242" title="Golianki">
Golianki

Golianki – wieś w Polsce położona w województwie mazowieckim, w powiecie grójeckim, w gminie Błędów.
W latach 1975–1998 miejscowość administracyjnie należała do województwa radomskiego.

</doc>
<doc id="356243" url="https://pl.wikipedia.org/wiki?curid=356243" title="Goliany">
Goliany

Goliany – wieś w Polsce położona w województwie mazowieckim, w powiecie grójeckim, w gminie Błędów.
W latach 1975–1998 miejscowość administracyjnie należała do województwa radomskiego.

</doc>
<doc id="356244" url="https://pl.wikipedia.org/wiki?curid=356244" title="Goliaty">
Goliaty

Goliaty – wieś w Polsce położona w województwie mazowieckim, w powiecie żuromińskim, w gminie Lubowidz.
W latach 1975–1998 miejscowość administracyjnie należała do województwa ciechanowskiego.

</doc>
<doc id="356245" url="https://pl.wikipedia.org/wiki?curid=356245" title="Golice-Kolonia">
Golice-Kolonia

Golice-Kolonia – wieś w Polsce położona w województwie mazowieckim, w powiecie siedleckim, w gminie Siedlce.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Maksymiliana Marii Kolbego w Siedlcach.

</doc>
<doc id="356246" url="https://pl.wikipedia.org/wiki?curid=356246" title="Golimowo">
Golimowo

Golimowo – wieś w Polsce położona w województwie wielkopolskim, w powiecie gnieźnieńskim, w gminie Czerniejewo.
W latach 1975–1998 miejscowość administracyjnie należała do województwa poznańskiego.
Linki zewnętrzne.
 

</doc>
<doc id="356247" url="https://pl.wikipedia.org/wiki?curid=356247" title="Ceska Kamenice">
Ceska Kamenice



</doc>
<doc id="356248" url="https://pl.wikipedia.org/wiki?curid=356248" title="Golina-Kolonia">
Golina-Kolonia

Golina-Kolonia – wieś w Polsce położona w województwie wielkopolskim, w powiecie konińskim, w gminie Golina.
W latach 1975–1998 miejscowość administracyjnie należała do województwa konińskiego.
W 1978 w okolicy wsi zaobserwowano UFO, które budową przypominało to znad Emilcina
Zobacz też: Golina Wielka

</doc>
<doc id="356249" url="https://pl.wikipedia.org/wiki?curid=356249" title="Golina Wielka">
Golina Wielka

Golina Wielka (niem. "Lang Guhle" – do 1919, "Langguhle" – 1939-1945) – wieś w Polsce położona w województwie wielkopolskim, w powiecie rawickim, w gminie Bojanowo.
W okresie Wielkiego Księstwa Poznańskiego (1815-1848) miejscowość wzmiankowana jako "Golina" należała do wsi większych w ówczesnym pruskim powiecie Kröben (krobskim) w rejencji poznańskiej. Golina należała do okręgu bojanowskiego tego powiatu i stanowiła odrębny majątek, którego właścicielem był wówczas (1846) Zastrow. Według spisu urzędowego z 1837 roku wieś liczyła 631 mieszkańców, którzy zamieszkiwali 95 dymów (domostw). W skład majątku Golina wchodziły wówczas także Pakówka (44 domy, 287 osób) oraz Dąbrówka Golina (10 domów, 88 osób).
W latach 1954–1958 wieś należała i była siedzibą władz gromady Golina Wielka, po jej zniesieniu w gromadzie Bojanowo. W latach 1975–1998 miejscowość administracyjnie należała do województwa leszczyńskiego.
W miejscowości znajduje się Szkoła Podstawowa im. Arkadego Fiedlera.

</doc>
<doc id="356250" url="https://pl.wikipedia.org/wiki?curid=356250" title="Golinka (województwo wielkopolskie)">
Golinka (województwo wielkopolskie)

Golinka – wieś w Polsce, położona w województwie wielkopolskim, w powiecie rawickim, w gminie Bojanowo.
W latach 1975–1998 wieś administracyjnie należała do województwa leszczyńskiego.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Kröben (krobskim) w rejencji poznańskiej. Golinka należała do okręgu bojanowskiego tego powiatu i stanowiła odrębny majątek, którego właścicielem był wówczas (1846) Rożnowski. Według spisu urzędowego z 1837 roku wieś liczyła 181 mieszkańców, którzy zamieszkiwali 31 dymów (domostw).

</doc>
<doc id="356251" url="https://pl.wikipedia.org/wiki?curid=356251" title="Golińsk">
Golińsk

Golińsk () – wieś w Polsce położona w województwie dolnośląskim, w powiecie wałbrzyskim, w gminie Mieroszów.
W latach 1975–1998 miejscowość administracyjnie należała do województwa wałbrzyskiego.
Od zachodniej strony Golińska, wzdłuż granicy polsko-czeskiej wznoszą się Mieroszowskie Ściany. Wieś leży przy drodze krajowej nr 35. Na wschód od niej przebiega linia kolejowa Wałbrzych – Meziměstí.
Na południowo-wschodnim krańcu wsi, między Polską a Czechami istniało drogowe i mrg przejście graniczne Golińsk-Starostín. 21 grudnia 2007 roku na mocy Układu z Schengen przejście zostało zlikwidowane.
Miejscowością graniczną od strony czeskiej jest Starostín.
Do Golińska kursują autobusy komunikacji miejskiej z Wałbrzycha.

</doc>
<doc id="356252" url="https://pl.wikipedia.org/wiki?curid=356252" title="Goliszowiec (wieś)">
Goliszowiec (wieś)

Goliszowiec – wieś w Polsce położona w województwie podkarpackim, w powiecie stalowowolskim, w gminie Zaklików. Leży na południowym skraju kompleksu Lasów Janowskich; siedziba sołectwa Goliszowiec.
W latach 1975–1998 miejscowość administracyjnie należała do województwa tarnobrzeskiego.
30 września 1942 oddział SS dokonał pacyfikacji wsi. Część mieszkańców zdążyła schronić się w pobliskim lesie. W domach pozostali jedynie starcy i dzieci. Niemcy zamordowali 41 osób a wieś całkowicie spalili.

</doc>
<doc id="356253" url="https://pl.wikipedia.org/wiki?curid=356253" title="Golkowice (województwo małopolskie)">
Golkowice (województwo małopolskie)

Golkowice – wieś w Polsce, położona w województwie małopolskim, w powiecie wielickim, w gminie Wieliczka.
W latach 1975–1998 wieś administracyjnie należała do województwa krakowskiego.
Golkowice to duża wieś, oddalona od centrum Krakowa o 12 km, granicząca z nim od południa. Położona na Pogórzu Wielickim, na dwóch wzniesieniach rozdzielonych południkowo rzeką Wilgą. Od zachodu graniczy z osiedlem Zbydniowice, od północy z osiedlami Rajsko i Soboniowice, od wschodu z wsią Grabówki, od południa ze wsiami Podstolice i Ochojno. Sama wieś podzielona jest od wieków na: Sosnowiec, Pastwiska, Podlesie, Środek, Gąsiory, Pasternik, Zalesie i Lasowice, otoczona z każdej strony sześcioma zabytkowymi kapliczkami.
Historia.
Pierwsze zapiski o Golkowicach pochodzą XII wieku, kiedy to Długosz w swojej kronice nazywa je Golykowiczami. Golkowice były wsią książęcą do XIV wieku. Nigdy nie należały do wielkich i możnych potentatów ziemskich lecz zamieszkiwali je wolni kmiecie. Na przełomie XIV i XV w. Golkowice stały się własnością klasztoru Benedyktynów w Tyńcu. Mieszkańcy Golkowic byli więc zobligowani do składania danin na rzecz klasztoru w Tyńcu i parafii w Wieliczce, do której należeli. Zajmowali się oni rolnictwem, myślistwem i hodowlą. Na ładnym wzniesieniu, zwanym do dziś podworcem, powstał dwór, w którym mieszkał zarządca dbający o interesy klasztoru. We wsi znajdowały się dwie karczmy.
Po kasacji klasztorów w 1817 roku wieś wraz z folwarkiem Biskupie przeszła na własność biskupów tarnowskich, a od 1880 roku biskupów krakowskich. Przez Golkowice przechodziły wojska Poniatowskiego w 1809 i 1813 roku oraz powstańcy Dembowskiego w 1846 r. W tym też roku w czasie rzezi galicyjskiej zarządca dworu Kwieciński uciekł do Krakowa, a chłopi częściowo rozgrabili dwór (który przestał istnieć kilkadziesiąt lat później). Oprócz wymienionej parafii w Wieliczce, Golkowice należały również do parafii św. Jakuba i Bożego Ciała w Krakowie, do Kosocic i Wróblowic, obecnie są samodzielną parafią pw. Matki Bożej Fatimskiej, prowadzoną przez zakon werbistów. Wieś słynęła od XIX wieku z wypieku sławnych kukiełek zwanych gołkami i jak głosi legenda, w czasie wizyty cesarza Franciszka Józefa w Krakowie wybudowano specjalny piec, w którym upieczono kukiełkę ze 150 kg mąki i poczęstowano cesarza z całym dworem, za co dał on Golkowicom przywilej wolnego handlu.
Na początku XX w. wybudowano w Golkowicach nową szkołę, a później po wojnie w latach 50. i 60. strażnicę. W wieku XIX aż do czasów II wojny światowej Golkowianie zajmowali się głównie rolnictwem i handlem. Brali oni czynny udział w I wojnie światowej, wojnie bolszewickiej i II wojnie światowej. W czasie okupacji został utworzony oddział Armii Krajowej, którego zadaniem była ochrona tajnej radiostacji "Wisła", która przekazywała wiadomości do Londynu. Po wojnie żołnierze AK i członkowie PSL Mikołajczyka byli represjonowani przez nową władzę.
Wieś kultywuje od wieków tradycje narodowe i regionalne np.: tradycyjne kolędowanie w okresie świąt Bożego Narodzenia, zapusty, obchody Wielkiego Tygodnia, śmigus, sobótki czy dożynki.
Komunikacja.
Komunikację z Krakowem zapewnia MPK (linie 135, 214, 254). Do Wieliczki kursują busy, a także linia G3.
Sport.
We wsi od 1982 istnieje Towarzystwo Sportowe Wilga Golkowice. Klub posiada sekcje piłkarską i kolarską. Aktualnie znajduje się w Klasie B.

</doc>
<doc id="356254" url="https://pl.wikipedia.org/wiki?curid=356254" title="Golków">
Golków

Golków – wieś w Polsce położona w województwie łódzkim, w powiecie sieradzkim, w gminie Błaszki.
W latach 1975–1998 miejscowość administracyjnie należała do województwa sieradzkiego.

</doc>
<doc id="356255" url="https://pl.wikipedia.org/wiki?curid=356255" title="Golnice">
Golnice

Golnice (dawniej niem. "Groß Gollnisch") – wieś w Polsce położona w województwie dolnośląskim, w powiecie bolesławieckim, w gminie Bolesławiec.
Wieś leży w Borach Dolnośląskich nad Bobrem przy drodze DW297 w pobliżu węzła z autostradą A18. Od lat 60. do połowy lat 80. w okolicy miejscowości krzyżowały się drogi międzynarodowe E14 i E22.
W latach 1975–1998 miejscowość administracyjnie należała do województwa jeleniogórskiego.

</doc>
<doc id="356256" url="https://pl.wikipedia.org/wiki?curid=356256" title="Golska Huta">
Golska Huta

Golska Huta (niem. "Golsches Holland")– wieś w Polsce położona w województwie kujawsko-pomorskim, w powiecie włocławskim, w gminie Lubień Kujawski.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 115 mieszkańców. Jest 22. co do wielkości miejscowością gminy Lubień Kujawski.

</doc>
<doc id="356257" url="https://pl.wikipedia.org/wiki?curid=356257" title="Golubie">
Golubie

Golubie – wieś w Polsce położona w województwie warmińsko-mazurskim, w powiecie ełckim, w gminie Kalinowo.
Do 1954 roku istniała gminy Golubie. W latach 1975–1998 miejscowość administracyjnie należała do województwa suwalskiego.
Nazwa wsi pochodzi prawdopodobnie od nazwiska Golub. W dokumentach dotyczących sąsiedniej wsi Golubie Wężewskie odnaleźć można wzmiankę, że w 1589 r. "von Nositz" sprzedał 16 włók wraz z jeziorem Rdzawe, sołtysowi ze Szczybał – Stańkowi, oraz "Mikołajowi Golubiowi" i Szymonowi Gucowi.
We wsi pałac dwuskrzydłowy w stylu renesansu francuskiego z 1894, główne skrzydło parterowe, szerokie, posiada narożne wieżyczki i dwukondygnacyjną facjatkę, obecnie ośrodek wypoczynkowy. Pałac otacza zadbany park, w którym żyją liczne króliki. W pobliżu Jezioro Golubskie o pow. 120 ha, zgodnie z legendą została w nim zatopiona armata zdobyta przez Litwinów pod Grunwaldem.
Zobacz też: Golubie Wężewskie, Golubka, Golubki

</doc>
<doc id="356258" url="https://pl.wikipedia.org/wiki?curid=356258" title="Golubie Wężewskie">
Golubie Wężewskie

Golubie Wężewskie – wieś w Polsce położona w województwie warmińsko-mazurskim, w powiecie oleckim, w gminie Kowale Oleckie.
W latach 1975–1998 miejscowość administracyjnie należała do województwa suwalskiego.
Wieś założona na prawie lennym jako majątek ziemski. Przywilej lokacyjny wydał książę Albrecht 12 maja 1565 roku, w którym zapisał "Kasprowi von Nositzowi" 110 włók położonych obok wsi Stacze. Posiadłość von Nositza leżała na pograniczu starostwa straduńskiego i węgorzewskiego, dotykając jeziora Rdzawego i wsi Wężewo. W 1589 r. von Nositz sprzedał 16 włók wraz z jeziorem Rdzawe, sołtysowi ze Szczybał – Stańkowi, oraz "Mikołajowi Golubiowi" i "Szymonowi Gucowi". 
W roku 1601 Jakub Szwan, Stanisław Growadzki i Maciej Pęcki kupili wieś Golubie z 44 włókami na prawie lennym. Pod koniec XVIII wieku miejscowość ta składała się z dworu i wsi szlacheckiej. Szkoła w Golubiach powstała w 1811 roku.
Golubie Wężewskie należały do parafii w Cichym, tam też znajdował się urząd stanu cywilnego. Posterunek żandarmerii i urząd kontroli mięsa w okresie międzywojennym znajdował się w Wężewie. W 1938 r. we wsi mieszkało 244 osób.
W dokumentacji wieś występowała pod nazwami: "Groß Golubien, Gollubien (Kirchspiel Czychen)". W 1934 r. zmieniona nazwę urzędową na "Friedberg".

</doc>
<doc id="356259" url="https://pl.wikipedia.org/wiki?curid=356259" title="Golubka">
Golubka

Golubka (niem. "Gollubken", od 1938 "Lübeckfelde") – wieś w Polsce położona w województwie warmińsko-mazurskim, w powiecie ełckim, w gminie Kalinowo.
W latach 1975–1998 miejscowość administracyjnie należała do województwa suwalskiego.

</doc>
<doc id="356260" url="https://pl.wikipedia.org/wiki?curid=356260" title="Golubki">
Golubki

Golubki – wieś w Polsce położona w województwie warmińsko-mazurskim, w powiecie oleckim, w gminie Kowale Oleckie.
W latach 1975–1998 miejscowość administracyjnie należała do województwa suwalskiego.
Wieś wymieniana w dokumentach już w 1541 roku, kiedy to starosta straduński, Kasper von Aulack, odnowił Wojtkowi i Marcinowi z Golubia przywilej na trzy włóki. Wieś czynszowa lokowana na prawie chełmińskim na 30 włókach w roku 1564 przez starostę Wawrzynieca von Halle, (znany też jako Reinke), który sprzedał Grzegorzowi, Maciejowi, Jakubowi, Stańkowi Jędrysiowi trzy włóki sołeckie, powierzając im zadanie założenia wsi. 
Golubki należały do parafii w Olecku. Jednoklasowa szkoła założona została w 1743 roku. W 1938 w Golubkach było 403 mieszkańców.
Do 1954 roku miejscowość była siedzibą gminy Golubie.
Wcześniej używane nazwy tej miejscowości: "Golubie" (w dokumentach można a pomylić z inną wsią o nawzie Golubie), "Gollubien, Kalkhof" (1938-1945).
Bibliografia:

</doc>
<doc id="356261" url="https://pl.wikipedia.org/wiki?curid=356261" title="Gomulin">
Gomulin

Gomulin – wieś w Polsce położona w województwie łódzkim, w powiecie piotrkowskim, w gminie Wola Krzysztoporska.
W latach 1954–1972 wieś należała i była siedzibą władz gromady Gomulin. W latach 1975–1998 miejscowość administracyjnie należała do województwa piotrkowskiego.
Historia.
Wieś została założona w połowie XV wieku przez ród Gomolińskich. Pierwsza wzmianka w źródłach archiwalnych pochodzi z 1481 roku. Od początku XVI wieku występują dwie wersje językowe nazwy wsi: "Gomolyn" oraz "Gomolin". Nazwa "Gomolyn" była używana do końca XVI wieku, a najpopularniejszą formą językową do końca XIX wieku zostaje "Gomolin". W XX wieku nawet w dokumentach urzędowych funkcjonuje kilka form nazwy miejscowości "Gumolin", "Gomólin", "Gomolin". Dopiero po 1945 roku wieś występuje pod obecną nazwą.
W 1550 roku w czasie sejmu w Piotrkowie, na którym to radzono o małżeństwie Zygmunta Augusta z Barbarą Radziwiłłówną, w Gomulinie mieszkała królowa Bona Sforza. Królowa zamieszkała w szlacheckim dworze oryginalnej budowy z dwoma bocznymi pawilonami. Dwór ten zaledwie mógł pomieścić otoczenie królowej stanowiące niejako stronnictwo opozycyjne przeciwko zamiarom młodego Zygmunta. Pewnym jest, że wraz z Boną w Gomulinie przebywali: wojewoda krakowski Piotr Kmita Sobieński, biskup krakowski Piotr Gamrat, prymas Mikołaj Dzierzgowski, wojewoda poznański Łukasz z Górki oraz wielu innych stronników królowej. Przy Bonie były również jej trzy córki Zofia, Anna i Katarzyna. Z zachowanych dokumentów wiadomo, że w tym czasie do Gomulina przybył do swej matki król Zygmunt August, który na prośbę dziedziców gomulińskich nadał osadzie Gomulin herb. Sama zaś Bona dla Gomulina zostawiła niezwykle cenną pamiątkę, tj. relikwię św. Mikołaja Bp., którą przywiozła z rodzinnego miasta Bari w Italii.
Relikwie św. Mikołaja Bp. przechowywano w gomulińskim dworze do 1619 roku, kiedy to ówczesny dziedzic Gomulina, podstoli gostyński Michał Mikołaj Tarnowski herbu Jelita i jego żona Katarzyna z Koniecpolskich przenieśli do Gomulina z Koniecpola nad Pilicą stojący tam drewniany kościół i postawili go na końcu parku dworskiego obok kilkusetletniego wiązu (drzewo to rosło do 1987 roku). W tym to kościele umieszczono relikwię św. Mikołaja, który stał się patronem świątyni. Była ona zbudowana z drzewa modrzewiowego, na zrąb, jednonawowa, z węższym od nawy prezbiterium zamkniętym poligonalnie. Budynek pokryty był dwuspadowym dachem, poszytym słomą, z wieżyczką na sygnaturkę na dachu nawy. Obok kościoła stanęła dzwonnica zbudowana na słup i oszalowana deskami, kryta wysokim słomianym dachem. W tym samym 1619 roku kościół został kanonicznie erygowany przez Wawrzyńca Gembickiego, arcybiskupa gnieźnieńskiego, jako filialny piotrkowskiej fary. Parafia została erygowana 7 kwietnia 1631 roku przez arcybiskupa gnieźnieńskiego Jana Wężyka. Konsekracji w dniu 29 czerwca 1631 roku dokonał biskup sufragan płocki Stanisław Starczewski pod tytułem Narodzenia Najświętszej Maryi Panny, św. Mikołaja biskupa, św. Michała Archanioła i św. Katarzyny.
Kościół ten z biegiem czasu uległ zniszczeniu tak, iż w latach 1823–1866 był całkowicie zamknięty, a nabożeństwa odprawiane były w zakrystii. W 1870 roku paulin Bazyli Nowicki pełniący obowiązki proboszcza w Gomulinie rozpoczął starania o budowę nowej świątyni. Były to jednak czasy zaborów, a w zaborze rosyjskim katolikom nie wolno było budować kościołów. Ksiądz Nowicki udał się więc do gubernatora w Piotrkowie i oznajmił, że parafianie z Gomulina pragną wybudować świątynię na cześć cara Mikołaja. W tej sytuacji gubernator nie mógł odmówić. I tak wkrótce stary kościół rozebrano i przystąpiono do gromadzenia potrzebnych do budowy funduszy i materiałów. W 1871 roku odbyło się poświęcenie fundamentów pod nowy, obecny kościół przez księdza Jana Jakubowskiego, miejscowego dziekana, a w dniu 5 września 1872 roku poświęcony został kamień węgielny przez ks. kanonika Jana Wojciechowskiego, proboszcza parafii Pajęczno. Kościół wybudowano według projektu Symforiana Szpadkowskiego, kosztem parafian zaledwie trzech wsi: Gomulina, Cisowej i Zaborowa oraz z dobrowolnych składek okolicznych włościan i dworów szlacheckich. Budowę ukończono w 1874 roku i w tymże roku kościół został poświęcony przez ks. dziekana Jakubowskiego. Konsekracji zaś dokonał Tomasz Kuliński, biskup satalański, administrator i wikariusz apostolski diecezji kieleckiej. Do nowej świątyni ze starego kościoła przeniesiono wiele sprzętów, w tym dwa ołtarze z nastawami rokokowymi. Kościół ten stoi do dnia dzisiejszego, jest on murowany, również jednonawowy z prezbiterium zamkniętym półkoliście, z wieżą na południe. Podczas I wojny światowej, w wyniku działań artylerii austro-węgierskiej, kościół został poważnie zniszczony przez pocisk (w 1917 roku poddano go gruntownej odnowie). W czasie trwania I wojny światowej żołnierze austriaccy skradli z kościoła relikwię św. Mikołaja. W roku 2000 ks. dr Piotr Jura (pochodzący z Gomulina) przekazał na ręce ks. prałata Mariana Wiewiórowskiego, proboszcza parafii Gomulin, relikwię św. Mikołaja Bp., którą przywiózł z Bari we Włoszech.
W roku 1827 Gomulin liczył 28 dymów (zagród), 244 mieszkańców. Do 1863 roku był wsią szlachecką, a od tego roku stał się wsią rządową. W 187? roku zniesiono gminę Gomulin i przeniesiono ją do Szydłowa.
W roku 1862 pod patronatem dziedzica gomulińskiego Wawrzyńca Wiśniewskiego powstaje w Gomulinie szkoła elementarna. W wyniku reformy szkolnictwa przeprowadzonej w Królestwie Polskim właśnie w 1862 roku, powstawały szkoły elementarne. Aktu erygowania jednoklasowych szkół wiejskich w gminie Szydłów we wsiach: Gomulin, Majków Duży, Jarosty i Kamocin dokonano w tym że roku 1862. Wówczas w starej, rozwalającej się owczarni, znajdującej się przy stawie zbierali się chłopcy i dziewczęta z dworu na naukę z elementarza. Sztuki czytania i pisania uczył organista, natomiast ówczesny właściciel Gomulina – Wawrzyniec Wiśniewski dla potrzeb szkoły, do czasu wzniesienia nowego, drewnianego budynku szkolnego (…) udostępnił drewnianą owczarnię i dokonywał w Warszawie zakupu książek. Była to szkoła z jednym nauczycielem. Uczęszczały do niej dzieci w wieku od 8 lat i jeżeli opanowały przewidziany program, kończyły ją mając 11 – 12 lat. Rok szkolny rozpoczynał się 14 października i kończył 1 czerwca. W praktyce nauczyciel rozpoczynał zajęcia dopiero wtedy, gdy dzieci zaczynały uczęszczać do szkoły, tzn. po zakończeniu robót w polu, z nastaniem przymrozków, a kończył wczesną wiosną, gdy dzieci musiały paść krowy. Uczniowie pomagali w gospodarstwie, dlatego niektórzy chodzili do szkoły zaledwie 3 lub 4 zimy. Koszty utrzymania szkół i nauczyciela spoczywały na mieszkańcach wsi. W przypadku szkoły w Gomulinie w pierwszych dwóch latach jej działalności nauczyciela opłacał dziedzic Wiśniewski (aresztowany w 1864 r.). Następny etap to wydzielenie działki szkolnej z należności serwitutowych uwłaszczonych chłopów i wybudowanie pierwszej szkoły. Nie przetrwała ona jednak długo, gdyż jeszcze przed rokiem 1898 spłonęła w pożarze. W 1898 r. wybudowano nową, drewnianą szkołę, usytuowaną w odległości 5 m od szosy Piotrków – Bełchatów. Budynek przetrwał do 1961 r. W dwudziestoleciu międzywojennym oraz w PRL (do 1967 r.) dzieci uczyły się również w salach wynajmowanych w prywatnych domach np. u Antoniego Jończyka, Józefa Kwapisza, Feliksa Kwapisza - obecnie ul. Prosta i u Andrzeja Dryzka ul.Główna.
W dawnych ,Księgach głównych” (dzisiejsze księgi ocen), np. z roku szkolnego 1927/28 odnotowano 4 oddziały oraz następujące przedmioty podlegające ocenom: sprawowanie, pilność, religia, język polski, rachunki z geometrią, rysunki, roboty, śpiew, gry i gimnastyka, dla starszych oddziałów ponadto: przyroda, geografia, historia i roboty kobiece. W roku szkolnym 1938/39 – podobne nazwy przedmiotów, ale zamiast gier i gimnastyki - ćwiczenia cielesne. Zasłużeni nauczyciele tamtych lat to: pani Brylska, Henryka Sałkowska oraz wieloletni pedagog- Józef Politański, który pełnił funkcję kierowniczą przez 40 lat. W okresie międzywojennym w bardzo skromnych warunkach uczyło się wielu uczniów. Np. w 1921 r. w jednej, dużej izbie funkcjonowały na dwie zmiany 4 oddziały – łącznie 113 uczniów. W roku szkolnym 1923/24 powstała szkoła 2-klasowa: dużą izbę przedzielono deskami na dwie mniejsze. W roku szkolnym 1925/26 w 3-klasowej Publicznej Szkole Powszechnej funkcjonowało 6 oddziałów. Sześcioklasowa szkoła utrzymała się do 1938 roku. W roku szkolnym 1938/39 klasa VI realizowała program 2-letni – taką szkołę nazywano szkołą II stopnia. Wybuch wojny w 1939 roku i trudne lata okupacji niemieckiej. Rok szkolny rozpoczął się 3. listopada. Bardzo dużym utrudnieniem był brak podręczników oraz opału. Dzieci same przynosiły kawałki drewna i paliły w piecu. W 1940 r. zaczęło wychodzić czasopismo ,Ster”, które miało wystarczyć za podręcznik do języka polskiego. W roku szkolnym 1944/45 w Publicznej Szkole Powszechnej w Gomulinie pracowało trzech nauczycieli. W następnym roku w sześciu oddziałach uczyło się 220 uczniów. W pierwszych latach po wojnie brakowało podręczników, toteż nauka opierała się na obszernych zapisach w zeszytach. Prowadzono także kursy dla analfabetów. W roku szkolnym 1951/52 wprowadzono klasę VII. Trudne warunki lokalowe wpłynęły na decyzję wybudowania nowej, dużej szkoły, w której pomieściłyby się wszystkie dzieci. Po wielu pracach przygotowawczych, z dużym zaangażowaniem rodziców działka szkolna została objęta planem budowy, a pierwsze prace budowlane rozpoczęto 1 sierpnia 1961 r. Budowa nowej, dziś tzw. ,starej” szkoły trwała do sierpnia 1962 r. 30 sierpnia 1962 roku nastąpiło uroczyste przekazanie budynku szkoły do użytku. Dzięki pierwszej kronice zaprowadzonej przez Panią Kazimierę Dryżek mamy dziś wyobrażenie o tym, jak kształtowały się losy szkoły, w pewnym stopniu także całej wsi. Dalsze dzieje szkoły są oczywiście bardziej znane – do najważniejszych wydarzeń należy niewątpliwie zaliczyć rozbudowę szkoły w 1998 r. W 1995 r. powołano społeczny komitet rozbudowy gomulińskiej szkoły w składzie : Barbara Kamińska, Leszek Pietras i Marek Czeczotka. Budowa oraz generalny remont ,starej” części w 1999 r. sfinansowano w całości przez Urzędu Gminy w Woli Krzysztoporskiej - organ prowadzący szkołę. Kolejna rozbudowa placówki to lata 2009 - 2011. 
W roku 1864 za udział w powstaniu władze carskie zesłały dziedzica gomulińskiego Wawrzyńca Wiśniewskiego na Syberię (z zesłania powrócił w 1872 roku), a jego majątek uległ konfiskacie. 
W październiku 1878 roku dziedzic za sumę 70 050 rs. odkupił majątek Gomulin na licytacji. W styczniu 1880 roku Wiśniewski sprzedał Gomulin Aleksandrowi Lisickiemu za kwotę 115 000 rs.. W 1882 roku sytuacja finansowa zmusiła Lisickiego do parcelacji i wyprzedaży majątku. W 1885 roku dziedzic zaciągnął pożyczkę w wysokości 25 000 rs. pod zastaw majątku od barona Adolfa von Krygiera, właściciela Niechcic. 
Dobra Gomulin, mające podległej przestrzeni 44 włóki, składały się z dwóch folwarków, tj. Gomulin i Żądło. Na początku XX wieku dalej prowadzona była parcelacja majątku. W 1910 roku ostatecznie go rozparcelowano, a dotychczasowy właściciel dóbr zamieszkał w Piotrkowie. W wyniku podziału powstały dwie nowe wsie: Praca (1900) i Gomulin-Kolonia (1911). Nabywcą pozostałej części dóbr został w 1910 roku Józef Grabowski, który w 1911 sprzedał dobra Jerzemu Starzyńskiemu za 52 740 rs. W 1913 roku dwór wraz z parkiem i ogrodami zakupiony został za 3 450 rs. przez pochodzącego z Woli Gałeckiej gminy Rusinów Wojciecha Michalskiego (umowę kupna zapisano na jego syna Józefa Michalskiego), który przystosował budynki dworskie do swych potrzeb. Po I wojnie światowej w 1918 roku po gomulińskim dworze nie było już śladu.
Osobliwą budowlą Gomulina–Pracy był wiatrak, który do Gomulina przeniesiono w 1887 roku. Zbudowany był z drzewa sosnowego, należał do ówczesnego dziedzica Gomulina – Lisickiego. W 1904 roku został zakupiony przez Szymona Tośka. Wiatrak był czynny do 1954 roku, kiedy to komunistyczne władze nakazały go zamknąć. Od tej pory budynek systematycznie niszczał. Resztki tej budowli zostały rozebrane w 2000 roku. Pozostały jedynie cztery koła młyńskie, na których wyryta jest data: rok 1819.
We wrześniu 1939 roku około 40% budynków mieszkalnych Gomulina spłonęło w wyniku działań wojennych. Na cmentarzu w Gomulinie znajduje się zbiorowa mogiła 12 żołnierzy Wojska Polskiego Armii „Prusy”, poległych we wrześniu 1939 roku. W czasie trwania II wojny światowej w Gomulinie w domu Józefa Kwapisza działała tajna organizacja spadochronowa „Michał” kapitana Mikołaja Arciszewskiego, która za pomocą radiostacji nadawała aliantom informacje o ruchach wojsk niemieckich. Po przypadkowym rozpracowaniu przez hitlerowców tej grupy kilku mieszkańców Gomulina zostało zesłanych do obozu koncentracyjnego Auschwitz-Birkenau w Oświęcimiu. Działania tej grupy zostały opisane w książce Jerzego Ziółkowskiego pt. "Grupa „Michał” nadaje".
1 września 2011 roku otwarto w Gomulinie gimnazjum. Od 2016 r. placówka nosi imię Jana Pawła II.
11 listopada 2013 roku przed kościołem w Gomulinie uroczyście odsłonięto pomnik upamiętniający Wawrzyńca Wiśniewskiego i powstańców styczniowych z parafii Gomulin. Inicjatorem budowy pomnika był gomuliński społecznik Wojciech Kamiński. Autorem projektu jest Antoni Owczarek, pracownik Muzeum Regionalnego w Bełchatowie, trzytonowy kamień podarował Andrzej Żabicki, tablicę wykonał kamieniarz Zdzisław Elminowski, krzyż z herbem powstańczym wykuł kowal artysta Sylwester Szala. Uroczystego odsłonięcia pomnika dokonał Roman Drozdek, wójt gminy Wola Krzysztoporska, w asyście Tomasza Wiśniewskiego (prawnuka Wawrzyńca Wiśniewskiego) i jego żony Grażyny. Obelisk poświęcił ks. Jan Cholewa, proboszcz parafii Gomulin. Odsłonięcie pomnika poprzedziła akademia o tematyce patriotycznej, którą przygotowali uczniowie gomulińskiego gimnazjum, oraz msza koncelebrowana przez księży Waldemara Kulbata i Jana Cholewę.
Pięć lat później 15 grudnia 2018 r. z inicjatywy Wojciecha Kamińskiego na placu strażackim odsłonięto Pomnik Niepodległości Polski. Monument odsłonili wicemarszałek woj.łódzkiego Zbigniew Ziemba, wójt gminy Wola Krzysztoporska Roman Drozdek, radna gminy Beata Gawryszczak oraz prezes Ochotniczej Straży Pożarnej w Gomulinie Mateusz Maślanka.
Orkiestra dęta Gomulin.
W Gomulinie istnieje również orkiestra dęta, licząca 30 członków. Orkiestra została założona w 1894 roku i do tej pory osiąga liczne sukcesy na powiatowych i gminnych przeglądach. Orkiestra czynnie uczestniczy w życiu parafialnym wsi. Uświetnia również wiele uroczystości strażackich na terenie gminy i powiatu. 17 marca 2009 roku w Piotrkowie Trybunalskim uczestniczyła w powitaniu prezydenta RP Lecha Kaczyńskiego.

</doc>
<doc id="356262" url="https://pl.wikipedia.org/wiki?curid=356262" title="Gomulin-Kolonia">
Gomulin-Kolonia

Gomulin-Kolonia – wieś w Polsce położona w województwie łódzkim, w powiecie piotrkowskim, w gminie Wola Krzysztoporska.
Wieś została utworzona w wyniku parcelacji majątku ziemskiego Gomulin pod koniec 1910 roku. W latach 60. XX wieku do Gomulina-Kolonii wcielono wieś Dąbrówka.
Wierni kościoła rzymskokatolickiego należą do parafii św. Mikołaja w Gomulinie.
W latach 1975–1998 miejscowość administracyjnie należała do województwa piotrkowskiego.
Zobacz też: Gomulin

</doc>
<doc id="356263" url="https://pl.wikipedia.org/wiki?curid=356263" title="Gomunice">
Gomunice

Gomunice – wieś w Polsce, położona w województwie łódzkim, w powiecie radomszczańskim, w gminie Gomunice.
W latach 1975–1998 miejscowość administracyjnie należała do województwa piotrkowskiego.
Miejscowość jest siedzibą gminy Gomunice.

</doc>
<doc id="356264" url="https://pl.wikipedia.org/wiki?curid=356264" title="Gonczary">
Gonczary

Gonczary – wieś w Polsce położona w województwie podlaskim, w powiecie białostockim, w gminie Michałowo.
W latach 1975–1998 miejscowość administracyjnie należała do województwa białostockiego.
Wierni prawosławni należą do parafii Podwyższenia Krzyża Świętego w Jałówce. 

</doc>
<doc id="356265" url="https://pl.wikipedia.org/wiki?curid=356265" title="Gongolina">
Gongolina

Gongolina – wieś w Polsce położona w województwie mazowieckim, w powiecie grodziskim, w gminie Baranów.
Wieś wchodzi w skład sołectwa "Regów-Gongolina".
W latach 1975–1998 miejscowość administracyjnie należała do województwa skierniewickiego.

</doc>
<doc id="356266" url="https://pl.wikipedia.org/wiki?curid=356266" title="Gonice">
Gonice

Gonice – wieś w Polsce położona w województwie wielkopolskim, w powiecie wrzesińskim, w gminie Września.
W latach 1975–1998 miejscowość administracyjnie należała do województwa poznańskiego.
Na południowym skraju wsi znajdują się pozostałości cmentarza ewangelickiego. W 2014 odsłonięto tu kamień z tablicą pamiątkową, na której umieszczono cytat z Apokalipsy św. Jana: "Błogosławieni są odtąd umarli, którzy w Panu umierają". Pomnik powstał z inicjatywy sołtys Elżbiety Roszak-Krawczyk. Na uroczystości odsłonięcia monumentu, która odbyła się 19 września 2014, oprócz burmistrza Wrześni, obecny był m.in. burmistrz Garbsen, Hartmut Büttner. Ustawiono również krzyż z tablicami nagrobnymi ufundowany przez parafię ewangelicko-augsburską w Poznaniu oraz posadzono okolicznościowy dąb.

</doc>
<doc id="356267" url="https://pl.wikipedia.org/wiki?curid=356267" title="Gonice Drugie">
Gonice Drugie

Gonice Drugie – wieś w Polsce położona w województwie wielkopolskim, w powiecie słupeckim, w gminie Strzałkowo.
W latach 1975–1998 miejscowość administracyjnie należała do województwa konińskiego.

</doc>
<doc id="356268" url="https://pl.wikipedia.org/wiki?curid=356268" title="Goniczki">
Goniczki

Goniczki – wieś w Polsce położona w województwie wielkopolskim, w powiecie wrzesińskim, w gminie Września.
W latach 1975–1998 miejscowość administracyjnie należała do województwa poznańskiego.

</doc>
<doc id="356269" url="https://pl.wikipedia.org/wiki?curid=356269" title="Goniembice">
Goniembice

Goniembice (do 2011 "Goniębice") – wieś w Polsce położona w województwie wielkopolskim, w powiecie leszczyńskim, w gminie Lipno.
Na terenie wsi leży rezerwat przyrody Dolinka.
1 stycznia 2011 zmieniono urzędowo nazwę wsi z "Goniębice" na "Goniembice".
Wieś położona była w 1581 roku w powiecie kościańskim województwa poznańskiego. W latach 1975–1998 miejscowość administracyjnie należała do województwa leszczyńskiego.
W miejscowości działała "Rolnicza Spółdzielnia Produkcyjna Goniembice".

</doc>
<doc id="356270" url="https://pl.wikipedia.org/wiki?curid=356270" title="Gontarze">
Gontarze

Gontarze – wieś w Polsce położona w województwie podlaskim, w powiecie łomżyńskim, w gminie Zbójna.
Wierni kościoła rzymskokatolickiego należą do parafii św. Wincentego á Paulo w Zbójnej.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie ostrołęckim), w gminie Gawrychy.
Według Powszechnego Spisu Ludności z 1921 roku zamieszkiwało tu 126 osób w 19 budynkach mieszkalnych. Miejscowość należała do parafii rzymskokatolickiej w m. Zbójna. Podlegała pod Sąd Grodzki w Kolnie i Okręgowy w Łomży; właściwy urząd pocztowy mieścił się w m. Zbójna.W wyniku agresji Niemiec we wrześniu 1939, miejscowość znalazła się pod okupacją niemiecką. Została włączona w skład III Rzeszy.
W latach 1975–1998 miejscowość administracyjnie należała do województwa łomżyńskiego.
Do 1954 wieś należała do gminy Gawrychy, powiat Kolno. W latach 1975–1998 miejscowość administracyjnie należała do województwa łomżyńskiego.
Zabytki.
We wsi znajduje się mogiła płk. Antoniego Wolskiego ps. „Miecz” z okresu powstania styczniowego z 1864 r. Jest to mogiła ziemna otoczona betonowym ogrodzeniem z betonowym krzyżem. (zabytek nr. ew. NID A-431 z 31.12.1991)

</doc>
<doc id="356271" url="https://pl.wikipedia.org/wiki?curid=356271" title="Gonty">
Gonty

Gonty (niem. "Gunthen") – wieś w Polsce w województwie pomorskim, w powiecie kwidzyńskim, w gminie Prabuty. Na wschód od wsi przebiegają trasy linii kolejowej Malbork-Iława i drogi wojewódzkiej nr 522.
W latach 1975–1998 miejscowość administracyjnie należała do województwa elbląskiego.

</doc>
<doc id="356272" url="https://pl.wikipedia.org/wiki?curid=356272" title="Goplana (województwo wielkopolskie)">
Goplana (województwo wielkopolskie)

Goplana – wieś w Polsce położona w województwie wielkopolskim, w powiecie konińskim, w gminie Skulsk.
W latach 1975–1998 miejscowość administracyjnie należała do województwa konińskiego.

</doc>
<doc id="356273" url="https://pl.wikipedia.org/wiki?curid=356273" title="Gorajec-Stara Wieś">
Gorajec-Stara Wieś

Gorajec-Stara Wieś – wieś w Polsce położona na Roztoczu w województwie lubelskim, w powiecie zamojskim, w gminie Radecznica.
Miejscowość położona jest w centrum Szczebrzeszyńskiego Parku Krajobrazowego nad rzeką Gorajec. Znajduje się tu kościół pod wezwaniem Wniebowzięcia N.M.P. oraz Publiczna Szkoła Podstawowa. Przez Gorajec-Starą Wieś przebiega droga krajowa 74 Janów Lubelski – Zamość. 
Wieś stanowi sołectwo. 
W latach 1954–1972 wieś należała i była siedzibą władz gromady Gorajec-Stara Wieś. W latach 1975–1998 miejscowość administracyjnie należała do województwa zamojskiego. Według Narodowego Spisu Powszechnego Ludności i Mieszkań z 2011 roku liczba ludności we wsi Gorajec-Stara Wieś to 335, z czego 54,3% mieszkańców stanowią kobiety, a 45,7% mężczyźni.
W Gorajcu urodził się i został zamordowany Jan Grygiel, żołnierz Batalionów Chłopskich. 
W Gorajcu Stara-Wieś w dzieciństwie mieszkał Janusz Jarosławski (ur. 1967) – polski pisarz, publicysta, autor książek poświęconych tematyce historycznej i broni białej.

</doc>
<doc id="356274" url="https://pl.wikipedia.org/wiki?curid=356274" title="Gorajec-Zagroble">
Gorajec-Zagroble

Gorajec-Zagroble – wieś w Polsce położona w województwie lubelskim, w powiecie zamojskim, w gminie Radecznica.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Radecznica.

</doc>
<doc id="356275" url="https://pl.wikipedia.org/wiki?curid=356275" title="Gorajec-Zastawie">
Gorajec-Zastawie

Gorajec-Zastawie – wieś w Polsce położona w województwie lubelskim, w powiecie zamojskim, w gminie Radecznica.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Radecznica.

</doc>
<doc id="356276" url="https://pl.wikipedia.org/wiki?curid=356276" title="Goraniec">
Goraniec

Goraniec – wieś w Polsce położona w województwie wielkopolskim, w powiecie gnieźnieńskim, w gminie Czerniejewo.
W latach 1975–1998 miejscowość administracyjnie należała do województwa poznańskiego.
Przypisy.
 

</doc>
<doc id="356277" url="https://pl.wikipedia.org/wiki?curid=356277" title="Goraszowice">
Goraszowice

Goraszowice – wieś w Polsce położona w województwie opolskim, w powiecie nyskim, w gminie Otmuchów.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanych formach "Gorsacovicz" oraz "Gorrzaczovitz" w szeregu wsi lokowanych na prawie polskim "iure polonico".

</doc>
<doc id="356278" url="https://pl.wikipedia.org/wiki?curid=356278" title="Gorawino">
Gorawino

Gorawino (niem. "Gervin") – wieś w Polsce położona w województwie zachodniopomorskim, w powiecie kołobrzeskim, w gminie Rymań. Wieś jest siedzibą sołectwa "Gorawino", w skład którego wchodzi również osada Rębice.
Według danych z 4 września 2013 r. Gorawino miało 671 mieszkańców.
Położenie.
Miejscowość leży na Równinie Gryfickiej ok. 23 km na południe od Kołobrzegu przy drodze powiatowej Rościęcino – Rzesznikowo. Około 0,5 km na południe od miejscowości przepływa dopływ Mołstowy Wkra.
Historia.
Średniowiecze.
Wieś posiada zachowany układ przestrzenny (ulicówka „rozwinięta” z owalnicy).
Początki sięgają VII wieku, gdy na południe od miejscowości, nad rzeką Wkrą, powstało obronne grodzisko wyżynne, istniejące prawdopodobnie do X wieku. Pierwsze wzmianki o "Jorewinie" pochodzą z 1224 r., gdy księżna pomorska Anastazja, powołując do życia klasztor norbertanek w Białobokach koło Trzebiatowa przekazała im we władanie m.in. dzisiejsze Gorawino. W 1276 r. miejscowość znalazła się w rękach kapituły kołobrzeskiej. W 1291 r. są odnotowane pierwsze wzmianki o istnieniu parafii.
XVI – XIX wiek.
Po sekularyzacji dóbr kościelnych wieś trafiła w ręce prywatne. Po przyjęciu przez Pomorze luteranizmu parafia w Gorawinie funkcjonowała dalej (aż do 1945 r.) jako parafia ewangelicka, obejmująca również Białokury i Świecie Kołobrzeskie. W dokumencie z 1565 r. jako właściciel wsi i majątku figuruje Peter Schley. W XVII w. wieś stanowiła majątek rycerski rodu von Manteuffel (m.in. Wilkiego von Manteuffla, który posiadał w 1628 r. 15 włók ziemi i finansował odbudowę spalonego kościoła). Po pokoju westfalskim i podziale księstwa pomorskiego wieś znalazła się w granicach Brandenburgii, później Prus i Niemiec, gdzie nosiła nazwę "Gervin". W połowie XVII w. majątek został podzielony na dwie, a w 1861 r. na trzy części. Właścicielem majątku „A” w 1737 r. został Kazimierz von Schmeling, potem ponownie Manteufflowie. Od 1804 r. Gorawino „A” kilkukrotnie zmieniało właścicieli. Podobnie często zmieniał właścicieli majątek „B”, którymi były m.in. rody von Lettow (pierwszym właścicielem z tej rodziny został w 1725 r. landrat Conrad von Lettow), von Wacholtz i von Steinkeller. W 1818 r. wieś znalazła się w składzie Powiatu "Księstwo". Od 1872 r. miejscowość znalazła się w składzie nowo utworzonego powiatu kołobrzeskiego-karlińskiego.
Współczesność.
W latach 1890–1891 dokonano częściowej parcelacji dóbr majątku Gorawino. Po 1895 r. Gorawino połączono w jedną całość, a sama wieś stała się siedzibą okręgu ("Amt") obejmującego także Jarkowo, Świecie Kołobrzeskie i Białokury. W latach 1880–1911 Gorawino uzyskało drogowe połączenia z Kołobrzegiem, trasą Gdańsk – Szczecin, Drozdowem i Jarkowem. W 1913 r. wieś przyłączono do zasilania elektrycznego, w latach 30. XX w. zbudowano nowy budynek szkolny.
W marcu 1945 r. Gorawino zdobyły wojska radzieckiego 1 Frontu Białoruskiego, w wyniku czego wieś znalazła się w granicach Polski.
W latach 1954–1961 wieś należała i była siedzibą władz gromady Górawino (gromada), po jej zniesieniu w gromadzie Siemyśl. W latach 1950–1998 miejscowość administracyjnie należała do województwa koszalińskiego.
Oświata.
Dzieci z Gorawina mają możliwość uczęszczania do:
Sport.
W Gorawinie funkcjonuje klub piłkarski "LUKS Grot Gorawino", reaktywowany w 2007 r. W przeszłości walczył m.in. w latach 1991–1994 w grupie pierwszej koszalińskiej A-klasy. W 2008 r. od razu awansował z pierwszego miejsca z B-klasy. Przez kolejne lata Grot Gorawino zajmował kolejno 8, 4, 9, 6, 7 i 3 miejsce w 2 grupie koszalińskiej A-klasy. Treningi zespołu odbywają się na Orliku w Gorawinie, natomiast mecze klub rozgrywa na stadionie w Rymaniu.
Wspólnoty religijne.
Gorawino jest siedzibą parafii rzymskokatolickiej pw. Matki Bożej Królowej Polski, wchodzącej w skład dekanatu Gościno.
Bezpieczeństwo.
W Gorawinie funkcjonuje Ochotnicza Straż Pożarna.
Opieka zdrowotna.
W miejscowości znajduje się gabinet lekarski.
Transport.
Przewoźnicy obsługują regularne połączenia do Kołobrzegu, Rymania, Szczecina i Gościna. Na terenie wsi znajdują się 3 przystanki autobusowe – "Gorawino", "Gorawino osiedle" i "Gorawino skrzyżowanie".

</doc>
<doc id="356279" url="https://pl.wikipedia.org/wiki?curid=356279" title="Gorazdowo (województwo wielkopolskie)">
Gorazdowo (województwo wielkopolskie)

Gorazdowo – wieś w Polsce położona w województwie wielkopolskim, w powiecie wrzesińskim, w gminie Kołaczkowo.
W latach 1975–1998 miejscowość administracyjnie należała do województwa poznańskiego. Właścicielem od 1904 do 1941 był Józef Żychliński (1872-1941, jeden z najbogatszych ziemian województwa poznańskiego, działacz gospodarczy, finansista) i jego żona Zofia Żychlińska. W miejscowości znajduje się zabytkowy dwór.

</doc>
<doc id="356280" url="https://pl.wikipedia.org/wiki?curid=356280" title="Gorczenica">
Gorczenica

Gorczenica – wieś w Polsce położona w województwie kujawsko-pomorskim, w powiecie brodnickim, w gminie Brodnica.
Podział administracyjny.
W latach 1954–1969 wieś należała i była siedzibą władz gromady Gorczenica, po jej zniesieniu w gromadzie Brodnica-Południe. W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyła 572 mieszkańców. Jest czwartą co do wielkości miejscowością gminy Brodnica.
Wspólnoty wyznaniowe.
We wsi znajduje się parafia pod wezwaniem Podwyższenia Krzyża Świętego.
Zabytki.
Według rejestru zabytków NID na listę zabytków wpisany jest kościół parafialny pw. Podwyższenia Krzyża Świętego, pocz. XIV w., XIX w., 1921, nr rej.: A/368 z 13.07.1936.

</doc>
<doc id="356281" url="https://pl.wikipedia.org/wiki?curid=356281" title="Gorczeniczka">
Gorczeniczka

Gorczeniczka – wieś w Polsce położona w województwie kujawsko-pomorskim, w powiecie brodnickim, w gminie Brodnica.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyła 86 mieszkańców. Jest najmniejszą miejscowością gminy Brodnica.

</doc>
<doc id="356282" url="https://pl.wikipedia.org/wiki?curid=356282" title="Gorczyca (województwo podlaskie)">
Gorczyca (województwo podlaskie)

Gorczyca – wieś w Polsce położona w województwie podlaskim, w powiecie augustowskim, w gminie Płaska. Leży na obszarze Puszczy Augustowskiej. 
Wieś jest siedzibą sołectwa "Gorczyca", w którego skład wchodzi również miejscowość Księży Mostek.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość należała administracyjnie do województwa suwalskiego.
W Gorczycy mieszka słynny polski sportowiec, Wojciech Fortuna.

</doc>
<doc id="356283" url="https://pl.wikipedia.org/wiki?curid=356283" title="Chabařovice">
Chabařovice

Chabařovice − miasto w Czechach, w kraju ujskim. Według danych z 31 grudnia 2003 powierzchnia miasta wynosiła 1689 ha, a liczba jego mieszkańców 2 329 osób.
Demografia.
"Źródło: Czeski Urząd Statystyczny"

</doc>
<doc id="356284" url="https://pl.wikipedia.org/wiki?curid=356284" title="Gorczyn">
Gorczyn

Gorczyn – wieś w Polsce położona w województwie łódzkim, w powiecie łaskim, w gminie Łask.
W latach 1954–1957 wieś należała i była siedzibą władz gromady Gorczyn, po jej zniesieniu w gromadzie Wiewiórczyn. W latach 1975–1998 miejscowość administracyjnie należała do województwa sieradzkiego.
Przez miejscowość przebiega droga wojewódzka nr 483.

</doc>
<doc id="356285" url="https://pl.wikipedia.org/wiki?curid=356285" title="Gordejki">
Gordejki

Gordejki (niem. "Gordeiken") – wieś w Polsce położona w województwie warmińsko-mazurskim, w powiecie oleckim, w gminie Olecko.
W latach 1975–1998 miejscowość administracyjnie należała do województwa suwalskiego.
Wieś powstała w 1557 r., kiedy Krzysztof Glaubitz, starosta straduński, sprzedał Andrzejowi Gordejce trzy włóki sołeckie oraz Maciejowi Białemu z Zajd jedną włókę, zobowiązując ich do założenia wsi czynszowej na 40 włókach. Wieś wzięła nazwę od założyciela – Andrzeja Gordejki.
Zniszczenia z wojny polsko-szwedzkiej, a w szczególności najazd Tatarów hetmana Gosiewskiego, spowodował, że w roku 1683 miejscowi chłopi odrabiali szarwark także w majątku w Sedrankach. 
W 1938 roku mieszkało tu 306 mieszkańców. Nazwa urzędowa brzmiała "Gordeiken". 

</doc>
<doc id="356286" url="https://pl.wikipedia.org/wiki?curid=356286" title="Gordejki Małe">
Gordejki Małe

Gordejki Małe – osada w Polsce położona w województwie warmińsko-mazurskim, w powiecie oleckim, w gminie Olecko.
W latach 1975–1998 miejscowość administracyjnie należała do województwa suwalskiego.

</doc>
<doc id="356287" url="https://pl.wikipedia.org/wiki?curid=356287" title="Gorenice">
Gorenice

Gorenice – wieś w Polsce położona w województwie małopolskim, w powiecie olkuskim, w gminie Olkusz. Położona jest w zachodniej części Wyżyny Krakowsko-Częstochowskiej, w centralnej części Płaskowyżu Ojcowskiego. Znajduje się 35 km na północny zachód od Krakowa, 8 km na południe od Olkusza i 10 km na północ od Krzeszowic. Gorenice to typowa „ulicówka” z barokowym kościołem z 1673 roku. Dzieli się na dwie „dzielnice”: "Kąt" (w pobliżu kościoła) i "Nawsie" (większa część).
W latach 1954–1961 wieś należała i była siedzibą władz gromady Gorenice, po jej zniesieniu w gromadzie Witeradów. W latach 1975–1998 miejscowość administracyjnie należała do województwa katowickiego.
We wsi znajdują się: „Dom Pogodnej Jesieni”, szkoła podstawowa, kościół rzymskokatolicki, cmentarz, klub piłkarski LZS Leśnik Gorenice, remiza strażacka, biblioteka, poczta oraz koło gospodyń wiejskich.
Nazwa.
Nazwa prawdopodobnie pochodzi od imienia Gorynia, które mógł nosić pierwszy właściciel wsi, w źródłach można spotkać także, że nazwa pochodzi od Mikołaja de Gorinicz (Goruncz), właściciela miejscowości z XIV wieku. W źródłach można znaleźć też: Gorowicz, Gorinicz czy Goruncz.
Zabytki.
Obiekty wpisane do rejestru zabytków nieruchomych województwa małopolskiego:
Ochotnicza Straż Pożarna.
W 1943 roku powstała Ochotnicza Straż Pożarna. OSP była założona przymusowo w czasie okupacji niemieckiej. Należało do niej 10 obywateli (B. Rapiński, J. Knapczyk, S. Rozmus, S. Kania, A. Knapczyk, S. Kurkowski, A. Kurkowski, M. Ziarnik, E. Ścigaj) ich nadzorem zajmował się komendant niemiecki Knebloch oraz komisarz Zelonek z Olkusza. Źródła podają, że za złe wykonane ćwiczenia strażacy byli bici. Sprzęt OSP stanowiła ręczna sikawka oraz kilka kawałków parcianych węży, a siedzibą był drewniany barak stojący nieopodal obecnej plebanii. Tuż po wyzwoleniu strażacy na czele z B. Rapińskim zorganizowali drużynę i nie pozwolili na odebranie sobie pozostałego po Niemcach „sprzętu”, który wtedy był „na wagę złota”. Tuż po wojnie w 1945 roku już za komendantury J. Ziarnika rozpoczęła się batalia o przydzielenie OSP baraku, w którym mogłaby mieć swą siedzibę do czasu wybudowania remizy (zbiórkę pieniędzy na ten cel rozpoczęto już w grudniu 1946 roku) niestety formalności przedłużały się i dopiero pismo mieszkańców gromady Gorenice do Ministerstwa Odbudowy Departamentu Budownictwa w Warszawie odniosło skutek – stało się to w sierpniu 1947 roku. Ostateczne przekazanie drewnianego baraku zarządowi OSP w Gorenicach, w którym w tym czasie mieściły się: świetlica OSP, 7-klasowa szkoła podstawowa oraz mieszkania czterech nauczycieli i harcówka, nastąpiło 15 lutego 1952 roku. Wcześniej, bo 18 czerwca 1950 roku strażacy otrzymali sztandar. Była to wielka uroczystość o czym świadczą zdjęcia zachowane w „Księgach pamiątkowych OSP”. 18 lipca 1957 roku sprzedali swoją dotychczasową siedzibę, by rozpocząć budowę Domu Strażaka w miejscu, gdzie obecnie się znajduje. 23 lipca 1959 roku położono kamień węgielny pod remizę, która została uroczyście oddana do użytku 4 października 1964 roku.
Sport.
W 1966 roku powstał zespół piłkarski i przyjął nazwę LZS Leśnik Gorenice. Nadano nazwę Leśnik, gdyż jednym z działaczy klubu był leśniczym i dzięki jego staraniom nadleśnictwo oddało część lasu, na której zostało zbudowane boisko piłkarskie.
Dzięki staraniom Ryszarda Góreckiego, prezesa klubu w latach 1997-2007, boisko zostało rozbudowane: wykonano boisko do piłki siatkowej, boisko treningowe (boczne).

</doc>
<doc id="356288" url="https://pl.wikipedia.org/wiki?curid=356288" title="Goreń Duży">
Goreń Duży

Goreń Duży – wieś w Polsce położona w województwie kujawsko-pomorskim, w powiecie włocławskim, w gminie Baruchowo.
W latach 1954–1957 wieś należała i była siedzibą władz gromady Goreń Duży, po jej zniesieniu w gromadzie Kłotno. W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 281 mieszkańców. Jest trzecią co do wielkości miejscowością gminy Baruchowo.

</doc>
<doc id="356289" url="https://pl.wikipedia.org/wiki?curid=356289" title="Gorodczyno">
Gorodczyno

Gorodczyno (białorus. Гародчын) – wieś w Polsce położona w województwie podlaskim, w powiecie hajnowskim, w gminie Narew.
Historia.
Wieś duchowna Horodczyn, własność probostwa narewskiego, położona była w 1575 roku w powiecie brańskim w ziemi bielskiej województwa podlaskiego Wielkiego Księstwa Litewskiego.
Według Pierwszego Powszechnego Spisu Ludności, przeprowadzonego w 1921 r., wieś liczyła 30 domostw, które zamieszkiwały 135 osób (72 kobiety i 63 mężczyzn). Wszyscy mieszkańcy miejscowości zadeklarowali wówczas wyznanie prawosławne oraz białoruską przynależność narodową. W okresie międzywojennym miejscowość znajdowała się w gminie Narew w powiecie bielskim i nosiła nazwę "Horodczyn".
W latach 1975–1998 miejscowość administracyjnie należała do województwa białostockiego.
Wieś w 2011 roku zamieszkiwały 62 osoby.
Inne.
Prawosławni mieszkańcy wsi przynależą do parafii Wniebowstąpienia Pańskiego w niedalekich Klejnikach, a wierni kościoła rzymskokatolickiego do parafii Wniebowzięcia Najświętszej Maryi Panny i św. Stanisława Biskupa i Męczennika w Narwi.
Dnia 18 kwietnia 2015 w Gorodczynie zaprezentowano wielkanocne obrzędy wołoczebne ramach XII Podlasko–Poleskich Spotkań w Tradycji "Tam Po Majowuj Rosi 2015" z udziałem gości z Białorusi. Wydarzenie zorganizowane zostało przez Muzeum Małej Ojczyzny w Studziwodach oraz Narwiański Ośrodek Kultury w Narwi.
Dnia 12 września 2015 we wsi odbył się białoruski festyn ludowy z cyklu "I tam żywuć ludzi", zorganizowany przez Muzeum i Ośrodek Kultury Białoruskiej w Hajnówce we współpracy z Urzędem Gminy Narew i Gminnym Ośrodkiem Kultury w Narwi

</doc>
<doc id="356290" url="https://pl.wikipedia.org/wiki?curid=356290" title="Gorodzisko">
Gorodzisko

Gorodzisko – wieś w Polsce położona w województwie podlaskim, w powiecie hajnowskim, w gminie Narew. 
Nazwa prawdopodobnie określa resztki osady, twierdzy, umocnień obronnych. Według podań ludowych grodzisko oznacza „miejsce, gdzie kiedyś był gród”.
Pierwotnie miejscowość nazywała się "Horodzisko". Tę historyczną nazwę zniesiono i zastąpiono sztuczną i obcą kulturowo nazwą "Gorodzisko". Próba przywrócenia poprawnej historycznie nazwy spotkała się w 2009 roku z protestami społecznymi, w związku z czym od niej odstąpiono.
Wieś w 2011 roku zamieszkiwało 86 osób.
Historia.
Miejscowość powstała w końcu XVIII wieku, zasiedlona została przez ludność z sąsiednich wsi Trywieża i Kamień. Około 1780 roku były tu 2 dymy karczemne i 7 dymów chłopskich. Wieś zawsze była niewielka, w 1811 roku liczyła 13 domów, na początku XX wieku było tu 17 domów.
W okresie międzywojennym ludność utrzymywała się z rolnictwa oraz prac leśnych. Wydajność z upraw była niska, doskwierał brak pracy. Kilku mieszkańców wsi działało w Komunistycznym Związku Młodzieży Zachodniej Białorusi. W 1945 roku ośmiu gospodarzy wyjechało do Białoruskiej SRR na skutek namów ze strony sowieckich agitatorów. W 1958 roku wieś była gęsto zaludniona, na 100 hektarów przypadało 117 osób.
W 1966 roku wieś została zelektryfikowana.
W latach 1975–1998 miejscowość administracyjnie należała do województwa białostockiego.
W 1847 roku we wsi było 17 domów, w 1855 – 11 domów, w 1950 roku było 40 domów, w których mieszkało 179 ludzi.
Religia.
Mieszkańcy wsi wyznania prawosławnego należą do parafii w Łosince. Według stanu parafii z 31 grudnia 2007 roku, 71 parafian pochodziło z Gorodziska, a wierni kościoła rzymskokatolickiego do parafii Wniebowzięcia Najświętszej Maryi Panny i św. Stanisława Biskupa i Męczennika w Narwi.

</doc>
<doc id="356291" url="https://pl.wikipedia.org/wiki?curid=356291" title="Gorszczyzna">
Gorszczyzna

Gorszczyzna – wieś w Polsce położona w województwie podlaskim, w powiecie sokólskim, w gminie Korycin.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Znalezienia i Podwyższenia Krzyża Świętego w Korycinie.

</doc>
<doc id="356292" url="https://pl.wikipedia.org/wiki?curid=356292" title="Chabarovice">
Chabarovice



</doc>
<doc id="356293" url="https://pl.wikipedia.org/wiki?curid=356293" title="Gorszewice">
Gorszewice

Gorszewice – wieś w Polsce położona w województwie wielkopolskim, w powiecie szamotulskim, w gminie Kaźmierz.
Wieś szlachecka Gorzewice (Gorzyszewycze) położona była w 1580 roku w powiecie poznańskim województwa poznańskiego. W latach 1975–1998 miejscowość administracyjnie należała do województwa poznańskiego.
W pobliżu wsi znajdowało się jedno z najwcześniej odkrytych cmentarzysk prahistorycznych. Już w 1873 roku odkopano tu szereg grobów wydobywając z nich wiele przedmiotów zabytkowych. Cmentarz powstał w początkowej fazie epoki żelaza w tzw. okresie halsztackim. Według jednej z hipotez istniała tu w tym czasie bogata faktoria handlowa. Jednak wiedza o tym miejscu jest niewielka. Ówcześni poszukiwacze starożytności nie prowadzili właściwych badań, w dodatku część znalezisk została rozproszona po prywatnych zbiorach, a część zaginęła po II wojnie światowej.

</doc>
<doc id="356294" url="https://pl.wikipedia.org/wiki?curid=356294" title="Gortatowice">
Gortatowice

Gortatowice – wieś w Polsce położona w województwie łódzkim, w powiecie rawskim, w gminie Cielądz.
Do 1954 roku istniała gmina Gortatowice. W latach 1954–1972 wieś należała i była siedzibą władz gromady Gortatowice. W latach 1975–1998 miejscowość administracyjnie należała do województwa skierniewickiego.

</doc>
<doc id="356295" url="https://pl.wikipedia.org/wiki?curid=356295" title="Goruńsko">
Goruńsko

Goruńsko () – wieś w Polsce położona w województwie lubuskim, w powiecie międzyrzeckim, w gminie Bledzew.
Nazwa.
Po raz pierwszy wymieniona w 1293 jako "Grancze", 1307 "Grunz", 1312 "Grunciko", 1315 "Grunsko", "Gruciko", 1413 "Gorunsko", 1418 "Gorzwnsko", 1564/65 "Gorenisko", 1944 "Grunzig".
Prawdopodobnie pochodzi od nazwy osobowej "Gorun" z dodanym sufiksem -sko oznaczającym przynależność do czegoś.
Historia.
Miejscowość ma metrykę średniowieczną i istnieje co najmniej od XIII wieku. W 1293 roku była wsią szlachecką należącą do Teodora syna Szymona, któremu nadał ją komes "Voych de Lubolov" kasztelan zbąszyński.
W latach 1312, 1315 wymieniona została w dokumentach przy opisie sąsiedniego Bledzewa oraz wsi Sokola Dąbrowa. Dokument ustalał granice między miejscowościami i odnotował oznaczenie ich kopcami wzniesionymi przez Wyczesława oraz Beniamina.
Z opisu wsi z 1565 roku wynika, że miejscowość została podzielona między braci Mikołaja i Abrahama Bukowieckich.
W latach 1975–1998 miejscowość administracyjnie należała do województwa gorzowskiego.
Mauzoleum.
500 metrów na południowy zachód od wioski znajduje się popadający w ruinę monumentalny grobowiec dawnych właścicieli Grunzig – rodziny Büttner. Prowadzi do niego pięknie zakomponowana, posiadająca status pomnika przyrody aleja okazałych dębów. Nad kolumnami budowli wznosi się zmurszały tympanon, pod którym odczytać można napis "Erbbegräbnis der Familie Büttner" (Grób rodziny Büttner). W ażurowym wnętrzu mauzoleum, we wnęce na tylnej ścianie stoi rodzaj amfory. W wyłożonej niedużymi kafelkami podłodze znajduje się otwarta i pusta komora grobowa. W 2019 roku Urząd Gminy Bledzew wykonał prace porządkowe przy grobowcu.

</doc>
<doc id="356296" url="https://pl.wikipedia.org/wiki?curid=356296" title="Goruszów">
Goruszów

Goruszów – wieś w Polsce położona w województwie małopolskim, w powiecie tarnowskim, w gminie Żabno.
W latach 1975–1998 miejscowość administracyjnie należała do województwa tarnowskiego.

</doc>
<doc id="356297" url="https://pl.wikipedia.org/wiki?curid=356297" title="Osłonka mielinowa">
Osłonka mielinowa

Osłonka mielinowa, otoczka mielinowa, dawniej osłonka rdzenna – osłonka włókien nerwowych tworzona przez oligodendrocyty w ośrodkowym układzie nerwowym i przez komórki Schwanna w obwodowym układzie nerwowym.
Komórki, owijając się kilkakrotnie wokół aksonów, tworzą osłonkę z własnej błony komórkowej, ułożonej w kilka warstw złączonych białkiem PLP1. Spełnia ona jednocześnie funkcję ochrony mechanicznej i izolatora elektrycznego aksonu. Długie aksony z osłonką mielinową nazywane są włóknami rdzennymi, a aksony bez osłonki to włókna bezrdzenne. Osłonkę mielinową ma większość długich aksonów, biegnących przez substancję białą w ośrodkowym układzie nerwowym oraz w nerwach rdzeniowych. W odstępach około 1 mm w obrębie cieśni węzła (przewężeń Ranviera) włókna rdzenne pozbawione są osłonek.
Mielina to substancja wytwarzana przez komórki otaczające aksony komórek nerwowych. W ośrodkowym układzie nerwowym są to oligodendrocyty, natomiast w obwodowym układzie nerwowym są to komórki Schwanna (lemocyty). Głównym składnikiem osłonki mielinowej są cerebrozydy, a w tym galaktozyloceramid. Związki te są zaliczane do grupy glikolipidów, składają się z cukrów, w tym przypadku galaktozy i lipidu – ceramidu (pochodna sfingozyny). Innym składnikiem mieliny jest fosfolipid lecytyna (fosfatydylocholina).

</doc>
<doc id="356298" url="https://pl.wikipedia.org/wiki?curid=356298" title="Gorysławice">
Gorysławice

Gorysławice – wieś w Polsce położona w województwie świętokrzyskim, w powiecie buskim, w gminie Wiślica.
W latach 1975–1998 miejscowość administracyjnie należała do województwa kieleckiego.
Przez wieś przechodzi niebieski szlak turystyczny z Pińczowa do Wiślicy oraz Małopolska Droga św. Jakuba z Sandomierza do Krakowa.
Historia.
Dawniej Gorysławice były przedmieściem Wiślicy, znajdującym się pod Bramą Buską miasta. Przebiegał tędy gościniec prowadzący do Buska i Stopnicy.
W dokumentach nazywane także „Gorezlavice”, w wieku XIX wieś w powiecie pińczowskim parafii Wiślica.
Według dokumentu z r. 1198 niejaki „Bugivoy” dał Gorysławice klasztorowi miechowskiemu (Kodeks Wlkp, 34, 2020). W dokumencie z r. 1308 występują już jako własność klasztoru sulejowskiego.

</doc>
<doc id="356299" url="https://pl.wikipedia.org/wiki?curid=356299" title="Gorysze">
Gorysze

Gorysze – wieś w Polsce położona w województwie mazowieckim, w powiecie ciechanowskim, w gminie Ciechanów.
W latach 1975–1998 miejscowość administracyjnie należała do województwa ciechanowskiego.

</doc>
<doc id="356300" url="https://pl.wikipedia.org/wiki?curid=356300" title="Goryszewo">
Goryszewo

Goryszewo – wieś w Polsce położona w województwie kujawsko-pomorskim, w powiecie mogileńskim, w gminie Mogilno.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 328 mieszkańców. Jest czternastą co do wielkości miejscowością gminy Mogilno.
Koleje.
We wsi mieści się nieczynna stacja kolejowa Kwieciszewo.

</doc>
<doc id="356301" url="https://pl.wikipedia.org/wiki?curid=356301" title="Gorzakiew">
Gorzakiew

Gorzakiew – wieś w Polsce, położona w województwie świętokrzyskim, w powiecie buskim, w gminie Gnojno.
W latach 1954–1959 wieś należała i była siedzibą władz gromady Gorzakiew, po jej zniesieniu w gromadzie Gnojno. W latach 1975–1998 wieś administracyjnie należała do województwa kieleckiego.
Od roku 1992 we wsi funkcjonuje ochotnicza straż pożarna.

</doc>
<doc id="356302" url="https://pl.wikipedia.org/wiki?curid=356302" title="Gorzałów">
Gorzałów

Gorzałów – wieś w Polsce położona w województwie łódzkim, w powiecie sieradzkim, w gminie Błaszki.
W latach 1975–1998 miejscowość administracyjnie należała do województwa sieradzkiego.
W Gorzałowie urodził się Józef Rogacki – ostatni wojewoda kaliski i pierwszy wojewoda kujawsko-pomorski.

</doc>
<doc id="356303" url="https://pl.wikipedia.org/wiki?curid=356303" title="Gorzanka">
Gorzanka

Gorzanka – wieś w Polsce położona w województwie mazowieckim, w powiecie mińskim, w gminie Dębe Wielkie.
W latach 1975–1998 miejscowość administracyjnie należała do województwa siedleckiego.
Spis powszechny w 2011 ustalił populację wsi na 92 osoby. Według danych przedstawionych przez władze gminne w 2020 było ich także 92.
Linki zewnętrzne.
 

</doc>
<doc id="356304" url="https://pl.wikipedia.org/wiki?curid=356304" title="Gorzanowice">
Gorzanowice

Gorzanowice (niem. "Ober Hohendorf") – wieś w Polsce położona w województwie dolnośląskim, w powiecie jaworskim, w gminie Bolków, na Pogórzu Kaczawskim w Sudetach.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Historia.
Od 1 stycznia 1809 wieś znajdowała się w majątku rodziny von Hoyos (Górne Gorzanowice do roku 1932). Majątek ten wniosła do rodziny "Maria Theresia von Hoyos" (1781–1862) domu von Schlabrendorff, małżonka hr. "Ernsta Hoyos-Sprintzenstein" władcy zamków Gutenstein i Hohenberg. Dolne Gorzanowice od roku 1830 były w majątku rodziny Scholz.
W roku 1933 wieś liczy 210 mieszkańców, 6 lat później (1939) jest ich 186. Na przełomie stycznia i lutego 1945 wieś opuściła grupa około 20 kobiet z dziećmi oraz ludzi, którzy po bombardowaniach znaleźli tutaj schronienie. Po eksplozji na terenie wsi kilku pocisków 8 maja 1945 r. pozostali mieszkańcy ewakuowali się w stronę Płoniny.
W roku 1946 rozpoczęły się przymusowe wysiedlenia ludności niemieckiej. Około 100 osób opuściło wieś 23 lipca 1946 razem z mieszkańcami Świn i Wolbromka byli eskortowani do Jawora, z tamtą zostali przetransportowani do Brakel w Westfalii. Drugi transfer miał miejsce jesienią, 40 mieszkańców osiedlono na terenie Brunszwiku.

</doc>
<doc id="356305" url="https://pl.wikipedia.org/wiki?curid=356305" title="Gorzanów">
Gorzanów

Gorzanów (niem. "Grafenort") – wieś w Polsce, położona w województwie dolnośląskim, w powiecie kłodzkim, w gminie Bystrzyca Kłodzka, nad Nysą Kłodzką, w Rowie Górnej Nysy, na pograniczu Wysoczyzny Łomnicy i Obniżenia Bystrzycy Kłodzkiej, u stóp Krowiarek, na wysokości około 310–325 m n.p.m..
W latach 1945–1954 siedziba gminy Gorzanów. W latach 1954–1972 wieś należała i była siedzibą władz gromady Gorzanów. W latach 1975–1998 wieś administracyjnie należała do województwa wałbrzyskiego.
Historia.
Początki Gorzanowa sięgają XII wieku, kiedy istniał tu gród obronny. Na początku XIV wieku powstał tu zamek królewski, który został zniszczony w roku 1470 na skutek walk mieszczan wrocławskich z królem czeskim Jerzym z Podiebradów. W XIV wieku były tu: szkoła, parafia, piekarnia, młyn wodny i kuźnica. W czasie wojny trzydziestoletniej obu protestanckim właścicielom wsi skonfiskowano majątki, kilka lat później Gorzanów kupił hrabia von Annaberg. Trzydzieści lat później wieś kupił Jan von Herberstein, którego rodzina posiadała Gorzanów aż do XX wieku. Wiek XIX to okres dynamicznego rozwoju gospodarczego, kulturalnego i turystycznego wsi. W Gorzanowie działały wtedy: szkoła, młyny wodne, tartaki i browar. Na udostępnionym do zwiedzania zamku istniał zawodowy teatr, a we wsi była lokalna sekcja Kłodzkiego Towarzystwa Górskiego.
Zabytki.
Do wojewódzkiego rejestru zabytków wpisane są obiekty:
Filia Groß-Rosen.
W miejscowości od schyłku marca 1945 do 8 V 1945 znajdowała się filia obozu koncentracyjnego Groß-Rosen, w której przetrzymywano 200 polskich Żydówek. Więźniarki pracowały przy kopaniu okopów, a także w okolicznych zakładach przemysłowych i gospodarstwach rolnych.
Szlaki turystyczne.
W Gorzanowie rozpoczyna się szlak turystyczny prowadzący przez Hutę i Schronisko PTTK „Jagodna”, do Bystrzycy Kłodzkiej.

</doc>
<doc id="356306" url="https://pl.wikipedia.org/wiki?curid=356306" title="Gorzany">
Gorzany

Gorzany – wieś w Polsce, położona w województwie kujawsko-pomorskim, w powiecie inowrocławskim, w gminie Pakość.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 166 mieszkańców. Jest dziesiątą co do wielkości miejscowością gminy Pakość.

</doc>
<doc id="356307" url="https://pl.wikipedia.org/wiki?curid=356307" title="Gorzebądz (powiat koszaliński)">
Gorzebądz (powiat koszaliński)

Gorzebądz (do 1945 niem. "Gohrband") – wieś sołecka w Polsce położona w województwie zachodniopomorskim, w powiecie koszalińskim, w gminie Sianów.
Według danych z 30 czerwca 2003 r. wieś miała 117 mieszkańców.
W latach 1975–1998 miejscowość administracyjnie należała do woj. koszalińskiego.

</doc>
<doc id="356309" url="https://pl.wikipedia.org/wiki?curid=356309" title="Gorzechówko">
Gorzechówko

Gorzechówko – wieś w Polsce położona w województwie kujawsko-pomorskim, w powiecie brodnickim, w gminie Jabłonowo Pomorskie.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyło 136 mieszkańców. Jest szesnastą co do wielkości miejscowością gminy Jabłonowo Pomorskie.

</doc>
<doc id="356310" url="https://pl.wikipedia.org/wiki?curid=356310" title="Gorzelin">
Gorzelin

Gorzelin (niem. "Fauljoppe") – wieś w Polsce położona w województwie dolnośląskim, w powiecie lubińskim, w gminie Lubin.
Podział administracyjny.
W latach 1975–1998 miejscowość administracyjnie należała do województwa legnickiego.
Nazwa.
Polska nazwa wsi, nadana jej w 1945 roku, pochodzi od odkrytych tu przez grupę operacyjną z Lubina zakładów przetwórstwa kartofli i zboża na alkohol, a także pozostałych po niemieckiej produkcji zapasów takiego alkoholu.
Zabytki.
Do wojewódzkiego rejestru zabytków wpisany jest:

</doc>
<doc id="356311" url="https://pl.wikipedia.org/wiki?curid=356311" title="Gorzesław">
Gorzesław

Gorzesław – wieś w Polsce położona w województwie dolnośląskim, w powiecie oleśnickim, w gminie Bierutów.
Podział administracyjny.
W latach 1975–1998 miejscowość administracyjnie należała do województwa wrocławskiego.
Zabytki.
Do wojewódzkiego rejestru zabytków wpisane są:

</doc>
<doc id="356312" url="https://pl.wikipedia.org/wiki?curid=356312" title="Chomutov">
Chomutov

Chomutov (niem. "Komotau") – miasto w Czechach, w kraju usteckim. Według danych z 31 grudnia 2003 powierzchnia miasta wynosiła 2926 ha, a liczba jego mieszkańców 48 739 osób.
Demografia.
"Źródło: Czeski Urząd Statystyczny"
Gospodarka.
W mieście rozwinął się przemysł szklarski, chemiczny oraz hutniczy.
Transport.
W mieście działa sieć trolejbusowa łącząca je z pobliskim Jirkovem.

</doc>
<doc id="356313" url="https://pl.wikipedia.org/wiki?curid=356313" title="Gorzew">
Gorzew

Gorzew – wieś w Polsce położona w województwie łódzkim, w powiecie pabianickim, w gminie Pabianice.
W latach 1975–1998 miejscowość należała administracyjnie do ówczesnego województwa łódzkiego.
Zobacz też: Gorzewo-Kolonia

</doc>
<doc id="356314" url="https://pl.wikipedia.org/wiki?curid=356314" title="Gorzewo-Kolonia">
Gorzewo-Kolonia

Gorzewo-Kolonia – wieś w Polsce położona w województwie mazowieckim, w powiecie gostynińskim, w gminie Szczawin Kościelny.
W latach 1975–1998 miejscowość administracyjnie należała do województwa płockiego.

</doc>
<doc id="356315" url="https://pl.wikipedia.org/wiki?curid=356315" title="Gorzkowiczki">
Gorzkowiczki

Gorzkowiczki – wieś w Polsce, położona w województwie łódzkim, w powiecie piotrkowskim, w gminie Gorzkowice.
W latach 1975–1998 wieś administracyjnie należała do województwa piotrkowskiego.

</doc>
<doc id="356316" url="https://pl.wikipedia.org/wiki?curid=356316" title="Gorzków Nowy">
Gorzków Nowy

Gorzków Nowy – wieś w Polsce położona w województwie śląskim, w powiecie myszkowskim, w gminie Niegowa.
W latach 1975–1998 miejscowość administracyjnie należała do województwa częstochowskiego.
Historia.
Gorzków już w XIV wieku wchodził w skład parafii lelowskiej. Za czasów Władysława Łokietka Lelów zyskał status osobnej kasztelanii, a w jego okolicach rycerstwo węgierskie za zasługi na rzecz księcia zyskało liczne nadania, m.in. Dąbrowno i Gorzków. W 1427 roku w dokumentach parafii lelowskiej wymieniony jest Gorzków, który płacił dziesięcinę proboszczowi lelowskiemu.
W 1581 roku Gorzków był własnością Józefa Gorzkowskiego. Od II połowy XVI wieku dzierżył ją Stanisław Jackowski. Po 1595 roku wieś oddano w dzierżawę Janowi Maluskiemu, następnie Andrzejowi Łagiewnickiemu. W 1706 roku Józef z Kurozwęk Męciński przekazał Gorzków razem z Postaszowicami i Trzebniowem na rzecz ojców paulinów w Leśniowie. Oficjalne przejęcie tych dóbr nastąpiło w 1707 roku. W latach 1739–1763 Gorzków płacił dziesięcinę na kaplicę Bystrzanowskich w Lelowie. W źródłach wymieniony jest dziedzic Gorzkowa Jan Grad, który był jednym z fundatorów tej kaplicy w XV wieku. Patronat nad tą kaplicą miał dziedzic Gorzkowa i Bystrzanowic. Według wykazu z 1823 roku w ramach dziesięciny proboszcz lelowski otrzymywał rocznie od dworu w Gorzkowie 30 złp, a od gromady z Gorzkowa 60 złp. W 1827 roku wieś miała 12 domów i 192 mieszkańców, ziemi dworskiej 373 morgi.
Wioska Gorzków do połowy XIX wieku należała do parafii Lelów, następnie przez kilkadziesiąt lat do parafii w Niegowie. W 1900 roku przyłączona została do parafii Złoty Potok. W 2009 powołano nową parafię pw. św. Jana Berchamnsa w Gorzkowie-Trzebniowie. W jej skład weszły: Gorzków Nowy, Gorzków Stary, Góry Gorzkowskie, Ludwinów i Trzebniów.
W dostępnych źródłach wymieniana jest przez długi okres miejscowość Gorzków bez podziału na Nowy i Stary. Najprawdopodobniej dwór gorzkowski znajdował się na terenie dzisiejszego Gorzkowa Nowego (według podań mieszkańców na dzisiejszej posesji Marka i Anety Palów). Po parcelacji majątku przez dziedzica Paciorkowskiego ludność zaczęła osiedlać się na tej ziemi i nową część wsi nazwano Gorzkowem Nowym, a starą część Gorzkowem Starym. W okresie międzywojennym przez Gorzków Nowy biegła bita droga. We wsi funkcjonowała straż ogniowa oraz sklep spożywczy. Istniała 4-klasowa szkoła powszechna, która znajdowała się w prywatnych domach u Nocunia i Krzykalskiego, a następnie u Dziadczyka i Krzykalskiego.
Po wojnie życie we wsi diametralnie się zmieniło. W latach 60. powstała droga łącząca Gorzków z Myszkowem, dzięki czemu wielu mieszkańców mogło dojechać do pracy w pobliskich miastach. Zelektryfikowano wieś. W 1981 roku rozpoczęto budowę kaplicy pod wezwaniem św. Maksymiliana M. Kolbe, która została poświęcona 16 listopada 1985 roku. W 1986 roku zakończono budowę remizo-świetlicy. Wszystkie te działania wiązały się z ogromnym wkładem mieszkańców zarówno Gorzkowa Nowego, jak i Starego.
Obecnie w Gorzkowie Nowym znajdują się placówki handlowe, gospodarstwo agroturystyczne, remiza strażacka, kaplica.
Zobacz też: Gorzków Stary, Gorzków-Osada, Gorzków-Wieś

</doc>
<doc id="356317" url="https://pl.wikipedia.org/wiki?curid=356317" title="Gorzków-Osada">
Gorzków-Osada

Gorzków-Osada – osada w Polsce położona w województwie lubelskim, w powiecie krasnostawskim, w gminie Gorzków. 
Osada jest sołectwem, siedzibą – gminy Gorzków. Według Narodowego Spisu Powszechnego (III 2011 r.) wieś liczyła 283 mieszkańców.
W latach 1689–1870 samodzielne miasto. W latach 1975–1998 miejscowość administracyjnie należała do województwa zamojskiego.
Gorzków leży geograficznie na południowym skraju Wyniosłości Giełczewskiej, centralnej i najwyższej części Wyżyny Lubelskiej nad rzeką Żółkiewką, lewym dopływem Wieprza.
Toponimia.
Goszkow, Gorzkow, Gorzkowice (1359), Gorzcow (1406), Gorszcow, Goszkowo (1496) – toponim dzierżawczy od skróconej nazwy osobowej pochodzenia słowiańskiego "Gorzek = Gorzysław", z wtórnym członem odróżniającym gospodarczo-terytorialnym; Gorzków-Miasteczko = Gorzków-Osada, Gorzków-Wieś, Gorzków-Przedmieście (1786).
Historia.
Średniowiecze.
Początki Gorzkowa nie są dotąd poznane ani udokumentowane. Przypuszczać można, iż korzystne położenie nad stawem lub rozlewiskiem rzecznym sprzyjało założeniu tu osady wiejskiej już ok. XII/XIII wieku, w czasach Księstwa Halicko-Włodzimierskiego. Najstarsze źródło pisane, tzw. Latopis Nestora, nie zawiera żadnej wzmianki na ten temat. Położenie w obszarze odwiecznie pogranicznym i stale zmieniająca się zbrojnie przynależność państwowa nie sprzyjały osadnictwu i stabilizacji gospodarczej.
Gorzków wymieniany był w źródłach XIX-wiecznych jako jedna z osad pośród Grodów Czerwieńskich, choć bez konkretnej potwierdzonej daty źródłowej.
Pierwsze wzmianki w źródłach pisanych o już istniejącej osadzie znajdują się dopiero w traktacie granicznym chełmsko-lubelskim, spisanym w dniu św. Marcina (11 listopada) 1359 roku. Wśród "mężów zacnych" po stronie Księstwa chełmskiego wymieniono niejakiego Andrieja z Gorzkowa. Ustalono wówczas bardzo dokładnie przebieg linii granicznej, m.in. pomiędzy Częstoborowicami (po stronie lubelskiej) a Gorzkowem (po stronie chełmskiej).
W roku 1387 Jadwiga Andegaweńska, królowa Polski, wcieliła zbrojnie Ziemię Czerwieńską na wieki do Królestwa Polskiego. Rok później jej małżonek i król Polski – Władysław II Jagiełło, zgodnie z zasadą wielu królów; "Divide et impera" – Księstwo chełmskie zamienił na ziemię chełmską, przekształcając z dnia na dzień dawne dobra kniaziowskie na królewszczyzny, przekazywane przez szczodrego króla "do wiernych rąk": w zastaw, dzierżawę lub na dożywocie.
I tak właśnie, protegowany spowiednik i doradca pary królewskiej – Mikołaj z Sandomierza, zostając w 1403 roku podkanclerzym koronnym, otrzymał na własność dziedziczną od króla Władysława II Jagiełły dwie wsie królewskie na prawie magdeburskim – zniszczony i wyludniony Poperczyn oraz kwitnący Gorzków. Lokację potwierdza przywilej królewski spisany w Wiślicy dnia 19 sierpnia roku 1406, w którym wymieniono także uprawnionych spadkobierców Mikołaja z Sandomierza: siostrę przyrodnią Jachnę z jej drugim mężem Paszkiem oraz dzieci z obu jej małżeństw. Dokładne wytyczenie granic dóbr nadanych Mikołajowi z Sandomierza opisuje następny dokument królewski, podpisany w Żukowie 26 sierpnia 1406r. Wyznaczeni tymi dokumentami spadkobiercy Mikołaja z Sandomierza stali się protoplastami rodu Gorzkowskich herbu Tarnawa, wieloletnich dziedziców Gorzkowa.
Pierwszym w Królestwie Polskim prywatnym właścicielem Gorzkowa był bez wątpienia Mikołaj Trąba, podkanclerzy koronny (1403-1412), arcybiskup gnieźnieński (1412-1422) i pierwszy prymas Polski (1416-1422). Wniósł on podwaliny pod silną pozycję Kościoła na ziemi chełmskiej oraz dał zaczyn do dalszego rozwoju społecznego tych okolic. Związał także na trwałe historię Gorzkowa z historią parafii rzymskokatolickiej pod wezwaniem św. Stanisława biskupa i męczennika.
Na przełomie XIV i XV w. w ramach umacniania państwowości polskiej na tych ziemiach rozpoczęło się intensywne osadnictwo ziemi chełmskiej i Księstwa bełskiego. Z Księstwa Mazowieckiego, Wielkopolski i Małopolski (zwłaszcza z trudnych w uprawie rolnictwa ziem świętokrzyskich), przybywali na te żyzne tereny rolnicze możni, szlachta zagrodowa, a wraz z nimi również chłopi i Żydzi. Tutaj zetknęły się i przemieszały (nie bez konfliktów) wpływy gospodarcze, kulturowe i religijne zachodnie i wschodnie, stwarzając specyficzny charakter tych ziem, odczuwalny do dnia dzisiejszego. W roku 1477 potomkowie Jachny i Paszka – Jan i Piotr Gorzkowscy dokonali między sobą podziału dziedzicznych dóbr. Dzięki intensywnej polonizacji oraz korzystnemu położeniu przy trakcie handlowym, Gorzków (wraz z całym powiatem krasnostawskim), przeżywał okres prosperity. W roku 1493 istniał tu młyn wodny, pracowali kowale, tkacze, jeden szewc, jeden łaziebnik i sześć karczm dla obsługi ruchu tranzytowego.
XVI–XVIII w..
Król Jan Olbracht aktem z 13 kwietnia 1496 r. ustalił granice rozdziału spornych terytoriów pomiędzy Andrzejem z Tęczyna, kasztelanem wojnickim, dzierżawcą wsi królewskich Pilaszkowice i Dąbie a Janem Gorzkowskim, pisarzem ziemi chełmskiej a jednocześnie siostrzanym wnukiem Mikołaja z Sandomierza, niegdyś właściciela Poperczyna i Gorzkowa.
Kolejny z wielu najazdów tatarskich przyniósł hekatombę – w powiecie krasnostawskim na 84 wsie spalono 18, a 13 wsi opustoszało całkowicie (np. Suche Lipie i Piaski Szlacheckie). W Gorzkowie Tatarzy także dokonali wielu spustoszeń – w 1517 roku notuje się już tylko jedną karczmę. W 1623 ówczesny nawrócony na katolicyzm dziedzic wsi – Stanisław Gorzkowski – wybudował na terenach z obszaru wsi Gorzkowa opisanych w akcie fundacyjnym złożonym w Krasnostawskim Sądzie Ziemskim nowy kościół murowany.
Upadek Rzeczypospolitej w II połowie XVII w., ciągłe wojny i najazdy, zarazy i klęski pogodowe spowodowały znaczne wyludnienie i upadek gospodarczy również Gorzkowa.
Świetność okolicy próbował odbudować Jan Sobieski, który po swych przodkach odziedziczył tereny ziemskie w Gorzkowie, a często wypoczywał w swym majątku w pobliskich Pilaszkowicach. W 1689, już jako król Polski Jan III Sobieski, nadał wsi Gorzków prawa miejskie.
W tym okresie miasteczko Gorzków liczyło już ok. 300 mieszkańców. W miasteczku istniał kwadratowy rynek z drewnianym ratuszem, karczma i młyn. Działali rzemieślnicy (szewcy, tkacze, kowale, bednarze i in.). Masowo zaczęli również napływać Żydzi, których osiedlanie popierała szlachta, zainteresowana ożywieniem gospodarczym. W drugiej połowie XVIII wieku właścicielami folwarku i wsi Gorzków zostaje rodzina Weryha-Darowskich.
Okres zaborów.
W 1795 Gorzków znalazł się w zaborze austriackim, więc językiem urzędowym staje się niemiecki. W 1809 Gorzków wszedł w skład Księstwa Warszawskiego. W 1810 zaczęło działać szkolnictwo początkowe. W 1812 pożar zniszczył prawie całe miasteczko Gorzków, wskutek czego przestało istnieć przytulisko dla ubogich. Po kongresie wiedeńskim w 1815 r. Gorzków znalazł się w granicach Kongresówki, a po jej upadku na wiele lat wszedł pod rządy carów. W 1830 r. okoliczna szlachta i chłopi licznie wzięli udział w powstaniu listopadowym.
Według "Słownika geograficznego Królestwa Polskiego" w roku 1861 było w Gorzkowie 38 domostw i 378 mieszkańców, z czego 218 (czyli ponad połowa) było pochodzenia żydowskiego.
Powstanie styczniowe 1863 r. cieszyło się ogólnym poparciem ludności gminy z aktywnym udziałem proboszcza parafii gorzkowskiej Franciszka Drewnowskiego. 3 lutego 1864 pod Wielkopolem oddziały powstańców stoczyły zwycięską potyczkę z oddziałem kozaków carskich. W odwecie za czynne uczestnictwo gorzkowian w tym powstaniu, 13 stycznia 1870 ukazem cara Aleksandra II Gorzków stracił prawa miejskie.
Mieszkańcy po raz kolejny uaktywnili się politycznie podczas wydarzeń z 1905 roku – kilku chłopów ze wsi Zamostek zostało aresztowanych za działalność antycarską.
W 1907 r. Gorzków liczył już 1303 mieszkańców. W ówczesnej gminie działało tajne szkolnictwo w języku polskim. Działalność patriotyczną prowadzili endecy a szczególnie "zaraniarze", co niejednokrotnie spotykało się ze sprzeciwem części posiadaczy ziemskich, a także i proboszcza parafii księdza Bąbolewskiego. W lipcu 1915 r. osada została zajęta ponownie przez wojska austriackie. Pod koniec maja 1916 r. powstał Obwód Krasnostawski Polskiej Organizacji Wojskowej, do którego należy Komenda nr 6 w Gorzkowie, licząca 40 członków. Równolegle powstawały zalążki innych organizacji społeczno-politycznych, takich jak Polskie Stronnictwo Ludowe, Liga Kobiet itd. W 1918 r. gorzkowski oddział Polskiej Organizacji Wojskowej rozbroił w Wielkopolu posterunek żandarmerii austriackiej oraz tabor wojskowy obsługujący kolejkę wąskotorową.
II RP.
W okresie II RP w Gorzkowie działały różne partie polityczne (ludowcy, endecja, komuniści). Rozwijała się oświata o charakterze podstawowym i różne formy spółdzielczości. Uaktywnił się ruch kooperatywy "Zgoda" (mleczarnia i spółdzielnia spożywców) a także kasa zapomogowa spółdzielcza i nauczycielska. W 1920 roku w Gorzkowie powstała Ochotnicza Straż Pożarna. W latach 1926 – 1929 wzniesiono murowany kościół na planie krzyża łacińskiego z wolno stojącą dzwonnicą jednodzwonną dla powstałej tu parafii Kościoła Polskokatolickiego pw. Podwyższenia Krzyża Świętego.
II wojna światowa.
Po wybuchu II wojny światowej, w ramach realizacji paktu Ribbentrop-Mołotow już 26 września 1939 r. do Gorzkowa wkroczyły oddziały Armii Czerwonej, aby 8 października 1939 r. ustąpić miejsca armii III Rzeszy.
Pierwszy transport Żydów gorzkowskich do hitlerowskiego obozu zagłady w Bełżcu wyjechał wiosną 1940 r. Getto gorzkowskie istniało do maja 1942 r., kiedy to wszystkich Żydów wysiedlono do Izbicy. Tam naziści dokonali segregacji: sprawni mężczyźni zostali wysłani do obozu pracy w Trawnikach, natomiast kobiety, starcy i dzieci wywieziono do obozu zagłady w Bełżcu i Sobiborze. W wyniku tego ludobójstwa liczna społeczność żydowska z Gorzkowa przestała istnieć.
W całym okresie okupacji hitlerowskiej Gorzków był aktywnym ośrodkiem ruchu oporu – działały tu oddziały Batalionów Chłopskich i Armii Krajowej.
PRL.
Wyzwolenie przyszło 26 lipca 1944 r. wraz z tzw. władzą ludową. W czasach PRL-u rozwinęła się infrastruktura gospodarcza na bazie upaństwowionych reformą rolną majątków ziemskich. Szczególnie rozwinęło się rolnictwo kwalifikowane – plantacje chmielu, tytoniu, buraków cukrowych i zbóż a także wyspecjalizowane gospodarstwa hodowlane.
W roku 1965 postawiono w centrum Gorzkowa pomnik ku czci poległych w czasie II wojny światowej.
Religia.
We wsi znajdują się:

</doc>
<doc id="356318" url="https://pl.wikipedia.org/wiki?curid=356318" title="Gorzków Stary">
Gorzków Stary

Gorzków Stary – wieś w Polsce położona w województwie śląskim, w powiecie myszkowskim, w gminie Niegowa.
W latach 1975–1998 miejscowość administracyjnie należała do województwa częstochowskiego.

</doc>
<doc id="356319" url="https://pl.wikipedia.org/wiki?curid=356319" title="Gorzków-Wieś">
Gorzków-Wieś

Gorzków-Wieś – wieś w Polsce położona w województwie lubelskim, w powiecie krasnostawskim, w gminie Gorzków. Przez miejscowość przepływa rzeka Żółkiewka, dopływ Wieprza. 
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Gorzków. Według Narodowego Spisu Powszechnego (III 2011 r.) wieś liczyła 304 mieszkańców.

</doc>
<doc id="356321" url="https://pl.wikipedia.org/wiki?curid=356321" title="Chotěboř">
Chotěboř

Chotěboř (niem. "Chotiebors", "Chotjebor", lub "Chotieborsch") − miasto w Czechach, w kraju Wysoczyna. Według danych z 31 grudnia 2003 powierzchnia miasta wynosiła 5 405 ha, a liczba jego mieszkańców 9 849 osób.
Demografia.
"Źródło: Czeski Urząd Statystyczny"

</doc>
<doc id="356322" url="https://pl.wikipedia.org/wiki?curid=356322" title="Chotebor">
Chotebor



</doc>
<doc id="356326" url="https://pl.wikipedia.org/wiki?curid=356326" title="Chropyně">
Chropyně

Chropyně (niem. "Chropin") – miasto w Czechach, w kraju zlinskim, w powiecie Kromieryż. Według danych z 31 grudnia 2003 powierzchnia miasta wynosiła 1 900 ha, a liczba jego mieszkańców 5 172 osób.
Demografia.
"Źródło: Czeski Urząd Statystyczny"

</doc>
<doc id="356328" url="https://pl.wikipedia.org/wiki?curid=356328" title="Chropyne">
Chropyne



</doc>
<doc id="356329" url="https://pl.wikipedia.org/wiki?curid=356329" title="Dolní Poustevna">
Dolní Poustevna

Dolní Poustevna (niem. "Nieder Einsiedel") − miasto w Czechach, w kraju ujskim, w tzw. Worku šluknovským. Według danych z 31 grudnia 2003 powierzchnia miasta wynosiła 1 107 ha, a liczba jego mieszkańców 1 941 osób. Miasto tworzy jeden organizm miejski z niemieckim Sebnitz.
Handel przygraniczny.
Miejscowość utrzymuje się w dużym stopniu z handlu przygranicznego.
Demografia.
"Źródło: Czeski Urząd Statystyczny"

</doc>
<doc id="356330" url="https://pl.wikipedia.org/wiki?curid=356330" title="Dolni Poustevna">
Dolni Poustevna



</doc>
<doc id="356331" url="https://pl.wikipedia.org/wiki?curid=356331" title="Alipiusz">
Alipiusz

Alipiusz – imię męskie pochodzenia greckiego, od "alypos" – „wolny od bólu”.
Alipiusz imieniny obchodzi 15 sierpnia i 26 listopada.

</doc>
<doc id="356332" url="https://pl.wikipedia.org/wiki?curid=356332" title="Maniche (piłkarz)">
Maniche (piłkarz)

Maniche (wym. []; właśc. Nuno Ricardo Oliveira Ribeiro; ur. 11 listopada 1977 w Lizbonie) – portugalski piłkarz, występujący na pozycji pomocnika.
W roku 2003 pod wodzą José Mourinho w barwach FC Porto zdobył Puchar UEFA, pokonując w finale Celtic F.C. W sezonie 2003/2004 również pod rządami portugalskiego trenera wygrał z FC Porto Ligę Mistrzów, pokonując AS Monaco 3-0. Na Mistrzostwach Europy rozgrywanych na portugalskich boiskach został wicemistrzem Starego Kontynentu. Po 6 miesiącach pobytu w Dinamo Moskwa przeniósł się do Chelsea. Po nieudanym sezonie w Chelsea Maniche wrócił do Dynama Moskwa. W sierpniu 2006 roku Portugalczyk przeszedł za 9 milionów euro do drużyny Atlético Madryt. W styczniu 2008 roku został wypożyczony do Interu Mediolan. Po wygaśnięciu kontraktu z Atlético Madryt Portugalczyk podpisał dwuletnią umowę z 1. FC Köln. Od sezonu 2010/2011 był zawodnikiem Sportingu. Karierę piłkarską zakończył w roku 2011.

</doc>
<doc id="356333" url="https://pl.wikipedia.org/wiki?curid=356333" title="Dubí">
Dubí

Dubí (niem. "Eichwald") − miasto w Czechach, w kraju ujskim.
31 grudnia 2003 powierzchnia miasta wynosi 3386 ha, a liczba jego mieszkańców 28 sierpnia 2006 wynosiła 8086 osób.
Demografia.
"Źródło: Czeski Urząd Statystyczny"

</doc>
<doc id="356334" url="https://pl.wikipedia.org/wiki?curid=356334" title="Dubi">
Dubi



</doc>
<doc id="356336" url="https://pl.wikipedia.org/wiki?curid=356336" title="Duchcov">
Duchcov

Duchcov (niem. "Dux") – miasto w Czechach, w kraju usteckim.
31 grudnia 2003 powierzchnia miasta wynosiła 1540 ha, a liczba jego mieszkańców 8937 osób.
Na zamku w Duchcovie ostatnie lata życia spędził i tam zmarł Giacomo Casanova, który w latach 1785–1798 pracował jako bibliotekarz hrabiego Karla von Waldsteina. W Duchcovie urodziła się czeska tenisistka, Eva Birnerová.
Demografia.
"Źródło: Czeski Urząd Statystyczny"

</doc>
<doc id="356338" url="https://pl.wikipedia.org/wiki?curid=356338" title="Fryšták">
Fryšták

Fryšták (niem. "Freistadtl") – miasto w Czechach, w kraju zlińskim, w powiecie Zlín. Według danych z 31 grudnia 2003 powierzchnia miasta wynosiła 2 416 ha, a liczba jego mieszkańców 3 540 osób.
Demografia.
"Źródło: Czeski Urząd Statystyczny"

</doc>
<doc id="356340" url="https://pl.wikipedia.org/wiki?curid=356340" title="Frystak">
Frystak



</doc>
<doc id="356345" url="https://pl.wikipedia.org/wiki?curid=356345" title="Golčův Jeníkov">
Golčův Jeníkov

Golčův Jeníkov (niem. "Goltsch-Jenikau") − miasto w Czechach, w kraju Wysoczyna. Według danych z 31 grudnia 2003 powierzchnia miasta wynosiła 2 750 ha, a liczba jego mieszkańców 2 644 osób.
Historia.
Teren miasta zamieszkany był już w młodszej epoce brązu. Pierwsza wzmianka pisemna znajduje się w Kronice Zbrasławskiej z XII wieku. Obecny układ miasta pochodzi z wieku XVI, kiedy to rozwinęło się ono jako osada przy ważnej drodze.
Demografia.
"Źródło: Czeski Urząd Statystyczny"

</doc>
<doc id="356347" url="https://pl.wikipedia.org/wiki?curid=356347" title="Golcuv Jenikov">
Golcuv Jenikov



</doc>
<doc id="356351" url="https://pl.wikipedia.org/wiki?curid=356351" title="Habry">
Habry

Habry – miasto w Czechach, w kraju Wysoczyna. Według danych z 31 grudnia 2003 powierzchnia miasta wynosiła 2 743 ha, a liczba jego mieszkańców 1 305 osób.
Demografia.
"Źródło: Czeski Urząd Statystyczny"

</doc>
<doc id="356352" url="https://pl.wikipedia.org/wiki?curid=356352" title="Havlíčkův Brod">
Havlíčkův Brod

Havlíčkův Brod (do 1945 "Německý Brod", niem. "Deutsch Brod") – miasto w Czechach, w kraju Wysoczyna. Według danych z 31 grudnia 2003 powierzchnia miasta wynosiła 6 496 ha, a liczba jego mieszkańców 24 356 osób.
Demografia.
"Źródło: Czeski Urząd Statystyczny"

</doc>
<doc id="356353" url="https://pl.wikipedia.org/wiki?curid=356353" title="Brudzyń (województwo wielkopolskie)">
Brudzyń (województwo wielkopolskie)

Brudzyń – osada w Polsce położona w województwie wielkopolskim, w powiecie tureckim, w gminie Brudzew.
Miejscowość położona jest około 2 kilometry od Brudzew, w pobliżu drogi wojewódzkiej nr 470.
Etymologia nazwy wskazuje na bliskie powiązanie z pobliskim Brudzewem.
Historia.
"Słownik geograficzny Królestwa Polskiego" podaje, że na początku XIX wieku Brudzyń była bardzo rozległym folwarkiem, położonym przy "drodze bitej kalisko-warszawskiej", około 10 wiorst od Turku i 14 wiorst od Koła. Wtedy Brudzyń graniczył z Wolą Rozostową, Marulewem, Brudzewem i Russocicami.
Ogółem ziemi folwarcznej było tu 2487 mórg, w tym folwark Brudzyń 555 mórg, Smolina 1714 mórg oraz Izabelin (erygowany w 1868 roku) 218 mórg. Grunty orne stanowiły 1022 morgi, łąki 167 mórg, pastwiska 82 morgi, ogrody 10 mórg, tereny pod wodami 7 mórg, pod zabudowaniami 6 mórg, lasy 1028 mórg, zarośla 115 mórg, a zabudowania i nieużytki 50 mórg. Znajdowało się tutaj 9 domów folwarcznych oraz 12 innych zabudowań gospodarczych. Gospodarstwo trudniło się hodowlą inwentarzy (głównie koni), uprawą roli, gospodarką leśną i ogrodową w stanie kwitnącym. SgKP wspomina o pięknie murowanych zabudowaniach ekonomicznych oraz obszernym dworze architektury pałacowej.
Po II wojnie światowej.
Do wybuchu II wojny światowej Brudzyń należał do rodziny Kożuchowskich (ostatnim jego właścicielem był Pius Kożuchowski).
W latach 1975–1998 miejscowość administracyjnie należała do województwa konińskiego.
Sołectwo Brudzyń powstało w 1997 roku na bazie dwóch wsi: Brudzynia i Smoliny. Wcześniej Brudzyń był Państwowym Gospodarstwem Rolnym, a Smolina należała do obrębu ewidencyjnego Chrząblice.
Ochotnicza Straż Pożarna.
Jednostka Ochotniczej Straży Pożarnej w Brudzyniu powstała w 1958 roku.
W roku 1994 Agencja Własności Rolnej Skarbu Państwa przekazała nieodpłatnie działkę na 
rzecz gminy Brudzew pod budowę remizo-świetlicy dla OSP Brudzyń.
W 1997 roku wybudowano garaż, a Urząd Gminy zlecił opracowanie dokumentacji na budowę remizo-świetlicy dla OSP. W 2002 roku druhowie z OSP przy wsparciu finansowym Urzędu Gminy rozpoczęli budowę budynku.

</doc>
<doc id="356354" url="https://pl.wikipedia.org/wiki?curid=356354" title="Obywatelski Klub Parlamentarny">
Obywatelski Klub Parlamentarny

Obywatelski Klub Parlamentarny (OKP) – klub parlamentarny zrzeszający posłów i senatorów, wybranych z listy Komitetu Obywatelskiego przy przewodniczącym NSZZ „Solidarność” w Sejmie kontraktowym w latach 1989–1991. Posiadał tam 161 mandatów, czyli wszystkie możliwe do zdobycia (35% z 460). Posiadał też początkowo 99 na 100 możliwych miejsc w Senacie I kadencji. Istniał do końca kadencji Sejmu i Senatu.
Posłowie i senatorowie.
Posłowie na Sejm X kadencji.
Stan na koniec kadencji
Inni posłowie OKP w Sejmie X kadencji
Posłowie należący na końcu kadencji do Unii Demokratycznej
Posłowie należący na końcu kadencji do innych ugrupowań (przynależność na końcu kadencji)
Poseł, którego mandat wygasł w trakcie kadencji
Senatorowie I kadencji.
Stan na koniec kadencji
Inni senatorowie OKP w Senacie I kadencji
Senatorowie należący na końcu kadencji do Unii Demokratycznej
Senator niezrzeszony na końcu kadencji
Senatorowie, których mandat wygasł w trakcie kadencji

</doc>
<doc id="356355" url="https://pl.wikipedia.org/wiki?curid=356355" title="Havlickuv Brod">
Havlickuv Brod



</doc>
<doc id="356356" url="https://pl.wikipedia.org/wiki?curid=356356" title="Hluk">
Hluk

Hluk (niem. "Hulken") – miasto w Czechach, w kraju zlinskim, w powiecie Uherské Hradiště. Według danych z 31 grudnia 2003 powierzchnia miasta wynosiła 2 839 ha, a liczba jego mieszkańców 4 424 osób.
Odbywa się tu Pochód Królów.
Demografia.
"Źródło: Czeski Urząd Statystyczny"

</doc>
<doc id="356358" url="https://pl.wikipedia.org/wiki?curid=356358" title="Amilkar Kosiński">
Amilkar Kosiński



</doc>
<doc id="356359" url="https://pl.wikipedia.org/wiki?curid=356359" title="Lista piosenek Spice Girls">
Lista piosenek Spice Girls



</doc>
<doc id="356360" url="https://pl.wikipedia.org/wiki?curid=356360" title="Holešov">
Holešov

Holešov (niem. "Holleschau") – miasto w Czechach, w kraju zlińskim, w powiecie Kromieryż. Leży na terenie historycznych Moraw. Według danych z 31 grudnia 2003 powierzchnia miasta wynosiła 3 396 ha, a liczba jego mieszkańców 12 384 osób.
Demografia.
"Źródło: Czeski Urząd Statystyczny"
Historia.
W dniu 5 grudnia 1918 roku żołnierze czechosłowaccy dokonali tu pogromu ludności żydowskiej w wyniku którego dwie osoby zostały zamordowane.

</doc>
<doc id="356361" url="https://pl.wikipedia.org/wiki?curid=356361" title="Holesov">
Holesov



</doc>
<doc id="356363" url="https://pl.wikipedia.org/wiki?curid=356363" title="Horní Cerekev">
Horní Cerekev

Horní Cerekev − miasto w Czechach, w kraju Wysoczyna. Według danych z 31 grudnia 2003 powierzchnia miasta wynosiła 3 199 ha, a liczba jego mieszkańców 1 866 osób.
Rodzinna miejscowość aktora Josefa Dvořáka.
Demografia.
"Źródło: Czeski Urząd Statystyczny"

</doc>
<doc id="356364" url="https://pl.wikipedia.org/wiki?curid=356364" title="Pień płucny">
Pień płucny

Pień płucny (ang. "pulmonary trunk", łac. "truncus pulmonalis") rozpoczyna się w ujściu prawej komory (tuż za zastawką przedsionkowo-komorową prawą). Dzieli się tuż po wyjściu z serca pod wklęsłym brzegiem łuku aorty na tętnicę płucną prawą i tętnicę płucną lewą, które rozgałęziają się z kolei na mniejsze tętnice i zaopatrują pęcherzyki płucne odpowiednio prawego i lewego płuca. Po wymianie gazów w pęcherzykach płucnych, krew zbierana jest przez drobne żyłki, a następnie większe żyły, spływając w rezultacie do lewego przedsionka czterema żyłami płucnymi.

</doc>
<doc id="356366" url="https://pl.wikipedia.org/wiki?curid=356366" title="Horni Cerekev">
Horni Cerekev



</doc>
<doc id="356367" url="https://pl.wikipedia.org/wiki?curid=356367" title="Message-ID">
Message-ID

Message-ID to niepowtarzalny identyfikator wiadomości poczty elektronicznej lub postu na grupie dyskusyjnej. Umożliwia on szybkie przekazywanie adresów np. ciekawych wiadomości dostępnych w Usenecie, jest również wykorzystywany do grupowania wiadomości w wątki. Message-ID danej wiadomości możemy poznać, analizując jej nagłówek. Przykładowe pole nagłówka wygląda tak:
Składnia Message-ID opisana w jest podobna do składni adresu poczty elektronicznej, co skutkuje niemożliwością automatycznego rozpoznawania, czym jest podany w tekście ciąg postaci codice_1. Aby uniknąć niejednoznaczności, zaleca się używać ciągu codice_1 wyłącznie jako zwyczajowego skrótu pełnego URI codice_3, zaś dla identyfikatora wiadomości z grup dyskusyjnych zawsze stosować schemat codice_4

</doc>
<doc id="356372" url="https://pl.wikipedia.org/wiki?curid=356372" title="Hrob">
Hrob

Hrob − miasto w Czechach, w kraju ujskim.
31 grudnia 2003 powierzchnia miasta wynosiła 1 109 ha, a liczba jego mieszkańców 2 020 osób.
Demografia.
"Źródło: Czeski Urząd Statystyczny"

</doc>
<doc id="356373" url="https://pl.wikipedia.org/wiki?curid=356373" title="Hrotovice">
Hrotovice

Hrotovice − miasto w Czechach, w kraju Wysoczyna. Według danych z 31 grudnia 2003 powierzchnia miasta wynosiła 2 123 ha, a liczba jego mieszkańców 1 780 osób.
8 maja 1945 roku, podczas zabawy zorganizowanej z okazji kapitulacji III Rzeszy, radzieckie lotnictwo omyłkowo zrzuciło na miasto 3 bomby, w wyniku czego zginęło 114 mieszkańców i 36 żołnierzy Armii Czerwonej.
Demografia.
"Źródło: Czeski Urząd Statystyczny"

</doc>
<doc id="356376" url="https://pl.wikipedia.org/wiki?curid=356376" title="Hulín">
Hulín

Hulín (niem. "Hullein") – miasto w Czechach, w kraju zlinskim, w powiecie Kromieryż. Według danych z 31 grudnia 2003 powierzchnia miasta wynosiła 3 214 ha, a liczba jego mieszkańców 7 571 osób.
Demografia.
"Źródło: Czeski Urząd Statystyczny"

</doc>
<doc id="356377" url="https://pl.wikipedia.org/wiki?curid=356377" title="Hulin">
Hulin



</doc>
<doc id="356379" url="https://pl.wikipedia.org/wiki?curid=356379" title="Humpolec">
Humpolec

Humpolec (niem. "Humpoletz") − miasto w Czechach, w kraju Wysoczyna. Według danych z 31 grudnia 2006 powierzchnia miasta wynosiła 5 150 ha, a liczba jego mieszkańców 10 850 osób.
Historia.
Pierwsza wzmianka o mieście pochodzi z roku 1178. Był miastem strażniczym na trasie z Pragi na Morawy. Od XIII do XV w. ośrodek wydobycia srebra. Od XV w. ośrodek tkacki, zwany „czeskim Manchesterem”. 
Transport.
Drogowy.
Przez miejscowość przebiegają następujące drogi:
Kolejowy.
Humpolec posiada połączenie kolejowe z Havlíčkův Brod. Punktem końcowym linii jest stacja Humpolec.
Demografia.
"Źródło: Czeski Urząd Statystyczny"
Współpraca.
Miejscowość partnerska:

</doc>
<doc id="356382" url="https://pl.wikipedia.org/wiki?curid=356382" title="Jaroměřice nad Rokytnou">
Jaroměřice nad Rokytnou

Jaroměřice nad Rokytnou (niem. "Jaromeritz") − miasto w Czechach, w kraju Wysoczyna. Według danych z 31 grudnia 2003 r. powierzchnia miasta wynosiła 5 136 ha, a liczba jego mieszkańców 4 258 osób (2006). Miejscowość została założona w I połowie XII w., w dokumentach wzmiankowana była po raz pierwszy w 1325 r. Przez kolejne wieki własność rodów magnackich (Meziříčských, Rechenberków, Questenbergów, Kouniców). Ośrodek turystyczny i centrum kulturalne; od 1999 roku w mieście odbywa się Międzynarodowy Festiwal Sztuki pod patronatem światowej sławy słowackiego tenora Petera Dvorského.
Zachowane zabytki:
Demografia.
"Źródło: Czeski Urząd Statystyczny"

</doc>
<doc id="356383" url="https://pl.wikipedia.org/wiki?curid=356383" title="Jaromerice nad Rokytnou">
Jaromerice nad Rokytnou



</doc>
<doc id="356384" url="https://pl.wikipedia.org/wiki?curid=356384" title="Jemnice">
Jemnice

Jemnice (niem. "Jamnitz") − miasto na Morawach w Czechach, w kraju Wysoczyna. Według danych z 31 grudnia 2003 powierzchnia miasta wynosiła 3 242 ha, a liczba jego mieszkańców 4 311 osób.
Demografia.
"Źródło: Czeski Urząd Statystyczny"

</doc>
<doc id="356385" url="https://pl.wikipedia.org/wiki?curid=356385" title="Igława (miasto)">
Igława (miasto)

Igława (, ) – miasto statutarne w południowej części Republiki Czeskiej, na "Wysoczyźnie Czeskomorawskiej", na pograniczu dwóch krain historycznych: Czech właściwych i Moraw, nad rzeką Igławą. Stolica kraju Wysoczyna oraz powiatu Igława.
Według danych z 1 stycznia 2016, liczba mieszkańców miasta wynosi 51 000 osób, a powierzchnia – 78,85 km².
Nazwa.
Pochodzenie nazwy miasta nie jest do końca wyjaśnione – wiadomo na pewno, że pierwsza kupiecka osada wzięła swą nazwę od płynącej tutaj rzeki. Nazwę rzeki wywodzi się albo od Longobardów ("Igulaha") albo od Słowian, u których "jehla" oznaczały ostre kamienie w korycie rzeki. Mieszkający w mieście od średniowiecza Niemcy wiązali ją z niemieckim słowem "Igel" (nazwa niemiecka "Iglau"), stąd prawdopodobnie w symbolice miasta pojawił się jeż. W roku 1613 śląski regionalista i historyk Mikołaj Henel z Prudnika wymienił miejscowość w swoim dziele o geografii Śląska pt. "Silesiographia" podając jej łacińską nazwę: "Iglavia".
Gospodarka.
W mieście rozwinął się przemysł maszynowy, samochodowy, elektroniczny, włókienniczy, drzewny, szklarski, skórzany, spożywczy oraz hutniczy.
Historia.
Igławę założono w pobliżu bogatych złóż rudy srebra ok. roku 1240 jako wolne miasto górnicze. Jest przez to najstarszym miastem górniczym w Czechach (ok. 50 lat starszym od Kutnej Hory). Pierwsza wzmianka o osadzie "Jihlava" jest jednak starsza – pochodzi z 1233 r. W XIV w. nastąpiło zahamowanie wydobycia srebra i zaczęło rozwijać się sukiennictwo. W XIX w. miasto stało się ważnym ośrodkiem przemysłowym (głównie włókiennictwo) i uzyskało połączenie kolejowe. Do 1945 r. Igława wraz z okolicą była „niemiecką wyspą językową” ("Iglauer Sprachinsel"). W latach 1909–1948 funkcjonowała tu niewielka sieć tramwajowa. Stolicą kraju jest od 2001 r.
Igława pełni funkcję regionalnego ośrodka administracyjnego, przemysłowego, handlowo-usługowego, akademickiego (Wyższa Szkoła Politechniczna) i kulturalnego. Obecnie główną gałąź gospodarki stanowi przemysł maszynowy (m.in. zakłady Robert Bosch GmbH i Motorpal). Swoją siedzibę mają tu kluby sportowe: piłkarski FC Vysočina Igława i hokejowy Dukla Jihlava. Miasto jest także ważnym w skali kraju węzłem drogowym i kolejowym.
Najważniejsze zabytki Igławy znajdują się w obrębie średniowiecznego Starego Miasta z Placem Masaryka o powierzchni 36 653 m², stanowiącym miejski rynek. Są to kościoły: św. Jakuba, św. Krzyża, Wniebowzięcia NMP i św. Ignacego, liczne kamienice mieszczańskie, ratusz oraz pozostałości obwarowań miejskich z Bramą Matki Boskiej. Turystom udostępniony jest labirynt podziemnych korytarzy o długości 25 km – drugi co do wielkości podziemny kompleks w Czechach. Poza Starym Miastem znajduje się m.in. cmentarz żydowski z grobowcem rodziców Gustava Mahlera. Jedną z atrakcji miasta jest też duży ogród zoologiczny.
Historycznie, Igława znajduje się na obszarze dwóch krain historycznych: Czech właściwych (część lewobrzeżna miasta) i Moraw (część prawobrzeżna, w tym Stare Miasto). W blokowiskach w północnej części miasta można znaleźć kamienie z czasów Marii Teresy wyznaczające granicę czesko-morawską.
W Igławie urodzili się malarz Dominik Oesterreicher (1750–1809), protoplasta rodu Estreicherów, lekarz Josef Vincenc Melion (1813–1905) oraz historyk i genealog Ottokar Lorenz (1832–1904).

</doc>
<doc id="356387" url="https://pl.wikipedia.org/wiki?curid=356387" title="Jílové">
Jílové

Jílové () − miasto w Czechach, w kraju usteckim, nad Sazawą. Według danych z 31 grudnia 2003 powierzchnia miasta wynosiła 3657 ha, a liczba jego mieszkańców 5307 osób.
W XIV wieku Jílové było trzecim po Pradze i Kutnej Horze najbardziej znaczącym miastem Królestwa Czeskiego i liczyło ponad 10 tys. mieszkańców. Szczyt świetności przypadł na lata panowania Karola IV (1355-1378), kiedy Jílové było najważniejszym ośrodkiem wydobycia złota. Pochodzący stąd kruszec posłużył do sfinansowania wielu budynków w Pradze, w tym części obiektów Uniwersytetu Karola. Wydobycie zakończono w roku 1968 przy wydajności złoża do czterech gramów na tonę kamienia, pomimo tego, że szacowane zasoby szacowane są na około 7 ton złota.
Górniczej przeszłości miasta poświęcona jest stała wystawa w miejscowym Muzeum Regionalnym.
Demografia.
"Źródło: Czeski Urząd Statystyczny"

</doc>
<doc id="356388" url="https://pl.wikipedia.org/wiki?curid=356388" title="Jílove">
Jílove



</doc>
<doc id="356389" url="https://pl.wikipedia.org/wiki?curid=356389" title="Jilove">
Jilove



</doc>
<doc id="356390" url="https://pl.wikipedia.org/wiki?curid=356390" title="Orle (powiat wejherowski)">
Orle (powiat wejherowski)

Orle (dodatkowa nazwa w j. kaszub. Òrlé) – wieś kaszubska w Polsce położona w województwie pomorskim, w powiecie wejherowskim, w gminie Wejherowo. Leży w pradolinie rzeki Redy na południowo-zachodnim krańcu Puszczy Darżlubskiej. 
Wieś szlachecka położona była w II połowie XVI wieku w powiecie puckim województwa pomorskiego. W latach 1975–1998 miejscowość administracyjnie należała do województwa gdańskiego.
Wieś jest siedzibą sołectwa, w którego skład wchodzą również Gwizdówka, Pnie, Pryśniewo i Burch.
Orle leży na trasie nieeksploatowanej linii kolejowej Wejherowo-Choczewo-Lębork, która została otwarta w 1905 roku. Linia ta w latach 80. XX wieku miała stanowić element zelektryfikowanego połączenia do Elektrowni Jądrowej w Żarnowcu – perspektywicznego rozszerzenia sieci trójmiejskiej SKM. W ostatnich latach sieć trakcyjna została całkowicie zdemontowana, a ruch na linii zawieszony. Od 2007 roku rozważa się projekt ewentualnego przywrócenia ruchu pociągów na tej linii.
We wsi znajduje się szkoła podstawowa i kościół św. Piotra i Pawła, będący siedzibą parafii rzymskokatolickiej należącej do dekanatu Wejherowo w archidiecezji gdańskiej. W Orlu przeważa budownictwo jednorodzinne z XX wieku, a dawne zabudowania wsi pochodzące z II poł. XIX są sukcesywnie przebudowywane; niektóre już całkowicie zniknęły z krajobrazu wsi (np. dawny budynek szkoły).
Na obszarze sołectwa znajduje się także polodowcowe Jezioro Orle, pogłębione i powiększone w wyniku wydobywania złóż margli.
Komunikację z Bolszewem lub Wejherowem zapewniają trzy linie autobusowe organizowane przez MZK Wejherowo:
Ludność miejscowości w latach:

</doc>
<doc id="356393" url="https://pl.wikipedia.org/wiki?curid=356393" title="Jiříkov">
Jiříkov

Jiříkov (niem. "Georgswalde") − miasto w Czechach, w kraju usteckim. Według danych z 31 grudnia 2003 powierzchnia miasta wynosiła 1 331 ha, a liczba jego mieszkańców 3 926 osób.
Demografia.
"Źródło: Czeski Urząd Statystyczny"

</doc>
<doc id="356394" url="https://pl.wikipedia.org/wiki?curid=356394" title="Peronizm">
Peronizm

Peronizm – populistyczny ruch społeczno-polityczny w Argentynie.
Historia.
Ruch zapoczątkował Juan i Eva Perón w latach 40. XX wieku. Oparty jest na idei justycjalizmu (sprawiedliwości społecznej), nacjonalizmu (dążenie do budowy „wielkiej Argentyny”) i „trzeciej drogi” pomiędzy kapitalizmem i komunizmem. W polityce gospodarczej postuluje zwiększenie interwencji państwa w gospodarce i współpracy państwa ze związkami zawodowymi. W polityce zagranicznej propaguje utrzymanie niezależności wobec Stanów Zjednoczonych. W 1947 roku utworzona została Partia Peronowska, przekształcona następnie w Partię Justycjalistyczną. W następnych latach doszło do rozłamu w ruchu i utworzenia partii neoperonowskich.

</doc>
<doc id="356395" url="https://pl.wikipedia.org/wiki?curid=356395" title="Jirikov">
Jirikov



</doc>
<doc id="356396" url="https://pl.wikipedia.org/wiki?curid=356396" title="Brytyjska Kompania Wschodnioindyjska">
Brytyjska Kompania Wschodnioindyjska

Brytyjska Kompania Wschodnioindyjska (, początkowo Angielska Kompania Wschodnioindyjska – "", potocznie "John Company") – korporacja zrzeszająca angielskich inwestorów, z siedzibą w Londynie, działająca od 1600 roku do 1858 roku, głównie na terenie dzisiejszych Indii, także w Azji Południowo-Wschodniej i na Dalekim Wschodzie.
Działalność kompanii zapoczątkowała królowa angielska Elżbieta I, nadając jej przywilej monopolu handlowego z Indiami Wschodnimi. Na terenach kolonizowanych przez Brytyjczyków instytucja ta miała szerokie uprawnienia polityczne i administracyjne, daleko wykraczające poza tradycyjny handel. Mogła utrzymywać własną armię, zawierać układy polityczne i sojusze, wypowiadać wojnę, miała prawo do posiadania własnej waluty i pobierania podatków. Na przestrzeni XVII i XVIII wieku podbiła Indie, budując szereg fortów i faktorii, które zapoczątkowały powstanie aglomeracji takich jak: Surat (1612), Ćennaj (Madras, 1639), Kolkata (Kalkuta, 1690).
W roku 1614 kompania rozpoczęła swą działalność w Chinach, z faktorią w Kantonie (Guangzhou). Działała również na terenie Azji Południowo-Wschodniej, przyczyniając się do powstania Singapuru. W czasie swej działalności z kompanii handlowej przeistoczyła się we władcę Indii. Do 1760 roku wyeliminowała wpływy francuskie na terenie Indii (rywalizacja z Francuską Kompanią Wschodnioindyjską). Brytyjska Kompania Wschodnioindyjska była w czasie swej działalności jednym z głównych filarów rozwoju ekonomicznego Anglii i miała ogromny wpływ na imperialną politykę tego kraju.
W roku 1813 rząd brytyjski zniósł monopol kompanii na handel z Indiami, a w roku 1833 zniósł monopol na handel z Chinami, umacniając równocześnie rolę Kompanii w administracji Indiami. Powstanie Hongkongu i rosnąca konkurencja, zwłaszcza w handlu herbatą, pchnęły Kompanię do rozpoczęcia upraw tej rośliny w Indiach. Sprowadzone przez Roberta Fortune’a sadzonki i chińscy specjaliści dały początek indyjskiemu przemysłowi herbacianemu.
W 1858, po powstaniu sipajów, rząd brytyjski przejął władzę w Indiach. Kompania została rozwiązana w roku 1874.

</doc>
<doc id="356397" url="https://pl.wikipedia.org/wiki?curid=356397" title="Jirkov">
Jirkov

Jirkov (niem. "Görkau") − miasto w Czechach, w kraju usteckim. Według danych z 31 grudnia 2003 powierzchnia miasta wynosiła 1 712 ha, a liczba jego mieszkańców 21 056 osób.
Demografia.
"Źródło: Czeski Urząd Statystyczny"

</doc>
<doc id="356398" url="https://pl.wikipedia.org/wiki?curid=356398" title="Kadaň">
Kadaň

Kadaň (niem. "Kaaden") − miasto w Czechach, w kraju usteckim. Według danych z 2005 r. powierzchnia miasta wynosiła 6 562 ha, a liczba jego mieszkańców 17 700 osób.
Gospdarka.
W mieście rozwinął się przemysł maszynowy, włókienniczy, odzieżowy, skórzany oraz chemiczny.
Demografia.
"Źródło: Czeski Urząd Statystyczny"

</doc>
<doc id="356399" url="https://pl.wikipedia.org/wiki?curid=356399" title="Kadan">
Kadan



</doc>
<doc id="356402" url="https://pl.wikipedia.org/wiki?curid=356402" title="Kamenice nad Lipou">
Kamenice nad Lipou

Kamenice nad Lipou (niem. "Kamenitz", "Kamnitz an der Linde") − miasto w Czechach, w kraju Wysoczyna. Według danych z 31 grudnia 2003 powierzchnia miasta wynosiła 3 153 ha, a liczba jego mieszkańców 4 148 osób.
Demografia.
"Źródło: Czeski Urząd Statystyczny"

</doc>
<doc id="356407" url="https://pl.wikipedia.org/wiki?curid=356407" title="Karolinka (Czechy)">
Karolinka (Czechy)

Karolinka – miasto w Czechach, w kraju zlinskim, w powiecie Vsetín. Według danych z 31 grudnia 2003 powierzchnia miasta wynosiła 4 215 ha, a liczba jego mieszkańców 2 916 osób. Początkowo nazywała się "Karolinina Huť", czyli "Huta Szkła Karoliny" i stanowiła część miejscowości Nový Hrozenkov.
Demografia.
"Źródło: Czeski Urząd Statystyczny"

</doc>
<doc id="356409" url="https://pl.wikipedia.org/wiki?curid=356409" title="Kelč">
Kelč

Kelč – miasto w Czechach, w kraju zlinskim. Według danych z 31 grudnia 2003 powierzchnia miasta wynosiła 2 783 ha, a liczba jego mieszkańców 2 623 osób.
Demografia.
"Źródło: Czeski Urząd Statystyczny"

</doc>
<doc id="356410" url="https://pl.wikipedia.org/wiki?curid=356410" title="Kelc">
Kelc



</doc>
<doc id="356411" url="https://pl.wikipedia.org/wiki?curid=356411" title="Gniewowo (województwo pomorskie)">
Gniewowo (województwo pomorskie)

Gniewowo (dodatkowa nazwa w j. kaszub. Gniewòwò; niem. "Gnewau") – wieś w Polsce, położona w województwie pomorskim, w powiecie wejherowskim, w gminie Wejherowo. 
W latach 1975–1998 wieś administracyjnie należała do województwa gdańskiego.
Na południu od Gniewowa znajduje się otoczone lasami jezioro Wyspowo. Wieś jest siedzibą sołectwa Gniewowo w którego skład wchodzą również miejscowości Młynki i Nowiny.
We wsi znajdują się liczne pomniki przyrody (m.in. głazy narzutowe). Wieś położona jest na obszarze Trójmiejskiego Parku Krajobrazowego. We wsi rozwija się budownictwo mieszkaniowe jednorodzinne. Ma dobre połączenia komunikacyjne z Wejherowem. Dojeżdża tu linia nr 11 Miejskiego Zakładu Komunikacji Wejherowo. 
Wieś królewska w starostwie puckim w powiecie puckim województwa pomorskiego w II połowie XVI wieku. 
Podczas zaboru pruskiego wieś nosiła nazwę niemiecką "Gnewau". Podczas okupacji niemieckiej nazwa "Gnewau" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Zornwalde", którą w 1943 po raz kolejny zmieniono na "Newau"

</doc>
<doc id="356412" url="https://pl.wikipedia.org/wiki?curid=356412" title="Klášterec nad Ohří">
Klášterec nad Ohří

Klášterec nad Ohří − miasto w Czechach, w kraju usteckim. Według danych z 31 grudnia 2003 powierzchnia miasta wynosiła 5 382 ha, a liczba jego mieszkańców 15 695 osób.
Demografia.
"Źródło: Czeski Urząd Statystyczny"

</doc>
<doc id="356413" url="https://pl.wikipedia.org/wiki?curid=356413" title="Klasterec nad Ohri">
Klasterec nad Ohri



</doc>
<doc id="356414" url="https://pl.wikipedia.org/wiki?curid=356414" title="Koryčany">
Koryčany

Koryčany – miasto w Czechach, w kraju zlinskim, w powiecie Kromieryż. Według danych z 31 grudnia 2003 powierzchnia miasta wynosiła 4 117 ha, a liczba jego mieszkańców 2 900 osób.
Demografia.
"Źródło: Czeski Urząd Statystyczny"

</doc>
<doc id="356415" url="https://pl.wikipedia.org/wiki?curid=356415" title="Korycany">
Korycany



</doc>
<doc id="356416" url="https://pl.wikipedia.org/wiki?curid=356416" title="Košťany">
Košťany

Košťany − miasto w Czechach, w kraju ujskim.
Według danych z 31 grudnia 2003 powierzchnia miasta wynosiła 2432 ha, a liczba jego mieszkańców 2700 osób.
Demografia.
"Źródło: Czeski Urząd Statystyczny"

</doc>
<doc id="356419" url="https://pl.wikipedia.org/wiki?curid=356419" title="Kostany">
Kostany



</doc>
<doc id="356421" url="https://pl.wikipedia.org/wiki?curid=356421" title="Kost'any">
Kost'any



</doc>
<doc id="356422" url="https://pl.wikipedia.org/wiki?curid=356422" title="Kosťany">
Kosťany



</doc>
<doc id="356424" url="https://pl.wikipedia.org/wiki?curid=356424" title="Krásná Lípa">
Krásná Lípa

Krásná Lípa (niem. "Schönlinde") – miasto w Czechach, w kraju ujskim. Według danych z 31 grudnia 2003 powierzchnia miasta wynosiła 3139 ha, a liczba jego mieszkańców 3666 osób.
W okresie międzywojennym produkowano tam m.in. motocykle Böhmerland (Čechie).
Demografia.
"Źródło: Czeski Urząd Statystyczny"

</doc>
<doc id="356425" url="https://pl.wikipedia.org/wiki?curid=356425" title="Krasna Lipa">
Krasna Lipa



</doc>
<doc id="356428" url="https://pl.wikipedia.org/wiki?curid=356428" title="Krupka (Czechy)">
Krupka (Czechy)

Krupka − miasto w Czechach, w kraju ujskim.
31 grudnia 2003 powierzchnia miasta wynosiła 4687 ha, a liczba jego mieszkańców 13 687 osób.
Demografia.
"Źródło: Czeski Urząd Statystyczny"

</doc>
<doc id="356430" url="https://pl.wikipedia.org/wiki?curid=356430" title="Fps">
Fps



</doc>
<doc id="356432" url="https://pl.wikipedia.org/wiki?curid=356432" title="Dąbrowa (gmina Brudzew)">
Dąbrowa (gmina Brudzew)

Dąbrowa – wieś w Polsce położona w województwie wielkopolskim, w powiecie tureckim, w gminie Brudzew.
Wieś położona jest w południowo-wschodniej części gminy Brudzew, na lewym brzegu rzeki Warty. W jej skład wchodzą tereny potocznie zwane "Górką", "Królikowem" i "Kuźnicą".
Dąbrowa ma powierzchnię 442 ha. W grudniu 2004 roku zamieszkiwały ją 174 osoby.
W miejscowości działało Koło Gospodyń Wiejskich.
W latach 1975–1998 miejscowość należała administracyjnie do województwa konińskiego.
Hydrofornia.
W miejscowości znajduje się oddana do użytku w listopadzie 1991 roku hydrofornia, zaopatrująca w wodę Dąbrowę, Koźmin, Kozubów, Podłużyce, Krwony, Kwiatków, Kuźnicę Janiszewską, Janów oraz Głowy.
Ochotnicza Straż Pożarna.
W miejscowości działa założona w 1923 roku jednostka Ochotniczej Straży Pożarnej. Jej założycielami byli: Bolesław Andrzejewski, Ignacy Polipowski, Feliks Siekacz, Feliks Kos, Józef Andrzejewski, Tadeusz Tomczak i Józef Polipowski.
Do jednostki należy remiza strażacka, która spłonęła w czerwcu 2002 roku. Od tamtego czasu trwają prace mające na celu odbudowanie spalonej strażnicy.
Od 1997 działa firma produkcyjno-handlowa zajmująca się produkcją bielizny pościelowej.

</doc>
<doc id="356433" url="https://pl.wikipedia.org/wiki?curid=356433" title="Dzierżązna (województwo wielkopolskie)">
Dzierżązna (województwo wielkopolskie)

Dzierżązna – wieś w Polsce położona w województwie wielkopolskim, w powiecie tureckim, w gminie Turek.
W latach 1975–1998 miejscowość administracyjnie należała do województwa konińskiego.

</doc>
<doc id="356434" url="https://pl.wikipedia.org/wiki?curid=356434" title="Kunovice">
Kunovice

Kunovice – miasto w Czechach, w kraju zlinskim, w powiecie Uherské Hradiště. Według danych z 31 grudnia 2003 powierzchnia miasta wynosiła 2 855 ha, a liczba jego mieszkańców 5 148 osób.
Odbywa się tu Pochód Królów.
Demografia.
"Źródło: Czeski Urząd Statystyczny"

</doc>
