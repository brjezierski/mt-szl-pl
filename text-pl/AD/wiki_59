<doc id="358941" url="https://pl.wikipedia.org/wiki?curid=358941" title="Jangrot">
Jangrot

Jangrot – wieś w Polsce, położona w województwie małopolskim, w powiecie olkuskim, w gminie Trzyciąż.
W latach 1954–1972 wieś należała i była siedzibą władz gromady Jangrot. W latach 1975–1998 wieś administracyjnie należała do województwa krakowskiego.
Wieś biskupstwa krakowskiego w powiecie proszowickim w województwie krakowskim w końcu XVI wieku. Do 1954 roku siedziba gminy Jangrot.
Jangrot to dawna własność biskupów krakowskich i pierwotnie nosiła nazwę "Biskupice". Biskup krakowski Jan Grot ok. 1340 roku zmienił ją na miasto i nadał swoje nazwisko. Jak wynika z kronik kościelnych, wieś została założona po zniesieniu praw miejskich przed 1440 rokiem. Jan Grot wybudował około 1355 roku kościół z drewna modrzewiowego, na którego miejscu zbudowano potem w 1519 kolejny drewniany, a w XIX w. obecny murowany. Wypisy z 1522 roku podają, że różnie wówczas pisano nazwę wsi – "Jangrod", "Jangroth", "Janigrot".
Kroniki, podania i przekazy ludzi starszych mówią, że od czasu uwłaszczenia chłopów wieś była w rękach dworu i krakowskiej kurii. Po powstaniu styczniowym prawdopodobnie wiele się zmieniło. Z posiadłości dużego dworu liczącego ok. 40 ha pozostało tylko 18 ha, gdyż resztę rozdano chłopom po wydzieleniu działki pod szkołę, na której obecnie ona stoi. Pierwsza szkoła we wsi znajdowała się w czworaku udostępnionego przez dworskiego rządcę. Nauczanie wówczas było płatne i trwało 4 zimy. Po 1900 roku mogło umieć czytać i pisać ok. 50 osób – pozostali byli analfabetami. Proboszcz był administratorem dóbr kurii. Miejscowa ludność odrabiała pańszczyznę. Szkoła murowana powstała ok. 1910 roku, którą w latach późniejszych przebudowano. W 1905 roku powstał murowany budynek, w którym mieściła się gminna rada. Do gminy Jangrot należało wtedy 23 wsie. Ochotnicza straż pożarna została założona w 1933 roku przez wójta gminy Stanisława Orczyka z Imbramowic.
Teren Jangrota jest mocno pofalowany i pagórkowaty o wysokościach 400–450 m n.p.m. Na "Małym Końcu", na jednym z podwórek bije źródełko dające początek rzece Dłubni. Jangrot jest typową ulicówką. W pobliżu wsi znajduje się Park Krajobrazowy z rezerwatem „Michałowiec”, w którym szczególnej ochronie podlega obuwik pospolity.
Zabytki.
Obiekty wpisane do rejestru zabytków nieruchomych województwa małopolskiego:
Budynek jednonawowy, zbudowany z cegły w latach 1822–1824 przez krakowskiego architekta Antoniego Beka nakładem ks. Jana Pawła Woronicza. W środku 5 ołtarzy (w tym główny z 1893 roku). W jednym z bocznych ołtarzy obraz gotycki "św. Rodzina" (XVI w.). Dwa inne ołtarze boczne mają obrazy, których autorem jest Michał Stachowicz. W kościele znajduje się także krucyfiks gotycki z drugiej połowy XIV wieku. Organy wykonane w 1887 roku przez firmę Józefa Szymańskiego z Warszawy.

</doc>
<doc id="358942" url="https://pl.wikipedia.org/wiki?curid=358942" title="Janiewice">
Janiewice

Janiewice (niem.: "Jannewitz") - wieś w Polsce położona w województwie zachodniopomorskim, w powiecie sławieńskim, w gminie Sławno.
Nazwa.
Nazwa miejscowości wywodzi się prawdopodobnie od imienia Jan. "Janiewic" to syn Jana. Jednak od jakiej osoby pochodzi ta nazwa, nic nie wiadomo.
Historia.
Janiewice mają przypuszczalnie słowiańskie pochodzenie. Już w dalekiej przeszłości posiadały zamknięte centrum położone dookoła stawu. Janiewice, a także położone w pobliżu Warcino i Biesowice były dawnym lennem Zitzewitzów. Pierwszym udokumentowanym właścicielem Janiewic był Martin von Zitzewitz w latach 1442-60. W XVI w. wieś z 25 chłopami, 1 chałupnikiem i 1 kościelnym należała do Jacoba von Zitzewitz. 
W czasie wojny trzydziestoletniej zostały prawie całkowicie zniszczone. Z tego powodu w latach 1679-90 zostały po kawałku sprzedane Adamowi von Podewils z Kręgu. Na początku XIX w. majątek był w posiadaniu rodziny von Blumenthal. W 1874 r. zostaje sprzedany książętom Hohenzollern-Sigmaringen, którzy właśnie stąd zlecili zarządzanie leżącymi dookoła i będącymi w ich posiadaniu dobrami w Żukowie, Łętowie i Gwiazdowie. 
W następnych dziesięcioleciach nie potrafiono jednak utrzymać opłacalności dóbr. Zdecydowano się więc na zasiedlenie terenów rolniczych.
Liczba mieszkańców gminy Janiewice systematycznie rosła: jeśli w 1818 r. było tu 194 osoby, to w 1867 r. już 619, 1895 r. 649, a w 1939 r. nawet 730. Obecnie w Janiewicach mieszka 529 osób.
Obszar Janiewic obejmował w 1945 r. 2870,5 ha. Miejscowość podlegała wtedy pod Urząd Administracyjny i Urząd Stanu Cywilnego w Żukowie, w powiecie Schlawe i. Pom., rejencji koszalińskiej, prowincji Pomorze. 5 marca 1945 r. mieszkańcy Janiewic wyruszyli w stronę Ustki przed nadciągającą Armią Czerwoną, jednak już za Sławskiem uciekinierzy zostali dogonieni, obrabowani i zmuszeni do powrotu. 
Podział administracyjny przed 1945.
Przed 1945 r. do gminy Janiewiece należało 6 miejscowości lub przysiółków:
Szkoła.
Przed 1945 r. szkoła była dwuklasowa. Po zasiedleniu majątku liczba uczniów wzrosła i dawny dom Schweizera został rozbudowany o jedną klasę.
W latach 1975–1998 miejscowość administracyjnie należała do województwa słupskiego.

</doc>
<doc id="358943" url="https://pl.wikipedia.org/wiki?curid=358943" title="Janik">
Janik

Janik – wieś w Polsce, położona w województwie świętokrzyskim, w powiecie ostrowieckim, w gminie Kunów.
W latach 1975–1998 miejscowość administracyjnie należała do województwa kieleckiego.
Historia.
Janik (właściwie Jamnik) w wieku XIX wieś włościańska w powiecie opatowskim, gminie i parafii Kunów, oddalona od Kunowa 3 wiorsty, a od Opatowa 22 wiorsty.
Według spisu z 1827 roku było tu 25 domów i 181 mieszkańców, około 1882 roku liczyła 57 domy i 382 mieszkańców mając gruntu 867 mórg ziemi należącej do włościan.
Przed rokiem 1819 wieś należała do biskupstwa krakowskiego w kluczu kunowskimi dóbr biskupich. W XV wieku nosiła nazwo Jamnik (Długosz L.B. t.II, s.477).
W dniu pod Janikiem miała miejsce bitwa wojsk powstańczych z wojskami rosyjskimi. W dniu tym idąc w ślad za wojskami gen. Hauke-Bosaka w kierunku na Bodzechów przesunął Czengiery pułkownika Macniewa z trzema kolumnami, w łącznej sile 9. rot pułku tobolskiego, na obławę w lasy iłżeckie.
W tym samym czasie, gdy gen. Ksawery Czengiery bił się pod Bodzechowem, Macniew przeważającymi siłami otoczył pod Janikiem piechotę Łady, liczącą około 300 ludzi i rozbił go. Polaków dostało się do niewoli rzekomo 68, 200 (ponoć) poległo, 4 było rannych, straty zaś Macniewa miały wynosić – 2 zabitych i 3 rannych, poza tym miał zdobyć 128 sztuk broni i inne wyposażenie wojskowe.
9 czerwca 1944 roku oddziały Armii Ludowej Czesława Boreckiego, Tadeusza Maja ("Świtowcy") i "Wrzosa" pod dowództwem Henryka Połowniaka "Zygmunta" stoczyły tu bitwę z niemiecką obławą (kilkuset żandarmów). Poległo 6 partyzantów, reszta wydostała się z okrążenia.
Sport i kultura.
Od lutego 2006 r. we wsi rozpoczęło działalność Stowarzyszenie Ziemi Janickiej „Zgoda”, którego celem jest rozwój wsi. W listopadzie 2010 oddano do użytku nowo wybudowaną hale sportową przy szkole podstawowej. 
W lutym 2017 roku przy Stowarzyszeniu Ziemi Janickiej została utworzona drużyna tenisa stołowego "Zgoda Janik".

</doc>
<doc id="358944" url="https://pl.wikipedia.org/wiki?curid=358944" title="Janiki (województwo śląskie)">
Janiki (województwo śląskie)

Janiki – wieś w Polsce położona w województwie śląskim, w powiecie kłobuckim, w gminie Panki.
W latach 1975–1998 miejscowość administracyjnie należała do województwa częstochowskiego.

</doc>
<doc id="358945" url="https://pl.wikipedia.org/wiki?curid=358945" title="Janiki Małe">
Janiki Małe

Janiki Małe – wieś w Polsce położona w województwie warmińsko-mazurskim, w powiecie iławskim, w gminie Zalewo.
W latach 1975–1998 miejscowość administracyjnie należała do województwa olsztyńskiego.
Wieś wzmiankowana w XVI w., jako wieś szlachecka. W roku 1782 we wsi odnotowano 12 domów (dymów), natomiast w 1858 w 18 gospodarstwach domowych było 160 mieszkańców. W latach 1937-39 było 179 mieszkańców. W roku 1973 wieś należała do powiatu morąskiego, gmina Zalewo, poczta Janiki Wielkie.
Bibliografia.
Zobacz też: Janiki, Janiki Pasłęckie, Janiki Wielkie

</doc>
<doc id="358946" url="https://pl.wikipedia.org/wiki?curid=358946" title="Janiki Pasłęckie">
Janiki Pasłęckie

Janiki Pasłęckie – wieś w Polsce położona w województwie warmińsko-mazurskim, w powiecie elbląskim, w gminie Młynary.
W latach 1975–1998 miejscowość administracyjnie należała do województwa elbląskiego.

</doc>
<doc id="358947" url="https://pl.wikipedia.org/wiki?curid=358947" title="Janiki Wielkie">
Janiki Wielkie

Janiki Wielkie (niem. "Gr. Hanswalde", po wojnie przejściowo "Hanuszewo") – wieś w Polsce położona w województwie warmińsko-mazurskim, w powiecie iławskim, w gminie Zalewo.
W latach 1954–1959 wieś należała i była siedzibą władz gromady Janiki Wielkie, po jej zniesieniu w gromadzie Boreczno. W latach 1975–1998 miejscowość administracyjnie należała do województwa olsztyńskiego.
Wieś wzmiankowana w dokumentach z roku 1308, jako wieś szlachecka na 70 włókach (włoki liczone łącznie z miejscowością Janiki Małe). Pierwotna nazwa wsi to "Hannuswalt". W roku 1782 we wsi odnotowano 24 domy (dymy), natomiast w 1858 w 27 gospodarstwach domowych było 234 mieszkańców. W latach 1937-39 było 340 mieszkańców. W roku 1973 wieś należała do powiatu morąskiego, gmina Zalewo, poczta Janiki Wielkie.
W XVIII i XIX wieku we wsi funkcjonował kościół ewangelicki, który był kościołem filialnym parafii Jaśkowo. Kościelne księgi rachunkowe z lat 1758-1851 są przechowywane w Archiwum Państwowym w Olsztynie.
Zamczysko (niem. "Schloss Berg") - góra o wysokości 129 m, znajdująca się nad Jeziorem Młynek, około jednego kilometra na wschód od wsi. Na wzgórzu znajdują się pozostałości grodziska z wczesnej epoki żelaza.

</doc>
<doc id="358948" url="https://pl.wikipedia.org/wiki?curid=358948" title="Janin (województwo pomorskie)">
Janin (województwo pomorskie)

Janin – wieś kociewska w Polsce położona w województwie pomorskim, w powiecie starogardzkim, w gminie Starogard Gdański.
W latach 1975–1998 miejscowość administracyjnie należała do województwa gdańskiego.
Inne miejscowości z prefiksem Janin w nazwie: Janina, Janinów

</doc>
<doc id="358949" url="https://pl.wikipedia.org/wiki?curid=358949" title="Janisławiec (Garczegorze)">
Janisławiec (Garczegorze)

Janisławiec (kaszb. "Jônisłòwc") – osada wsi Garczegorze w Polsce, położona w województwie pomorskim, w powiecie lęborskim, w gminie Nowa Wieś Lęborska, w pobliżu linii kolejowej Lębork-Łeba i przy drodze wojewódzkiej nr . Wchodzi w skład sołectwa Garczegorze.
W latach 1975–1998 osada administracyjnie należała do województwa słupskiego.

</doc>
<doc id="358950" url="https://pl.wikipedia.org/wiki?curid=358950" title="Janisze (województwo lubelskie)">
Janisze (województwo lubelskie)

Janisze – wieś w Polsce położona w województwie lubelskim, w powiecie ryckim, w gminie Ryki.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Ryki.
Wierni Kościoła rzymskokatolickiego należą do parafii Najświętszego Zbawiciela w Rykach.
Historia.
Janisze opisano w wieku XIX jako wieś w powiecie garwolińskim, ówczesnej gminie i parafii Ryki. W 1827 roku we wsi było 8 domów i 48 mieszkańców. Około 1882 roku – 10 domów 117 mieszkańców i 216 mórg gruntu.

</doc>
<doc id="358951" url="https://pl.wikipedia.org/wiki?curid=358951" title="Brzostowo (województwo wielkopolskie)">
Brzostowo (województwo wielkopolskie)

Brzostowo [bʐɔs'tɔ.vɔ](niem. Brzostowo 1942-45: "Arnshöh)" – wieś w Polsce położona w województwie wielkopolskim, w powiecie pilskim, w gminie Miasteczko Krajeńskie. Sołtysem wsi jest Jakub Krawiec.
Położenie.
Brzostowo znajduje się w północno-zachodniej Polsce, blisko rzeki Noteci, na terenie krainy historycznej Krajna. Położone jest w północnym skraju Doliny Noteci.
Podział administracyjny.
Brzostowo składa się z trzech części, których nazwy wciąż funkcjonują, jednak nie są to oficjalne integralne części wsi. Pierwszym z nich jest Brzostowo Stare z pałacem, zabytkowym parkiem i gospodarstwem, kiedyś należącym do szkoły rolniczej, później do PGR, obecnie zaś jest własnością gminy, która użycza majątek ZSCKR im. Michała Drzymały. W pobliskim lesie można natknąć się resztki kaplicy cmentarnej rodziny Berlinicke. W nowszej części znajdują się bloki mieszkalne. Trzecia część wsi zwana jest Marianowem. Tu niegdyś znajdował się folwark.
Podział Brzostowa na stare i nowe nastąpił w 1576 roku. Nie wiadomo do kiedy trwał, ale wiadomo że kiedy Otto Berlincke był właścicielem, to Brzostowo było całe. Jednak w 1911 roku nastąpił znowu podział związany ze sprzedaniem Nowego Brzostowa niemieckiej Komisji Kolonizacyjnej.
Przyroda.
Na terenie Brzostowa znajduje się kilka chronionych obiektów przyrody:
Historia.
Pochodzenie nazwy.
Nazwa pochodzi od lasu brzostowskiego, znajdującego się na terenie wsi.
Okres sprzed powstania państwa polskiego.
Najstarsze ślady osadnictwa odnaleziono w miejscu zwanym Kurzą Górą. Była to rozdrobniona broszka. Prawdopodobnie jest to pochodna bogato zdobionych reliefowych broszek, form najczęściej notowanych w Danii. Może być datowana nie wcześniej niż na 2 ćwierć IV wieku. Najprawdopodobniej ukazuje ona przemieszczanie się grup ludzkich szlakiem biegnącym z południowej Skandynawii do regionu leżącego na południe od Karpat.
Okres staropolski.
Pierwsze wzmianki o Brzostowie pochodzi 1420 r. Właścicielem prawdopodobnie był Jan Brzostowski, świadek Zygmunta z Budziszewa. Po 1439 roku właścicielem był Święszek Pałuka. W 1445 roku właścicielem był Domarat z Mościsk, a po 1445 synowie Drogosława po ojcu zwanymi Drogoszami Brzostowskimi. W XV w. Brzostowo było miastem. Księgi grodu nakielskiego mówią, że do parafii Brzostowskiej należy: Miasteczko Krajeńskie, Grabowo(Grabówno), Grabionna, Dębowo, Morzewo, Wolsko, Borządkowo. Od 1484 proboszczem był Paweł z Woli. Brzostowo miało wtedy 22 łany ziemi. Notatka z 25 maja 1512 roku, dotycząca wizyty w tutejszej parafii arcybiskupa gnieźnieńskiego, stwierdza, że należały do niej: Grabówno, Grabionna, Morzewo, Dziembowo, Wysoka i Miasteczko. W latach 1512–1529 od parafii odłączyło się Miasteczko Krajeńskie. Od 1578 roku Brzostowo należało do parafii w Miasteczku. W tym samym roku część Brzostowa należała Piotra Potulickiego, wojewody kaliskiego(12 łanów, w tym 1 opustoszały). Druga część należała do Stefana Chrząstowskiego(ok. 2,5 łana, uprawianych zapewne przez folwark). Wieś leżała wtedy w powiecie nakielskim, województwa kaliskiego. W 1580 r. dział Piotra Potulickiego przeszła do J. Wałdowskiego. potem w 1653 Stefan Grzybowski, a w 1695 P. Zagrocki. W XVII w. we wsi było 8 właścicieli gruntów, płacących na rzecz kościoła po 4 rzeszetniki żyta i po 2 owsa. W latach 1724–1740 wieś stanowiła własność rodziny von Goltz, między innymi należała do Herninga Bernharda von Goltz, rotmistrza Jego Królewskiej Mości, a potem Karola von Goltz. W 1740 Brzostowo zostało sprzedane za 120 000 talarów Antoniemu Szembekowi ze Słupowa, kasztelanowi nakielskiemu. Jego następcą majątku w 1762 został biskup płocki Krzysztof Hilary Szembek (ur. 1722 w Białej k. Trzcianki). Był szacownym uczestnikiem obiadów czwartkowych u króla Stanisława Poniatowskiego, senatorem, członkiem Rady Nieustającej i uczestnikiem Sejmu Czteroletniego. Zdaniem Józefa Wybickiego był to „najprzykładniejszy nieomylnie kapłan w kraju”. Jako jeden z nielicznych polskich biskupów odmówił złożenia przysięgi wierności konfederacji targowickiej. Zmarł w dniu 5 września 1797 w Krakowie.
Okres rozbiorów.
W 1779 roku na mocy sądu wójtowskiego w Łobżenicy, wieś została skonfiskowana na rzecz rządu pruskiego. Właścicielem Brzostowa został wtedy Zygmunt Krystian Grossheim. Dziesięć lat później nowy właścicielem został Peter Arndt. W 1830 roku wieś została przejęta (albo kupiona) przez Annę Wüstenberg. W tym samym roku na swoich łąkach przy drodze z Miasteczka Krajeńskiego do Noteci wydzieliła 30 parceli, każda po 15 mórg. To działanie miało na celu osiedlenia się niemieckich kolonialistów. Koszt parceli wynosił 175 talarów, rozłożone na 75 lat spłaty. Nie było zbyt wielu chętnych, ponieważ zbudowano jedynie 11 zagród. Kolonie nazywała się Sophiadamm. W 1893 roku dzieci z Sophiadamm, uczęszczający do szkoły w Brzostowie Starym, zostali przeniesieni do szkoły w Miasteczku Krajeńskim, a w 1895 r. kolonia została włączona do Miasteczka Krajeńskiego. W 1836 należała do Luisa Staenerta z Halle, w 1853 Ferdynand Rosenau, który przekazał sukcesję Ottonowi Rosenau w 1875 roku. Od tego ostatniego Brzostowo nabył w roku 1890 Otto Berlinicke (zwany dzisiaj Berlinkiem), który wybudował obecny pałac i kościół protestancki, zburzony po II wojnie światowej. Za jego czasów zbudowano też katolicki kościół w Miasteczku Krajeńskim, którego był patronem. Jak wynika z ksiąg parafialnych Otto Berlinicke wzbraniał się bardzo przed finansowaniem tej budowy. Podobno był bardzo zadufanym i skąpym człowiekiem, nikt więc nie współczuł mu, gdy jako bankrut, z jedną walizką, opuszczał Brzostowo. W roku 1911 sprzedał je niemieckiej Komisji Kolonizacyjnej. Na otrzymanych wówczas od rządu parcelach osiedliło się 120 rolników i rzemieślników narodowości niemieckiej. Legenda głosi, że Berlinicke nie miał szczęśliwej ręki do gospodarowania, co przywiodło go do bankructwa.
Dwudziestolecie międzywojenne.
Następnie Brzostowo należało do Niemca – Ewalda Ketusa. Sąd Okręgowy w Bydgoszczy w 1923 roku nakazał jego eksmisję. Ketus miał obowiązek obsiać ziemię przed opuszczeniem majątku, gdyby tego nie spełnił, nie otrzymał by ze Starostwa w Wyrzysku zgody na wyjazd do Niemiec. Majątek zamierzał kupić Władysław Łysakowski. Jednakże Okręgowy Urząd Ziemski w Poznaniu cofnął swój dekret przyznający majątek Łysakowskiemu i wydzierżawił go ks. Kazimierzowi Malińskiemu z Poznania. Ksiądz prowadził w Brzostowie ośrodek wypoczynkowo-filantropijny dla ubogiej młodzieży. Miał kłopoty z regularnym opłacaniem dzierżawy, co sprawiło, że długi przekroczyły wartość majątku. Dla Okręgowego Urzędu Ziemskiego zalegał z kwotą 933,14 zł. W związku z tym urząd wymówił mu dzierżawę. W tym czasie posiadłość podupadła i zostało z niej 400 mórg, czyli 100 hektarów ziemi. Leżący w szpitalu nieuleczalnie chory ks. Maliński uprosił Wacława Popiela aby przejął jego własność w Brzostowie. Jak opowiada legenda ksiądz nie mógł umrzeć dopóki nie odda majątku w dobre ręce. Dopiero jak Brzostowo przejął Popiel ksiądz zmarł, a w tym czasie w Miasteczku same dzwony biły w kościele. Niekorzystne przejęcie Brzostowa miało pośrednio wpływ na ubezwłasnowolnienie gospodarcze Popiela w latach 30. XX wieku. Kolejny i zarazem ostatni właściciel majątku Brzostowo był człowiekiem surowym, skromnym i bardzo bogobojnym. Zmarł w niemieckim nazistowskim obozie koncentracyjnym Stutthof koło Gdańska, a jego grób znajduje się w gdańskiej dzielnicy Zaspa, na Cmentarzu Ofiar Hitleryzmu.
W 1924 roku w Brzostowie zostało założone Towarzystwo Powstańców i Wojaków.
II wojna światowa.
1 września 1939 roku ok. godziny 9 wojska niemieckie wkroczyły do Brzostowa. Były one prowadzone przez Wilhelma Sonnenburga, mieszkańca Miasteczka Krajeńskiego, który uciekł do Niemiec wiosną 1939 roku, żeby przejść odpowiednie szkolenie. Armia Niemiecka maszerowała z Grabówna przez Brzostowo do Miasteczka.
Na odcinku drogi z Brzostowa do Miasteczka, koło cmentarza ewangelickiego, doszło do potyczek pomiędzy patrolem niemieckim a Józefem Kuflem, mieszkańcem Brzostowa. Żołnierze niemieccy widząc go oddali kilka strzałów z broni automatycznej, raniąc go w nogę. Józef Kufel, posiadając broń, strzelił kilkakrotnie w kierunek przeciwników. Potem przedostał się na drugą stronę szosy i będąc w polu kukurydzy i w rowie odpływowym dostał się na teren probostwa w Miasteczku Krajeńskim. Spotkał tam ks. Feliksa Niedbała. Ksiądz namawiał go, żeby się schronił w kościele, ale odmówił. Postanowił więc przedrzeć się do Białośliwia. Okazało się, że zostało już zajęte, więc wrócił do swojego domu w Brzostowie. Niemcy przez prawie całą wojnę poszukiwali go, ale nigdy go nie znaleźli. Większość czasu ukrywał się w Bydgoszczy.
W 1942 roku Brzostowa do końca wojny nazywało się Arnshöh, z powodu zniemczania nazw polskich miejscowości.
W związku z porażką 3 Rzeszy na froncie wschodnim i ofensywa armii czerwonej, wieczorem 20 stycznia 1945 r. kreisleiter(powiatowy szef NSDAP) nakazał niemieckiej ludności Miasteczka i okolic przygotowanie się do ewakuacji. 23 stycznia na te tereny wkroczył oddział wojsk niemieckich, mający na celu osłaniać odwrót Niemców. 25 stycznia szpica wojsk radzieckich 12 Korpusu Pancernego Gwardii dotarła do Grabówna, kierując się do Piły. Znajdował się tam oddział wojsk niemieckich, z którym zaczęli walczyć i wygrali. Poległo ok. 25 żołnierzy niemieckich, a tylko jedna osoba uszła z życiem, informując bazę w Miasteczku o klęsce. Następnie oddział niemców wycofał się w kierunku Piły. Radzieckie oddziały pod dowództwem nieznanego z nazwiska majora wyzwoliły Miasteczko 27 stycznia i przekazali władzę Polakom. 30 stycznia do Miasteczka Przybył radziecki komendant, kapitan Lulichen, który stworzy władzę ludową na terenie miasta i gminy. 9 maja odbyło się nabożeństwo dziękczynne, z okazji kapitulacji Niemców.
Po 1945.
W 1972 roku na polecenie władz polityczno-administracyjnych ówczesnego województwa bydgoskiego i powiatu wyrzyskiego został rozebrany. Dewastacji uległa także neogotycka kaplica grobowa rodziny Rosenau(budowla była tak zbudowana, że nie udało się jej zniszczyć), a zniszczeniu drugi duży grobowiec (rodziny Berlinicke) i okalające kościół nagrobki. Opuszczony teren, obsadzony szpalerem lip na powierzchni ok. 0,43 ha porosły liczne samosiewy. Rozporządzeniem Rady Ministrów dnia 1 stycznia 1973 roku gmina Miasteczko Krajeńskie utraciła prawa miejskie i została wcielona do gminy Białośliwie. Stało się w przedzień jubileuszu 500 – lecia uzyskania praw miejskich. Mieszkańcy nie pogodzili się z tym faktem. 2 grudnia 1991 roku Miasteczko Krajeńskie ponownie stało się stolicą gminy, fakt ten z satysfakcją został przyjęty przez mieszkańców. Brzostowo administracyjnie znowu należało do gminy Miasteczko Krajeńskie.
W latach 1975–1998 miejscowość administracyjnie należała do województwa pilskiego.
Demografia.
Z danych na rok 2011 wynika, że Brzostowo miało 592 mieszkańców (co stanowiło 18,2% mieszkańców gminy), w tym 49% kobiet, a 51% mężczyzn. Wskaźnik feminizacji wynosił 96. 62% ludzi jest w wieku produkcyjnym (67,6% w wieku mobilnym i 32,4% w niemobilnym) oraz 48% w wieku nieprodukcyjnym (w tym 22,3% w wieku przedprodukcyjnym i 15,7% w wieku poprodukcyjnym). Pierwsze dane mówiące o demografi Brzostowa pochodzą z 1766 roku. W Brzostowie było wtedy 96 katolików oraz 106 ewanglików, czyli razem 202 osoby.
Infrastruktura.
W Brzostowie od 2010 roku znajduje się oczyszczalnia ścieków. Jej przepustowość wynosi: średnio 480 m³/dobę, maksymalnie 625 m³/dobę oraz 175 200 m³/rok. Jest to oczyszczalnia mechaniczno-biologiczna zapewniająca odbiór wszystkich ścieków powstałych na terenie gminy. Działa również ochotnicza straż pożarna, która w 2020 roku została laureatem konkursu „Działania proekologiczne i prokulturowe w ramach strategii rozwoju województwa wielkopolskiego”. Za zorganizowanie Festynu ekologiczno-pożarniczego w Brzostowie otrzymali 8000 zł. OSP wyposażone jest w samochód lekki GLM – Lublin oraz samochód lekki LRT – Ford Transit. Na terenie wsi znajduje się wodociąg.
Zabytki.
Na terenie Brzostowa znajduje się wiele zabytków. Jednym z nich jest kaplica grobowa rodziny Rosenau. Jest ona związana z kościołem ewangelickim, którzy był obok. Został wybudowany przez Piotra Arndta w 1795 roku (poświęcony 5 listopada), jako kościół ewangelicki. 6 sierpnia 1864 roku spłonął od uderzenia pioruna. Po tym wydarzeniu Ferdynand Rosenau nakazał budowę nowego kościoła w tym samym miejscu, ale z czerwonej cegły, który został poświęcony 15 czerwca 1873 roku. Podczas II wojny światowej armia niemiecka miała tam punkt obserwacyjny. Była to przyczyną ostrzału kościoła przez Armię Czerwoną. Na polecenie władz polityczno-administracyjnych ówczesnego województwa bydgoskiego i powiatu wyrzyskiego został rozebrany w 1972 roku. Dewastacji uległa także neogotycka kaplica grobowa rodziny Rosenau, a zniszczeniu drugi duży grobowiec (rodziny Berlinicke) i okalające kościół nagrobki. Opuszczony teren, obsadzony szpalerem lip na powierzchni ok. 0,43 ha porosły liczne samosiewy.
Kolejnym zabytkiem jest pałac z około 1900 roku, kiedy właścicielem Brzostowa był Otto Berlincke. Został przebudowany po pożarze w 1964 roku. W elewacji frontowej ozdobiony jest czterokolumnowym portykiem. W pałacu w 1945 roku utworzono szkołę rolniczą. Przy szkole utworzono gospodarstwo pomocnicze, które działało do 1990 roku. Następnie odłączono je od szkoły i utworzono samodzielny PGR. Po dwóch latach doszło do jego upadku. Syndyk sprzedał cały majątek ruchomy i ogłosił w 1992 roku przetarg na sprzedaż nieruchomości (ziemia 289 ha i podwórze z zabudowaniami) za cenę wywoławczą 400 milionów złotych. Sprzedanie w prywatne ręce gospodarstwo stało by się podstawą likwidacji szkoły rolniczej w Brzostowie. Z pomocą przyszedł wnuk Wacława Popiela (byłego właściciela wsi) – Paweł Górski, który złożył roszczenie majątkowe uniemożliwiające sprzedaż. Przetarg został odwołany. Ziemie w większości przekazano sąsiednim rolnikom, a pozostałe 20 ha i zabudowania przeszły w zarząd szkoły. Paweł Górski prosił aby w zamian za przysługę utworzono w Brzostowie Uniwersytet Ludowy. Taki powstał i działa do dziś. Otrzymał imię Wacława Popiela. Potomkowie właściciela, kiedyś wyrzuceni z majątku, przyszli szkole z pomocą. Obecnie szkoła rolnicza podlega Ministerstwu Rolnictwa i Rozwoju Wsi. Utworzono Zespół Szkół Centrum Kształcenia Rolniczego im. Michała Drzymały, który prężnie się rozwija.
Kultura.
W Brzostowie od wielu lat prowadzone są dożynki gminne oraz odpusty. Mieszkańcy kultywują tradycje ludowe, wzornictwo, stroje, przyśpiewki. Integrują się m.in. przez Stowarzyszenie „Morena”.
W 1924 roku w Brzostowie istniało Towarzystwo Powstańców i Wojaków. Zajmowała się ono: pielęgnowaniem pamięci poległych w czasie powstania wielkopolskiego i w późniejszych walkach podczas ustalania granic Rzeczypospolitej Polskiej; rozszerzaniem idei niepodległości państwa polskiego i budzeniem poczucia obowiązków obywatelskich wśród młodszego pokolenia; skupieniem wszystkich obywateli danej miejscowości i obywateli, którzy brali udział(bezpośredni lub pośredni) w powstaniu wielkopolskim oraz wszystkich wojaków, którzy służyli w wojsku na podstawie poboru; podtrzymywaniem ducha solidarności i braterstwa poprzez zgromadzenia, wykłady, odczyty, obchody świąt i rocznic narodowych; rozwijaniem tężyzny cielesnej przez ćwiczenia wojskowe, zgodnie z regulaminami i przepisami obowiązującymi w armii polskiej; podtrzymywaniem wśród członków gotowości niesienia czynnej pomocy armii polskiej w razie potrzeby; udzielaniem członkom pomocy materialnej i moralnej.
Ważnym wydarzeniem w historii towarzystwa było uroczyste nadanie i poświęcenia sztandaru, do którego doszło 26 kwietnia 1924 r. To wydarzenie relacjonował "Dziennik Bydgoski" z dnia 7 maja 1924 roku, nr 106:
„Tydzień temu, w niedzielę 26 kwietnia, odbyła się u nas uroczystość poświęcenia sztandaru T-wa Powstańców i Wojaków z Brzostowa. Na uroczystość tę zjechały liczne delegacje z sąsiednich miast, a z Bydgoszczy raczył przybyć dowódca dywizji, p. gen. Jung. Pana Generała powitano na dworcu z należytym szacunkiem, przyczem panna Bierka Generał zrobiwszy przegląd ustawionych w szeregi towarzystw i korporacyj miejscowych, przyłączył się do pochodu, który w długim pięknym orszaku udał się z muzyką na czele do kościoła, gdzie podczas uroczystego nabożeństwa ks. prob. Niedbał wygłosił uroczystościowe piękne kazanie. Przy poświęceniu sztandaru asystowali pp. Kaczorowska i Helak. Po nabożeństwie zgromadzono się tłumnie przed pomnikiem na rynku, gdzie przemawiał p. gen. Jung, a imieniem obywateli: p. Szantruczek z Miasteczka. Następnie odbyło się uroczyste posiedzenie. Przewodniczył na nim p. Hamerliński z Brzostowa. Sprawozdanie zaś z działalności Koła Powstańców zdawał p. Radoński. Delegaci składali kolejno życzenia. Wieczorem odprowadzono gości z Bydgoszczy z muzyką na dworzec i zgotowano ukochanemu Generałowi wielką owację”.
Oświata i nauka.
We wsi znajduje się 1 Technikum (Zespół Szkół Centrum Kształcenia Rolniczego w Brzostowie), w którym w 5 oddziałach uczyło się 114 uczniów (46 kobiet oraz 68 mężczyzn). W 2018 zarejestrowano 25 absolwentów. Dla porównania w 2008 roku we wsi Brzostowo placówkę miały 2 Technika, w których w 7 oddziałach uczyło się 123 uczniów (54 kobiety oraz 69 mężczyzn). W 2008 zarejestrowano 48 absolwentów.
Religia.
Brzostowio były i są osoby wyznania katolickiego i ewangelickiego. W 1766 roku w Brzostowie było 96 katolików oraz 106 ewanglików, czyli razem 202 osoby.
Katolicyzm.
Pierwsze pisane wzmianki na temat parafii Brzostowskiej pochodzi z 1454 roku, kiedy to w księgach kościelnych poczyniono zapis na temat wsi wchodzących w skład parafii Brzostowa. Z notatki mówiącej o wizytacji arcybiskupa gnieźnieńskiego 25 maja 1512 r. wiemy, że w skład parafii wchodzi: Grabówno, Grabionna, Morzewo, Dziembowo, Wysoka i Miasteczko. Jednak już w 1578 roku Brzostowo należało do parafii w Miasteczku Krajeńskim. Obecnie większość mieszkańców do katolicy należący do parafii pw. podwyższenia krzyża świętego.
Protestantyzm.
Po tym jak Peter Arndt został właścicielem Brzostowa i Miasteczka Krajeńskiego, chciał zaspokoić potrzeby ewangelickiej ludności. Miał zamiar wybudować kościół ewangelicki. Wcześniej istniała już parafia w Grabównie wybudowana przez hrabiego von der Goltz. Z tego powodu było wiele nieporozumień. Obaj właściciele zachęcali miejscową ludność do przechodzenia do swoich parafii. W 1794 roku konflikt rozstrzygnął minister Johann Christoph von Wöllner. Pozwolił ona rozwój parafii i wybudowanie kościoła, pod warunkiem nie wpływania na parafię w Grabównie i okoliczne wsie przez parafię Brzostowską. Został wybudowany w 1795 roku (poświęcony 5 listopada przez pastora Fredrich’a Wilhelma Kruska z Trzcianki). 6 sierpnia 1864 roku spłonął od uderzenia pioruna. Po tym wydarzeniu Ferdynand Rosenau nakazał budowę nowego kościoła w tym samym miejscu, ale z czerwonej cegły, który został poświęcony 25 czerwca 1873 roku przez generalnego superintedenta Crantz. Do kościoła chodzili wierni z: Arentowa, Byszewic, Wolska, Prawomyśla, Rzadkowa, Równopola, Kaczor, Krzewiny oraz Brzostowa. Podczas II wojny światowej armia niemiecka miała tam punkt obserwacyjny. Była to przyczyną ostrzału kościoła przez Armię Czerwoną. Na polecenie władz polityczno-administracyjnych ówczesnego województwa bydgoskiego i powiatu wyrzyskiego został rozebrany w 1972 r. Opuszczony teren, obsadzony szpalerem lip na powierzchni ok. 0,43 ha porosły liczne samosiewy.
Pastorem Miasteczka Krajeńskiego i Brzostowa w 1795 roku został August Ernst Boigt, urodzony w Halle. Wcześniej pracował jako rektor w Wałczu. W 1812 przeniósł się z parafii w Brzostowie do Łabiszyna. Na jego miejsce wszedł Henrich Fredrich Fush. Urodził się w 1783 r. w miejscowości Czarne(dawniej Hamersztyn), w powiecie człuchowskim. W 1835 roku pastorem parafii został kuratorem parafii. Zmarł 23 sierpnia 1860 r. Po nim pastorem był Paul Heinrich Erhard Kolbe, sprawujący opiekę nad kościołem w latach 1863–1873. Jego następcą został Gustav Adolf Hugo Hemmerling. Przybył z parafii nakielskiej, gdzie był diakonem. W 1883 wyjechał i objął parafię w Liebenau w Niemczech. W 1885 roku pastorem został Louis Herman Leopold Weckwarth. Jego następcą był Marcin Muschner. 23 stycznia 1920 r. pożegnał oddział wojska niemieckiego, które opuszczały Miasteczko Krajeńskie po ogłoszeniu traktatu wesalskiego. Ostatnim pastorem Brzostowa i Miasteczka był Adolf Kratsch. Urodził się 14 grudnia 1886 roku w Łodzi. W 1918 ukończył studia teologiczne i zaczął pracę diakona w parafii w Łodzi. W latach 1919–1926 był prezbiterem w Nowosolnej pod Łodzią, a w latach 1926–1931 w Rypinie. Od 1931 do końca 2 wojny światowej pracował w parafii w Brzostowie. Zmarł 4 marca 1945 roku.
Statystyka.
Nieruchomości.
W 2018 roku w Brzostowie oddano do użytku 6 mieszkań, więc na 1000 mieszkańców oddano do użytku 10,14 lokali. Jest to wartość większa niż wartość dla województwa wielkopolskiego oraz znacznie większa od średniej dla całej Polski. 100,0% mieszkań zostało przeznaczonych na cele indywidualne. Przeciętna liczba pokoi w nowo oddanych mieszkaniach we wsi Brzostowo to 5,50 i jest znacznie większa od przeciętnej liczby izb dla województwa wielkopolskiego oraz znacznie większa od przeciętnej liczby pokoi w całej Polsce. Przeciętna powierzchnia użytkowa nieruchomości oddanej do użytkowania w 2018 roku we wsi Brzostowo to 166,20 m² i jest znacznie większa od przeciętnej powierzchni użytkowej dla województwa wielkopolskiego oraz znacznie większa od przeciętnej powierzchni nieruchomości w całej Polsce.
Przedsiębiorstwa.
We wsi w roku 2019 w rejestrze REGON zarejestrowanych było 47 podmiotów gospodarki narodowej, w tym 36 stanowiło osoby fizyczne prowadzące działalność gospodarczą. W tym samym roku zarejestrowano 3 nowe podmioty, a 1 został wyrejestrowany. Na przestrzeni lat 2009–2017 najwięcej podmiotów zarejestrowano w roku 2017(7), a najmniej w roku 2015(2). Najwięcej podmiotów wykreślono z rejestru REGON w 2015 roku(5), a najmniej podmiotów wyrejestrowano natomiast w 2016 roku(0). Wśród podmiotów posiadających osobowość prawną we wsi Brzostowo najwięcej jest stanowiących spółki handlowe z ograniczoną odpowiedzialnością(1). Najwięcej jest mikro-przedsiębiorstw, zatrudniających 0 – 9 pracowników(43). 12,8% podmiotów jako rodzaj działalności deklarowało rolnictwo, leśnictwo, łowiectwo i rybactwo(6), jako przemysł i budownictwo swój rodzaj działalności Zadeklarowało 17,0% podmiotów(8), a 70,2% podmiotów w rejestrze zakwalifikowana jest jako pozostała działalność(33). Wśród osób fizycznych prowadzących działalność gospodarczą we wsi Brzostowo najczęściej deklarowanymi rodzajami przeważającej działalności są Handel hurtowy i detaliczny; naprawa pojazdów samochodowych 96.62% ludzi jest w wieku produkcyjnym oraz 48% w wieku nieprodukcyjnym(w tym 22,3% w wieku przedprodukcyjnym i 15,7% w wieku poprodukcyjnym).

</doc>
<doc id="358952" url="https://pl.wikipedia.org/wiki?curid=358952" title="Janiszewice">
Janiszewice

Janiszewice – wieś w Polsce położona w województwie łódzkim, w powiecie zduńskowolskim, w gminie Zduńska Wola.
W latach 1954–1968 wieś należała i była siedzibą władz gromady Janiszewice, po jej zniesieniu w gromadzie Zduńska Wola, będąc początkowo tymczasową jej siedzibą. W latach 1975–1998 miejscowość administracyjnie należała do województwa sieradzkiego.
W 2011 roku liczba mieszkańców wynosiła 589. 

</doc>
<doc id="358953" url="https://pl.wikipedia.org/wiki?curid=358953" title="Jankielówka">
Jankielówka

Jankielówka – wieś w Polsce położona w województwie podlaskim, w powiecie suwalskim, w gminie Raczki.
Wieś magnacka położona była w końcu XVIII wieku w powiecie grodzieńskim województwa trockiego.
W okresie międzywojennym stacjonowała tu placówka Straży Celnej „Jankielówka”.
W latach 1975–1998 miejscowość administracyjnie należała do województwa suwalskiego.

</doc>
<doc id="358954" url="https://pl.wikipedia.org/wiki?curid=358954" title="Janki Młode">
Janki Młode

Janki Młode – wieś w Polsce położona w województwie mazowieckim, w powiecie ostrołęckim, w gminie Czerwin.
Wierni kościoła rzymskokatolickiego należą do parafii Trójcy Przenajświętszej w Czerwinie.
Historia.
Źródła pochodzące z początków XIX w. wspominają Janki Młode jako wieś szlachecką i włościańską należącą do gminy Troszyn. W roku 1827 wieś liczyła 16 domostw i 114 mieszkańców oraz obejmowała powierzchnię 681 morgów.
W latach 1921–1936 wieś leżała w województwie białostockim, w powiecie ostrołęckim, w gminie Troszyn.
Według Powszechnego Spisu Ludności z 1921 roku wieś zamieszkiwało 201 osób, 180 było wyznania rzymskokatolickiego, 2 prawosławnego a 19 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 37 budynków mieszkalnych . Miejscowość należała do parafii rzymskokatolickiej w Czerwinie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Czerwinie.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Generalnego Gubernatorstwa.
W latach 1975–1998 miejscowość administracyjnie należała do województwa ostrołęckiego.

</doc>
<doc id="358955" url="https://pl.wikipedia.org/wiki?curid=358955" title="Jankowce">
Jankowce

Jankowce dawniej też Jankowice – wieś w Polsce położona w województwie podkarpackim, w powiecie leskim, w gminie Lesko}.
Przez wieś przechodzą tory nieczynnej od 15 grudnia 2013 linii kolejowej nr 108 z przystankiem Jankowce.
W latach 1975–1998 miejscowość administracyjnie należała do województwa krośnieńskiego.
Miejscowość jest siedzibą rzymskokatolickiej parafii św. Królowej Jadwigi należącej do dekanatu Lesko. We wsi działa klub piłkarski BKS "Bieszczady" Jankowce, który występuje w klasie C w grupie Krosno I (sez. 2012/13).
W Jankowcach w 1940 r. urodził się aktor i reżyser teatralny Henryk Giżycki (zm. 1998).

</doc>
<doc id="358956" url="https://pl.wikipedia.org/wiki?curid=358956" title="Jankowice Małe">
Jankowice Małe

Jankowice Małe (niem. "Klein Jenkwitz") – wieś w Polsce położona w województwie dolnośląskim, w powiecie oławskim, w gminie Oława.
Krótki opis.
Wieś otoczona jest polami uprawnymi, lasami oraz sadami owocowymi. Znajduje się tu około 50 domów wolnostojących i jeden blok mieszkalny, poza tym kaplica pod wezwaniem Matki Bożej Królowej Polski, która niedawno została odnowiona i rozbudowana przez mieszkańców. Funkcjonuje tutaj również fabryka okien. Wieś nadal jest rozbudowywana.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="358957" url="https://pl.wikipedia.org/wiki?curid=358957" title="Jankowice (powiat raciborski)">
Jankowice (powiat raciborski)

Jankowice (do 2005 Jankowice Rudzkie, niem. "Jankowitz Rauden") – wieś w Polsce położona w województwie śląskim, w powiecie raciborskim, w gminie Kuźnia Raciborska.
Z dniem 1 stycznia 2005 roku oficjalna nazwa wsi brzmi: Jankowice.
Położenie.
Jankowice (zwane Rudzkimi dla odróżnienia od Jankowic w powiecie rybnickim) to niewielka wioska leżąca przy drodze z Rud do Raciborza, zewsząd otoczona lasami. Wieś leży w Parku Krajobrazowym „Cysterskie Kompozycje Krajobrazowe Rud Wielkich”. Północno-zachodnia część miejscowości nosi nazwę Krasiejów. Część kompleksów leśnych w okolicy Jankowic posiadają lokalne nazwy: Czołna – las na przedłużeniu ul. Polnej, Szpis i Kadłub – lasy przy drodze leśnej do Rudy Kozielskiej, Thiergarten – dawny ogrodzony zwierzyniec, położony na północ od wsi, Czorno Kałuża – las po prawej stronie drogi do Rud. Znane są także lokalne nazwy łąk: Pieńki, Czcionki; pól: Zokuźnie, Zopłocie; dróg; Granica, Hulica, Krzyżowe Drogi, Wywóz, a także wzniesień: Kampa (243 m n.p.m.) – okolice Wiejskiego Domu Kultury i boiska, Pendzichowa Górka – na przedłużeniu ulicy Leśnej, Góra Zamkowa (214 m n.p.m.) – przy dukcie z Krasiejowa do nieistniejącej leśniczówki Corvey.
Przez centrum wsi przebiega 919 Droga wojewódzka nr 919.
Historia.
Najstarszym zachowanym dokumentem wymieniającym Jankowice jest dyplom biskupa wrocławskiego Tomasza I z 1264 r. Osiedlali się tu ludzie, którzy zajmowali się pielęgnacją lasów, zbieraniem nasion drzew iglastych i uprawą wykarczowanych obszarów leśnych. W końcu XIX wieku w 67 gospodarstwach mieszkało tu 330 osób. We wsi był wówczas folwark książęcy i leśniczówka Rothenburg (Krasiejów). W 1910 r. wieś liczyła 206 ha i 351 mieszkańców, obszar dworski – 1018 ha i 9 mieszkańców. W czasie plebiscytu za Niemcami opowiedziało tu się 130 osób, za Polską – 98. W okresie międzywojennym wieś pozostała w granicach Niemiec.
W latach 1975–1998 miejscowość administracyjnie należała do województwa katowickiego.
Turystyka.
Przez miejscowość przebiega czerwony szlak turystyczny „Szlak Husarii Polskiej”, a także czerwona trasa rowerowa nr 6.

</doc>
<doc id="358958" url="https://pl.wikipedia.org/wiki?curid=358958" title="Jankowice (powiat rybnicki)">
Jankowice (powiat rybnicki)

Jankowice (Jankowice Rybnickie) (niem. "Königlich Jankowitz") – wieś w Polsce położona na Górnym Śląsku, w województwie śląskim, w powiecie rybnickim, w gminie Świerklany. 
Położenie.
Wieś sąsiaduje ze Świerklanami Górnymi oraz z rybnickimi dzielnicami: Radziejów, Chwałowice i Boguszowice. Miejscowość leży na obszarze Płaskowyżu Rybnickiego, będącego częścią Wyżyny Śląskiej. Znaczne różnice wysokości w ukształtowaniu terenu miejscowości (244 – 291,7 m n.p.m.) zyskały jej miano „Jankowickiej Szwajcarii”. Przez miejscowość przepływają Potok Chwałowicki oraz Potok Radziejowski, który jest dopływem Nacyny. Pod wpływem prac eksploracyjnych w kopalniach KWK Jankowice i KWK Chwałowice na terenie miejscowości w zapadliskach powstał szereg zbiorników wodnych. Na południe od wsi, na granicy ze Świerklanami, znajduje się Las Królewiok. Drugi mniejszy las, przecięty drogą, zwany Waldwiza, znajduje się w kierunku Popielowa.
Nazwa.
Miejscowość ma metrykę średniowieczną. Nazwa notowana od XIII wieku: 1258 "Janikowicz", 1264 "Janikowiz", 1300 "Janikowitz", 1614 "Jankowicze", 1652 "Jankowitz", 1679 "Jankowice", 1845 "Jankowice, Jankowitz (kongl.)", 1882 "Janikowice, Janikowice królewskie, niem Koeniglich Janikowitz", 1920 "Janikowice Rybnickie, Konigl. Jnikowitz". Nazwa jest patronimiczna i pochodzi od nazwy osobowej "Janik" wczesnego wariantu imion Janek lub "Jonek" z dodaniem sufiksu "-owice".
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod obecnie używaną polską nazwą "Jankowice" oraz zgermanizowaną "Jankowitz" Do 2006 miejscowość nazywała się Jankowice Rybnickie, a wcześniej Jankowice Królewskie. Ta druga nazwa stosowana była początkowo alternatywnie stając się w XIX wieku urzędową nazwą miejscowości po zakupie w 1788 dóbr rybnickich przez Fryderyka Wilhelma II.
Historia.
Miejscowe podanie głosi, że Jankowice i Michałkowice, dziś włączone w obręb Jankowic, zostały założone przez rycerzy Bolesława Chrobrego: Janka i Michała. Mieli oni, zgodnie z wcześniejszą umową, orząc od świtu do zmierzchu zakreślić obszar swoich dóbr. W ten sposób Janko utworzył Jankowice, a Michał – Michałkowice.
Pierwsza wzmianka o miejscowości pochodzi z 25 maja 1223 r. z dokumentu wydanego przez biskupa wrocławskiego Wawrzyńca (Laurentiusa) na prośbę księcia opolsko-raciborskiego Kazimierza I. Dotyczy dziesięciny, jaka miała być płacona przez Jankowice i sąsiednie wioski klasztorowi Norbetanek w Rybniku.
Miejscowość założona została na prawie polskim. Potwierdza to zapis w księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w szeregu wsi w pobliżu Rybnika, Żor i Wodzisławia w zlatynizowanej formie "Jancovitz" we fragmencie "Jancovitz similiter solvitur decima more polonico".
W roku 1670 w miejscowości wzniesiony został przez hrabiego Ferdynanda Leopolda Oppersdorfa kościół. 25 stycznia 1897 Jankowice stały się parafią.
W czasie plebiscytu górnośląskiego 748 osób głosowało za Polską, a 109 za Niemcami. Podczas powstań śląskich 3 maja 1921 roku miejscowość została zajęta przez powstańców. W późniejszych latach na obszarze miejscowości działał Związek Powstańców Śląskich.
Na podstawie dekretu PKWN z 31 sierpnia 1944 zostały utworzone miejsca odosobnienia, więzienia i ośrodki pracy przymusowej dla „hitlerowskich zbrodniarzy oraz zdrajców narodu polskiego”. Ministerstwo Bezpieczeństwa Publicznego utworzyło w Jankowicach obóz pracy nr 44 podlegający Centralnemu Zarządowi Przemysłu Węglowego, który działał przy KWK Jankowice.
W latach 1945-54 należała i była siedzibą gminy Jankowice Rybnickie, po reformie należała i była siedzibą gromady Jankowice Rybnickie, od 1973 r. w gminie Świerklany. Od 30 grudnia 1999 do 2019 roku Jankowice Rybnickie były siedzibą gminy Świerklany (aktualnie siedzibą gminy są z powrotem Świerklany Górne).
W latach 1975–1998 miejscowość administracyjnie należała do województwa katowickiego.
Zabytki.
Według Narodowego Instytutu Dziedzictwa, w miejscowości znajduje się jeden obiekt zabytkowy:
Poza nim, wartość historyczną, choć nie wpisaną do rejestru zabytków, przedstawia także:
Obiekty przyrodnicze.
W Jankowicach znajdują się dwa pomniki przyrody - dęby szypułkowe: "Jan" przy ulicy Świerklańskiej 92 oraz "Michał" przy ulicy Akacjowej 4.
Turystyka.
Przez miejscowość przebiegają następujące trasy rowerowe:
Kompleks szkolny w Jankowicach.
W 2003 roku w Jankowicach Rybnickich został wybudowany kompleks szkolny w którego skład wchodzi przedszkole, szkoła podstawowa oraz gimnazjum. Gimnazjum oraz szkoła podstawowa uczestniczą w programie Socrates Comenius. Szkoły partnerskie gimnazjum: Ies Pintor Colmeiro as Ferreiras (Galicia-Hiszpania) oraz Gymnasium "Albert Schweitzer" (Saksonia-Niemcy).

</doc>
<doc id="358959" url="https://pl.wikipedia.org/wiki?curid=358959" title="Jankowice Wielkie">
Jankowice Wielkie

Jankowice Wielkie, niem. Gross Jenkwitz – wieś w Polsce położona w województwie opolskim, w powiecie brzeskim, w gminie Olszanka.
Nazwa.
Jankowice to nazwa patronomiczna charakterystyczna dla wielu obszarów słowiańskich, w tym również na Śląsku. Pochodzi najprawdopodobniej od imienia Janek, Janko. Pierwsze wzmianki o niej pochodzą z roku 1352 – Jankowicz. Historia wsi jest bardzo podobna do większości miejscowości z dzisiejszej gminy Olszanka mocno ze sobą związanych choćby przez ród Pogorzelów – właścicieli okolicy od XIII do XVI wieku i kolonizację niemiecką.
Na terenie miejscowości działają LZS, Ochotnicza straż pożarna oraz Stowarzyszenie rozwoju wsi "Janko".
Zabytki.
Do wojewódzkiego rejestru zabytków wpisany jest:

</doc>
<doc id="358960" url="https://pl.wikipedia.org/wiki?curid=358960" title="Jankowo Dolne">
Jankowo Dolne

Jankowo Dolne – wieś w Polsce położona w województwie wielkopolskim, w powiecie gnieźnieńskim, w gminie Gniezno; nad Wełną i jeziorem Jankowskim.
Historia.
Wieś istnieje co najmniej od XIV wieku i pierwotnie notowana była w dokumentach jako Nankowo lub Niankowo, później pod nazwą Jankowo. W jednym z łacińskojęzycznych dokumentów z 1393 notowany jest Dobiesław "haeres de Nyankowo". W 1356 arcybiskup gnieźnieński Jarosław z Bogorii i Skotnik funduje i uposaża w miejscowości kościół p.w. św. Szymona i Judy. Eryguje również parafię, do której wciela wieś Wełnicę. Na prośbę Bodzęty, biskupa krakowskiego, który urodził się w Jankowie i był jej dziedzicem fundator nadał kościołowi dziesięcinę z Budzisławia i Kożuszkowa. W końcu XVII wieku parafią zarządza proboszcz ze Strzyżewa, którą w XVIII wieku zniesiono, a kościół rozebrano. 
Po rozbiorach Polski wieś znalazła się w zaborze pruskim. Miejscowość dwukrotnie wymienił XIX wieczny Słownik geograficzny Królestwa Polskiego. Leżała ona wówczas w powiecie gnieźnieńskim i liczyła w sumie 2899 morg powierzchni. Składała się z dwóch części – wsi oraz folwarku "Gałuzy". Miejscowość należała do N. Koszutskiego. W 1882 znajdowało się w niej 16 domów, w których mieszkało 234 mieszkańców z czego 67 ewangelików i 167 katolików. We wsi było wówczas 133 analfabetów. Znajdowała się w niej gorzelnia o napędzie parowym.
We wsi znajduje się korpus wiatraka „holendra” z 1896, dawny zajazd z 1905 (obecnie restauracja i hotel „Gościniec w Dolinie”) oraz nowoczesny kościół pw. św. Apostołów Szymona i Judy Tadeusza z 1998–2000.
W latach 1954–1961 wieś należała i była siedzibą władz gromady Jankowo Dolne. W 1962 r. siedzibęgromady przeniesiono do Gniezna. W latach 1975–1998 miejscowość administracyjnie należała do województwa poznańskiego.
Wśród poszukiwaczy meteorytów znana jest z tego, że znaleziono w tej miejscowości w 2004 r. kilka meteorytów nazwanych roboczo „Jankowo Dolne” (prawdopodobnie z tego samego spadku co meteoryt „Morasko”). Największy okaz (12 kg) był używany przez miejscowego rolnika jako obciążenie ula.

</doc>
<doc id="358962" url="https://pl.wikipedia.org/wiki?curid=358962" title="Jankowo Gdańskie">
Jankowo Gdańskie

Jankowo Gdańskie (kaszb."Jankòwò" lub "Gduńsczé Jankòwò", niem. "Jenkau") – wieś w Polsce położona w województwie pomorskim, w powiecie gdańskim, w gminie Kolbudy. Transport publiczny jest obsługiwany przez komunikację miejską Gdańska.
Znajduje się tutaj wiele firm, największe z nich to: Zakłady mięsne "Nowak", usługi komunalne "Komunal-Express", "Wiko" firma produkująca rurki elastyczne i wiele innych.
Historia.
W drugiej połowie XVIII wieku właścicielem Jankowa był Karol Fryderyk von Conradi, posiadacz licznych włości w okolicy. Ponieważ nie posiadał dzieci a chciał pozostawić ślad po sobie, ufundował w Jankowie wyższy zakład naukowy swojego imienia – „Prowincjonalny Instytut Szkolny i Wychowawczy im. Conradiego” (Conradinum). Zapisał również cały swój majątek szkole, w tym m.in. wioski: Bąkowo, Gołębiewo, Jankowo, Mokry Dwór i Dziewięć Włók. Szkoła z internatem została otwarta w trzy lata po śmierci von Conradiego (w 1801) i była zakładem szkolno-wychowawczym. Na początku był to rodzaj gimnazjum, które w 1819 zmieniono w seminarium nauczycielskie, które – gdy brakowało chętnych do nauki – przekształcono następnie w wyższą szkołę realną (w 1840). Szkoła miała charakter protestancko-niemiecki. W 1900 szkoła została przeniesiona do Gdańska Wrzeszcza. W latach 2006–2008 odpoczywał tutaj skoczek narciarski Janne Ahonen.
W 2021 we wsi odsłonięto obelisk upamiętniajacy funkcjonowanie Conradinum.
W latach 1975–1998 miejscowość administracyjnie należała do województwa gdańskiego.
Zobacz też.
Inne miejscowości o nazwie Jankowo: Jankowo, Janki, Jankówek

</doc>
<doc id="358963" url="https://pl.wikipedia.org/wiki?curid=358963" title="Jankowo-Młodzianowo">
Jankowo-Młodzianowo

Jankowo-Młodzianowo – wieś w Polsce położona w województwie podlaskim, w powiecie łomżyńskim, w gminie Nowogród.
Wierni kościoła rzymskokatolickiego należą do parafii Narodzenia Najświętszej Maryi Panny w Nowogrodzie.
Historia.
Wieś szlachecka położona była w drugiej połowie XVI wieku w powiecie łomżyńskim ziemi łomżyńskiej. W latach 1921 – 1939 wieś leżała w województwie białostockim, w powiecie łomżyńskim, w gminie Miastkowo.
Według Powszechnego Spisu Ludności z 1921 roku osadę zamieszkiwało 287 osób w 54 budynkach mieszkalnych. Miejscowość należała do parafii rzymskokatolickiej w Nowogrodzie. Podlegała pod Sąd Grodzki i Okręgowy w Łomży; właściwy urząd pocztowy mieścił się w m. Miastkowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="358964" url="https://pl.wikipedia.org/wiki?curid=358964" title="Jankowo-Skarbowo">
Jankowo-Skarbowo

Jankowo-Skarbowo – wieś w Polsce położona w województwie podlaskim, w powiecie łomżyńskim, w gminie Nowogród.
Wierni kościoła rzymskokatolickiego należą do parafii Narodzenia Najświętszej Maryi Panny w Nowogrodzie.
Historia.
W latach 1921 – 1939 wieś leżała w województwie białostockim, w powiecie łomżyńskim, w gminie Miastkowo.
Według Powszechnego Spisu Ludności z 1921 roku wieś zamieszkiwało 184 osoby w 28 budynkach mieszkalnych. Miejscowość należała do parafii rzymskokatolickiej w Nowogrodzie. Podlegała pod Sąd Grodzki i Okręgowy w Łomży; właściwy urząd pocztowy mieścił się w m. Miastkowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="358965" url="https://pl.wikipedia.org/wiki?curid=358965" title="Jankowy">
Jankowy

Jankowy – wieś w Polsce położona w województwie wielkopolskim, w powiecie kępińskim, w gminie Baranów.
Położenie.
Położone przy drodze powiatowej Baranów-Donaborów, ok. 4 km na wschód od Kępna, nad strumieniem Niesób.
Historia.
Miejscowość historycznie należy do ziemi wieluńskiej i pierwotnie związana była z Wielkopolską oraz Dolnym Śląskiem. Ma metrykę średniowieczną i istnieje co najmniej od XIII wieku. W 1295 w kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") miejscowość wymieniona jest w zlatynizowanej formie "villa Stognevi" czyli wieś należąca do Stoigniewa. Wymieniona również w dokumencie zapisanym po łacinie w 1305 jako „Jancow, Jankowi".
Miejscowość została odnotowana w historycznych dokumentach prawnych i podatkowych. W 1305 odnotowano we wsi pobieranie przez biskupa wrocławskiego dziesięciny oraz wiardunku z 30 łanów. W 1448 imiennie odnotowany został sołtys wsi - Bartosz. Pierwotnie Jankowy była wsią szlachecką, a później stała się wsią królewską. W 1459 Stanisław Kępiński, kanonik wieluński, zrzekł się m.in. Jankowy na rzecz swojego brata Tomasza. W 1474 król polski Kazimierz IV Jagiellończyk zapisał Tomaszowi Kępińskiemu 50 grzywien na swoich wsiach Donaborowie i Jankowy celem wynagrodzenia szkód poniesionych na ostatniej wojnie. Wieś leżała wówczas w dystrykcie ostrzeszowskim (łac. distr. Ostrz.).
W 1518 odnotowano w niej 3 łany, a w 1553 było 1,5 łana. W 1564 leżała w starostwie bolesławieckim. Było w niej wówczas 10 kmieci gospodarujących na 10 półłankach z czynszem po 24 groszy oraz 12 zagrodników płacących po 12 groszy. Karczma z rolą i ogrodem uiszczała 3 floreny i 6 groszy podatku. We wsi było również 20. dzianych barci, które były wówczas puste. Folwark na skupionym sołectwie i innych rolach miał 7,5 łana oraz kąty sołtysie. Jankowy była wtedy wsią królewską leżącą w tenucie bolesławieckiej w powiecie ostrzeszowskim województwa sieradzkiego. W 1638 przynależała do parafii Donaborów. W 1670 we wsi gospodarowało 10 kmieci, jeden kmieć plebana z Donaborowa oraz sołtys..
W latach 1975–1998 miejscowość administracyjnie należała do województwa kaliskiego. Liczba mieszkańców wynosi 566.
W Jankowach znajdują się ruiny XIX wiecznego dworu rodu Janiszewskich (obecnie własność prywatna), których majątek rozparcelowano w 1936 r., obok trojaki dworskie z 1904 r. i tzw. Belweder. 

</doc>
<doc id="358966" url="https://pl.wikipedia.org/wiki?curid=358966" title="Janków Drugi">
Janków Drugi

Janków Drugi – wieś w Polsce położona w województwie wielkopolskim, w powiecie kaliskim, w gminie Blizanów.
W latach 1975–1998 miejscowość administracyjnie należała do województwa kaliskiego.

</doc>
<doc id="358967" url="https://pl.wikipedia.org/wiki?curid=358967" title="Jankówek (powiat tomaszowski)">
Jankówek (powiat tomaszowski)

Jankówek – wieś w Polsce położona w województwie łódzkim, w powiecie tomaszowskim, w gminie Rokiciny.
W latach 1975–1998 miejscowość administracyjnie należała do województwa piotrkowskiego.

</doc>
<doc id="358968" url="https://pl.wikipedia.org/wiki?curid=358968" title="Jankówka">
Jankówka

Jankówka – wieś w Polsce, położona w województwie małopolskim, w powiecie wielickim, w gminie Wieliczka. Graniczy z wsiami: Bieńkowice, Sieraków, Gorzków, Raciborsko.
W latach 1954–1956 wieś należała i była siedzibą władz gromady Jankówka, po jej zniesieniu w gromadzie Raciborsko. W latach 1975–1998 wieś administracyjnie należała do województwa krakowskiego.
Jankówka w średniowieczu była folwarkiem, należącym do parafii Dziekanowice. Na początku XV w. pierwszymi właścicielami byli Zbyszek z Jankówki i jego żona Beata z Solca, następnie Skarbkowie herbu Drużyna. Jan Długosz w "Liber Beneficiorum" z lat 1470–1480 wymienia staw w Jankówce. Istniał też folwark. W drugiej połowie XVI w. wieś trafiła do Morsztynów. 2 maja 1656 roku chłopi ze Skrzydlnej podpalili dwór, który był zborem braci polskich. Kryptoariański ośrodek w Jankówce funkcjonował jeszcze na początku XVIII w. Od ok. 1846 roku wieś należała do Siedleckiego. W 1899 roku zostaje rozparcelowana. W 1908 roku właścicielem dworu został Józef Mehoffer. W roku 1925 założono miejscową straż pożarną. W 1946 roku tutejszy dwór został rozebrany. Pozostałości to stodoła ze spichlerzem z 1859 roku. W 1951 roku otwarto nową remizę strażacką.
Mieszkańcy wyznania rzymskokatolickiego w większości przynależą do parafii w Dziekanowicach, mniejsza część do parafii w Gorzkowie i Raciborsku.
Przez miejscowość przebiega Ariański Szlak w Wieliczce.
Przez wieś kursuje gminny autobus na linii R2 do dworca PKP Wieliczka Rynek Kopalnia, obsługiwany przez Wielicką Spółkę Transportową oraz bus firmy FB kursujący do Krakowa przez aleje Trzech Wieszczów.
Przez górną część wsi (przy głównej drodze wojewódzkiej nr 967) kursuje bus prywatnego przewoźnika FB do Krakowa oraz autobus linii A8 Kolei Małopolskich kursujący do dworca PKP w Wieliczce.

</doc>
<doc id="358969" url="https://pl.wikipedia.org/wiki?curid=358969" title="Janochy">
Janochy

Janochy – wieś w Polsce położona w województwie mazowieckim, w powiecie ostrołęckim, w gminie Troszyn.
Wierni kościoła rzymskokatolickiego należą do parafii Najświętszego Serca Pana Jezusa w Rzekuniu.
Historia.
W latach 1921–1939 wieś leżała w województwie białostockim, w powiecie ostrołęckim, w gminie Troszyn.
Według Powszechnego Spisu Ludności z 1921 roku wieś zamieszkiwało 178 osób, 174 było wyznania rzymskokatolickiego a 4 mojżeszowego. Jednocześnie 174 mieszkańców zadeklarowało polską przynależność narodową a 4 żydowską. Były tu 22 budynki mieszkalne . Miejscowość należała do parafii rzymskokatolickiej w Troszynie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Troszynie.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Scharfenwiese, Regierungsbezirk Zichenau III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="358970" url="https://pl.wikipedia.org/wiki?curid=358970" title="Janocin">
Janocin

Janocin – wieś w Polsce, położona w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 319 mieszkańców. Jest dziewiątą co do wielkości miejscowością gminy Kruszwica.
Historia.
Najstarsza wzmianka o Janocinie (jako Ninocinie) pochodzi z 1422 roku. W XVI w. tereny obecnej wsi Janocin należały do Jakuba Tarnowskiego. Dopiero w XIX w., kiedy osiedliła się tu rodzina Schendeli, wybudowano dwór wraz z zabudową gospodarczą i założono ogród. W 1870 r. właścicielem był A. Mittelstadt, a następnie Otto Naue (1880 r.), oraz jego spadkobiercy. Na terenie wsi znajduje się cmentarz ewangelicki z 1937 roku. 
Zabytki.
Według rejestru zabytków NID na listę zabytków wpisany jest park dworski z 2 poł. XIX w., nr rej.: A/284/1 z 11.10.1991.
Spółdzielnia rolnicza.
Na terenie wsi Janocin znajduje się RSP Janocin – Rolnicza spółdzielnia produkcyjna "Zjednoczenie", która działa od 1958 roku. W jej produkcji przeważa uprawa ziarna zbożowego, hodowla bydła mlecznego: produkcja i sprzedaż mleka oraz produkcja i sprzedaż mięsa – wędlin. 

</doc>
<doc id="358971" url="https://pl.wikipedia.org/wiki?curid=358971" title="Janolin">
Janolin

Janolin – wieś w Polsce położona w województwie łódzkim, w powiecie rawskim, w gminie Rawa Mazowiecka.
W latach 1975–1998 miejscowość administracyjnie należała do województwa skierniewickiego.

</doc>
<doc id="358972" url="https://pl.wikipedia.org/wiki?curid=358972" title="Janostrów">
Janostrów

Janostrów – wieś w Polsce położona w województwie lubelskim, w powiecie chełmskim, w gminie Dubienka.
W latach 1975–1998 miejscowość administracyjnie należała do województwa chełmskiego. Wieś stanowi sołectwo gminy Dubienka. Według Narodowego Spisu Powszechnego (III 2011 r.) liczyła 21 mieszkańców i była czternastą co do wielkości miejscowością gminy Dubienka.

</doc>
<doc id="358973" url="https://pl.wikipedia.org/wiki?curid=358973" title="Janoszyce">
Janoszyce

Janoszyce – wieś w Polsce położona w województwie mazowieckim, w powiecie płockim, w gminie Brudzeń Duży.
W latach 1975–1998 miejscowość administracyjnie należała do województwa płockiego.
Transport.
Przez centrum Janoszyc przebiega droga łącząca Brudzeń Duży z Karwosiekami.

</doc>
<doc id="358974" url="https://pl.wikipedia.org/wiki?curid=358974" title="Janowa">
Janowa

Janowa – wieś w Polsce położona w województwie opolskim, w powiecie nyskim, w gminie Otmuchów.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Janowiczi" w szeregu wsi lokowanych na prawie polskim "iure polonico".
Zabytki.
Do wojewódzkiego rejestru zabytków wpisany jest:

</doc>
<doc id="358975" url="https://pl.wikipedia.org/wiki?curid=358975" title="Janowice Duże">
Janowice Duże

Janowice Duże () – wieś w Polsce położona w województwie dolnośląskim, w powiecie legnickim, w gminie Krotoszyce.
Historia.
W roku 1937 administracja niemiecka zmieniła historyczną, posiadającą słowiańskie korzenie nazwę wsi ("Groß Jänowitz") na "Blüchersfelde" (na cześć feldmarszałka pruskiego Gebharda von Blüchera, który w roku 1813 prowadził w tej okolicy walki z wojskami francuskimi). W 1945 wieś włączono do Polski. Jej dotychczasowa ludność została wysiedlona do Niemiec.
Podział administracyjny.
W latach 1975–1998 miejscowość administracyjnie należała do województwa legnickiego.
Zabytki.
Do wojewódzkiego rejestru zabytków wpisany:

</doc>
<doc id="358976" url="https://pl.wikipedia.org/wiki?curid=358976" title="Janowice Poduszowskie">
Janowice Poduszowskie

Janowice Poduszowskie – wieś w Polsce, położona w województwie świętokrzyskim, w powiecie buskim, w gminie Gnojno.
Podział administracyjny.
W latach 1975–1998 miejscowość administracyjnie należała do województwa kieleckiego.
Historia.
Według XIX wiecznego opisu Janowice Poduszowskie to dobra składające się z folwarku z attynencyą Antoniów, nomenklaturą Nadrybio lub Potyrała oraz wsi Janowice i Antoniów. 
Odległość od Kielc wiorst 37, od Chmielnika wiorst 7.
W 1882 roku folwark posiadał:

</doc>
<doc id="358977" url="https://pl.wikipedia.org/wiki?curid=358977" title="Janowice Raczyckie">
Janowice Raczyckie

Janowice Raczyckie – wieś w Polsce położona w województwie świętokrzyskim, w powiecie buskim, w gminie Gnojno.
W latach 1975–1998 miejscowość administracyjnie należała do województwa kieleckiego.

</doc>
<doc id="358978" url="https://pl.wikipedia.org/wiki?curid=358978" title="Janowicze">
Janowicze

Janowicze – wieś w Polsce położona w województwie podlaskim, w powiecie białostockim, w gminie Juchnowiec Kościelny.
Wieś magnacka hrabstwa zabłudowskiego położona była w końcu XVIII wieku w powiecie grodzieńskim województwa trockiego. W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Świętej Trójcy w Juchnowcu.
Zobacz też.
Janowicze-Kolonia

</doc>
<doc id="358980" url="https://pl.wikipedia.org/wiki?curid=358980" title="Janowicze-Kolonia">
Janowicze-Kolonia

Janowicze-Kolonia – kolonia w Polsce położona w województwie podlaskim, w powiecie białostockim, w gminie Juchnowiec Kościelny.
W latach 1975–1998 miejscowość administracyjnie należała do województwa białostockiego.
Zobacz też.
Janowicze

</doc>
<doc id="358981" url="https://pl.wikipedia.org/wiki?curid=358981" title="Janowiec-Jastrząbki">
Janowiec-Jastrząbki

Janowiec-Jastrząbki (do 2011 "Janowiec Jastrząbski") – wieś w Polsce położona w województwie warmińsko-mazurskim, w powiecie nidzickim, w gminie Janowiec Kościelny.
W okresie międzywojennym w miejscowości stacjonowała placówka Straży Celnej „Jastrzębki”.
W latach 1975–1998 miejscowość administracyjnie należała do województwa olsztyńskiego.
1 stycznia 2011 r. zmieniono urzędowo nazwę wsi "Janowiec Jastrząbski" na osadę "Janowiec-Jastrząbki".

</doc>
<doc id="358982" url="https://pl.wikipedia.org/wiki?curid=358982" title="Janowiec Kościelny">
Janowiec Kościelny

Janowiec Kościelny – wieś w Polsce położona w województwie warmińsko-mazurskim, w powiecie nidzickim, w gminie Janowiec Kościelny.
Miejscowość jest siedzibą gminy Janowiec Kościelny.
We wsi znajduje się parafia pw. św. Jana Chrzciciela.
W okresie międzywojennym w miejscowości stacjonowała placówka Straży Celnej „Janowiec Kościelny”.
Historycznie miejscowość położona na północnym Mazowszu, na obszarze Ziemi Zawkrzeńskiej, kraina Poboże. Do 1954 roku siedziba wiejskiej gminy Szczepkowo, powiat mławski. W latach 1954–1972 wieś należała i była siedzibą władz gromady Janowiec Kościelny. W latach 1975–1998 miejscowość administracyjnie należała do województwa olsztyńskiego.

</doc>
<doc id="358983" url="https://pl.wikipedia.org/wiki?curid=358983" title="Janowiec-Leśniki">
Janowiec-Leśniki

Janowiec-Leśniki – osada w Polsce położona w województwie warmińsko-mazurskim, w powiecie nidzickim, w gminie Janowiec Kościelny.
W latach 1975–1998 miejscowość administracyjnie należała do województwa olsztyńskiego.
W okresie międzywojennym w miejscowości stacjonowała placówka Straży Celnej „Leśniki”.

</doc>
<doc id="358984" url="https://pl.wikipedia.org/wiki?curid=358984" title="Janowiec-Wieś">
Janowiec-Wieś

Janowiec-Wieś – wieś w Polsce położona w województwie kujawsko-pomorskim, w powiecie żnińskim, w gminie Janowiec Wielkopolski.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 96 mieszkańców. Jest osiemnastą co do wielkości miejscowością gminy Janowiec Wielkopolski.

</doc>
<doc id="358985" url="https://pl.wikipedia.org/wiki?curid=358985" title="Janowięta">
Janowięta

Janowięta – wieś w Polsce położona w województwie mazowieckim, w powiecie ciechanowskim, w gminie Opinogóra Górna.
W latach 1975–1998 miejscowość administracyjnie należała do województwa ciechanowskiego.

</doc>
<doc id="358986" url="https://pl.wikipedia.org/wiki?curid=358986" title="Janowo-Olędry">
Janowo-Olędry

Janowo-Olędry (niekiedy Janowo-Holendry) – wieś w Polsce położona w województwie wielkopolskim, w powiecie słupeckim, w gminie Strzałkowo.
W latach 1975–1998 miejscowość administracyjnie należała do województwa konińskiego.

</doc>
<doc id="358987" url="https://pl.wikipedia.org/wiki?curid=358987" title="Janowszczyzna">
Janowszczyzna

Janowszczyzna – wieś w Polsce położona w województwie podlaskim, w powiecie sokólskim, w gminie Sokółka.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1954–1972 wieś należała i była siedzibą władz gromady Janowszczyzna. W latach 1975–1998 miejscowość administracyjnie należała do województwa białostockiego.
W Janowszczyźnie znajduje się Szkoła Podstawowa z Oddziałami Integracyjnymi.
Pochodził stąd Henryk Trębicki – sztangista, brązowy medalista olimpijski z Meksyku (1968).
Wierni kościoła rzymskokatolickiego należą do parafii Matki Bożej Nieustającej Pomocy i św. Rocha w Lipinie. We wsi znajduje się kościół filialny pw. św. Rocha.

</doc>
<doc id="358988" url="https://pl.wikipedia.org/wiki?curid=358988" title="Janówek Drugi">
Janówek Drugi

Janówek Drugi – wieś w Polsce położona w województwie mazowieckim, w powiecie legionowskim, w gminie Jabłonna.
W latach 1975–1998 miejscowość administracyjnie należała do województwa warszawskiego.

</doc>
<doc id="358989" url="https://pl.wikipedia.org/wiki?curid=358989" title="Janówek Duranowski">
Janówek Duranowski

Janówek Duranowski – wieś w Polsce położona w województwie mazowieckim, w powiecie sochaczewskim, w gminie Sochaczew.
W latach 1975–1998 miejscowość administracyjnie należała do województwa skierniewickiego.

</doc>
<doc id="358990" url="https://pl.wikipedia.org/wiki?curid=358990" title="Janówek Pierwszy">
Janówek Pierwszy

Janówek Pierwszy – dawniej Janówek, wieś w Polsce położona w województwie mazowieckim, w powiecie legionowskim, w gminie Wieliszew.
W latach 1952–1954 miejscowość była siedzibą gminy Janówek.
Historia.
Pierwsza wzmianka o Janówku pochodzi z 1404 r. Wtedy to Sędziwój z Góry wystąpił do króla Władysława Jagiełły o nadanie miejscowości praw. Zostały one nadane Janowi z Góry herbu Nałęcz w 1428 roku.
W XVIII w. Janówek oraz pobliskie wsie Góra, Olszewnica Stara, Krubin i miasto Nowy Dwór Mazowiecki weszły w posiadanie rodu Poniatowskich. Ich zarządcą został bratanek króla Stanisława Augusta Poniatowskiego, Stanisław, który pełnił urząd Podskarbiego Wielkiego Litewskiego. Janówek, Góra oraz inne okoliczne wsie stały się folwarkiem.
Na ten czas przypada okres świetności tych terenów. W przylegającej do Janówka Górze powstał pałac, w którym Stanisław Poniatowski organizował bale mające być konkurencją dla tzw. „Obiadów czwartkowych” jego stryja, króla Stanisława Augusta Poniatowskiego.
Od czasu wybudowania pałacu w Górze, pozycja i historia Janówka są jemu podporządkowane.
W 1795 r. pałac i przyległe ziemie stały się własnością Ludwika Szymona Gutakowskiego. Po jego śmierci majątek przechodził z rąk do rąk w obrębie rodziny. Zarządzały nim po kolei jego żony, siostry i brat. W tych czasach powstały gorzelnia, browar, wiatrak, młyn, deptak oraz przeprawy na Narwi i Wiśle.
W 1839 r. władze cesarskie zajęły majątek i oddały go biskupom utworzonej właśnie prawosławnej eparchii warszawskiej, którzy byli w jego posiadaniu do I wojny światowej.
W 1933 r. Ministerstwo Wyznań Religijnych i Oświecenia Publicznego otworzyło „Państwową Szkołę Rolniczą Żeńską w Willi Górze”. Dzięki sprawnemu zarządzaniu i wysokim kwalifikacjom nauczycieli, szkoła w Górze, była oblegana przez kobiety z Polski, ale także z Francji, Czechosłowacji i Niemiec. Podczas II wojny światowej szkoła zaprzestała działalności, a sam pałac uległ poważnym uszkodzeniom. Z zabudowań pałacowych zachowała się jedynie oficyna pałacowa – obecnie dom mieszkalny.
Po wojnie obiekt zajął Zakład Doświadczalny Polskiej Akademii Nauk.
Ludność.
Janówek liczy 520 mieszkańców. Ich źródłem utrzymania jest głównie rolnictwo i ogrodnictwo. Wielu pracuje także w Nowym Dworze Mazowieckim, a część także w Legionowie i Warszawie.
Parafia.
Dnia 22 czerwca 1992 roku bp Kazimierz Romaniuk skierował księdza Krzysztofa Czyżyka, dotychczasowego wikariusza katedry św. Floriana w Warszawie do organizowania Ośrodka Duszpasterskiego w miejscowości Janówek w parafii św.Michała w Nowym Dworze Mazowieckim.
W 1993 roku rozpoczęta została budowa kościoła, a trzy lata później kościół pw. Św.Bartłomieja Apostoła został poświęcony.
Swym zasięgiem parafia obejmuje wsie: Janówek I, Janówek II, Janówek Osiedle Wojskowe, Góra i PAN Góra, Krubin, Olszewnica Nowa – 12 rodzin. Na frontowej ścianie widnieje tablica: „Kościół parafialny zbudowany z fundacji Janiny Korczyńskiej i ofiar parafian, poświęcony 17 X 1996 A.D.”
Szkolnictwo.
W Janówku znajduje się przedszkole oraz Szkoła Podstawowa im. Józefa Wybickiego. W tej ostatniej uczą się dzieci z Janówka i Góry. Do 1972 r. jej budynki były drewniane. W latach 1968–1972 wybudowano budynki murowane, a w roku 1993 koło szkoły powstała sala sportowa.
Straż pożarna.
OSP Janówek została założona w 1932 r. Ze składek mieszkańców zbudowano remizę która funkcjonuje do dziś. Oprócz służenia strażakom jest wykorzystywana jako ośrodek spotkań mieszkańców wsi Góra i Janówka, czy zebrań sołeckich. Do OSP Janówek należy trzydziestu dwóch członków.
Turystyka.
Część terenów wokół Janówka wchodzi w skład Warszawskiego Obszaru Krajobrazu Chronionego. Można tam spotkać wszelkie gatunki flory i fauny występujące na Mazowszu. Mają tam swoje siedliska m.in. jelenie, dziki, jaszczurki zwinki i wiele innych.
Nieopodal Janówka przepływa Narew, oraz znajduje się wiele mniejszych zbiorników wodnych jak jezioro Góra, czy „glinianki”.
Przez Janówek przebiegają dwa szlaki turystyczne: II-a część niebieskiego szlaku wzdłuż Narwi i Wisły WA1459n Nieporęt – Choszczówka (29 km; Zegrze – Poddębie – Łąki Kałuszyńskie – Kępa Kikolska – Janówek), z półtorakilometrowym Łącznikiem Kałuszyńskim oraz część szlaku czerwonego WA 1420 Modlin – Wiązowna.
W pobliżu Janówka znajduje się zespół fortów, który wchodził w skład umocnień twierdzy Modlin. Grupa forteczna Janówek powstawała w latach 1883–1888 (obiekt ceglanoziemny) i 1912 – 1915 (dwa obiekty żelbetowe).
Są one zniszczone i obecnie odwiedzają je, oprócz miłośników militariów i paintballa, wspinacze skałkowi.
Janówek jest położony w pobliżu drogi wojewódzkiej nr 631 łączącej się z drogami: krajową nr 61 i wojewódzką nr 621 oraz warszawskiej podmiejskiej linii kolejowej Warszawa – Nasielsk (stacja Janówek).
Wieś jest także połączona z Nowym Dworem, Legionowem i Warszawą poprzez nowodworski PPKS.

</doc>
<doc id="358991" url="https://pl.wikipedia.org/wiki?curid=358991" title="Janów Karwicki">
Janów Karwicki

Janów Karwicki – wieś w Polsce położona w województwie łódzkim, w powiecie opoczyńskim, w gminie Opoczno.
W latach 1975–1998 miejscowość administracyjnie należała do województwa piotrkowskiego.
Wierni kościoła rzymskokatolickiego należą do parafii św. Bartłomieja w Opocznie.

</doc>
<doc id="358992" url="https://pl.wikipedia.org/wiki?curid=358992" title="Janówka Wschodnia">
Janówka Wschodnia

Janówka Wschodnia – wieś w Polsce położona w województwie lubelskim, w powiecie zamojskim, w gminie Komarów-Osada.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Komarów-Osada.
Historia.
W wieku XIX Janówka – dziś dwie wsie Janówka Zachodnia i Janówka Wschodnia w powiecie zamojskim.
Słownik geograficzny Królestwa Polskiego z roku 1882 opisuje Janówkę jako wieś w powiecie tomaszowskim, gminie i parafii Komarów. Wieś oddalona o 3 mile od Tomaszowa i granicy Galicji i o pół mili od szosy idącej z Zamościa do granicy.
Włościanie, przed 1804 rokiem byli czynszownikami, w liczbie 507 mieszkańców. Posiadali dymów 90 i 487 mórg gruntu ornego, „łąk 14 mórg. a łanu 264 mórg”. Niegdyś Janówka należała do hrabiowskiego rodu Mierów. Gleba na wzniesieniu popielatka, grunt urodzajny, włościanie jako mało gruntu posiadający zajmują się różnymi rzemiosłami we wsi był stolarz 1, cieśli 2, szewc l, tkaczów 12. Inni zaś zajmują się powroźnictwem, robieniem łyżek, szufli.

</doc>
<doc id="358994" url="https://pl.wikipedia.org/wiki?curid=358994" title="Janówka Zachodnia">
Janówka Zachodnia

Janówka Zachodnia – wieś w Polsce położona w województwie lubelskim, w powiecie zamojskim, w gminie Komarów-Osada.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Komarów-Osada.
Historia.
W wieku XIX Janówka – dziś dwie wsie Janówka Zachodnia i Janówka Wschodnia w powiecie zamojskim.
Słownik geograficzny Królestwa Polskiego z roku 1882 opisuje Janówkę jako wieś w powiecie tomaszowskim, gminie i parafii Komarów. Wieś oddalona o 3 mile od Tomaszowa i granicy Galicji i o pół mili od szosy idącej z Zamościa do granicy.
Włościanie, przed 1804 rokiem byli czynszownikami, w liczbie 507 mieszkańców. Posiadali dymów 90 i 487 mórg gruntu ornego, „łąk 14 mórg. a łanu 264 mórg”. Niegdyś Janówka należała do hrabiowskiego rodu Mierów. Gleba na wzniesieniu popielatka, grunt urodzajny, włościanie jako mało gruntu posiadający zajmują się różnymi rzemiosłami we wsi był stolarz 1, cieśli 2, szewc l, tkaczów 12. Inni zaś zajmują się powroźnictwem, robieniem łyżek, szufli.

</doc>
<doc id="358995" url="https://pl.wikipedia.org/wiki?curid=358995" title="Janów-Mikołajówka">
Janów-Mikołajówka

Janów-Mikołajówka – wieś w Polsce położona w województwie mazowieckim, w powiecie nowodworskim, w gminie Czosnów.
W latach 1975–1998 miejscowość administracyjnie należała do województwa warszawskiego.

</doc>
<doc id="358996" url="https://pl.wikipedia.org/wiki?curid=358996" title="Jantar (województwo pomorskie)">
Jantar (województwo pomorskie)

Jantar () – wieś w Polsce położona w województwie pomorskim, w powiecie nowodworskim, w gminie Stegna na pograniczu Mierzei Wiślanej i Żuław Wiślanych, z przystanią morską dla rybaków (pas plaży), przy drodze wojewódzkiej nr 501.
Wieś na szlaku Żuławskiej Kolei Dojazdowej. Leży pomiędzy Mikoszewem a Stegną. Przez te obszary przechodził niegdyś szlak bursztynowy. Co roku w okresie wakacji letnich odbywają się tutaj Mistrzostwa Świata w Poławianiu Bursztynu. W miejscowości działa Stowarzyszenie Rozwoju Miejscowości Jantar, którego głównym celem jest wspieranie wszechstronnego i zrównoważonego rozwoju: społecznego, kulturalnego i gospodarczego miejscowości Jantar.
Historia.
Wieś należąca do Mierzei Wiślanej terytorium miasta Gdańska położona była w drugiej połowie XVI wieku w województwie pomorskim.
W latach 1954–1958 wieś należała i była siedzibą władz gromady Jantar, po jej zniesieniu w gromadzie Stegna. W latach 1975–1998 miejscowość administracyjnie należała do województwa elbląskiego.
Turystyka.
Jest to miejscowość turystyczna z rozwiniętą bazą noclegową, strzeżonym przez ratowników WOPR kąpieliskiem morskim oraz punktami gastronomicznymi, otoczona lasami iglasto-liściastymi. W Jantarze znajduje się kryta pływalnia, szkoła podstawowa, kościół, staw rybny Polskiego Związku Wędkarstwa. Istnieje pasieka, mini zoo, stadnina koni, szkoła jeździecka. 

</doc>
<doc id="358997" url="https://pl.wikipedia.org/wiki?curid=358997" title="Jantoniów">
Jantoniów

Jantoniów – wieś w Polsce położona w województwie świętokrzyskim, w powiecie sandomierskim, w gminie Klimontów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="358998" url="https://pl.wikipedia.org/wiki?curid=358998" title="Januszew">
Januszew

Januszew – wieś w Polsce położona w województwie mazowieckim, w powiecie sochaczewskim, w gminie Młodzieszyn.
Prywatna wieś szlachecka "Januszewo" położona była w drugiej połowie XVI wieku w powiecie gąbińskim ziemi gostynińskiej województwa rawskiego. W latach 1975–1998 miejscowość administracyjnie należała do województwa skierniewickiego.
Niedaleko wsi Januszew Bzura wpada do Wisły.

</doc>
<doc id="358999" url="https://pl.wikipedia.org/wiki?curid=358999" title="Januszno">
Januszno

Januszno – wieś w Polsce położona w województwie mazowieckim, w powiecie radomskim, w gminie Pionki. Leży nad Zagożdżonką
W latach 1954–1968 wieś należała i była siedzibą władz gromady Januszno, po jej zniesieniu w gromadzie Pionki. W latach 1957–1975 miejscowość administracyjnie należała do województwa kieleckiego, następnie w latach 1975–1998 do województwa radomskiego.
Przez Januszno przechodzi zielony szlak turystyczny: Zwoleń – Sucha – Pionki – Januszno – Garbatka-Letnisko – Sieciechów – Dęblin – Kock.
Wierni Kościoła rzymskokatolickiego należą do parafii Najświętszej Maryi Panny Królowej Polski w Pionkach.

</doc>
<doc id="359000" url="https://pl.wikipedia.org/wiki?curid=359000" title="Januszowa">
Januszowa

Januszowa – wieś w Polsce położona w województwie małopolskim, w powiecie nowosądeckim, w gminie Chełmiec}.
Wieś duchowna, własność opactwa norbertanów w Nowym Sączu położona była w drugiej połowie XVI wieku w powiecie sądeckim województwa krakowskiego.
W latach 1975–1998 miejscowość administracyjnie należała do województwa nowosądeckiego.
Wieś leży w zachodniej części Beskidu Niskiego. Powstała w wyniku osadnictwa mieszczan sądeckich. 30 czerwca 2004 wieś liczyła 528 mieszkańców. We wsi działa szkoła podstawowa. W 2019 roku została utworzona siłownia zewnętrzna.
Wierni kościoła rzymskokatolickiego należą do parafii św. Jana Pawła II w Nowym Sączu.

</doc>
<doc id="359001" url="https://pl.wikipedia.org/wiki?curid=359001" title="Jaracz (województwo wielkopolskie)">
Jaracz (województwo wielkopolskie)

Jaracz – wieś w Polsce, położona w województwie wielkopolskim, w powiecie obornickim, w gminie Rogoźno, nad rzeką Wełną.
W latach 1975–1998 miejscowość administracyjnie należała do województwa pilskiego.
W pobliżu wsi, ok. 2 km na pn.-zach. od centrum Jaracza, w osadzie młyńskiej Jaracz-Młyn od 1981 roku znajduje się Muzeum Młynarstwa i Wodnych Urządzeń Przemysłu Wiejskiego, będące oddziałem Muzeum Narodowego Rolnictwa i Przemysłu Rolno-Spożywczego w Szreniawie. Jest tutaj także farma strusi, żwirownia i stara szkoła, służąca obecnie jako budynek mieszkalny.

</doc>
<doc id="359002" url="https://pl.wikipedia.org/wiki?curid=359002" title="Jarandowo">
Jarandowo

Jarandowo (dawniej niem. "Süssenberg", "Süßenberg", po 1945 Raszczewo, potem Jurandowo) – wieś w Polsce położona w województwie warmińsko-mazurskim, w powiecie lidzbarskim, w gminie Lidzbark Warmiński, w pobliżu jeziora Symsar. W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.
Niemiecka nazwa wsi (Sussenberg) oznacza w wolnym tłumaczeniu "słodka górka".
Historia.
Wieś założona została w XIV wieku (między rokiem 1333 a 1342) przez wójta warmińskiego Henryka Lutra. Zasadźca wyznaczył dotację dla kaplicy, która miała być filią parafii w Kraszewie (dekanat lidzbarski), nie wiadomo jednak czy w tym czasie została zbudowana. Lokacja wsi została potwierdzona w 1359 przez biskupa warmińskiego Jana Styprocka. Jarandowo doznało dużych zniszczeń w czasie wojny polsko-krzyżackiej w latach 1519-1521 oraz w czasie wojen szwedzkich (1655-1660). Pierwszy kościół został zbudowany w 1359 r., ale został zniszczony w czasie wojen. Kolejny wzniesiono w 1791 roku i rozbudowano trzy lata później. W 1927 r. (13 września) w Jarandowie powstała samodzielna parafia. W 1944 roku parafię objął ks. Gerhard Fittkau, który został deportowany w 1945 r. do Rosji (swoje wspomnienia z okresu pobytu w Jarandowie oraz zesłania w Rosji opisał w książce pt. "Mój trzydziesty trzeci rok życia", wydanej w 1994 r.).
W roku 1783 we wsi odnotowano 42 gospodarstwa domowe (dymy). W spisie z 1818 r. wykazano 240 osób, natomiast w 1939 r. - 469. Do 1945 roku Jarandowo było wsią sołecką. W roku 1988 we wsi mieszkało 146 osób.
Zabytki.
Kościół Niepokalanego Poczęcia NMP (1791-1794), zbudowany na miejscu wcześniejszej kaplicy, kościół filianny parafii w Kłębowie. W 1894 r. dobudowano neogotycką wieżę, natomiast a w 1936 r. zakrystię i prezbiterium. Na dachu znajduje się ośmioboczna wieżyczka, zwieńczona chorągiewką z datą 1791. Fundamenty kościoła z kamienia polnego. Zabytkowy ołtarz główny z okresu baroku. Ambona manierystyczna z pierwszej połowy XVII wieku, gruntownie przekształcona i uzupełniona dekoracją akantową w końcu XVII wieku. Chór i prospekt organowy mają cechy klasycystyczne. Kościół otoczony jest ogrodzeniem, pochodzącym z kwater sąsiedniego cmentarza.

</doc>
<doc id="359003" url="https://pl.wikipedia.org/wiki?curid=359003" title="Jaranowo">
Jaranowo

Jaranowo – wieś w Polsce położona w województwie kujawsko-pomorskim, w powiecie aleksandrowskim, w gminie Bądkowo.
Podział administracyjny.
W latach 1975−1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy Bądkowo w BIP.
Historia.
Jaranowo w wieku XIX występuje w Słowniku jako wieś w powiecie nieszawskim, gminie i parafii Bądkowo. Dobra Jaranowo liczą rozległości 2060 mórg (około 1153,6 ha). W skład dóbr wchodzą Jaranowo Kolonia i Stasin.
W miejscowości urodził się Ryszard Kwiatkowski, polski kompozytor i pedagog.

</doc>
<doc id="359004" url="https://pl.wikipedia.org/wiki?curid=359004" title="Jaranowo Duże">
Jaranowo Duże

Jaranowo Duże (do grudnia 2008 r. "Jaranowo-Majątek") – wieś w Polsce położona w województwie kujawsko-pomorskim, w powiecie aleksandrowskim, w gminie Bądkowo.
Podział administracyjny.
W latach 1975–1998 miejscowość administracyjnie należała do województwa włocławskiego.
Nazwa.
Do grudnia 2008 r. miejscowość nosiła nazwę "Jaranowo-Majątek".
Demografia.
Według Narodowego Spisu Powszechnego (III 2011 r.) liczyło 213 mieszkańców. Jest piątą co do wielkości miejscowością gminy Bądkowo.
W majątku w Jaranowie urodził się Stanisław Dzierzbicki (1854-1919) – polski inżynier i polityk, wicepremier i minister rolnictwa i dóbr koronnych w rządzie Jana Kantego Steczkowskiego (Królestwo Polskie 1918)

</doc>
<doc id="359005" url="https://pl.wikipedia.org/wiki?curid=359005" title="Jaranówek">
Jaranówek

Jaranówek – wieś w Polsce położona w województwie kujawsko-pomorskim, w powiecie włocławskim, w gminie Brześć Kujawski.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 120 mieszkańców. Jest 22. co do wielkości miejscowością gminy Brześć Kujawski.
Niegdyś część dóbr Brzezie, należących do Kronenbergów.

</doc>
<doc id="359006" url="https://pl.wikipedia.org/wiki?curid=359006" title="Jarantów">
Jarantów

Jarantów – wieś w Polsce położona w województwie wielkopolskim, w powiecie kaliskim, w gminie Blizanów.
W latach 1975–1998 miejscowość administracyjnie należała do województwa kaliskiego.
W dniach 27–31 sierpnia 2008 na miejscowym hipodromie odbyły się V Mistrzostwa Świata w Powożeniu Zaprzęgami Jednokonnymi.
Na północny wschód od wsi znajduje się Grodzisko w Jarantowie (X/XI wiek).

</doc>
<doc id="359007" url="https://pl.wikipedia.org/wiki?curid=359007" title="Jarantów-Kolonia">
Jarantów-Kolonia

Jarantów-Kolonia – wieś w Polsce położona w województwie wielkopolskim, w powiecie kaliskim, w gminie Blizanów.
W latach 1975–1998 miejscowość administracyjnie należała do województwa kaliskiego.

</doc>
<doc id="359008" url="https://pl.wikipedia.org/wiki?curid=359008" title="Jarcewo">
Jarcewo

Jarcewo (niem. "Zandersdorf") – wieś w Polsce położona w województwie pomorskim, w powiecie chojnickim, w gminie Chojnice. Połączenie z centrum Chojnic umożliwiają autobusy komunikacji miejskiej (linia nr 2).
Prywatna wieś szlachecka położona była w drugiej połowie XVI wieku w województwie pomorskim. W latach 1975–1998 miejscowość administracyjnie należała do województwa bydgoskiego.
Zabytki.
Według rejestru zabytków NID na listę zabytków wpisany jest zespół dworski, 1 poł. XIX w., po 1920, nr rej.: A/230/1-7 z 10.06.1987:

</doc>
<doc id="359009" url="https://pl.wikipedia.org/wiki?curid=359009" title="Jarchlino">
Jarchlino

Jarchlino – wieś sołecka w Polsce, położona w województwie zachodniopomorskim, w powiecie goleniowskim, w gminie Nowogard.
Położenie sołectwa.
Sołectwo Jarchlino jest położone we wschodniej części gminy, w odległości 7 km od Nowogardu. Od północy sąsiaduje z sołectwem Konarzewo, od wschodu z sołectwem Łosośnica (gmina Resko), od południa z sołectwami: Wierzbięcin i Słajsino. Od zachodu natomiast z sołectwami: Kulice i Maszkowo. Całkowita powierzchnia sołectwa wynosi 919 ha.
Historia.
Nazwa „Jarchlino” jest prawdopodobnie pochodzenia słowiańskiego („jariza” – zboże jare, pole obsiane żytem jarym).
W XV w. wieś przeszła w posiadanie rodu Dewitz z Dobrej Nowogardzkiej i taki stan trwał przez około 400 lat. 
W 1726 r. członkowie rodziny von Dewitz sprzedali posiadłość pułkownikowi Augustowi Fryderykowi von Bismarck. Od tego czasu aż do 1945 r. Jarchlino było jedną z głównych siedzib rodowych rodziny von Bismarck. W drugiej połowie XIX w. właścicielem majątku został Bernard von Bismarck. Podczas II wojny światowej siedziba rodowa Bismarcków została zniszczona, jednak w jarchlińskim parku można zobaczyć jej pozostałości.
Około połowy XIX w. areał wsi obejmował 600 ha, w Jarchlinie było 21 domów, w tym młyn wodny. W latach 30. XX w. zmieniono profil hodowli na bydło mleczne (154 szt.) i trzodę chlewną (120 szt.). 
Dane z 1928 r. podają, iż w Jarchlinie mieszkało 318 osób, a w 1939 r. łącznie 487 osób. 
W Jarchlinie znajdował się folwark, owczarnia oraz młyn wodny, który w części zachował się do dziś. Do 1999 r. na terenie wsi znajdowała się szkoła podstawowa. Jej pamiątkowa strona internetowa: www.sp-jarchlino.cba.pl
W latach 1975–1998 miejscowość administracyjnie należała do województwa szczecińskiego.
Zabytki i turystyka.
Pierwszą świątynię wzniesiono we wsi w końcu XV w., w stylu późnogotyckim. Obecna pochodzi prawdopodobnie z XVII w. Jest to budowla na planie prostokąta, zbudowana z dużych głazów narzutowych. Na wyposażeniu kościoła znajdował się XVI-wieczny srebrny kielich i zabytkowy mszał drukowany na papierze.
Na wieży kościoła wiszą dwa dzwony. Mniejszy, o średnicy 55 cm, odlany został w XVI w.; drugi dzwon, o średnicy 72 cm, z herbami rodów: Dewitzów i Derfflingerów, pochodzi z 1697 r. Został on przekazany przez von Kridevita z Kołobrzegu.
Do 1945 r. świątynia posiadała status kościoła parafialnego. 1 lipca 1945 r. poświęcono ją w obrządku katolickim pod wezwaniem św. Józefa. Obecnie kościół należy do parafii św. Rafała Kalinowskiego w Nowogardzie.
Wiele domów mieszkalnych ma status zabytków, np. budynek byłej stacji kolejowej.
Ważnymi obiektami są: aleja kasztanowa stanowiąca kiedyś dojazd do PGR oraz aleja lipowa.
Przez centrum miejscowości przebiega międzygminny szlak rowerowy „Równina Nowogardzka” liczący sobie w sumie 122 km.
Obiekty użytku publicznego.
W Jarchlinie znajdują się: boisko sportowo-rekreacyjne do piłki nożnej i piłki siatkowej, dobrze wyposażony i ogrodzony plac zabaw dla dzieci, świetlica wiejska, sklep.
Infrastruktura techniczna.
Do infrastruktury technicznej, istniejącej w miejscowości należą: ujęcie wody wraz z siecią wodociągową, sieć telekomunikacyjna, stacja transformatorowa wraz z nadziemną siecią energetyczną. W Jarchlinie jest zainstalowane nowoczesne oświetlenie drogowe (sodowe). Oprawy oświetleniowe zawieszone są na stojących przy drogach słupach energetycznych za pomocą krótkich wysięgników. Przez miejscowość przebiegają dwie drogi powiatowe o nawierzchni bitumicznej: Resko-Kulice oraz Żabowo-Jarchlino. Pozostałą część ciągów komunikacyjnych stanowią drogi gminne o nawierzchni brukowej lub utwardzonej frezem asfaltowym. Sieć kanalizacyjna i gazowa jest w planach. 
Komunikacja.
Przez Jarchlino kursują regularne linie prywatnych przewoźników oraz w roku szkolnym autobusy PKS.

</doc>
<doc id="359010" url="https://pl.wikipedia.org/wiki?curid=359010" title="Jarczechowo">
Jarczechowo

Jarczechowo – wieś w Polsce położona w województwie kujawsko-pomorskim, w powiecie lipnowskim, w gminie Kikół.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 118 mieszkańców. Jest najmniejszą miejscowością gminy Kikół.

</doc>
<doc id="359011" url="https://pl.wikipedia.org/wiki?curid=359011" title="Jarczew">
Jarczew

Jarczew – wieś w Polsce położona w województwie lubelskim, w powiecie łukowskim, w gminie Wola Mysłowska. Jest największą miejscowością tejże gminy.
Do 1954 roku istniała gmina Jarczew. W latach 1954–1958 wieś należała i była siedzibą władz gromady Jarczew, po jej zniesieniu w gromadzie Podosie. W latach 1975–1998 miejscowość administracyjnie należała do województwa siedleckiego.
W Jarczewie znajduje się unikalna w skali kraju stacja pomiarowa IMiGW (oprócz Łeby i Śnieżki) monitorującą stężenie m.in. ozonu czy SO3. We wsi znajduje się także zabytkowy dwór.
Wierni Kościoła rzymskokatolickiego należą do parafii Niepokalanego Serca Najświętszej Maryi Panny w Wilczyskach lub do parafii Zwiastowania Najświętszej Maryi Panny w Żelechowie.

</doc>
<doc id="359012" url="https://pl.wikipedia.org/wiki?curid=359012" title="Jarczewo">
Jarczewo

Jarczewo – wieś w Polsce położona w województwie kujawsko-pomorskim, w powiecie lipnowskim, w gminie Skępe.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 269 mieszkańców. Jest piątą co do wielkości miejscowością gminy Skępe.

</doc>
<doc id="359014" url="https://pl.wikipedia.org/wiki?curid=359014" title="Jarczów">
Jarczów

Jarczów – wieś w Polsce położona w województwie lubelskim, w powiecie tomaszowskim, w gminie Jarczów, na obszarze Równiny Bełskiej.
Jarczów uzyskał lokację miejską w 1755 roku, zdegradowany w 1869 roku.
W latach 1954–1972 wieś należała i była siedzibą władz gromady Jarczów. W latach 1975–1998 miejscowość administracyjnie należała do województwa zamojskiego.
Wieś dzieli się na osiedla: Kolonia I, Kolonia II, Zaolzie, Zawady, Centrum.
Miejscowość jest siedzibą gminy Jarczów.
Zabytki.
Do czasów II wojny światowej w Jarczowie znajdowała się murowana synagoga (została zniszczona przez Niemców).
Historia.
Pierwsze wzmianki o istnieniu Jarczowa (Konwicy) pochodzą z 1487 r. W 1569 r. współwłaścicielem wsi był Andrzej Jarczowski. Jarczów znajdował się w posiadaniu rodziny Jarczowskich, od których pochodzi nazwa wsi, do połowy XVIII w. Wtedy nowym właścicielem osady został Maurycy Józef Kurdwanowski – rotmistrz królewski i starosta baranowski oraz bruśniowski. Z jego inicjatywy Jarczów uzyskał w 1755 r. prawa miejskie. Jan Górak zamieszcza inną wersję herbu – z głową osła.
Miasteczko powstało na gruntach wsi Korhynie.
W 1772 r. Jarczów znalazł się w zaborze austriackim, w 1809 r. w Księstwie Warszawskim, a od 1815 r. wszedł w skład Królestwa Polskiego.
W 1841 r. wielki pożar zniszczył miasto. W 1846 r. właścicielem Jarczowa został hrabia O’Donnel, który na stałe przebywał w Wiedniu. Jego plenipotentem był hrabia Łoś. Po 1850 r. właścicielami miasta zostali Makomascy.
Podczas powstania styczniowego, w nocy z 24 na 25 października 1863 r., w Jarczowie doszło do zaciętej walki pomiędzy oddziałem konnym powstańców pod dowództwem majora Czyżewicza a Kozakami. Oddziały kozackie poniosły w tej walce klęskę.
13 stycznia 1870 r. pozbawiono Jarczów praw miejskich. Mimo to w Jarczowie w dalszym ciągu istniała kancelaria gminna.
Po I wojnie światowej w osadzie powstała jednoklasowa szkoła polska. Początkowo znajdowała się w budynku prywatnym i uczył w niej tylko jeden nauczyciel – Kazimierz Chmielowski. Dzięki staraniom Kazimierza Ligowskiego w okresie międzywojennym w Jarczowie wybudowany został nowy budynek szkoły, budynek urzędu gminy oraz młyn. Był to okres ożywienia gospodarczego miejscowości. Przed II wojną światową w Jarczowie zamieszkiwała w większości ludność żydowska i ukraińska, 
Po wybuchu II wojny światowej, 23 września 1939 r., pod Jarczowem trwały zacięte walki polsko-niemieckie. W dniach 22–24 maja 1941 r. hitlerowcy rozstrzelali 13 mieszkańców Jarczowa. Wieś została wyzwolona spod okupacji niemieckiej 21 lipca 1944 r.
W Jarczowie znajdowała się drewniana cerkiew z początku XVII wieku. Początkowo była to cerkiew unicka, od około 1870 roku prawosławna. W 1910 roku została odnowiona. Wokół cerkwi chowano zmarłych. W roku 1921 cerkiew zamieniono na kościół.

</doc>
<doc id="359015" url="https://pl.wikipedia.org/wiki?curid=359015" title="Jarczówek">
Jarczówek

Jarczówek – wieś w Polsce położona w województwie lubelskim, w powiecie łukowskim, w gminie Stanin. Obok miejscowości przepływa Wilkojadka, niewielka rzeka dorzecza Wisły.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii Trójcy Świętej w Staninie.

</doc>
<doc id="359016" url="https://pl.wikipedia.org/wiki?curid=359016" title="Jarczów-Kolonia Druga">
Jarczów-Kolonia Druga

Jarczów-Kolonia Druga – kolonia w Polsce położona w województwie lubelskim, w powiecie tomaszowskim, w gminie Jarczów.
W latach 1975–1998 miejscowość administracyjnie należała do województwa zamojskiego.
Zobacz też: Jarczów, Jarczów-Kolonia Pierwsza, Jarczówek

</doc>
<doc id="359017" url="https://pl.wikipedia.org/wiki?curid=359017" title="Jarczów-Kolonia Pierwsza">
Jarczów-Kolonia Pierwsza

Jarczów-Kolonia Pierwsza – wieś w Polsce, położona w województwie lubelskim, w powiecie tomaszowskim, w gminie Jarczów.
W latach 1975–1998 miejscowość administracyjnie należała do województwa zamojskiego.

</doc>
<doc id="359018" url="https://pl.wikipedia.org/wiki?curid=359018" title="Jareniówka">
Jareniówka

Jareniówka – wieś w Polsce położona w województwie podkarpackim, w powiecie jasielskim, w gminie Jasło. Znajduje się tam Szkoła Podstawowa im. Józefa Piłsudskiego, do której uczęszczają dzieci z okolicy. Przez Jareniówkę przepływa rzeka Wisłoka. Jest tam też Dom Ludowy i świetlica.
W latach 1975–1998 miejscowość administracyjnie należała do województwa krośnieńskiego.

</doc>
<doc id="359020" url="https://pl.wikipedia.org/wiki?curid=359020" title="Jarentowskie Pole">
Jarentowskie Pole

Jarentowskie Pole – wieś w Polsce położona w województwie mazowieckim, w powiecie lipskim, w gminie Chotcza.
Wierni kościoła rzymskokatolickiego należą do parafii Świętej Trójcy w Chotczy Dolnej.
W latach 1975–1998 miejscowość administracyjnie należała do województwa radomskiego.

</doc>
<doc id="359021" url="https://pl.wikipedia.org/wiki?curid=359021" title="Jarków">
Jarków

Jarków – wieś w Polsce położona w województwie dolnośląskim, w powiecie kłodzkim, w gminie Lewin Kłodzki.
Położenie.
Jarków to mała wieś łańcuchowa leżąca w południowej części Wzgórz Lewińskich, na południowy zachód od stacji kolejowej w Lewinie Kłodzkim, na wysokości około 450–520 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Jarków powstał prawdopodobnie na początku XV wieku, na terenie państwa homolskiego. W roku 1477 miejscowość przeszła z Czech do hrabstwa kłodzkiego. Dalsze losy wsi były związane z pobliskim Jeleniowem, który stał się siedzibą dużego klucza dóbr. W 1787 roku w Jarkowie było 26 domów i młyn wodny, a wśród mieszkańców 23 osoby trudniły się płóciennictwem. W 1825 roku w 23 budynkach były 23 warsztaty tkackie i 14 przędzalni lnu.
Ogród japoński.
We wsi znajduje się prywatny ogród japoński udostępniony do zwiedzania.

</doc>
<doc id="359022" url="https://pl.wikipedia.org/wiki?curid=359022" title="Jarluty Duże">
Jarluty Duże

Jarluty Duże – wieś w Polsce położona w województwie mazowieckim, w powiecie ciechanowskim, w gminie Regimin.
W latach 1975–1998 miejscowość administracyjnie należała do województwa ciechanowskiego.

</doc>
<doc id="359023" url="https://pl.wikipedia.org/wiki?curid=359023" title="Jarluty Małe">
Jarluty Małe

Jarluty Małe – wieś w Polsce położona w województwie mazowieckim, w powiecie ciechanowskim, w gminie Regimin.
Wieś szlachecka "Jarłuty-Małe" położona była w drugiej połowie XVI wieku w powiecie ciechanowskim ziemi ciechanowskiej. W latach 1975–1998 miejscowość administracyjnie należała do województwa ciechanowskiego.

</doc>
<doc id="359024" url="https://pl.wikipedia.org/wiki?curid=359024" title="Jarnatów">
Jarnatów

Jarnatów (niem. "Arensdorf") – wieś w Polsce położona w województwie lubuskim, w powiecie sulęcińskim, w gminie Lubniewice.
W latach 1975–1998 miejscowość administracyjnie należała do województwa gorzowskiego.
Zabytki.
Do wojewódzkiego rejestru zabytków wpisane są:

</doc>
<doc id="359025" url="https://pl.wikipedia.org/wiki?curid=359025" title="Jarnice">
Jarnice

Jarnice (dawniej Jarinicze) – wieś w Polsce położona w województwie mazowieckim, w powiecie węgrowskim, w gminie Liw.
Wieś nadał Władysław II Jagiełło w 1388 roku. Miejscowy kościół został afiliowany do prepozytury węgrowskiej w 1721 roku.
W latach 1975–1998 miejscowość administracyjnie należała do województwa siedleckiego.
Wieś Jarnice jest położona w środkowej części gminy, przy drodze wojewódzkiej nr 41 Jarnice-Pierzchały-Wyszków-Śnice, łączącej się z drogą krajową nr 673 Warszawa-Węgrów oraz w przeciwnym kierunku, z drogą 696 Węgrów-Siedlce. Odległość od Liwa wynosi około 4 km, od Węgrowa około 5 km. Mikrorejon związany z Jarnicami ogranicza się do areału wsi i sołectwa Jarnice-Pieńki w ich granicach obrębowych.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Węgrowie.

</doc>
<doc id="359026" url="https://pl.wikipedia.org/wiki?curid=359026" title="Jarnołtowo">
Jarnołtowo

Jarnołtowo (Jarmołtowo) (niem. "Gross Arnsdorf") – wieś w Polsce położona w województwie warmińsko-mazurskim, w powiecie ostródzkim, w gminie Małdyty. W latach 1975–1998 miejscowość administracyjnie należała do województwa olsztyńskiego. W latach 1945–1946 miejscowość nosiła nazwę "Arniewo".
We wsi jest się kościół gotycki z XIV w. jednonawowy, bezwieżowy o masywnych szczytach. Wewnątrz skromny neogotycki wystrój, ołtarz i ambona z 1874r. Obok wolno stojąca neogotycka dzwonnica z 1926 roku z przejazdem bramnym.
W Jarnołtowie znajduje się dąb tzw. „Jagiełły” z XIV wieku. Według opowieści przy tym dębie Jagiełło z wojskiem miał obóz jak wędrował do Malborka, aby podbić zamek krzyżacki (informację te należy traktować w kategorii legendy).
Jarnołtowskie Góry (niem. "Arnsdorfer Berger") – wzgórze o wysokości 141 m, położone na zachód od wsi Barty.
Jarnołtowski Las (niem. Gross Arnsdorfer Wald) – las położony na południowy zachód od wsi Jarnołtowo.
Jarnołtowski Rów (niem. Haupt Graben) – strumień, prawy dopływ strumienia Trumpina, który wpada do jeziora Ewingi.
Historia.
Wieś wzmiankowana w dokumentach z roku 1301 i 1311, jako wieś czynszowa na 75 włókach. Pierwotna nazwa wsi to "Arnoldisdorff". Kościół wybudowano już w XIV w. W roku 1782 we wsi odnotowano 32 domy (dymy), natomiast w 1858 w 22 gospodarstwach domowych było 275 mieszkańców. W latach 1937–1939 było 609 mieszkańców.
W roku 1973 wieś należała do powiatu morąskiego, gmina Małdyty, poczta Połowite. W 2012 roku w remizie powstało małe Muzeum Kanta.
Ludzie związani z miejscowością.
Immanuel Kant w młodości był nauczycielem domowym m.in. u majora Karla Friedricha von Hülsena w Jarnołtowie. Fakt ten upamiętniono tu w kwietniu 1994 pamiątkową tablicą, a w 2013 stanęła rzeźba, przedstawiająca filozofa w skali 1:1, wykonana przez Ryszarda Ferenieca, rzeźbiarza hobbysta i byłego mieszkańca Jarnołtowa

</doc>
<doc id="359027" url="https://pl.wikipedia.org/wiki?curid=359027" title="Jarnołtów (województwo opolskie)">
Jarnołtów (województwo opolskie)

Jarnołtów () – wieś w Polsce położona w województwie opolskim, w powiecie nyskim, w gminie Otmuchów.
W Jarnołtowie znajduje się pięć wyrobisk powstałych w wyniku eksploatacji granitu masywu Žulowej. Jedno z nich znajduje się przy wjeździe do wsi od strony północno-wschodniej, w okolicach boiska sportowego, pozostałe cztery znajdują się w lesie na drugim końcu wsi. Wszystkie wyrobiska wypełnione są wodą. W okolicach wyrobisk poprowadzony jest Główny Szlak Sudecki.
W latach 1947–1975 stacjonowała tu strażnica Wojsk Ochrony Pogranicza, która podlegała 45 Batalionowi WOP w Prudniku.

</doc>
<doc id="359028" url="https://pl.wikipedia.org/wiki?curid=359028" title="Jarochów">
Jarochów

Jarochów – wieś w Polsce położona w województwie łódzkim, w powiecie łęczyckim, w gminie Daszyna.
Przez wieś prowadzi droga krajowa DK91.
W latach 1975–1998 miejscowość administracyjnie należała do województwa płockiego.

</doc>
<doc id="359029" url="https://pl.wikipedia.org/wiki?curid=359029" title="Jarochówek">
Jarochówek

Jarochówek – kolonia w Polsce położona w województwie łódzkim, w powiecie łęczyckim, w gminie Daszyna.
W latach 1975–1998 miejscowość administracyjnie należała do województwa płockiego.
Wierni Kościoła rzymskokatolickiego należą do parafii św. Jana Chrzciciela w Mazewie, a wierni Kościoła Starokatolickiego Mariawitów do parafii św. Mateusza Apostoła i Ewangelisty i św. Rocha Wyznawcy w Nowej Sobótce. 

</doc>
<doc id="359030" url="https://pl.wikipedia.org/wiki?curid=359030" title="Jarochy">
Jarochy

Jarochy – wieś w Polsce położona w województwie mazowieckim, w powiecie grójeckim, w gminie Belsk Duży.
W latach 1975–1998 miejscowość administracyjnie należała do województwa radomskiego.

</doc>
<doc id="359031" url="https://pl.wikipedia.org/wiki?curid=359031" title="Jarocice">
Jarocice

Jarocice – wieś sołecka w Polsce położona w województwie łódzkim, w powiecie sieradzkim, w gminie Burzenin. W latach 1975–1998 miejscowość administracyjnie należała do województwa sieradzkiego. W skład sołectwa wchodzi jeszcze wieś Waszkowskie. Mieszka tu obecnie 167 osób w 73 gospodarstwach.
Wieś położona w odl. 5 km na pd. od Burzenina nad Wartą. Lokowana była w 1322 r. W XIX w. mieszkało tu 204 mieszkańców, w tym 2 wyznania ewangelickiego i 7 mojżeszowego. Była tu karczma i młyn wodny. 
Wieś posiada walory turystyczne: pradolinę Warty, a na wysokiej skarpie schrony niemieckie z 1944 r. We wsi kapliczka postawiona w 1953 r. w związku z legendą, iż we wsi podczas pełni księżyca błąkało się widmo żołnierza niemieckiego poległego tu w czasie I wojny światowej. Od czasu wystawienia kapliczki widmo przestało się pojawiać.
W miejscowości działa stowarzyszenie Ochotniczej straży pożarnej, które liczy obecnie 24 członków.

</doc>
<doc id="359032" url="https://pl.wikipedia.org/wiki?curid=359032" title="Jaromirowice">
Jaromirowice

Jaromirowice (niem. "Germersdorf", łuż. "Germarojce") – wieś w Polsce położona w województwie lubuskim, w powiecie krośnieńskim, w gminie Gubin.
W latach 1975–1998 miejscowość administracyjnie należała do województwa zielonogórskiego.
Wieś Jaromirowice leży w obrębie Wzniesień Gubińskich. Nazywała się Jermersdorf w XV wieku. Wieś ulicowo – placowa z XV wieku. Zabudowa zwarta, mieszana – kalenicowo szczytowa. Należała do Brandenburgii w XVII wieku i znana jest z tego, że chronili się tutaj przed służbą wojskową młodzieńcy z Saksonii. Obecny układ wielodrożny. W 1816 roku włączona została do powiatu gubeńskiego i w tym samym roku przyłączona do Peitz. W pobliżu wsi powstała na terenie powiatu gubeńskiego pierwsza kopalnia węgla brunatnego. Jaromirowicka glina przyczyniła się do rozwoju przemysłu na terenie powiatu, której obecność pozwoliła na wybudowanie w obrębie wsi dziesięciu cegielni. Cegielnia Bährolda posiadała największy pierścieniowy piec. W 1952 roku wieś zamieszkiwało 335 osób na 74 gospodarstwach.
Wieś ma swój klub piłkarski LZS "Alfa Jaromirowice" (klub powstał w 1999 roku), który w sezonie 2008/09 występował również w klasie A, grupa: Zielona Góra I. Zespół rezerw (Alfa II) występuje natomiast w klasie B, grupa: Krosno Odrzańskie. W sezonie 2007/08 występował w klasie A, grupie I zielonogórskiej i ukończył rozgrywki na 5. miejscu. Zespół ma barwy żółto-zielone.

</doc>
<doc id="359033" url="https://pl.wikipedia.org/wiki?curid=359033" title="Jaronowice">
Jaronowice

Jaronowice – wieś sołecka w Polsce położona w województwie świętokrzyskim, w powiecie jędrzejowskim, w gminie Nagłowice. Leży przy drodze krajowej nr 78.
W latach 1975–1998 miejscowość administracyjnie należała do województwa kieleckiego.
Historia.
W wieku XIX Jaronowice należą do parafii Chlewice (Jaronowice, albo Jaroniewice, dawniej Aronowice). Należały dawniej do powiatu Lelowskiego, w gminie Nagłowice, leżą przy szosie Jędrzejów – Szczekociny, od Jędrzejowa położone o 21 km., od Szczekocin 14 km.
W 1827 r. posiadały Jaronowice 24 domów, 170 mieszkańców. Rozległość 998 mórg, gruntu omego 503, łąk 26, lasu 416, nieużytków i placów 53. Budynków murowanych 6, drewnianych 24. Wieś Jaronowice liczyła 42 osad, gruntu ornego było 393 morgi.
Jaronowice to dawna siedziba rodu Pilawitów. Długosz wspomina o Janie Pilawicie herbu Pilawa, właścicielu Jaronowic.
W XV w. dziedziczyli oni na Jaronowicach, jest to ród śląskiego pochodzenia – mieli swe posiadłości w okolicach Lelowa, zaś Jaronowice, to jedna z pierwszych placówek tego łańcucha.
Z tego rodu pochodzili Mysłowscy, którzy przez cały wiek 16. władali Jaronowicami. Jan Mysłowski, do którego należała Drużykowa, oraz działy w Mękarzowie (na Mękarzowie miał działy Klimunt Mysłowski), gorliwy katolik w 1568 r. występował w obronie kościoła w Rakoszynie, przeciw Kempskim, którego to kościoła fundatorami byli przodkowie Mysłowskiego, jeszcze w XIV w. 
Mysłowscy dziedziczą do końca XVI w., po nich kupują wieś Gródeccy, herbu Jastrzębiec.
W wieku XVII Jaronowice należały do Stanisława Gródeckiego, elekta Władysława IV. W 1642 r. jest on dziedzicem Jaronowic i Różnicy, wymieniają go akta grodzkie, jak i kościelne parafii Sędziszowskiej.
Od Gródeckich przechodzą Jaronowice w końcu XVII w. do Latalskich, herbu Prawdzic, znanej rodziny, dziedziczącej w Wielkopolsce i Radomskiem, spokrewnionej już przedtem z Reyami w tej okolicy. Jaronowice należały do Józefa Antoniego Latalskiego i Teodory z Rozrażewskich. Od Latalskich kupują Stokowscy ok. 1712 r., o których przy Rakoszynie wspomnimy. Właścicielem Jaronowic w 1714 r. jest Franciszek Stokowski i żona jego Izabella Teresa. W 1733 r. należą do Teresy Stokowskiej, która sprzedaje je około 1740 r. Pawłowi Księskiemu, podczaszycowi drohickiemu, synowi Antoniego i Anny Drohojewskiej, l.voto Andrzejowej Wizenbergowej.
Od Księskich około 1770 r. kupują Kossakowscy, herbu Ślepowron a mianowicie: Antoni Kossakowski, syn Marcina i Marianny Byting Jędrzejowskiej, sekretarz królewski przy Radzie Nieustającej.
Leonard Kossakowski (szambelan Stanisława Augusta w 1774) w 1784 r. sprzedał Jaronowice Teodorowi Jordanowi (komornik graniczny lelowski, ur. 1738 r. w Sędziszowie). Teodor Jordan sprzedał Jaronowice w 1819 r. synowi Józefowi, Radcy Towarzystwa Kredytowego Ziemskiego.
W roku tymże 1819 kupuje Jaronowice Jan hrabia Ledóchowski za 9884 sztuk złotych holenderskich.
W 1834 r. nabył Jaronowice za 83.200 złp. Franciszek Olszowski, ożeniony z Anną Piotrowską. Po śmierci Franciszka Olszowskiego, pozostały po nim dzieci, córki: Józefa Antoniowa Borkowska, Maria Lipawska i synowie Wincenty, Teodor i Stanisław Olszowscy, którzy stali się właścicielami Jaronowic. Tak było do roku 1911 po czym Jaronowice przechodzą na własność Wincentego Biernackiego.
W Jaronowicach w 1868 r. urodził Ludwik de Laveaux, polski malarz.
Zabytki.
Zespół dworski wpisany do rejestru zabytków nieruchomych (nr rej.: A.121/1-2 z 18.12.1957 i z 26.04.1977):

</doc>
<doc id="359034" url="https://pl.wikipedia.org/wiki?curid=359034" title="Jarosławsko">
Jarosławsko

Jarosławsko () – wieś sołecka w Polsce położona w województwie zachodniopomorskim, w powiecie choszczeńskim, w gminie Pełczyce. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 556 mieszkańców. Największa wieś w gminie oraz najbardziej na wschód położona miejscowość gminy.
Geografia.
Wieś leży ok. 6,5 km na południowy wschód od Pełczyc. 
Historia.
Wieś wymieniona w roku 1337. w wieku XIV wchodziła przypuszczalnie w skład dóbr pełczyckich. W 1479 r. - w wyniku wojny brandenbursko-pomorskiej - Jarosławsko zostało całkowicie zniszczone. W XVI wieku wieś, będąca lennem rodu von Wedel, leżała w granicach Pomorza, zaś od 1816 r. - w granicach Brandenburgii. Rodzina von Wedel posiadała tutejszy majątek aż do roku 1945. W końcu XVIII wieku we wsi znajdowało się 10 gospodarstw chłopskich, 6 zagrodniczych oraz karczma, łącznie zamieszkiwało tu ok. 50 rodzin. W połowie XIX wieku majątek Wedlów wynosił 1260 ha, w 1914 natomiast 955 ha. W 1845 r. wybudowano dwór, w tym też czasie założono park oraz powstało główne założenie folwarczne w obecnym kształcie. Na przełomie lat 50. / 60. XIX wieku wybudowano mniejszy folwark w pobliżu kościoła oraz założono drugi cmentarz. W 1925 r. Jarosławsko liczyło 569 mieszkańców, była to duża wieś, w której części dworska i chłopska pozostawały w równowadze. W okresie II wojny światowej w Jarosławsku znajdował się podobóz jeniecki, pracowali także przymusowi robotnicy z Polski. Po 1945 r. na terenie folwarku utworzono Państwowe Gospodarstwo Rolne.
Zabytki.
Do wojewódzkiego rejestru zabytków wpisane są:
inne zabytki:
Kultura i sport.
We wsi znajduje się Klub Sportowy "Pomorzanka" Jarosławsko, filia biblioteki publicznej w Pełczycach, w której można skorzystać z Internetu, na trzech stanowiskach komputerowych. Do dyspozycji młodzieży są w godzinach otwarcia biblioteki dwa stoły do tenisa stołowego.

</doc>
<doc id="359035" url="https://pl.wikipedia.org/wiki?curid=359035" title="Jarostowo">
Jarostowo

Jarostowo (niem. "Liebenfelde") – wieś sołecka w Polsce położona w województwie zachodniopomorskim, w powiecie choszczeńskim, w gminie Recz. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 32 mieszkańców. 
Geografia.
Wieś leży ok. 4,5 km na południe od Recza.
Historia.
Przypuszczalnie ok. poł. XVIII wieku na gruntach należących do Lubieniowa powstał folwark "Liebenfelde" {pol. lubieniowskie pole). Wówczas to majątek w Lubieniowie należał do rodziny von Wreech. Według danych historycznych, w 1852 r. w Jarostowie istniał jeszcze folwark należący do mieszczanina G. Kreischa – właściciela majątku w Lubieniowie. Po 1945 r. miejscowość była wsią rolników indywidualnych, w 1958 r. mieszkało tu 60 osób a 20 lat później tylko 48.

</doc>
<doc id="359036" url="https://pl.wikipedia.org/wiki?curid=359036" title="Jarostów">
Jarostów

Jarostów – wieś w Polsce położona w województwie dolnośląskim, w powiecie średzkim, w gminie Udanin.
Podział administracyjny.
W latach 1975–1998 miejscowość administracyjnie należała do województwa legnickiego.
Zabytki.
Do wojewódzkiego rejestru zabytków wpisany jest:
Wypadek lotniczy.
17 lutego 2009 roku miał miejsce tragiczny wypadek śmigłowca Lotniczego Pogotowia Ratunkowego, w którym zginęli pilot "Janusz Cygański" i pielęgniarz "Czesław Buśko", a lekarz "Andrzej Nabzdyk" został ciężko ranny. Śmigłowiec został wysłany na pomoc kobiecie w ciąży poszkodowanej w karambolu na autostradzie A4. Podczas dolotu śmigłowca do miejsca zdarzenia warunki atmosferyczne uległy gwałtownemu pogorszeniu. Pojawiła się intensywna mgła wraz z opadem śniegu. W istniejących warunkach atmosferycznych pilot zdecydował o powrocie w kierunku lotniska startu z jednoczesnym zniżaniem w celu zachowania lub odzyskania widoczności, skutkiem czego śmigłowiec zderzył się z powierzchnią ziemi .

</doc>
<doc id="359037" url="https://pl.wikipedia.org/wiki?curid=359037" title="Jarosty">
Jarosty

Jarosty – wieś w Polsce położona w województwie łódzkim, w powiecie piotrkowskim, w gminie Moszczenica.
W latach 1954–1972 wieś należała i była siedzibą władz gromady Jarosty. W latach 1975–1998 miejscowość administracyjnie należała do województwa piotrkowskiego. 
Przez miejscowość przepływa struga Rakówka.
W Jarostach zlokalizowano Regionalne Centrum Dystrybucji IKEA o łącznej powierzchni 157 tys. m². .
W Jarostach znajduje się stary cmentarz ewangelicki.

</doc>
<doc id="359038" url="https://pl.wikipedia.org/wiki?curid=359038" title="Jaroszewice">
Jaroszewice

Jaroszewice – wieś w Polsce położona w województwie lubelskim, w powiecie lubelskim, w gminie Bełżyce. 
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Bełżyce. Według Narodowego Spisu Powszechnego z roku 2011 wieś liczyła 421 mieszkańców.
Położenie.
Jaroszewice są położone w środkowo-zachodniej części Równiny Bełżyckiej, pomiędzy miastem Bełżyce (od zachodu) a wsią Babin od wschodu. Przez wieś przepływa rzeka Krężniczanka. Od stolicy województwa lubelskiego Lublina jest oddalona o 26 km.
Historia.
Pierwsze dokumenty wspominające o miejscowości pochodzą z 1409 roku i nazywają wieś „Jaroschowicze”. Wówczas jej właścicielami byli Dziersław, Jachna i Katarzyna. Później, bo w 1417 r. dołączyli do nich Chwalisław Grad, Paweł, Jurek i Michał. W latach 1438-1493 należała do klucza Bełżyce. Od 1443 r. do 1465 r. była własnością Stanisława syna Dobka z Jaroszewic (szlachcica, sługi Jana Pileckiego z Bełżyc). W 1447 nazwa wsi była zapisywana jako „Jaroszowicze”, a w 1543 już „Jaroszowice”. W późniejszym okresie wykształciła się obecna nazwa, poprzez zmianę drugiej samogłoski „o” na „e”.
Według rejestru podatkowego z lat 1531-1533 właścicielami Jaroszewic byli: Chrzanowski herbu Nowina, Anna Kolankowa, Jan Kolanko, Andrzej Matczyński herbu Jastrzębiec, Makowski, Krzysztof Ulatowski. Kolejny właściciel wsi, Andrzej Poniatowski zbudował przed rokiem 1647 dwór murowany z alkierzem, o 2 szczytach, ogrodzony płotem. Od 1659 r. właścicielem miejscowości był Jan Poniatowski, a od 1676 r. Jan Kotlewski i Marcin Górski. Później byli nimi Andrzej i Jan Jaroszewscy. W XIX w. Jaroszewice wchodziły w skład dóbr babińskich i stanowiły własność rodu Zarańskich. W 1905 r. rolnicy z tamtejszego folwarku zorganizowali strajk, który przybrał tak ostre formy, że władze carskie w dniach 28–29 marca 1905 r. poddały wieś represjom w wykonaniu oddziału Kozaków. Folwark funkcjonował do końca I wojny światowej. W okresie międzywojennym był tu wiatrak J. Nagnajewicza. W czasie okupacji wieś wystawiła 4 drużynę w plutonie AK “Heliodora”, którą dowodził plut. Henryk Butrym ps. Kogut. W 1989r. mieszkający w Jaroszewicach Karolina, Stanisław i Marianna Chec otrzymali odznaczenie Sprawiedliwy wśród Narodów Świata. Po roku 1990 doprowadzono tu gazociąg i linię telefoniczną.
Zabudowa.
Wieś posiada cechy typowej ulicówki.
W Jaroszewicach znajduje się zespół dworsko-parkowy z 2. połowy XIX wieku, w skład którego wchodzą:
Zespół dworsko-parkowy jest zabytkiem nierejestrowanym.
Edukacja.
Do końca lat 80. XX w. w miejscowości była szkoła podstawowa, ale została zlikwidowana, a budynek został zakupiony przez prywatnego właściciela. Obecnie dzieci z Jaroszewic chodzą do Zespołu Szkół nr 1 im. Jana Pawła II w Bełżycach lub do Szkoły Podstawowej w Babinie, później kontynuując naukę w Gimnazjum nr 1 w Bełżycach.
Urodzeni w Jaroszewicach.
W Jaroszewicach urodzili się:

</doc>
<doc id="359039" url="https://pl.wikipedia.org/wiki?curid=359039" title="Jaroszewice Grodzieckie">
Jaroszewice Grodzieckie

Jaroszewice Grodzieckie – wieś w Polsce położona w województwie wielkopolskim, w powiecie konińskim, w gminie Rychwał.
W latach 1975–1998 miejscowość administracyjnie należała do województwa konińskiego.

</doc>
<doc id="359040" url="https://pl.wikipedia.org/wiki?curid=359040" title="Jaroszewice Rychwalskie">
Jaroszewice Rychwalskie

Jaroszewice Rychwalskie – wieś w Polsce położona w województwie wielkopolskim, w powiecie konińskim, w gminie Rychwał.
We wsi w 1911 urodził się Serafin Opałko - polski duchowny katolicki, kanonik i prałat Jego Świątobliwości, podpułkownik Wojska Polskiego.
W latach 1975–1998 miejscowość administracyjnie należała do województwa konińskiego.

</doc>
<doc id="359041" url="https://pl.wikipedia.org/wiki?curid=359041" title="Jaroszewo (województwo kujawsko-pomorskie)">
Jaroszewo (województwo kujawsko-pomorskie)

Jaroszewo – wieś w Polsce położona w województwie kujawsko-pomorskim, w powiecie żnińskim, w gminie Żnin.
W 1918 urodził się tutaj ks. Bernard Witucki.
W latach 1954–1959 wieś należała i była siedzibą władz gromady Jaroszewo, po jej zniesieniu w gromadzie Żnin. W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 416 mieszkańców. Jest szóstą co do wielkości miejscowością gminy Żnin.

</doc>
<doc id="359042" url="https://pl.wikipedia.org/wiki?curid=359042" title="Jaroszewo Biskupie">
Jaroszewo Biskupie

Jaroszewo Biskupie – wieś w Polsce położona w województwie mazowieckim, w powiecie płockim, w gminie Bielsk.
W latach 1975–1998 miejscowość administracyjnie należała do województwa płockiego.

</doc>
<doc id="359043" url="https://pl.wikipedia.org/wiki?curid=359043" title="Jaroszewo Drugie">
Jaroszewo Drugie

Jaroszewo Drugie – wieś w Polsce położona w województwie wielkopolskim, w powiecie wągrowieckim, w gminie Mieścisko.
W latach 1975–1998 miejscowość administracyjnie należała do województwa poznańskiego.

</doc>
<doc id="359044" url="https://pl.wikipedia.org/wiki?curid=359044" title="Jaroszewo Pierwsze">
Jaroszewo Pierwsze

Jaroszewo Pierwsze – wieś w Polsce położona w województwie wielkopolskim, w powiecie wągrowieckim, w gminie Mieścisko.
W latach 1975–1998 miejscowość administracyjnie należała do województwa poznańskiego.

</doc>
<doc id="359046" url="https://pl.wikipedia.org/wiki?curid=359046" title="Jaroszewo-Wieś">
Jaroszewo-Wieś

Jaroszewo-Wieś – wieś w Polsce położona w województwie mazowieckim, w powiecie płockim, w gminie Bielsk.
W latach 1975–1998 miejscowość administracyjnie należała do województwa płockiego.

</doc>
<doc id="359047" url="https://pl.wikipedia.org/wiki?curid=359047" title="Jaroszewy">
Jaroszewy

Jaroszewy (kaszb. "Jaroszewò") – wieś kociewska w Polsce, położona w województwie pomorskim, w powiecie starogardzkim, w gminie Skarszewy. Wieś jest siedzibą sołectwa Jaroszewy w którego skład wchodzą również: Barka, Mestwinowo-Leśniczówka. Wraz z miejscowościami Koźmin i Pogódki stanowi tzw. obszar "Trójwieś".
W latach 1975–1998 miejscowość administracyjnie należała do województwa gdańskiego.
Historia.
Pierwsze wzmianki o miejscowości pochodzą z roku 1198. W latach 1772-1919 pod administracją zaboru pruskiego. W roku 1920 wieś powraca do Polski.
Zbrodnia w Jaroszewskim Lesie.
Podczas II wojny światowej we wrześniu 1939 roku w pobliskim lesie Niemcy dokonali masowej zbrodni rozstrzeliwując 40 mężczyzn, mieszkańców Jaroszew. W październiku rozstrzelano dalszych 13 Polaków. Po ekshumacji zwłok w roku 1945 przeniesiono ofiary do zbiorowej mogiły na cmentarzu w Pogódkach.

</doc>
<doc id="359048" url="https://pl.wikipedia.org/wiki?curid=359048" title="Jaroszowa Wola">
Jaroszowa Wola

Jaroszowa Wola – wieś w Polsce położona w województwie mazowieckim, w powiecie piaseczyńskim, w gminie Prażmów.
W latach 1975–1998 miejscowość administracyjnie należała do województwa warszawskiego.
Linki zewnętrzne.
 

</doc>
<doc id="359050" url="https://pl.wikipedia.org/wiki?curid=359050" title="Jaroszyn-Kolonia">
Jaroszyn-Kolonia

Jaroszyn-Kolonia – wieś w Polsce położona w województwie wielkopolskim, w powiecie słupeckim, w gminie Lądek.
W latach 1975–1998 miejscowość administracyjnie należała do województwa konińskiego.

</doc>
<doc id="359051" url="https://pl.wikipedia.org/wiki?curid=359051" title="Jarotki">
Jarotki

Jarotki – wieś w Polsce położona w województwie wielkopolskim, w powiecie słupeckim, w gminie Ostrowite.
W latach 1975–1998 miejscowość administracyjnie należała do województwa konińskiego.
Miejscowość liczy ok. 54 zabudowań i ok. 575 mieszkańców. Działa tu Ochotnicza Straż Pożarna. W okolicy znajdują się dwa jeziora: Ostrowite i Koziegłowskie. Na terenie wsi znajduje się również zabytkowy park. Jarotki graniczą bezpośrednio z gminą Kleczew oraz powiatem konińskim. W południowej części wsi przebiegają 2 nitki rurociągu ropy naftowej "Przyjaźń".
W północno-wschodniej części wsi znajdują się niewielkie pokłady węgla brunatnego.

</doc>
<doc id="359054" url="https://pl.wikipedia.org/wiki?curid=359054" title="Jarszewo">
Jarszewo

Jarszewo – wieś w Polsce położona w województwie zachodniopomorskim, w powiecie kamieńskim, w gminie Kamień Pomorski.
W latach 1945-54 siedziba gminy Jarszewo. W latach 1954–1972 wieś należała i była siedzibą władz gromady Jarszewo. W latach 1975–1998 miejscowość administracyjnie należała do województwa szczecińskiego.
Jarszewo leży około 5 km na południe od Kamienia Pomorskiego i 52 km na północ od Szczecina. We wsi znajduje się przystanek kolejowy Jarszewo, Ochotnicza Straż Pożarna, szkoła podstawowa i działający przy szkole Uczniowski Klub Sportowy "OSP JAR" Jarszewo.

</doc>
<doc id="359055" url="https://pl.wikipedia.org/wiki?curid=359055" title="Jartypory">
Jartypory

Jartypory – wieś w Polsce położona w województwie mazowieckim, w powiecie węgrowskim, w gminie Liw.
Wieś posiadał w 1673 roku starosta warszawski i referendarz koronny Jan Dobrogost Krasiński, leżała w ziemi drohickiej województwa podlaskiego w 1795 roku. W latach 1954–1959 wieś należała i była siedzibą władz gromady Jartypory, po jej zniesieniu w gromadzie Ruchna. W latach 1975–1998 miejscowość administracyjnie należała do województwa siedleckiego.
Jartypory dawniej folwark wydzielony z dóbr Miedzna. Miejscowość położona wśród lasów, przy szosie z Węgrowa do Małkini i Treblinki. Na prawo od szosy w centrum wsi znajduje się zabytkowy dworek z pocz. XIX w., do 1944 r. własność rodziny Rawicz - Ostrowskich, obecnie szkoła podstawowa. Dwór zbudowany z drewna, po 1944 r. otynkowany i pokryty blachą.
Zabytki architektury i budownictwa we wsi:
Spośród licznie reprezentowanej architektury zagród w wykazie obiektów zainteresowania konserwatorskiego wymieniono cztery domy z przełomu XIX i początku XX wieku (domy nr 21,36, 88, 94).
W Jartyporach urodził się biskup Józef Wysocki.
Wierni kościoła rzymskokatolickiego należą do parafii św. Piotra z Alkantary i św. Antoniego z Padwy w Węgrowie.

</doc>
<doc id="359056" url="https://pl.wikipedia.org/wiki?curid=359056" title="Jarużyn (województwo kujawsko-pomorskie)">
Jarużyn (województwo kujawsko-pomorskie)

Jarużyn – wieś w Polsce, położona w województwie kujawsko-pomorskim, w powiecie bydgoskim, w gminie Osielsko.
Podział administracyjny.
W latach 1975–1998 miejscowość administracyjnie należała do województwa bydgoskiego.
Szlaki turystyczne.
Przez Jarużyn przebiega Szlak zielony „Nadwiślański” 
Bydgoszcz Osiedle Leśne – Zamczysko – Strzelce Górne – Gądecz – Trzęsacz – Kozielec – Topolno – Świecie (55 km)
Drogi wojewódzkie.
We wschodniej części sołectwa (Dolina Dolnej Wisły) biegnie droga wojewódzka nr 243.
Dawne cmentarze.
Na terenie wsi zlokalizowany jest nieczynny cmentarz ewangelicki.
Demografia.
Według danych Urzędu Gminy Osielsko (XII 2015 r.) miejscowość liczyła 508 mieszkańców.

</doc>
<doc id="359057" url="https://pl.wikipedia.org/wiki?curid=359057" title="Jary (wieś)">
Jary (wieś)

Jary (niem. "Jäckel") – wieś w Polsce, w województwie dolnośląskim, w powiecie trzebnickim, w gminie Oborniki Śląskie.
Nazwa.
15 czerwca 1974 r. zmieniono urzędową polską nazwę miejscowości z Jajków na Jary, określając drugi przypadek jako Jar, a przymiotnik – jarski.
Dawna nazwa niemiecka to Jäckel.
Podział administracyjny.
W latach 1975–1998 miejscowość należała administracyjnie do województwa wrocławskiego.
Położenie.
Jej współrzędne geograficzne to λ=16°52'5"E φ=51°17'N. Leży na wysokości około 130 m n.p.m. i zajmuje powierzchnię około 0,6 km².
Krótki opis.
Prowadzi do niej asfaltowa droga, która przy końcu miejscowości zmienia się w drogę piaszczystą, co sprawia, iż do Jar samochodem można dostać się tylko z jednej strony. Dojazd bezpośrednio z Obornik Śląskich prowadzi ulicą Grunwaldzką, początkowo asfaltowa, potem z płyt betonowych w kiepskim stanie. Mniej więcej na wysokości miejskiej oczyszczalni ścieków płyty się kończą, a dalsza gruntowa droga prowadzi przez las. Dawniej w miejscowości przeważały ceglane domy, obecnie w Jarach i ich bezpośrednich okolicach pobudowano kilkadziesiąt nowych domów.

</doc>
<doc id="359058" url="https://pl.wikipedia.org/wiki?curid=359058" title="Jaryłówka">
Jaryłówka

Jaryłówka – wieś w Polsce położona w województwie podlaskim, w powiecie białostockim, w gminie Gródek.
Opis.
W dwudziestoleciu międzywojennym Jaryłówka - wieś i dobra (Kamieńskich, z których wywodził się Antoni Kamieński) – leżała w Polsce, w województwie białostockim, w powiecie grodzieńskim, w gminie Brzostowica Wielka.
Według Powszechnego Spisu Ludności z 1921 roku zamieszkiwało tu 35 osób, wszystkie były wyznania prawosławnego i zadeklarowały białoruską przynależność narodową, Było tu 7 budynków mieszkalnych.
W latach 1975–1998 miejscowość administracyjnie należała do województwa białostockiego.
Mieszkańcy wyznania prawosławnego należą do parafii św. Apostoła Jana Teologa w Mostowlanach.
W Jaryłówce znajdowała się strażnica WOP.

</doc>
<doc id="359059" url="https://pl.wikipedia.org/wiki?curid=359059" title="Jaryszewo">
Jaryszewo

Jaryszewo – wieś sołecka w Polsce położona w województwie wielkopolskim, w powiecie szamotulskim, w gminie Obrzycko.
Wieś szlachecka Jariszewo położona była w 1580 roku w powiecie poznańskim województwa poznańskiego. 
W latach 1939-1943 w Jaryszewie okupant niemiecki dokonał w pobliskim Lesie Kobylnickim masowych egzekucji łącznie 2 tysięcy Polaków zwożonych z województwa wielkopolskiego. Wśród ofiar byli osadzeni w więzieniu we Wronkach. Zwłoki ofiar pochowano w 3 masowych grobach, największy z nich liczący ok. 700 pomordowanych upamiętniono tablicami z brązu. Dojście oznakowane specjalnymi tablicami.
W latach 1975–1998 miejscowość administracyjnie należała do województwa poznańskiego.
We wsi znajduje się lądowisko Jaryszewo.

</doc>
<doc id="359060" url="https://pl.wikipedia.org/wiki?curid=359060" title="Jarząbka">
Jarząbka

Jarząbka – wieś w Polsce położona w województwie mazowieckim, w powiecie ostrowskim, w gminie Wąsewo.
Dawniej wieś i leśniczówka.
Wierni kościoła rzymskokatolickiego należą do parafii św. Maksymiliana Marii Kolbego w Kozikach.
Historia.
W latach 1921–1931 wieś leżała w województwie białostockim, w powiecie ostrołęckim, w gminie Długosiodło.
Według Powszechnego Spisu Ludności z 1921 roku wieś i leśniczówkę zamieszkiwało 112 osób w 22 budynkach mieszkalnych. Miejscowość należała do parafii rzymskokatolickiej w Długosiodle. Podlegała pod Sąd Grodzki w Ostrowi i Okręgowy w Łomży; właściwy urząd pocztowy mieścił się w Długosiodle.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład dystryktu warszawskiego Generalnego Gubernatorstwa.
W latach 1975–1998 miejscowość należała administracyjnie do województwa ostrołęckiego.

</doc>
<doc id="359062" url="https://pl.wikipedia.org/wiki?curid=359062" title="Jarząbkowo">
Jarząbkowo

Jarząbkowo – wieś w Polsce położona w województwie wielkopolskim, w powiecie gnieźnieńskim, w gminie Niechanowo.
W latach 1954–1961 wieś należała i była siedzibą władz gromady Jarząbkowo, po jej zniesieniu w gromadzie Żydowo. W latach 1975–1998 miejscowość administracyjnie należała do województwa poznańskiego. 
Znajduje się tu zabytkowy neogotycki kościół św. Marcina z 1840, przebudowany w latach 1877-1882. Dzieje parafii sięgają XII wieku. W kościele znajduje się XIII-wieczny obraz Matki Bożej Śnieżnej.
W Jarząbkowie urodził się Teofil Bojanowski (1889–1940), major saperów Wojska Polskiego, kawaler Virtuti Militari.

</doc>
<doc id="359063" url="https://pl.wikipedia.org/wiki?curid=359063" title="Jarzeń">
Jarzeń

Jarzeń (niem. "Arnstein") – wieś w Polsce, położona w województwie warmińsko-mazurskim, w powiecie braniewskim, w gminie Lelkowo.
W latach 1975–1998 miejscowość należała administracyjnie do województwa elbląskiego.
Nazwa.
12 listopada 1946 r. nadano miejscowości polską nazwę Jarzeń.
Historia.
Miejscowość całkowicie rolnicza, zasiedlona głównie przez ludność pochodzenia ukraińskiego, przesiedloną z południowo-wschodniej polski w ramach akcji Wisła. Czasy świetności Jarzenia minęły wraz z końcem II wojny światowej – przed tą datą miejscowość stanowiła ogniwo łączące Królewiec z innymi miejscowościami. Jarzeń posiadał stację kolejową i rozbudowaną infrastrukturę. Ponieważ po zakończeniu wojny przesunięto granice, zdemontowano tory kolejowe, a mosty i wiadukty zostały zniszczone – miejscowość popadła w zapomnienie i izolację. Obecnie po dawnych nasypach kolejowych biegną proste ale polne drogi.

</doc>
<doc id="359064" url="https://pl.wikipedia.org/wiki?curid=359064" title="Jarzębia Łąka">
Jarzębia Łąka

Jarzębia Łąka – wieś w Polsce położona w województwie mazowieckim, w powiecie wołomińskim, w gminie Tłuszcz.
Prywatna wieś szlachecka położona była w drugiej połowie XVI wieku w powiecie kamienieckim ziemi nurskiej województwa mazowieckiego. W latach 1975–1998 miejscowość administracyjnie należała do województwa ostrołęckiego.
We wsi znajduje się przystanek kolejowy Jarzębia Łąka.

</doc>
<doc id="359065" url="https://pl.wikipedia.org/wiki?curid=359065" title="Jarzębiec (województwo warmińsko-mazurskie)">
Jarzębiec (województwo warmińsko-mazurskie)

Jarzębiec (niem. "Schönau") – osada w Polsce położona w województwie warmińsko-mazurskim, w powiecie braniewskim, w gminie Płoskinia.
W latach 1975–1998 miejscowość administracyjnie należała do województwa elbląskiego. Osada znajduje się w historycznym regionie Warmia.

</doc>
<doc id="359067" url="https://pl.wikipedia.org/wiki?curid=359067" title="Jarzębowo">
Jarzębowo

Jarzębowo (niem. "Jarmbow") – wieś w Polsce położona w województwie zachodniopomorskim, w powiecie kamieńskim, w gminie Wolin.
Położenie.
Miejscowość leży na zachodnim brzegu Dziwny, przy drodze powiatowej 006Z Wolin - Unin - Międzywodzie, około 8 km na północ od Wolina i około 12 km na południe od Międzywodzia. 
Historia.
W latach 1975–1998 miejscowość administracyjnie należała do województwa szczecińskiego.
Edukacja.
Dzieci z Jarzębowa uczęszczają do Szkoły Podstawowej im. Bolesława Chrobrego w Kołczewie, starsza młodzież uczy się w Gimnazjum Publicznym w Sierosławiu.

</doc>
<doc id="359068" url="https://pl.wikipedia.org/wiki?curid=359068" title="Jarzyły">
Jarzyły

Jarzyły – wieś w Polsce położona w województwie mazowieckim, w powiecie makowskim, w gminie Sypniewo.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Jana Chrzciciela w Sypniewie.

</doc>
<doc id="359069" url="https://pl.wikipedia.org/wiki?curid=359069" title="Jasice">
Jasice

Jasice – wieś sołecka w Polsce położona w województwie świętokrzyskim, w powiecie opatowskim, w gminie Wojciechowice.
Prywatna wieś szlachecka położona była w drugiej połowie XVI wieku w powiecie sandomierskim województwa sandomierskiego. W latach 1975–1998 miejscowość administracyjnie należała do województwa tarnobrzeskiego.
Części wsi.
Znajdują się tu także obiekty fizjograficzne o nazwach: "Budaszki", "Chłopskie Pola", "Pod Wyszmontowem", "Pola Poleskie" oraz "Szerokie".
Zabytki.
Park dworski, wpisany do rejestru zabytków nieruchomych (nr rej.: A.583 z 17.12.1957).

</doc>
<doc id="359070" url="https://pl.wikipedia.org/wiki?curid=359070" title="Jasiel (województwo zachodniopomorskie)">
Jasiel (województwo zachodniopomorskie)

Jasiel – wieś w północno-zachodniej Polsce, położona w województwie zachodniopomorskim, w powiecie gryfickim, w południowo-zachodniej części gminy Gryfice.
Dzieci ze miejscowości dowożone są do Szkoły Podstawowej w Trzygłowie. Wieś przed wypadkami i pożarami zabezpiecza remiza Ochotniczej Straży Pożarnnej z pobliskiego Ościęcina. Jasiel posiada sieć wodociągową wraz z przyłączami domowymi, zasilaną z ujęcia wody w Ościęcinie. 
Pierwsza wzmianka o wsi pochodzi z XV w. Wieś stanowiła wówczas lenno rodu Schmelig, który miał swoją siedzibę niedaleko Kołobrzegu.
W latach 1954–1972 wieś należała i była siedzibą władz gromady Jasiel. W latach 1946–1998 miejscowość administracyjnie należała do województwa szczecińskiego.
Gmina Gryfice utworzyła jednostką pomocniczą – "Sołectwo Jasiel", które obejmuje miejscowości: Jasiel i Zagórcze. Organem uchwałodawczym sołectwa jest zebranie wiejskie, na którym mieszkańcy wybierają sołtysa. Działalność sołtysa wspomaga jest rada sołecka, która liczy od 3 do 7 osób – w zależności jak ustali wyborcze zebranie wiejskie.
W miejscowości (działka nr 124) rośnie kasztanowiec zwyczajny w wieku ok. 150–200 lat, obwodzie pnia 480 cm i wysokości 26 m, który został uznany za pomnik przyrody.

</doc>
<doc id="359071" url="https://pl.wikipedia.org/wiki?curid=359071" title="Jasienica Dolna">
Jasienica Dolna

Jasienica Dolna (niem. "Nieder Hermsdorf") – wieś w Polsce położone w województwie opolskim, w powiecie nyskim, w gminie Łambinowice na trasie linii kolejowej Opole – Nysa.
Zabytki.
Do wojewódzkiego rejestru zabytków wpisane są:
Historia.
Jasienica Dolna powstała jako małe, słowiańskie osiedle. Najstarsze zapisy jej nazwy to "Lesnica", "Lessenica" lub "Jasienica". Mieszkańcy Jasienicy mieli przyjąć chrześcijaństwo od księży z Czech przed rokiem 1000.
Jasienica Dolna od 1201 do 1810 leżała w obrębie biskupiego księstwa nysko-otmuchowskiego. Biskupom wrocławskim zależało na tym, by ożywić życie gospodarcze na ich ziemiach. W wieku XIII prowadzą kolonizację tych ziem przez osadników niemieckich. Osadnictwo zaczął biskup Wawrzyniec. Kontynuują je Tomasz I i Tomasz II Zaremba.
Pod niemieckim i flamandzikim prawem osiedleńczym znalazła się też i Jasienica. Od 
lokatora Herrmanna wieś otrzymała swoją nazwę. Po łacinie brzmiała ona "Hermanni villa", zaś w języku osadników "Herrmannedorf", później "Hermsdorf" a następnie "Nieder Hermsdorf". Dokumenty poświadczające te fakty pochodzą z 30 września 1282 roku.
Pod koniec II wojny światowej wieś została częściowo zniszczona. 
Toczyły się tutaj walki związane ze zdobywaniem Nysy. Zniszczeniu uległ dach i wieża kościoła, kilka domów, został uszkodzony budynek obszarnika Scholtza. 
Jasienica Dolna została zdobyta przez wojska radzieckie 17 marca 1945 roku.
W roku 1945 przybyli do Jasienicy polscy osadnicy. Przyjechali w kilku grupach, różnymi transportami, z różnych okolic Polski:
Grupa była różnorodna. Pochodziła z różnych okolic Polski, z różnymi tradycjami, z różnicami w dialekcie, co z początku dzieliło ludzi.
W latach 1945–1954 i 1973–1975 Jasienica Dolna należała i była siedzibą gminy Jasienica Dolna. W latach 1954–1972 wieś należała i była siedzibą władz gromady Jasienica Dolna. 
Instytucje wiejskie.
We wsi znajdują się:
W Jasienicy Dolnej urodził się i uczył śląski poeta i pisarz Paul Barsch (1860–1931).

</doc>
<doc id="359072" url="https://pl.wikipedia.org/wiki?curid=359072" title="Jasienica Górna">
Jasienica Górna

Jasienica Górna () – wieś w Polsce położona w województwie opolskim, w powiecie nyskim, w gminie Otmuchów.
W latach 1945–1991 stacjonowała tu strażnica Wojsk Ochrony Pogranicza, która podlegała 45 Batalionowi WOP w Prudniku. Z dniem 16 maja 1991 roku strażnica została przejęta przez Straż Graniczną i funkcjonowała do 15 czerwca 2000 roku, kiedy to została rozformowania.
Od 29 marca 2011 roku na terenie dawnej strażnicy funkcjonuje Dom Dziecka.
Zabytki.
Do wojewódzkiego rejestru zabytków wpisany jest:

</doc>
<doc id="359074" url="https://pl.wikipedia.org/wiki?curid=359074" title="Jasienica-Parcele">
Jasienica-Parcele

Jasienica-Parcele – wieś w Polsce położona w województwie mazowieckim, w powiecie ostrowskim, w gminie Andrzejewo.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Rocha w Jasienicy.

</doc>
<doc id="359075" url="https://pl.wikipedia.org/wiki?curid=359075" title="Jasienica Sufczyńska">
Jasienica Sufczyńska

Jasienica Sufczyńska – wieś w Polsce położona w województwie podkarpackim, w powiecie przemyskim, w gminie Bircza}. Leży na Pogórzu Przemyskim.
Wieś powstała w drugiej połowie XIX wieku, jako osada robotników pracujących w hucie szkła w Sufczynie. Wzmiankowano ją po raz pierwszy w 1785. Do ówczesnego właściciela wsi - Alberta hr. Dębińskiego należało 442 ha lasu, a do mieszkańców wsi tylko 6 ha. Piasek potrzebny do produkcji szkła wydobywano na terenie wsi ze zboczy góry "Piaskowa".
W 1930 właścicielem majątku w Jasienicy był dr Leonard Tarnawski. Pomimo że prawie wszyscy mieszkańcy wsi deklarowali narodowość polską, w czasie Akcji Wisła wysiedlono stąd 73 osoby.
W latach 1975–1998 miejscowość administracyjnie należała do województwa przemyskiego.

</doc>
<doc id="359076" url="https://pl.wikipedia.org/wiki?curid=359076" title="Jasieniec Iłżecki Dolny">
Jasieniec Iłżecki Dolny

Jasieniec Iłżecki Dolny – wieś w Polsce położona w województwie mazowieckim, w powiecie radomskim, w gminie Iłża.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Najświętszej Maryi Panny Różańcowej w Jasieńcu Iłżeckim.
Historia.
Słownik geograficzny Królestwa Polskiego wymienia "Jasieniec Iłżecki" jako wieś folwark i osadę leśną, oraz majorat w powiecie iłżeckim, gminie Lubienia, parafii Iłża. Odległy od Iłży – 8 wiorst.
Posiadał szkołę początkową. Według spisu z 1827 roku było tu 48 domów. i 239 mieszkańców. W roku 1860 w Jasieńcu było 92 domy, 528 mieszkańców, 359 mórg. ziemi dworskiej i 1119 mórg włościańskiej.
U schyłku XIX wieku folwark Jasieniec należał do tajnego radcy Kruzego, majorat zaś i osada leśna do Starachowickich Zakładów Górniczych. Poprzednio należał do dóbr biskupów krakowskich (Długosz L.B. t.II, s.482) w kluczu dóbr Iłża.

</doc>
<doc id="359077" url="https://pl.wikipedia.org/wiki?curid=359077" title="Jasieniec Iłżecki Górny">
Jasieniec Iłżecki Górny

Jasieniec Iłżecki Górny – wieś w Polsce położona w województwie mazowieckim, w powiecie radomskim, w gminie Iłża.
W latach 1975–1998 miejscowość administracyjnie należała do województwa radomskiego, a jeszcze wcześniej do województwa kieleckiego.
Obok miejscowości przepływa Małyszyniec, niewielka rzeka, dopływ Iłżanki.
Wieś jest siedzibą rzymskokatolickiej parafii Najświętszej Maryi Panny Różańcowej.

</doc>
<doc id="359078" url="https://pl.wikipedia.org/wiki?curid=359078" title="Jasieniec-Kolonia">
Jasieniec-Kolonia

Jasieniec-Kolonia – wieś w Polsce położona w województwie mazowieckim, w powiecie zwoleńskim, w gminie Zwoleń.
W skład sołectwa Jasieniec-Kolonia wchodzi także Zastocze.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii Niepokalanego Poczęcia NMP w Jasieńcu Soleckimj.

</doc>
<doc id="359079" url="https://pl.wikipedia.org/wiki?curid=359079" title="Jasieniec-Maziarze">
Jasieniec-Maziarze

Jasieniec-Maziarze – wieś w Polsce położona w województwie mazowieckim, w powiecie radomskim, w gminie Iłża. Obok miejscowości przepływa Małyszyniec, niewielka rzeka, dopływ Iłżanki.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Najświętszej Maryi Panny Różańcowej w Jasieńcu Iłżeckim.

</doc>
<doc id="359080" url="https://pl.wikipedia.org/wiki?curid=359080" title="Jasieniec Solecki">
Jasieniec Solecki

Jasieniec Solecki – wieś w Polsce, położona w województwie mazowieckim, w powiecie zwoleńskim, w gminie Zwoleń.
Wieś jest siedzibą rzymskokatolickiej parafii Niepokalanego Poczęcia Najświętszej Maryi Panny z zabytkowym kościołem Niepokalanego Poczęcia NMP.
W latach 1954–1972 wieś należała i była siedzibą władz gromady Jasieniec Solecki. W latach 1957–1975 miejscowość administracyjnie należała do województwa kieleckiego w latach 1975–1998 do województwa radomskiego.
Historia.
Według Słownik geograficzny Królestwa Polskiego z roku 1882 wymienia Jasieniec Solecki jako wieś i majorat w powiecie iłżeckim gminie i parafii Ciepielów. Odległy 32 wiorsty od Iłży.
W 1825 roku było tu 78 domów i 569 mieszkańców. W roku 1860 było 98 domów, 784 mieszkańców, 1347 mórg ziemi dworskiej i 1618 mórg ziemi włościańskiej. Majorat został nadany począwszy od 1838 roku lejtnantowi Szabelskiemu i składał się, oprócz Jasieńca, ze wsi Kawenczyn, Wyglądała i Barto.
W 1840 roku majorat ten składał się z folwarku i wsi folwarcznej Barycz, wsi Baranowa i wsi Pole Jarantowskie.
Dwór Jasieniec posiadał obszerny pałac, okolony parkiem i alejami lipowymi, przed rokiem 1840 pałac spalił się z niewiadomej przyczyny .

</doc>
<doc id="359081" url="https://pl.wikipedia.org/wiki?curid=359081" title="Jasienin Duży">
Jasienin Duży

Jasienin Duży – wieś w Polsce położona w województwie łódzkim, w powiecie brzezińskim, w gminie Jeżów.
W latach 1975–1998 miejscowość administracyjnie należała do województwa skierniewickiego.

</doc>
<doc id="359082" url="https://pl.wikipedia.org/wiki?curid=359082" title="Jasienin Mały">
Jasienin Mały

Jasienin Mały – wieś w Polsce położona w województwie łódzkim, w powiecie brzezińskim, w gminie Jeżów.
W latach 1975–1998 miejscowość administracyjnie należała do województwa skierniewickiego.

</doc>
<doc id="359083" url="https://pl.wikipedia.org/wiki?curid=359083" title="Jasienna">
Jasienna

Jasienna – wieś w Polsce, położona w województwie małopolskim, w powiecie nowosądeckim, w gminie Korzenna, w dolinie potoku Jasienianka i na wznoszących się nad nią wzgórzach Pogórza Rożnowskiego.
W latach 1954–1960 wieś należała i była siedzibą władz gromady Jasienna, po jej zniesieniu w gromadzie Korzenna. W latach 1975–1998 wieś administracyjnie należała do województwa nowosądeckiego.
Historia.
Pierwsze wzmianki o wsi pochodzą z roku 1372 – Mikołaj "de Zaszona" przenosi na prawo niemieckie wsie Jasienna oraz Niecew. W roku 1378 właścicielami Jasiennej są Mikołaj oraz Klemens. W latach 1394–1437 właścicielem jest Piotr Jasieński h. Strzemię, syn Klemensa, oraz Michał z Przyszowej. W roku 1437 właścicielką Jasiennej jest Jadwiga wdowa po Piotrze, oraz Stanisław syn Mikołaja Olszowskiego. W latach 1470–1480 dziedzicami Jasiennej są Franczuch, Domarad, Schrop. Następnymi właścicielami zostają spadkobiercy Adama Miłkowskiego Adam, Tomasz, Piotr Wojnarowscy herbu Skołobot.
W roku 1629 Jasienna posiada 4 właścicieli cząstkowych: Krzysztofa Krobickiego, Grotkowskiego, Władysława Jordana, oraz Jaklińskich herbu Jelita. W roku 1780 współwłaścicielami Jasiennej są: Wojciech Bossowski, Mikołaj i Antoni Chwalibóg, Antoni Karszewski, Ludwik, Stanisław, Sebastian, Szymon Lenczewscy, Franciszek oraz Jan Długoszowscy, Jan Ujejski. W roku 1846 współwłaścicielami są: Kanty Lisowski, Jan Kamiński, Jan Grabczyński Własność Jasiennej ulega dalszemu rozdrobnieniu, i tak w roku 1868 właścicielami są: Teresa Chwalibóg, Józef Długoszowski, oraz 4 współwłaścicieli.
Jasienna staje się typową wsią zaściankową zamieszkałą przez zubożałą szlachtę. W roku 1880 współwłaścicielami są: Gabriel Chwalibóg, Maksymilian Bobakowski, Józef Grabczyński, Jan Lisowski, oraz 4 współwłaścicieli.
W roku 1928 z całego obszaru dworskiego zachował się folwark Kochanówka o powierzchni około 40 ha, którego właścicielem był Władysław Bobakowski. W czasie rabacji chłopskiej w roku 1846 został zamordowany w Jasiennej jeden z jej współwłaścicieli: Jan Grabczyński, jego obelisk nagrobny znajduje się na cmentarzu parafialnym w Lipnicy Wielkiej. Jasienna do roku 1932 była częścią parafii Lipnica Wielka. Potomkiem właścicieli Jasiennej był znany przedwojenny generał, adiutant Marszałka Piłsudskiego – Bolesław Wieniawa-Długoszowski.
Ochotnicza Straż Pożarna.
Ochotnicza Straż Pożarna w Jasiennej powstała w 1956 roku i posiada samochody Steyr 15S21 i Daewoo Lublin 3. OSP działa poza krajowym systemem ratownictwa.

</doc>
<doc id="359084" url="https://pl.wikipedia.org/wiki?curid=359084" title="Jasiennik Stary">
Jasiennik Stary

Jasiennik Stary – wieś w Polsce położona w województwie lubelskim, w powiecie biłgorajskim, w gminie Potok Górny.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo, zobacz jednostki pomocnicze gminy.
Ochotnicza straż pożarna powstała we wsi w latach 30. XX wieku, w latach 50. funkcjonowało kółko rolnicze. 
W Jasienniku Starym znajduje się filialny kościół MB Miłosierdzia parafii w Krzeszowie.

</doc>
<doc id="359085" url="https://pl.wikipedia.org/wiki?curid=359085" title="Jasienówka">
Jasienówka

Jasienówka – wieś w Polsce położona w województwie podlaskim, w powiecie siemiatyckim, w gminie Dziadkowice.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Matki Bożej Bolesnej w Osmoli.
Historia.
W pierwszej połowie XIX wieku Piotr i Maria Miłkowscy wyruszyli konnym zaprzęgiem do Częstochowy na Jasną Górę. Z tej wyprawy przywieźli do Jasienówki figurkę Matki Boskiej i Świętego Antoniego. W centralnym punkcie wsi wybudowali małą kapliczkę (wymiary: szerokość - 180 cm; głębokość - 165 cm; wysokość - 510 cm + krzyż), umieszczając figurkę Matki Boskiej na dole, a drugą na górze. Kapliczka ta przetrwała wszystkie zawieruchy i stoi do dnia dzisiejszego. 

</doc>
<doc id="359086" url="https://pl.wikipedia.org/wiki?curid=359086" title="Jasiewo">
Jasiewo

Jasiewo – wieś w Polsce położona w województwie kujawsko-pomorskim, w powiecie grudziądzkim, w gminie Gruta.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 191 mieszkańców. Jest najmniejszą miejscowością gminy Gruta.
Połączenia komunikacyjne.
Przez wieś przechodzi droga wojewódzka nr 538, przy której zlokalizowany jest przystanek autobusowy. Połączenia obsługuje PKS Grudziądz oraz PKS Brodnica. Autobusy kursują kilka razy dziennie do Grudziądza i do Łasina.
Sklep.
We wsi funkcjonuje sklep spożywczo-przemysłowy, potocznie nazywany przez mieszkańców "Baltona".
Zabytki.
Według rejestru zabytków NID na listę zabytków wpisany jest park dworski, nr rej.: 517 z 16.02.1987.
Zespół dworsko-parkowy położony jest kilkaset metrów od szosy wiodącej z Gruty do Łasina. Piętrowy dwór zbudowano na początku XX w. Jest murowany z cegły, otynkowany, podpiwniczony. Sześcioosiowa fasada ma od wschodu przybudówkę, w której znajduje się wejście do budynku. Dach czterospadowy, od strony parku taras. Od południowego wschodu do dworu prowadzi lipowa aleja dojazdowa. 
Park dworski, o powierzchni około 1,7 ha, zatracił swój pierwotny układ. Oś główna parku prowadzi do niewielkiej polany położonej w południowej części założenia parkowego. Polana otoczona jest od wschodu skupiskiem około 80-letnich daglezji, natomiast od zachodu zamyka ją skupisko świerków. Oś główna parku zamknięta jest od północy stawem. Przy zachodnim skraju założenia parkowego częściowo zachowała się aleja wysadzana lipami i kasztanowcami. 
Spośród parkowego drzewostanu 3 okazy uznano za pomniki przyrody:
Okazy uznane za pomniki przyrody stanowią pozostałości naturalnego zadrzewienia występującego na tych terenach przed założeniem parku. Ogółem w parku występuje 14 gatunków drzew i 4 gatunki krzewów.

</doc>
<doc id="359087" url="https://pl.wikipedia.org/wiki?curid=359087" title="Jasiniec">
Jasiniec

Jasiniec (do 1945 ) – wieś w Polsce położona w województwie lubuskim, w powiecie gorzowskim, w gminie Bogdaniec. Według danych z 2012 r. liczyła 76 mieszkańców. Miejscowość została założona w 1773 r. w ramach kolonizacji fryderycjańskiej – zagospodarowania tzw. łęgów warciańskich. Od 1945 r. leży w granicach Polski.
W latach 1975–1998 miejscowość należała administracyjnie do województwa gorzowskiego.
Położenie.
Zgodnie z podziałem fizycznogeograficznym Polski według Kondrackiego teren, na którym położony jest Jasiniec należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pradolina Toruńsko-Eberswaldzka oraz w końcowej klasyfikacji do mezoregionu Kotlina Gorzowska.
Miejscowość położona jest 9 km na południowy zachód od Gorzowa Wielkopolskiego.
Demografia.
Ludność w ostatnich 3 stuleciach:
Nazwa.
"Johannishof" 1773; "Colonie Johanshof" 1776; "Johanneshof" 1801, 1944; "Jasiniec" 1947.
Niemiecka nazwa pochodzi od imienia "Johannes".
Administracja.
Miejscowość jest siedzibą sołectwa Jasiniec.
Edukacja i nauka.
Dzieci uczęszczają do szkoły podstawowej w Lubczynie, zaś młodzież do gimnazjum w Bogdańcu.
Religia.
Kościół filialny pw. Najświętszego Serca Pana Jezusa w rzymskokatolickiej parafii Trójcy Świętej w Gorzowie Wielkopolskim.
Gospodarka.
W 2013 r. liczba zarejestrowanych podmiotów gospodarczych wyniosła 9 (osoby fizyczne prowadzące działalność gospodarczą):

</doc>
<doc id="359088" url="https://pl.wikipedia.org/wiki?curid=359088" title="Jasion">
Jasion

Jasion – wieś w Polsce położone w województwie łódzkim, w powiecie opoczyńskim, w gminie Żarnów.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii Niepokalanego Serca NMP w Machorach.
Historia.
Tereny, na których leży obecnie miejscowość, od wieków wchodziły w skład dóbr Machory. Właścicielami ich byli do 1802 Dołęgowie, a później Dembińscy. W 1814 dobra Machory i Korytków kupił Samuel Leopold Antoni Fraenkel.
W 1826 małżonkowie Atalia i Samuel Fraenkel sprzedali synowi Atalii, Józefowi Ludwikowi Laskiemu Machory, Młynek, Marcinków, Adamów, Chełsty, Wyszynę, Piasek i Sulborowice za 350 000 zł.
W 1862 Machory oraz Klew i Sulborowice stały się własnością Antoniego Laskiego i Ludwiki z Laskich, małżonki Rudolfa Beningsena. Bohdan Baranowski podaje, że w obrębie folwarku Machory powstały wtedy nowe kolonie: Antoniów, Cegielnia, Jasin(Jasion), Maliny, Dąbrowa (Nowa Góra) i Podlesie.
Słownik geograficzny Królestwa Polskiego w tomie wydanym w 1882 wymienia Jasion jako wieś włościańską w powiecie opoczyńskim, w gminie Machory, parafii Żarnów. Podaje, że w 1827 znajdowało się we wsi 21 domów zamieszkałych przez 153 mieszkańców. Około 1882 pozostało w Jasionie 7 domów z 49 mieszkańcami. Miejscowość położona była na 263 morgach ziemi.
Ostatnim prywatnym właścicielem tych ziem był Ludwik Bayer.

</doc>
<doc id="359089" url="https://pl.wikipedia.org/wiki?curid=359089" title="Jasionno">
Jasionno

Jasionno (niem. "Eschenhorst") – wieś w Polsce, położona w województwie warmińsko-mazurskim, w powiecie elbląskim, w gminie Gronowo Elbląskie, na obszarze Żuław Elbląskich.
W latach 1975–1998 miejscowość należała administracyjnie do województwa elbląskiego.
Nazwa.
12 listopada 1946 r. nadano miejscowości polską nazwę Jasionno. 

</doc>
<doc id="359090" url="https://pl.wikipedia.org/wiki?curid=359090" title="Jasionowa Dolina">
Jasionowa Dolina

Jasionowa Dolina – wieś w Polsce położona w województwie podlaskim, w powiecie sokólskim, w gminie Janów.
W latach 1975–1998 miejscowość administracyjnie należała do województwa białostockiego.
Przez miejscowość przebiega droga wojewódzka nr 671. Przystanek PKS - 300m.
Wieś powstała w XVII/XVIII wieku w czasie kolonizacji Puszczy Kuźnickiej. 
W pobliżu wsi znajduje się cmentarzysko kurhanowe (wpisane do Rejestru Zabytków Archeologicznych). Składa się z trzech dużych, choć mocno rozkopanych, kurhanów Gotów (kultura wielbarska) z około I - V wieku n.e. 
Przy głównej drodze wiejskiej obok murowanej kapliczki postawiono krzyż drewniany. 
Wierni kościoła rzymskokatolickiego należą do parafii św. Jerzego w Janowie.

</doc>
<doc id="359091" url="https://pl.wikipedia.org/wiki?curid=359091" title="Jasionóweczka">
Jasionóweczka

Jasionóweczka – wieś w Polsce położona w województwie podlaskim, w powiecie monieckim, w gminie Jasionówka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Świętej Trójcy w Jasionówce.

</doc>
<doc id="359092" url="https://pl.wikipedia.org/wiki?curid=359092" title="Jasionówka (powiat moniecki)">
Jasionówka (powiat moniecki)

Jasionówka – wieś (dawniej miasto) w Polsce, położona w województwie podlaskim, w powiecie monieckim, w gminie Jasionówka. Siedziba gminy Jasionówka.
Historia.
Jasionówka uzyskała lokację miejską przed 1600 rokiem, zdegradowana w 1897 roku.
Według Powszechnego Spisu Ludności z 1921 roku wieś zamieszkiwało 1759 osób, wśród których 436 było wyznania rzymskokatolickiego, 7 – prawosławnego, 1 – ewangelickiego, 1306 – mojżeszowego i 9 – mahomańskiego. Jednocześnie 480 mieszkańców zadeklarowało polską, 1 – białoruską a 1278 – żydowską przynależność narodową. We wsi było 29 budynków mieszkalnych.
We wsi znajdują się cmentarze: żydowski z 1800 i rzymskokatolicki z 1810. W Jasionówce znajduje się grób hrabiego Michała Wołłowicza straconego w Grodnie wyrokiem władz carskich za pomoc powstańcom styczniowym.
W latach 1975–1998 wieś administracyjnie należała do województwa białostockiego.
Mord na Żydach w Jasionówce w 1941.
W czerwcu 1941 w miejscowości doszło do wymordowania prawie całej społeczności żydowskiej.

</doc>
<doc id="359094" url="https://pl.wikipedia.org/wiki?curid=359094" title="Jasiony">
Jasiony

Jasiony – wieś w Polsce położona w województwie mazowieckim, w powiecie żuromińskim, w gminie Lubowidz.
W latach 1954–1959 wieś należała i była siedzibą władz gromady Jasiony, po jej zniesieniu w gromadzie Syberia. W latach 1975–1998 miejscowość administracyjnie należała do województwa ciechanowskiego.
Przez miejscowość przebiega droga wojewódzka nr 563.

</doc>
<doc id="359095" url="https://pl.wikipedia.org/wiki?curid=359095" title="Jasiorówka">
Jasiorówka

Jasiorówka – wieś w Polsce położona w województwie mazowieckim, w powiecie węgrowskim, w gminie Łochów.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii Niepokalanego Serca Najświętszej Maryi Panny w Łochowie.

</doc>
<doc id="359096" url="https://pl.wikipedia.org/wiki?curid=359096" title="Jasiowa Huta">
Jasiowa Huta

Jasiowa Huta (kaszb. "Jaszowô Hëta") – wieś kaszubska w Polsce położona w województwie pomorskim, w powiecie kościerskim, w gminie Nowa Karczma.
W latach 1975–1998 miejscowość administracyjnie należała do województwa gdańskiego.
Nazwy źródłowe miejscowości.
Dawniej "Jasiowo", "Jasiowa huta", "Jashuta", niem. "Jaschhütte"

</doc>
<doc id="359097" url="https://pl.wikipedia.org/wiki?curid=359097" title="Jasiów">
Jasiów

Jasiów – wieś w Polsce położona w województwie świętokrzyskim, w powiecie kieleckim, w gminie Zagnańsk.
W latach 1975–1998 miejscowość administracyjnie należała do województwa kieleckiego.
W 1827 r. wieś liczyła 21 domów i 153 mieszkańców. W tym czasie funkcjonowała tu kuźnica z ogniskiem fryszerskim oraz ognisko kowalskie z młotem narzędziowym. Przerabiały one surówkę z huty "Józef" w niedalekim Samsonowie. Ze względu na okresowe braki wody w Bobrzy, napędzającej koło wodne kuźnicy, zakład dawał niewielką produkcję, rzędu 500-700 cetnarów wyrobów rocznie.
Przez wieś przechodzi zielony szlak turystyczny z Bliżyna do Zagnańska.

</doc>
<doc id="359098" url="https://pl.wikipedia.org/wiki?curid=359098" title="Jaskółowo">
Jaskółowo

Jaskółowo – wieś w Polsce położona w województwie mazowieckim, w powiecie nowodworskim, w gminie Nasielsk.
Wieś szlachecka "Jaskłowo" położona była w drugiej połowie XVI wieku w ziemi zakroczymskiej. W latach 1975–1998 miejscowość administracyjnie należała do województwa ciechanowskiego.

</doc>
<doc id="359099" url="https://pl.wikipedia.org/wiki?curid=359099" title="Jaskrów">
Jaskrów

Jaskrów – wieś w Polsce położona w województwie śląskim, w powiecie częstochowskim, w gminie Mstów.
Historia.
Pierwsza wzmianka o miejscowości pochodzi z 1220 roku, z dokumentu biskupa krakowskiego Iwo Odrowąża w którym miejscowość wymieniona jest w formie "Iaskrow". Kolejna wzmianka o miejscowości znajduje się w łacińskim dokumencie z 1250 roku wydanym przez papieża Innocentego IV w Lyonie gdzie wieś zanotowana została w zlatynizowanej, staropolskiej formie „Jazcrow”.
Wieś położona w końcu XVI wieku w powiecie lelowskim województwa krakowskiego była własnością klasztoru kanoników regularnych we Mstowie.
W latach 1975–1998 miejscowość administracyjnie należała do województwa częstochowskiego.

</doc>
<doc id="359100" url="https://pl.wikipedia.org/wiki?curid=359100" title="Jaskulin">
Jaskulin

Jaskulin – (niem. Möhnersdorf), wieś w Polsce położona w województwie dolnośląskim, w powiecie świdnickim, w gminie Dobromierz.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Zabytki.
Do wojewódzkiego rejestru zabytków wpisany jest:

</doc>
<doc id="359101" url="https://pl.wikipedia.org/wiki?curid=359101" title="Jasna (wieś)">
Jasna (wieś)

Jasna (niem. "Lichtfelde") – wieś w Polsce położona na pograniczu Powiśla i Żuław Elbląskich w województwie pomorskim, w powiecie sztumskim, w gminie Dzierzgoń. Wieś jest siedzibą sołectwa „Jasna” w którego skład wchodzą również miejscowości Chartowo, Kamienna Góra i Lisi Las.
Wieś szlachecka położona była w II połowie XVI wieku w województwie malborskim. W latach 1945-1954 roku miejscowość była siedzibą gminy Jasna. W latach 1975–1998 miejscowość administracyjnie należała do województwa elbląskiego.
Historia.
Wieś założona w 1354 roku przez komtura dzierzgońskiego Helwicusa de Goltbach. W 1915 roku na pobliskiej Lisiej Górze Wieżę Bismarcka (zniszczoną w 1951 roku). W Jasnej była stacja końcowa kolejki wąskotorowej łączącej tereny rolnicze (buraczane) z cukrownią Stare Pole (linię zlikwidowano w roku 1967). Do końca lat 50. we wsi stał szachulcowy kościół ewangelicki.
Osobliwością Jasnej był tzw. buk Hartwicha na Lisiej Górze (niem. "Waldberg"). W 1813 miejscowy pastor Friedrich Hartwich żegnał tutaj swoich 2 synów wyruszających na wojnę z Napoleonem. Od tego czasu tradycją stało żegnanie w tym miejscu idących do wojska chłopców przez swoje panny.
Zabytki.
Według rejestru zabytków NID na listę zabytków wpisany jest kościół filialny pw. Świętej Trójcy, 1320-1330, 1880-1881, nr rej.: A-308 z 13.08.1962.
Kościół pw. Trójcy Przenajświętszej, gotycki z cegły, zbudowany w l.1320-1330, odbudowany ok. 1673 r. Jednonawowy z wieżą frontową, rozbudowany szczyt tylny. Od frontu wysoka wieża o czterech kondygnacjach, jej dach jest osłonięty wolutowymi szczytami, przebita portalem o czterech uskokach. Na ścianach bocznych naprzemiennie okna i blendy, w prezbiterium rozbudowane sklepienie gwiaździste. Wystrój świątyni barokowy

</doc>
<doc id="359102" url="https://pl.wikipedia.org/wiki?curid=359102" title="Jastew">
Jastew

Jastew – wieś w Polsce, położona w województwie małopolskim, w powiecie brzeskim, w gminie Dębno.
W latach 1975–1998 miejscowość administracyjnie należała do województwa tarnowskiego.
Północne krańce wsi leżą przy drodze krajowej nr 94, pozostała część miejscowości zajmuje dolinę potoku Jastwianka oraz okoliczne wzgórza na północno-wschodnim krańcu Pogórza Wiśnickiego.
Historia.
Jedna z najmłodszych wsi klucza dębińskiego, powstała najpóźniej, bo dopiero w drugiej połowie XVII lub w początkach XVIII wieku, powołana do życia przez magnacki ród Tarłów wobec rosnącego popytu na płody rolne na zachodzie Europy. Folwarki na jej terenie były wykorzystywane przez panów zamku w Dębnie do II wojny światowej. Jan Jastrzębski w 1939 roku marzył o przeistoczeniu lasu jastewskiego w piękny park zdrojowy dla kuracjuszy leczących się solankami w Woli Dębińskiej.
Najstarsza osika w Polsce.
Na terenie Jastwi rośnie znajdująca się na obszarze Nadleśnictwa Okocim ponad 160-letnia topola osika o obwodzie pnia 497 cm. Jest to najstarszy i najgrubszy okaz tego gatunku w Polsce oraz prawdopodobnie także na świecie.
Zobacz: Topola osika z Jastwi

</doc>
<doc id="359103" url="https://pl.wikipedia.org/wiki?curid=359103" title="Jastkowice">
Jastkowice

Jastkowice – wieś w Polsce, położona w województwie podkarpackim, w powiecie stalowowolskim, w gminie Pysznica.
W latach 1954–1972 wieś należała i była siedzibą władz gromady Jastkowice. W latach 1975–1998 wieś administracyjnie należała do województwa tarnobrzeskiego.
Położenie, krajobraz.
W pobliżu Jastkowic, na terenie gminy Pysznica znajdują się dwa rezerwaty przyrody:
Historia.
Pierwsza wzmianka o Jastkowicach pochodzi z 1325 roku. Starosta sandomierski Drogosz z Chrobrza nadał sołectwo we wsi Jastkowice Mikołajowi z Jastkowic. Ale właściwy termin lokalizacji Jastkowic łączy się z datą 1 sierpnia 1375 roku, kiedy to królowa Węgier i Polski Elżbieta potwierdziła przywilej starosty Drogosza z Chrobrza. Legenda o wsi Jastkowice mówi, że księżniczka Elżbieta, córka Władysława Łokietka dała swojemu giermkowi Jaśkowi duży obszar leśny w podzięce za uratowanie jej życia, gdy napadł na nią dziki niedźwiedź. Nazwa wsi przez wiele pokoleń ulegała przeobrażeniom: Jaśkowice – Jaszkowice – Jastkowice.
Wkrótce stały się wsią, w której powstały maziarnie i smolarnie. Potem w Jastkowicach zaczęto wytapiać żelazo wykorzystując do procesu hutniczego rudy darniowe. Król Zygmunt Stary w 1515 roku nadał Piotrowi przywilej budowy rudnicy, która stała się początkiem huty i kuźni żelaza. Z hutnictwem żelaza związane jest powstanie przysiółka Jastkowic - Ruda Jastkowska. Jej mieszkańcy zajmowali się wydobywaniem rudy darniowej na potrzeby rudnic jastkowskich. W Jastkowicach wyroby z żelaza produkowano przez 250 lat.
W XVI wieku w Jastkowicach mieszkało 79 kmieci. Osadnictwo stale się zwiększało. Po I rozbiorze Polski Jastkowice znalazły się pod zaborem austriackim. Mimo wielu zawieruch dziejowych wieś była jak na owe czasy ludna, zamieszkiwało w niej 120 osadników. Jastkowice były wsią królewską. Na przełomie lat 20. i 30. XIX wieku władze austriackie zaczęły wyprzedaż dóbr królewskich. Wtedy w 1829 roku Jerzy Lubomirski nabył wieś Jastkowice z licznymi przysiółkami i wydzierżawił Rudę Jastkowską. Ruchy niepodległościowe (powstanie listopadowe, powstanie styczniowe) kształtowały świadomość narodową mieszkańców Jastkowic i całego Zasania.
Gdy w 1918 roku odrodziła się Polska, jastkowiczanie włączyli się do tworzenia i utrwalenia niepodległego bytu narodowego. W czasie II wojny światowej Jastkowice i przyległe wsie związane były w konspiracją antyniemiecką. W okresie okupacji niemieckiej z jastkowskiej parafii zginęło 90 osób, a około 160 wywieziono na przymusowe roboty do Niemiec. W 1944 roku w Jastkowicach kwaterował sztab 214 Dywizji Piechoty Armii Czerwonej.
Jastkowice i cała parafia zaczęły zmieniać swe oblicze po wojnie, gdy pobliska Stalowa Wola stała się znaczącym ośrodkiem przemysłu. Wtedy wielu mieszkańców podejmowało pracę zarobkową w stalowowolskich zakładach i firmach. Wytworzyła się wówczas klasa chłoporobotników.
Religia.
Parafia rzymskokatolicka pw. Przemienienia Pańskiego w Jastkowicach od 2010 znajduje się w dekanacie Pysznica, w diecezji sandomierskiej. Mieszka tu około 2 tys. ludzi, w zdecydowanej większości rzymscy katolicy, ale żyją tu także, obecnie już nieliczni, wyznawcy Kościoła Polskokatolickiego (należący do miejscowej parafii, również pw. Przemienienia Pańskiego), a także nieco ponad trzydziestu członków wyznania Świadków Jehowy.
Odpust w parafiach (rzymskokatolickiej i polskokatolickiej) odbywa się 6 sierpnia.
Parafia polskokatolicka.
Od 2016 roku proboszczem parafii jest ks. Waldemar Mroczkowski. Kościół parafialny pw. Przemienienia Pańskiego znajduje się przy ulicy Cichej 2.
Cmentarz rzymskokatolicki.
Cmentarz w Jastkowicach założono w 1926 na gminnym gruncie zaintabulowanym na rzecz parafii w 1927. Był ogrodzony drewnianym płotem, potem zbudowano drewniane prosektorium. Cmentarz poświęcił 1 maja 1926 ks. dziekan Michał Dukiel.
Na cmentarzu znajduje się grób Jana Markuta „Wichury”, partyzanta oddziału „Ojca Jana” i zesłańca na Syberię.
Pomnik na cmentarzu.
Pomnik na jastkowskim cmentarzu został odsłonięty w październiku 2004. Postawiony jak głosi tablica:
Pomysłodawcą pomnika był proboszcz jastkowski ks. Tadeusz Mach.
Cmentarz polskokatolicki.
Parafia polskokatolicka w Jastkowicach, która została założona w 1925 roku przez ks. Władysława Strynkowskiego, wkrótce potem zorganizowała własny cmentarz grzebalny.
Edukacja.
We wsi urodził się parazytolog – Henryk Skrzypek.

</doc>
<doc id="359104" url="https://pl.wikipedia.org/wiki?curid=359104" title="Jastrowiec">
Jastrowiec

Jastrowiec (niem. "Lauterbach, Oberlauterbach") – wieś w Polsce położona nad rzeką Świekotką (niem. "Lauter Bach") województwie dolnośląskim, w powiecie jaworskim, w gminie Bolków, na Pogórzu Kaczawskim (Pogórzu Złotoryjskim) w Sudetach.
Położenie.
Znajduje się na granicy Grzbietu Wschodniego (Pogórza Wojcieszowskiego) w Górach Kaczawskich i Rowu Świerzawy na Pogórzu Kaczawskim. Wieś znajduje się w odległości 8 km od Bolkowa, a jej długość około 1,3 km. Na zachodzie Jastrowiec sięga podnóży Bukowej, Jastrowiec otoczony jest użytkami rolnymi, a południowe wzgórza porastają lasy świerkowe z domieszką drzew liściastych. Na łąkach można spotkać kilka gatunków storczyków.
Geologia.
Wieś położona jest na górnokarbońskich mułowcach, zlepieńcach i piaskowcach. W dawnych kamieniołomach wapienia krystalicznego i łukach ilastych występują kryształy dolomitu i kwarcu dochodzące do 6 cm długości.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Historia.
Wieś powstała w połowie XIV w., jako posiadłość rycerska. W roku 1399 istniał tu już kościół parafialny. Jastrowiec był dawnym ośrodkiem wydobywania wapienia. W roku 1464 właścicielem wsi był Hans von Czirn. Od roku 1523 Jastrowiec jest związany z majątkiem w Pogwizdowie i Świnach i znajduje się pod zarządem von Schindela. W roku 1787 wieś była znajdowała się pod panowaniem hrabiego von Schlabrendorfa. Następnie majątkiem zarządzała wdowa po nim. Która 1 stycznia 1809 przekazała go córce "Theresia von Hoyos-Sprintzenstein". Od roku 1909 właścicielem Jastrowca był szambelan królewski "Stanislaus von Hoyos".
W kamieniołomach na Bukowej i Wapiennikach dawniej eksploatowano wapień. Kamień wypalany był w wapiennikach u podnóży wzniesień.
W 1946 r. w wyniku transferów niemiecka ludność wsi została osiedlona w środkowej Westfalii.
Zabytki.
Do wojewódzkiego rejestru zabytków wpisane są obiekty:
Źródła wody mineralnej.
W roku 1908 w ramach poszukiwań związanych z wodami w Bolkowie Zdroju, odkryto tutaj źródło. Nazwano je "Źródło Marii" (niem. "Marie Quelle"). Jest ono położone w okolicy pałacu. Pokłady tej wody są starsze o 3 mln lat od wód oligoceńskich. Woda ta to szczaw wodorowęglanowo-wapniowo-magnezowo-potasowy. Nigdy jednak nie powstało tutaj uzdrowisko. Po II wojnie światowej źródło stanowiło ujęcie wody dla miejscowego PGR, który zarządzał pałacem i zabudowaniami folwarcznymi.
Turystyka.
Wieś jest miejscowością agroturystyczną.

</doc>
<doc id="359105" url="https://pl.wikipedia.org/wiki?curid=359105" title="Jastrowo">
Jastrowo

Jastrowo – wieś w Polsce, położona w województwie wielkopolskim, w powiecie szamotulskim, w gminie Szamotuły.
W latach 1975–1998 wieś administracyjnie należała do województwa poznańskiego. 
Najbardziej uprzemysłowiona wieś w powiecie. Na terenie Jastrowa znajdują się 3 firmy, zatrudniające blisko 600 osób.

</doc>
<doc id="359106" url="https://pl.wikipedia.org/wiki?curid=359106" title="Jastrząbka (województwo mazowieckie)">
Jastrząbka (województwo mazowieckie)

Jastrząbka – wieś w Polsce położona w województwie mazowieckim, w powiecie ostrołęckim, w gminie Baranowo.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii Świętego Bartłomieja Apostoła w Baranowie.

</doc>
<doc id="359107" url="https://pl.wikipedia.org/wiki?curid=359107" title="Jastrząbka Młoda">
Jastrząbka Młoda

Jastrząbka Młoda – wieś w Polsce położona w województwie podlaskim, w powiecie łomżyńskim, w gminie Śniadowo.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Śniadowie.
Historia.
W latach 1921 – 1939 wieś leżała w województwie białostockim, w powiecie łomżyńskim, w gminie Śniadowo.
Według Powszechnego Spisu Ludności z 1921 roku wieś zamieszkiwało 196 osób w 30 budynkach mieszkalnych. Miejscowość należała do parafii rzymskokatolickiej w Śniadowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Śniadowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy. W latach 1975–1998 miejscowość administracyjnie należała do województwa łomżyńskiego.

</doc>
<doc id="359108" url="https://pl.wikipedia.org/wiki?curid=359108" title="Jastrzębce (województwo dolnośląskie)">
Jastrzębce (województwo dolnośląskie)

Jastrzębce – wieś w Polsce położona w województwie dolnośląskim, w powiecie średzkim, w gminie Środa Śląska.
Demografia.
Wieś, licząca w marcu 2011 r. 467 mieszkańców, leży pomiędzy Środą Śląską a Malczycami.
Podział administracyjny.
W latach 1975–1998 miejscowość administracyjnie należała do województwa wrocławskiego.
Krótki opis.
Na terenie wsi znajdują się budynki byłego PGR-u.
Zabytki.
Do wojewódzkiego rejestru zabytków wpisany jest:
Sport.
We wsi działa klub piłkarski "Pogoń Jastrzębce", który zrzesza młodzież. Klub założony został w 2008 roku. W swoim dorobku ma wygraną grupę średzką C-klasy w swoim pierwszym sezonie (2008/2009). Aktualnie występuje w III grupie wrocławskiej B-klasy. Największym osiągnięciem drużyny jest zajęcie w następnym sezonie (2009/2010) 4. lokaty. Do premiowanego awansem do klasy okręgowej miejsca zabrakło im tylko 2 pkt.

</doc>
<doc id="359109" url="https://pl.wikipedia.org/wiki?curid=359109" title="Jastrzębia Stara">
Jastrzębia Stara

Jastrzębia Stara – wieś w Polsce położona w województwie mazowieckim, w powiecie grójeckim, w gminie Mogielnica.
W latach 1975–1998 miejscowość administracyjnie należała do województwa radomskiego. 
Na terenie wsi znajduje się zabytkowy dworek z XIX wieku. Około 1 km na południowy zachód od wsi znajduje się dawny przystanek kolejowy Jastrzębia na linii Kolei Grójeckiej, który od 1920 do 1988 roku obsługiwał rozkładowy ruch pasażerski.

</doc>
<doc id="359110" url="https://pl.wikipedia.org/wiki?curid=359110" title="Jastrzębice">
Jastrzębice

Jastrzębice – wieś w Polsce położona w województwie łódzkim, w powiecie bełchatowskim, w gminie Rusiec.
W latach 1975–1998 miejscowość administracyjnie należała do województwa sieradzkiego.

</doc>
<doc id="359111" url="https://pl.wikipedia.org/wiki?curid=359111" title="Jastrzębie Dziemiańskie">
Jastrzębie Dziemiańskie

Jastrzębie Dziemiańskie (dodatkowa nazwa w j. kaszub. Jastrzãbié; niem. "Königsdorf") lub też dawniej Daszki – wieś kaszubska w Polsce położona w województwie pomorskim, w powiecie kościerskim, w gminie Dziemiany na terenie Wdzydzkiego Parku Krajobrazowego.
W skład sołectwa "Jastrzębie" wchodzi także miejscowość Czarne.
W latach 1975–1998 miejscowość administracyjnie należała do województwa gdańskiego.

</doc>
<doc id="359112" url="https://pl.wikipedia.org/wiki?curid=359112" title="Jastrzębik (województwo małopolskie)">
Jastrzębik (województwo małopolskie)

Jastrzębik (j. łemkowski Астрябик) – wieś w Polsce położona w województwie małopolskim, w powiecie nowosądeckim, w gminie Muszyna. W latach 1975–1998 miejscowość administracyjnie należała do województwa nowosądeckiego.
Położenie.
Wieś położona jest na wysokości ok. 550 m n.p.m. nad potokiem Jastrzębik i na dwóch grzbietach Jaworzyny (1114 m); od wschodniej strony jest to grzbiet z wierzchołkami Bystry Wierch, Palenica, Szczawna Góra, Smereczyny i Jastrzębska Góra, od zachodniej grzbiet Zarubów. Dojazd od Muszyny i od Złockiego.
Historia.
Lokowana na prawie wołoskim w 1577 r. przez bpa Piotra Myszkowskiego, przywilejem nadanym Piotrowi Tyliszczakowi z Krynicy. Początkowo mieszkańcami Jastrzębika byli Wołosi, z czasem doszli również Rusini. Ludność ta była wyznania greckokatolickiego.
Parafię tegoż wyznania uposażył bp Piotr Gembicki w 1651 r.
Demografia.
Ludność według spisów powszechnych z 2009.
Cerkiew.
Cerkiew pw. św. Łukasza Apostoła zbudowana w pierwszej połowie XIX wieku, kilkakrotnie przebudowywana z wykorzystaniem fragmentów dawnej świątyni. Drewniana, konstrukcji zrębowej, trójdzielna, jednonawowa. Dachy nad nawą i prezbiterium łamane, nad babińcem siodełkowate, zwieńczone baniastymi wieżyczkami ze ślepymi latarniami. We wnętrzu polichromia ornamentalna z 1861 r., ikonostas barokowo-klasycystyczny z XIX w. Wpływów bizantyjskich możemy się doszukać w siedmiu ikonach Deesis z apostołami z XVI w., które znajdują się na parapecie chóru. Obecnie cerkiew pełni funkcję kościoła rzymskokatolickiego.

</doc>
<doc id="359113" url="https://pl.wikipedia.org/wiki?curid=359113" title="Jastrzębna Druga">
Jastrzębna Druga

Jastrzębna Druga – wieś w Polsce położona w województwie podlaskim, w powiecie augustowskim, w gminie Sztabin.
W latach 1975–1998 miejscowość administracyjnie należała do województwa suwalskiego.
Wieś powstała na początku XX wieku w wyniku podziału wsi Jastrzębnej na wsie Jastrzębna Pierwsza i Jastrzębna Druga.
W pobliżu Jastrzębnej w czasie powstania styczniowego, 19 kwietnia 1863, oddział pod dowództwem Józefa Ramotowskiego „Wawra” stoczył bitwę z wojskami rosyjskimi.

</doc>
<doc id="359114" url="https://pl.wikipedia.org/wiki?curid=359114" title="Jastrzębna Pierwsza">
Jastrzębna Pierwsza

Jastrzębna Pierwsza (lit. Jastšembna I) – wieś w Polsce położona w województwie podlaskim, w powiecie augustowskim, w gminie Sztabin.
W latach 1975–1998 miejscowość administracyjnie należała do województwa suwalskiego.
Powstała na początku XX wieku z podziału wsi Jastrzębna na dwie części: Jastrzębną Pierwszą i Jastrzębną Drugą.
Historia wsi Jastrzębna (do jej podziału).
Jastrzębna położona była na ziemiach należących do króla polskiego w ramach Puszczy Perstuńskiej. Wymieniona została już w dokumentach z 1636 r. jako ostęp Jastrzębny w Puszczy Perstuńskiej. Był to przez ponad dwa wieki sporny teren pomiędzy urzędnikami królewskimi, a rodem Chreptowiczów.
W latach 1685-1715 tą puszczą zarządzali kameduli z klasztoru wigierskiego. Zakonnicy intensywnie rozwijali gospodarkę puszczańską, założyli między innymi osadę zwaną Budą Swiergutowo (lub Świerzbutowo), która była zamieszkała przez robotników leśnych.
W 1715 roku większość Puszczy Perstuńskiej wróciła pod zarząd królewski w ramach królewskiej Ekonomii Grodzieńskiej. Były to czasy Augusta II Sasa, który nadawał Ekonomię w kilkuletnie dzierżawy głównie Sasom. Poszczególne folwarki, wsie i obszary leśne dzierżawili różni dygnitarze sascy, czasem zakładali nowe osady i folwarki. Właśnie w ten sposób powstała wieś i folwark Jastrzębna w miejscu dawnej Budy Świergutowo. Trudno ustalić dokładny czas powstania, Jastrzębna jest notowana od 1744 roku, zatem powstała między 1715 a rokiem 1744.
Jastrzębna, wraz z wsią Hruskie, w ramach dóbr królewskich stanowiła oddzielną dzierżawę, dzierżawioną przez różnych szlachciców. W latach osiemdziesiątych XVIII wieku dzierżawił Jastrzębnę Olzerowicz, następnie Wołkowicki, potem Bouffal i Rohrom. Mimo częstych zmian dzierżawców Jastrzębna wyrosła na jedną z większych osad w okolicy.
Według danych z 1789 roku notowano we wsi 52 dymy gruntowe, czyli tyleż samodzielnych gospodarzy, 13 dymów ogrodniczych, czyli uboższych chłopów z mniejszymi nadziałami ziemi, były też 3 rodziny chałupników, w sumie mieszkało we wsi 313 osób. Miejscowy folwark zamieszkiwała na stałe 1 rodzina z 8 osobami. Obok folwarku znajdował się dwór.
Po upadku Rzeczypospolitej Jastrzębna nadal stanowiła dobra rządowe, które były dzierżawione. W pierwszej połowie XIX wieku wieś Jastrzębna stanowiła nadal jedną z największych wsi w tej okolicy. Widać to dokładnie na mapie z tego okresu, gdzie zaznaczono bardzo obszernie zabudowania wsi. Według mapy osadnictwo rozwijało się głównie wokół dawnego folwarku nad rzeczką Jastrzębianką, inaczej niż współcześnie.
W XIX wieku nie było jeszcze podziału wsi na dwie części. W 1827 roku nazwę zapisano jako Jastrzębno, w tym czasie notowano tu 69 domów i 404 mieszkańców, zatem była to już bardzo duża miejscowość.
W latach trzydziestych XIX stulecia dzierżawcą miejscowego folwarku była pani Lubowidzka. Według przekazów gościł w miejscowym dworze emisariusz powstańczy Ignacy Domeyko, przyjaciel Adama Mickiewicza.
W roku 1829 po raz pierwszy wspomina się o szkole parafialnej w tej miejscowości.
Szkoła w następnych latach upadła.
Jastrzębna należała do dóbr rządowych Łabno, z których w 1836 roku wyłączono część wsi i przekazano w zarząd Rosjaninowi Aleksandrowi Swieczynowi, jako majorat, wraz z Jastrzębną. Ten majątek nie mógł był dzielony na mniejsze i przekazywany był spadkobiercom jako całość.
W pobliżu Jastrzębnej w czasie powstania styczniowego, 19 kwietnia 1863, oddział pod dowództwem Józefa Ramotowskiego „Wawra” stoczył bitwę z wojskami rosyjskimi.
W 1864 roku nastąpiły duże zmiany w Jastrzębnej. Ziemia została uwłaszczona między mieszkańców, wieś włączono do gminy Kurjanka, jednak w kilka lat później wydzielono z niej gminę Petropawłowsk (później Lipsk), do której włączono Jastrzębną.
Miejscowy folwark nadal stanowił własność rosyjską i po upadku powstania styczniowego należał do generała Cwikonowa „zasłużonego” w tłumieniu powstania styczniowego. Jednak dostojnicy Rosyjscy, którzy posiadali dobra jastrzębskie, rzadko tu zaglądali i wydzierżawiali je Polakom.
Według opisu wsi z końca XIX wieku (rok 1882) znajdującego się w „Słowniku Geograficznym Królestwa Polskiego i innych ziem Słowiańskich” Jastrzębna to, wieś i folwark, donacya, powiat augustowski, gmina Petropawłowska, parafia Lipsk. Leży na wzgórzach ponad błotami rzeki Biebrzy, na lewo od drogi z Rajgrodu do Lipska, o 10 wiorst od ostatniego a 21 wiorst od Augustowa. Wieś Jastrzębna liczy 100 domów, 760 mieszkańców, folwark zaś 7 domów, 69 mieszkańców.
Na przełomie XIX i XX wieku wieś rozrastała się coraz bardziej i wyodrębniły się wtedy dwie części; Jastrzębna Pierwsza i Druga, zapewne Pierwsza jest miejscem pierwotnego osadnictwa w tej okolicy. W pierwszej połowie XX wieku miejscowy folwark stanowił nadal własność rządową lub rosyjską, przed I wojną światową mieszkał tu niejaki Ejsmond. Po odrodzeniu się Rzeczypospolitej majątek został przejęty przez państwo, nadal był dzierżawiony, ale też stopniowo parcelowany (Kolonia Jastrzębiańskie Drugie).
Początkowo majątek liczył 336 ha i następnie się zmniejszał. Według Księgi Adresowej Polski z 1929 roku dzierżawcą był Zygmunt Bojnowski. Innymi dzierżawcami byli: Podhorodyński, Bogdan Świętkowski i pułkownik Bzowski, przed II wojną dzierżawił go Czesław Wojewnik z Lebiedzina. Wojska radzieckie w czasie wycofywania się w 1941 roku podpaliły budynki gospodarskie. W ten sposób zniszczono ich drewniane konstrukcje i po wojnie rozebrano. Budulec wykorzystano w budowie szkoły w Krasnymborze. Wtedy też majątek uległ parcelacji, a piękny i obszerny drewniany dwór rozebrano. Wcześniej, bo w 1940 roku wgłęb Rosji wywieziono około 20 miejscowych rodzin.
Na przełomie XIX i XX wieku duża wieś Jastrzębna zaczęła się dzielić na dwie mniejsze części zwane Jastrzębna Pierwsza i Druga. Opis z 1882 roku nie wspomina jeszcze podziałów, za to dane z początku XX wieku przekazują informacje o dwóch miejscowościach. W Jastrzębnej Drugiej, według danych z 1921 roku, było 68 domów i 364 mieszkańców, a miejscowość należała do gminy Lipsk. Od 1921 roku istniała tutaj jednoklasowa szkoła powszechna z liczbą 90 uczniów. W dwa lata później przemianowano ją na szkołę dwuklasową, jednak rok później przestała ona funkcjonować. Od 1925 istniała znowu, ale była już jednostką jednoklasową z liczbą 56 uczniów. Istniała przynajmniej do 1930 roku. Uczyli tutaj Józefa Dobrowolska (1925), Aniela Krysowata (1927), od 1926 znowu Dobrowolska.

</doc>
<doc id="359115" url="https://pl.wikipedia.org/wiki?curid=359115" title="Jastrzębowo">
Jastrzębowo

Jastrzębowo – wieś w Polsce położona w województwie wielkopolskim, w powiecie gnieźnieńskim, w gminie Trzemeszno.
We wsi znajduje się poewangelicki kościół pw. Niepokalanego Poczęcia Najświętszej Maryi Panny z 1920 roku.
W latach 1975–1998 miejscowość administracyjnie należała do województwa bydgoskiego.

</doc>
<doc id="359116" url="https://pl.wikipedia.org/wiki?curid=359116" title="Jastrzębska Wola">
Jastrzębska Wola

Jastrzębska Wola – wieś sołecka w Polsce położona w województwie świętokrzyskim, w powiecie opatowskim, w gminie Iwaniska.
W latach 1975–1998 miejscowość administracyjnie należała do województwa tarnobrzeskiego.
Historia.
Jastrzębska Wola, wieś i folwark w powiecie opatowskim, gminie Malkowice, parafii Iwaniska. W dobrach młyn wodny i tartak. 
W 1827 r. było 12 domów i 109 mieszkańców, 1882 – 38 domów i 150 mieszkańców. 
Folwark Jastrzębska Wola (z wsią Jastrzębska Wola i Pipała),oddalony od Radomia wiorst 77, od Iwanisk wiorst 7. Rozległość gruntów wynosi mórg 932 w tym: grunta orne i ogrody mórg 263, łąk mórg 52, lasu mórg 590, wody mórg 11, nieużytki i place mórg 16. Budynków murowanych było 3, drewnianych 16. Wieś Jastrzębska Wola osad 28, z gruntem mórg 173; wieś Pipała (obecnie część miejscowości) osad 2, z gruntem mórg 21.

</doc>
<doc id="359117" url="https://pl.wikipedia.org/wiki?curid=359117" title="Jastrzębsko Stare">
Jastrzębsko Stare

Jastrzębsko Stare (do 2010 "Jastrzębsko") (niem. "Friedenhorst") – wieś w Polsce położona w województwie wielkopolskim, w powiecie nowotomyskim, w gminie Nowy Tomyśl. Wieś zamieszkuje 676 osób.
Wieś została założona w latach 1710-1712 jako osada olęderska. Oprócz głównej części wsi ma rozproszona zabudowę, typową dla osad olęderskich, z wieloma starymi domami. W centrum wsi na pl. Kościelnym otoczonym dorodnymi lipami i dębami znajduje się poewangelicki kościół Matki Boskiej Królowej Korony Polskiej zbudowany w latach 1908-1914, od 1979 roku będący siedzibą parafii. Na uwagę zasługuje dekorowana płycinami fasada, w którą wtopiona jest wieża. Świątynie otaczają stare lipy i dęby. Przed kościołem znajduje się krzyż wystawiony w tym samym czasie kiedy zakładano parafię.
W 2010 roku wprowadzono nazwę "Jastrzębsko Stare", zmieniając poprzednią nazwę wsi "Jastrzębsko". Dawniej wieś nazywała się "Starojastrzębskie Olędry".
W latach 1954–1959 wieś należała i była siedzibą władz gromady Jastrzębsko Stare, po jej zniesieniu w gromadzie Nowy Tomyśl-Południe. W latach 1975–1998 miejscowość administracyjnie należała do województwa poznańskiego.

</doc>
<doc id="359118" url="https://pl.wikipedia.org/wiki?curid=359118" title="Jastrzygowice">
Jastrzygowice

Jastrzygowice (niem. "Jastrzigowitz") – wieś w Polsce położona w województwie opolskim, w powiecie oleskim, w gminie Gorzów Śląski.
W latach 1975–1998 miejscowość administracyjnie należała do województwa częstochowskiego.
W 1936 roku hitlerowska administracja III Rzeszy, chcąc zatrzeć słowiańskie pochodzenie nazwy wsi, przemianowały ją ze zgermanizowanej na nową, całkowicie niemiecką nazwę "Hartwigsdorf".

</doc>
<doc id="359119" url="https://pl.wikipedia.org/wiki?curid=359119" title="Jaszczew">
Jaszczew

Jaszczew – wieś w Polsce położona w województwie podkarpackim, w powiecie krośnieńskim, w gminie Jedlicze.
Miejscowość jest siedzibą parafii Podwyższenia Krzyża Świętego, należącej do dekanatu Jasło Wschód, diecezji rzeszowskiej.
Historia.
Znaleziska archeologiczne datują osadę; od odległego okresu neolitu, przez wczesną i późną epokę brązu, żelaza oraz okresu wpływów rzymskich. Pierwszym znanym dziedzicem był Zbyszko z Jaszczowi, w dokumencie określanej jako „Jaswecz”. W XV stuleciu Jaszczew, gdy otrzymała prawo niemieckie, w części należała do Andrzeja i Mikołaja z Bratkówki. W 1447 r. wzięli po pół Jaszczwi Jan i Rafał Jaźwiecki piszący się też z Białkówki (obaj:1415–1489). Granice pól wytyczyli im ich stryjowie; Henryk i Nawój Szebień. Jan i Rafał zobowiązali się do zachowania granic ojcowizny, oznaczonych przez stryjów. W 1536 roku w dokumentach odnotowani są: Mikołaj Jaźwiecki oraz Jan i Maciej Pierchałowie. U schyłku XVI wieku aż trzech dziedziców, którymi byli Andrzej Ciekliński, Marcin Pierzchała i Andrzej Jaźwiecki. W latach 1596–1681 dziedzicami byli tu Skotniccy, a w XVIII wieku:Firlejowie, a następnie Scipiorowie, aż do końca XVIII stulecia, a potem rodziny Jabłonowskich i Stojowskich. 
Najazdy wrogie głównie szwedzkie niszczyły Jaszczew w latach; 1655, 1657 (Rakoczy), 1706.
Jordan Stojowski rozpoczął pierwszy w Jaszczwi wiercenia w poszukiwaniu ropy naftowej, i tak powstała tu kopalnia ropy.
U schyłku XIX stulecia miejscowość liczyła już 1014 mieszkańców. Oprócz kopalni był tu; browar, młyn oraz dobrze prosperujące gospodarstwa rolne oraz dwór z folwarkiem i szkoła istniejąca tu od 1882 r.
6 lutego 1889 roku w Jaszczwi urodził się Teofil Kucharski, pułkownik lekarz Wojska Polskiego.
Częściowo zniszczona była ona, w czasie działań I wojny światowej, w maju 1915 r. 6–8 maja 1915 austriacka 12. Dywizja Piechoty atakowała linię Jaszczew-Potok, odnosząc zwycięstwo nad wojskami rosyjskimi i otwierając drogę do Krosna. Obok niej walczyła 6 maja 1915 roku 12. Dywizja krakowska.
W czasie II wojny światowej istniał tu ruch oporu w postaci tajnego nauczania oraz działania oddziału OP-15 AK placówki „Jaśmin”, „Jaga” w Jedliczu (z dow. por. Józef Domaniecki Szczerba; do I 1942 i chor. Franciszek Kaczkowski Dragat; od II 1942-IX 1944).
Prawie przez cały rok szkolny 1940/1941 szkole w Jaszczwi stacjonowało wojsko niemieckie. Niemcy w czasie okupacji aresztowali i rozstrzelali kilku mieszkańców. W dniu 9 sierpnia 1944 roku, działający w ramach „Burzy” oddział AK, walcząc z niemieckimi czołgami, stracił 6 żołnierzy. Od 7 września 1944 roku do połowy stycznia 1945 roku, m. Jaszczew znajdowała się w pobliżu linii frontu. 3 sierpnia 1944 r. bracia Marcin i Władysław Wajdowie podjęli indywidualna akcję wykradzenia skrzynki z granatami. Rozpoznano ich i zostali zabici przez Niemców, a dom ich spalono. 
W czasie zbliżania się frontu do Krosna, po rozmowach AK z przedstawicielami AR w Krościenku, ewakuowano tu Sztab Inspektoratu AK Podkarpacie; (Sanok -Jasło - Krosno -Brzozów) mjr Stefana Rutkowskiego.
8 września 1944 r. wkroczyły oddziały radzieckie.
We wsi była kopalnia ropy naftowej, browar i młyn oraz dwór z folwarkiem z drugiej połowy XVIII wieku, a także kilka starych, zabytkowych domów i kapliczki oraz szkoła.
W latach 1954–1968 wieś należała i była siedzibą władz gromady Jaszczew, po jej zniesieniu w gromadzie Żarnowiec. W latach 1975–1998 miejscowość administracyjnie należała do województwa krośnieńskiego.
Bogactwa naturalne.
W rejonie Jaszczwi obok złóż ropy naftowej i gazu występują w pokładach piaskowców wody jodowo-bromowe oraz wapienno-magnezowo-sodowe.
Zabytki.
W Jaszczwi znajduje się zabytkowy dwór Stojowskich, pełniący dzisiaj rolę domu ludowego.

</doc>
<doc id="359120" url="https://pl.wikipedia.org/wiki?curid=359120" title="Jaszczółtowo">
Jaszczółtowo

Jaszczółtowo (do 2010 "Jaszczołtowo") – wieś w Polsce położona w województwie kujawsko-pomorskim, w powiecie inowrocławskim, w gminie Rojewo.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 112 mieszkańców. Jest osiemnastą co do wielkości miejscowością gminy Rojewo.

</doc>
<doc id="359121" url="https://pl.wikipedia.org/wiki?curid=359121" title="Jaszczołty">
Jaszczołty

Jaszczołty – wieś w Polsce położona w województwie podlaskim, w powiecie siemiatyckim, w gminie Grodzisk.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Narodzenia Najświętszej Maryi Panny w Ostrożanach.

</doc>
<doc id="359122" url="https://pl.wikipedia.org/wiki?curid=359122" title="Jaszczów-Kolonia">
Jaszczów-Kolonia

Jaszczów-Kolonia – kolonia w Polsce położona w województwie lubelskim, w powiecie łęczyńskim, w gminie Milejów.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Milejów.

</doc>
<doc id="359123" url="https://pl.wikipedia.org/wiki?curid=359123" title="Jaszczułty">
Jaszczułty

Jaszczułty – wieś w Polsce położona w województwie mazowieckim, w powiecie wyszkowskim, w gminie Długosiodło.
Wierni kościoła rzymskokatolickiego należą do parafii św. Rocha w Długosiodle.
Historia.
W latach 1921–1931 wieś leżała w województwie białostockim, w powiecie ostrołęckim, w gminie Brańszczyk.
Według Powszechnego Spisu Ludności z 1921 roku wieś zamieszkiwało 405 osób, 394 było wyznania rzymskokatolickiego, 1 prawosławnego a 10 mojżeszowego. Jednocześnie 404 mieszkańców zadeklarowało polską przynależność narodową a 1 rosyjską. Było tu 68 budynków mieszkalnych. Miejscowość należała do parafii rzymskokatolickiej w Długosiodle. Podlegała pod Sąd Grodzki w Ostrowi i Okręgowy w Łomży; właściwy urząd pocztowy mieścił się w Brańszczyku. 
W leżącej niedaleko na południe od wsi leśniczówce w dwóch budynkach zamieszkiwało 16 osób. 
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład dystryktu warszawskiego Generalnego Gubernatorstwa.

</doc>
<doc id="359124" url="https://pl.wikipedia.org/wiki?curid=359124" title="Jaszkowa Górna">
Jaszkowa Górna

Jaszkowa Górna (niem. "Oberhannsdorf") – wieś sołecka położona w Polsce, w województwie dolnośląskim, w powiecie kłodzkim, w gminie Kłodzko.
W latach 1954–1972 wieś należała i była siedzibą władz gromady Jaszkowa Górna. W latach 1975–1998 miejscowość administracyjnie należała do województwa wałbrzyskiego.
Geografia.
Położenie geograficzne.
Jaszkowa Górna leżą na granicy Kotliny Kłodzkiej i Gór Złotych, w Sudetach, w południowo-zachodniej Polsce. Od Kłodzka, stolicy gminy i powiatu oddalona są o ok. 7,5 km na południowy wschód. Na zachodzie graniczy z Jaszkową Dolną, na północy z Podzamkiem i Laskami (gmina Złoty Stok, powiat ząbkowicki), na wschodzie z Droszkowem i Chwalisławem (gmina Złoty Stok, powiat ząbkowicki), a na południu z Ołdrzychowicami Kłodzkimi i Rogówkiem.
Według danych z 2008 r. wieś zajmowała obszar 24,61 km², co stanowiło 9,76% powierzchni gminy Kłodzko. Była największą osadą położoną na terenie gminy.
Warunki naturalne.
Jaszkowa Górna jest długą wsią łańcuchową, ciągnącą się przez ok. 6 km w górnej części doliny Jaszkówki i jej źródliskowych dopływów, od wysokości 330 m po Przełęcz Droszkowską (550 m n.p.m.), gdzie graniczy z zabudowaniami Droszkowa. Najwyższym wzniesieniem w obrębie wsi jest Stróża (507 m n.p.m.).
W dolnej części łączy się z zabudowaniami Jaszkowej Dolnej. Wieś leży na granicy Gór Złotych na wschodzie i na północnym wschodzie oraz Kotliny Kłodzkiej na zachodzie, w której od południa wyrastają Wzgórza Rogówki.
Budowa geologiczna.
Okolice Jaszkowej Górnej są zbudowane głównie ze sjenitów, a od południa występują granodioryty amfibolowe, kwarcyty i amfibolity złupkowane w gnejsach. W strefie kontaktowej sjenitów można spotkać wezuwian. Część wzniesień na północny wschód od wsi w grzbiecie Gór Złotych budują granitoidy, które kiedyś były eksploatowane z niewielkich kamieniołomach. Występują też hornfelsy amfibolowo-kordierytowe z kordierytem, a także piryt oraz silliamanit w gnejsach łyszczykowych i adular w amfibolitach przeobrażonych.
Demografia.
Ludność Jaszkowej Górnej na przestrzeni stuleci kształtowała się w następujący sposób:
Historia.
Daty wzmianeko miejscowości ijej oficjalnenazwy według źródeł
Źródło:
Początki osady.
Jaszkowa Górna należy do najstarszych wsi w regionie. Tereny, na których powstała, były zasiedlone już w epoce neolitu, o czym świadczą znaleziska w postaci kamiennej motyki. Do założenia osady w tych okolicach zadecydowało jej dobre położenie w pobliżu Przełęczy Kłodzkiej, przez którą prowadził jeden z ważniejszych szlaków handlowych. Nie wiadomo kiedy powstała pierwsza osada, jednak znana jest jej lokacja na prawie niemieckim, która miała miejsce w 1328 r.
Średniowiecze.
Wieś była podzielona od czasów średniowiecza na kilka części mających różnych właścicieli, z czego jej część należała do Kłodzka. W 1324 r. pojawia się pierwsza wzmianka o osadzie, która mówi o opłacie na rzecz kościoła w Kłodzku, którą miał uiszczać J. G. Otto von Glubos. Niedługo potem w Jaszkowej Górnej powstało dziedziczne wolne sędziostwo, które z czasem uległo podziałowi. Wieś i sędziowie często występowali w dokumentach w XIV i XV w. przy okazji transakcji kupna-sprzedaży i określeniu wymiaru czynszu. W 1351 r. wymieniony był Herman Cenebus, posiadający tutaj 9 łanów i 14 prętów oraz Hennel von der Stercz, który miał 14 łanów, a w 1361 r. Heynrich von Sydelicz. Natomiast siedem lat później, w związku z posiadłością obejmującą 14 łanów, wymieniono Mertena von Panwicza i Hannusa von der Stercz. W 1370 r. Hannus von der Stercz i Otto von Glubos zawarli transakcję o wartości "20 polskich marek", obejmującą także Jaszkową Górną. W tym samym roku wymieniono też sędziego Johanne, który płacił klasztorowi krzyżowców w Kłodzku markę. W 1375 r. w umowie kupna-sprzedaży wystąpił Petrin Molnern. Z kolei w 1380 r. wspomniany został Jacobus, altarysta z Jaszkowej Górnej, ponieważ 10 lat wcześniej powstał tu kościół podległy parafii św. Jana Chrzciciela w Jaszkowej Dolnej.
Następne lata aż do połowy XV w. charakteryzowały się częstymi zmianami sędziów, którzy figurowali na wielu dokumentach dotyczących kupna-sprzedaży okolicznych dóbr. Sytuacja ustabilizowała się dopiero, kiedy pół dziedzicznego łana otrzymał od Hynka Krušiny, starosta hrabstwa kłodzkiego, niejaki S. Daniel, w posiadaniu którego rodziny znajdowała się część Jaszkowej Górnej przez wiele lat. Ponadto mieli też w posiadaniu część Jaszkowej Dolnej. W 1464 r. przy okazji sprzedaży wsi potwierdzono istnienie we wsi młyna wodnego. W 1474 r. dobra dworskie obejmowały 1 łan i 3 pręty, a wkrótce powstał folwark dworski. W 1484 r. były to już dobra dziedziczne, które otrzymali Schaffgotschowie, a obejmowały one jeszcze Droszków i Skrzynkę. W 1485 r. właścicielem był Hans Gotze von Schaffgotsch, a sędziostwo w 1487 r. posiadał Hans Daniel. W 1491 r. Hans Schoff nabył za 100 węgierskich dukatów dobra, stanowiące lenno rycerskie, które obejmowało także Jaszkową Górną. Dlatego też w dokumentach pisał się jako z Jaszkowej ("von Hannsdorf"). Transakcję tą potwierdzili książęta ziębiccy z dynastii Podiebradów. Ponowne zatwierdzenie z 1494 r. mówiło o 9 łanach oraz 5,5 prętów gruntu z 15 kmieciami i 1 zagrodnikiem. W tym samym czasie 15 prętów lenna rycerskiego posiadał Hans Daniel, który płacił z Jaszkowej Górnej i Dolnej 30 marek polskich czynszu.
W dobie reformacji i pod panowaniem Habsburgów.
U progu XVI w. wieś była bogata, a średniej wielkości gospodarstwo obejmowało 7 prętów. Mieszkańcy Jaszkowej Górnej wywodzili się w większości z miejscowej ludności pochodzenia słowiańskiego, ponieważ dokumenty kościelne z 1508 r. wspominają również polskie pochodzenie. W 1521 r. wzniesiono we wsi dwór. Do tutejszej parafii katolickiej należał Droszków, Podzamek i Jaszkowa Dolna, w której wówczas była tylko kaplica cmentarna.
Burzliwy przebieg miała na tym obszarze wojna trzydziestoletnia (1618–1648). Po klęsce obozu protestanckiego pod Białą Górą w 1620 r. na ziemi kłodzkiej nastąpiły represje wobec protestantów i przymusowa rekatolicyzacja prowadzona przez wojska cesarskie. Na skutek represji i kontrybucji chłopi buntowali się i w 1621 r. założyli związek obronny obejmujący mieszkańców: Ołdrzychowic Kłodzkich, Skrzynki, Jaszkowej Dolnej i Górnej oraz Żelazna i Rogówka. Doszło wtedy do szeregu potyczek i bitew, w tym pod Jaszkową Górną, pod którą zginęło 100 chłopów, co doprowadziło do upadku buntu. W tym samym czasie przez wieś przechodził oddział lisowczyków, spieszących z pomocą pułkowi von Liechetensteina, który znajdował się pod oblężeniem przez inne grupy zbuntowanych chłopów w Bystrzycy Kłodzkiej.
Mimo zniszczeń i prześladowań Jaszkowa Górna pozostała bogatą wsią. W 1631 r. składała się z kilku niezależnych części, należących kolejno m.in. do Ch. Wilhelma, G. Philippsa, P. Kuschella i H. Kuschella. Mieszkało tutaj 54 gospodarzy płacących dziesięcinę, sam kościół był dobrze wyposażony, posiadając 2 dzwony i bogaty zestaw aparatów kościelnych. Dopiero w 1672 r. reaktywowano w Jaszkowej Górnej parafię katolicką ponownie odłączając ją od dolnojaszkowskiej parafii. Wieś wchodziła w skład dóbr hr. von Götza. W latach 1679–1680 doszło do kolejnych rozruchów chłopskich, które zostały szybko spacyfikowane przez aresztowanie ich przywódców.
Pod panowaniem pruskim, niemieckim.
W 1742 r., a ostatecznie w 1763 r. hrabstwo kłodzkie, a wraz z nim Jaszkowa Górna znalazła się w granicach Królestwa Prus monarchii Hohenzollernów. Wieś była w XVIII w. centrum dużego majątku. W 1747 r. składała się ona z czterech części należących do: hrabiego von Götza, 54 kmieci i 192 zagrodników i chałupników, następne zaś do: Riedela, Kuschela i Wunschkego, z których każda liczyła po jednym zagrodniku. We wsi znajdował się dwór, kościół, kaplica oraz aż 5 młynów wodnych. W 1765 r. właścicielem całej wsi był hrabia von Götz, a mieszkało tu 49 kmieci, 137 zagrodników i 58 chałupników, w tym 24 rzemieślników.
W 2. połowie XVIII w. stale rozwijała się i uważana była za jedną z największych w hrabstwie. W 1787 r. należał do niej przysiółek Gaj. Cała osada liczyła aż 252 zagrody i dzieliła się na 6 części należących do:
W całej wsi z kolei działało 23 rzemieślników i 15 kramarzy.
Położenie Jaszkowej Górnej w pobliżu Przełęczy Kłodzkiej dało się szczególnie we znaki na początku XIX w. podczas wojen napoleońskich. W 1807 r. wobec spodziewanego ataku Francuzów ufortyfikowano obie Jaszkowe, budując fortyfikacje ziemne. W czerwcu tego samego roku doszło do kilku potyczek w pobliżu Jaszkowej Górnej, w wyniku których wieś kilkakrotnie przechodziła z rąk do rąk. W końcu Prusacy zostali wyparci w kierunku Kłodzka. W walkach po stronie napoleońskiej uczestniczyły dwa szwadrony polskich ułanów z Legii Polsko-Włoskiej, liczące ok. 300 żołnierzy.
Źródła z 1816 r. wymieniają kolejny przysiółek Jaszkowej Górnej – Kräkenhäuser, ale już w 1845 r. był on doszczętnie zniszczony i opuszczony. W pierwszej ćwierci XIX w. utrzymywał się podział Jaszkowej Górnej, ale już na siedem części oraz kolonię Gajek, należącą do hrabiów von Magnisów. Nadal największą część posiadali Magnisowie, liczącą 224 budynki mieszkalne i folwark Oberhof z 16 budynkami. Kolejne trzy części posiadali wolni kmiecie: Hartwig – 15 budynków, Kuschel – 13 budynków i Thiend – 4 budynki. Ostatnią część (8 budynków) nadal dzierżył kłodzki szpital. W 1840 r. część Hartwiga i tzw. Götzhof przejął hrabia von Magnis, zaś posiadacze pozostałych dóbr nie zmieniali się. We wsi działała szkoła katolicka, 4 młyny wodne, olejarnia, wapiennik oraz 39 rzemieślników i 25 handlarzy. W 1870 r. Jaszkowa Górna stanowiła własność von Magnisów z Ołdrzychowic Kłodzkich, zaś we wsi mieszkał dzierżawca Winkler.
W 1910 r. do Jaszkowej Górnej należały przysiołki: Asteghof i Hahndorf oraz leśniczówka w Gaju. Osada przez cały czas również przez okres dwudziestolecia międzywojennego miała rolniczy charakter, w odróżnieniu od innych wsi regionu, gdzie rozwinął się przemysł.
W granicach Polski.
Po zakończeniu II wojny światowej Jaszkowa Górna znalazła się w granicach Polski. Pozostała wsią rolniczą, której korzystne warunki klimatyczne oraz położenie sprzyjały rozwojowi rolnictwa. Wybudowano wiele budynków mieszkalnych i gospodarczych oraz obiekty usługowe. Jednak o połowę zmalała liczba mieszkańców utrzymujących się przede wszystkim z rolnictwa. Tendencja ta uległa częściowemu odwróceniu dopiero w latach 80. XX w. Wieś cieszyła się pewną popularnością wśród turystów, gdy w miejscowym dworze służącym za składnicę muzealną mieściło się tymczasowo Muzeum Ziemi Kłodzkiej, w okresie adaptacji dawnego konwiktu jezuickiego na jego siedzibę w Kłodzku.
W lipcu 1997 r. i lipcu 2009 r. wieś została nawiedzona przez powodzie, które przyniosły jej częściowe zniszczenia.
W 2010 roku wieś otrzymała tytuł najpiękniejszej wsi Dolnego Śląska, pokonując inne miejscowości w konkursie realizowanym przez Wydział Rozwoju Obszarów Wiejskich Dolnośląskiego Urzędu Marszałkowskiego, stanowiącego jeden z elementów wsparcia dla sołectw i gmin uczestniczących w Odnowie Wsi Dolnośląskiej.
Zabytki.
Jaszkowa Górna zachowała w pełni czytelny do dnia dzisiejszego układ wsi łańcuchowej, który zawiera cenne i liczne zabytki. Do cenniejszych obiektów wpisanych do rejestru zabytków Narodowego Instytutu Dziedzictwa zaliczyć należy:
inne zabytki:
Edukacja i kultura.
W Jaszkowej Górnej działała szkoła podstawowa, ulokowana w centrum wsi, w której kształciły się tutejsze dzieci.
Większość mieszkańców Jaszkowej Górnej jest wyznania katolickiego. Działalność prowadzi tutaj katolicka parafia św. Mikołaja, utworzona w XVI w. wchodząca w skład dekanatu kłodzkiego, należącego do diecezji świdnickiej. Należy do niej także pobliski Droszków.
We wsi działa świetlica oraz koło gospodyń wiejskich.
Administracja.
Jaszkowa Górna po zakończeniu II wojny światowej znalazł się w granicach Polski. Weszła w skład województwa wrocławskiego, powiatu kłodzkiego i gminy Kłodzko. Po likwidacji gmin w 1954 r. i powołaniu w ich miejsce gromad Jaszkowa Górna została wsią gromadzką. Po zmianach w administracji terenowej w latach 70. XX w. osada weszła ponownie w skład gminy Kłodzko i województwa wałbrzyskiego.
Ostatnia zmiana miała miejsce w 1990 r., kiedy to na terenie gminy utworzono sołectwa jako jednostki pomocniczego podziału administracyjnego, którego jedna z siedzib znalazła się w Jaszkowej Górnej.
Organem władzy ustawodawczej jest tutaj wybierana w wyborach powszechnych na 4-letnią kadencję rada sołecka, na czele której stoi sołtys, jako jednoosobowy organ władzy wykonawczej. Obecnie funkcję tę pełni Robert Kirkiewicz. Koordynatorem samorządowym jest Michał Piszczek.
Mieszkańcy wsi wybierają do Rady Gminy jednego radnego co 5 lat, tworząc wspólny okręg wyborczy z Droszkowem i Rogówkiem. Od 2018 roku mandat ten sprawuje Krzysztof Herda z KKO.
Infrastruktura.
Transport.
Jaszkowa Górna leży na uboczu ważnych szlaków komunikacyjnych ziemi kłodzkiej. Przez wieś przebiega lokalna droga z Kłodzka przez Przełęcz Droszkowską do Ołdrzychowic Kłodzkich. Komunikację autobusową zapewnia PKS Kłodzko. W samej wsi znajdują się cztery przystanki autobusowe. Najbliższa stacja kolejowa znajduje się w Kłodzku – Kłodzko Miasto.
Bezpieczeństwo.
W zakresie ochrony przeciwpożarowej oraz innych miejscowych zagrożeń – Jaszkowa Górna podlega rejonowi działania Powiatowej Straży Pożarnej oraz Komendzie Powiatowej Policji w Kłodzku. We wsi ponadto działa ochotnicza straż pożarna, działająca nieprzerwanie od 1946 r. We wsi znajduje się praktyka lekarza rodzinnego oraz gabinet stomatologiczny. Ponadto działa tu filia biblioteki gminnej w Ołdrzychowicach Kłodzkich oraz mieściła się poczta.
Gospodarka.
W gospodarce wsi dominuje rolnictwo. Znajduje się tu 128 gospodarstw rolnych, w większości drobnych, o areale poniżej 2,0 ha, jednak wyłącznie z pracy w rolnictwie utrzymywało się aż 78% ludności czynnej zawodowo. Pozostali pracują głównie w Kłodzku, z którym Jaszkowa jest silnie związana funkcjonalnie i komunikacyjnie, ponieważ Jaszkowa Dolna graniczy bezpośrednio z miastem. W Jaszkowej Górnej szczególnie rozwinięty jest chów bydła. Istnieją 2 gospodarstwa rolne wchodzące w skład POHZ. Dobrze rozwinięte jest zaplecze handlowo-usługowe.

</doc>
<doc id="359125" url="https://pl.wikipedia.org/wiki?curid=359125" title="Jaszkówka">
Jaszkówka

Jaszkówka () – wieś sołecka w Polsce, położona w województwie dolnośląskim, w powiecie kłodzkim, w gminie Kłodzko.
Geografia.
Położenie geograficzne.
Jaszkówka leży na granicy Gór Bardzkich i Kotliny Kłodzkiej, w Sudetach, w południowo-zachodniej Polsce. Od Kłodzka, stolicy gminy i powiatu, jest oddalona o 2 km na wschód. Na zachodzie graniczy ze wspomnianym wcześniej Kłodzkiem, na północy z Wojciechowicami, a na południu z Jaszkową Dolną.
Wieś zajmuje obszar 1,62 km², co stanowi 0,6% powierzchni gminy Kłodzko.
Warunki naturalne.
Jaszkówka jest niewielką wsią. Leży na wysokości około 370–400 m n.p.m. Składa się z właściwej Jaszkówki i rozproszonych zabudowań Jóźwikowa. Dookoła osady znajdują się użytki rolne, wykorzystujące dobre gleby i sprzyjające rolnictwu warunki klimatyczne. Jedynie na grzbietach Gór Bardzkich rosną lasy. Najwyższym wzniesieniem jest Obszerna (574 m n.p.m.).
Budowa geologiczna.
Okolice Jaszkówki charakteryzują się bardzo złożoną budową geologiczną, wynikającą z przebiegającego tu kontaktu granodiorytów kłodzko-złotostockich ze strukturą bardzką oraz ciągnącym się ku północnemu zachodowi tzw. nasunięciem kłodzkim. Występują tu m.in. keratofiry, zalegające w kierunku Wojciechowic, był też kamieniołom hornfelsów, jednak zasadniczy trzon budują dolnokarbońskie łupki krzemionkowe z kwarcytami i łupki ilaste oraz lidyty. Na ich powierzchni zalegają gliny zwałowe. W skałach tych występuje wiele minerałów.
Demografia.
Liczba ludności Jaszkówki na przestrzeni stuleci kształtowała się następująco:
Wieś ma stosunkowo ustabilizowaną sytuację demograficzną, a nawet zaznaczyła się w drugiej połowie XX w. tendencja wzrostowa. Spowodowane było to stosunkowo korzystnym położeniem geograficznym, dobrymi połączeniami komunikacyjnymi ze stolicą regionu. Mimo to od kilkunastu lat obserwuje się stopniowy odpływ ludności.
Historia.
Daty wzmianek o miejscowościi jej oficjalne nazwy
Źródło:
Osadnictwo na terenie Jaszkówki musiało istnieć już w czasach prehistorycznych, czego dowodzi znalezienie motyki neolitycznej, lecz osada powstała dopiero w połowie XVIII w. jako kolonia Jaszkowy Dolnej założona przez Leopolda von Neuhausa. Początkowo w latach 1782-1789 nosiła nazwę "Neu-Hansdorf", po czym została przemianowana na cześć założyciela na "Leopoldsdorf". Nazwa ta utrzymała się do 1816 r., kiedy to przywrócono poprzednią, ale w nowej pisowni – "Neuhansdorf". Strategiczne położenie dało o sobie znać podczas wojen napoleońskich, gdy w 1807 r. toczyły się na tym terenie walki o opanowanie Przełęczy Kłodzkiej i o twierdzy kłodzkiej. Jaszkówka przez cały czas stanowiła własność kolejnych posiadaczy Jaszkowy Dolnej. W 1782 r. mieszkało tu 9 kolonistów i 3 zagrodników. W 1825 i 1840 r. wieś należała do kupca Heinricha Volkmera, a składała się z 16 budynków. Wieś nigdy nie rozwinęła się i aż do 1945 r. była kolonią Jaszkowy Dolnej.
Po 1945 r. wieś znalazła się w granicach Polski i została zasiedlona przez przybyszów z kresów. Została przemianowana na Nowy Janów a następnie na Jaszkówkę. Włączono ją w obręb Wojciechowic, a następnie wydzielono jako osobną wieś i połączono z posiadłościami Jóźwikowa. Nie wpłynęło to jednak na rozwój osady. W latach 1975–1998 miejscowość administracyjnie należała do województwa wałbrzyskiego. Od 1999 r. wchodzi w skład powiatu kłodzkiego w województwie dolnośląskim.
Edukacja i kultura.
W Jaszkówce nigdy nie istniała szkoła podstawowa. Dzieci w wieku 7-13 lat uczęszczają do szkoły podstawowej w Jaszkowej Dolnej. Młodzież w wieku 13-16 lat kontynuuje naukę w Gimnazjum Publicznym im. Władysława Reymonta w Kłodzku.
Wieś należy do parafii w Kłodzku, od lat 70. XX w. jest to parafia Matki Bożej Różańcowej.
Administracja.
Jaszkówka po zakończeniu II wojny światowej znalazła się w granicach Polski. W latach 1945-1975 wieś wchodziła w skład powiatu kłodzkiego, należącego do województwa wrocławskiego. W 1954 r. władze centralne zlikwidowały gminy, tworząc w ich miejsce gromady, obejmujące swoim zasięgiem po kilka wsi. Jaszkówka tworzyła wspólną gromadę z Wojciechowicami, a następnie wchodziła w skład województwa wałbrzyskiego i gminy Kłodzko.
W 1990 r. po transformacji ustrojowej państwa polskiego i przywróceniu samorządów władze gminy Kłodzko I kadencji zadecydowały o podziale gminy na jednostki pomocnicze – sołectwa. Jedno z nich utworzono w Jaszkówce, a objęło ono swoim terytorium obszar całej wsi. Na jego czele stoi sołtys, jako jednoosobowy organ władzy wykonawczej, który ma do pomocy radę sołecką, w skład której wchodzą wszyscy pełnoletni mieszkańcy.
Infrastruktura.
Transport.
Okolice wsi są bardzo widokowe, roztaczają się stąd panoramy prawie całej Kotliny Kłodzkiej, z Kłodzkiem i otaczającymi górami. Jaszkówka leży przy ruchliwej drodze krajowej nr 46 z Kłodzka do Szczekocin.
Najbliższa stacja kolejowa znajduje się w Kłodzku – Kłodzko Miasto.
Bezpieczeństwo.
W zakresie ochrony przeciwpożarowej oraz innych miejscowych zagrożeń – Jaszkówka podlega rejonowi działania Powiatowej Straży Pożarnej oraz Komendzie Powiatowej Policji w Kłodzku. Funkcję dzielnicowego sprawuje mł.asp. Maciej Franczak.
Gospodarka.
Jaszkówka jest wsią rolniczą. W 1978 r. były tu 24 gospodarstwa rolne, a wyłącznie z pracy w rolnictwie utrzymywało się ok. 45% ludności czynnej zawodowo. 10 lat później liczba gospodarstw spadła do 10, a wyłącznie z pracy rolniczej utrzymywało się 43% mieszkańców.
Wieś znajduje się w pobliżu Kłodzka, co powoduje, że nie występuje w niej infrastruktura handlowo-usługowa.
Turystyka.
W okolicy wsi przechodzi żółty szlak turystyczny z Kłodzka na Kłodzką Górę.

</doc>
<doc id="359126" url="https://pl.wikipedia.org/wiki?curid=359126" title="Jaszów">
Jaszów

Jaszów – wieś w Polsce położona w województwie opolskim, w powiecie brzeskim, w gminie Grodków.
Zabytki.
Do wojewódzkiego rejestru zabytków wpisany jest:

</doc>
<doc id="359127" url="https://pl.wikipedia.org/wiki?curid=359127" title="Jaszyce">
Jaszyce

Jaszyce – wieś w Polsce położona w województwie dolnośląskim, w powiecie trzebnickim, w gminie Trzebnica.
Podział administracyjny.
Miejscowość administracyjnie należy do województwa dolnośląskiego. W latach 1975–1998 należała do województwa wrocławskiego.
Nazwa.
Nazwa należy do grupy nazw patronomicznych i pochodzi od staropolskiego nazwiska założyciela miejscowości Jezierskiego. Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Jesericz" podając jej znaczenie "Dorf des Jesierski" czyli po polsku "Wieś Jesierskiego".
Historia.
Majątek Jaszyce (dawniej "Jeschutz") należał, w początkach XIX wieku, do rodziny Von Salisch, która według zapisów jest znana od 1294 roku.

</doc>
<doc id="359128" url="https://pl.wikipedia.org/wiki?curid=359128" title="Jaśce">
Jaśce

Jaśce – wieś w Polsce położona w województwie mazowieckim, w powiecie radomskim, w gminie Pionki.
W latach 1957–1975 miejscowość administracyjnie należała do województwa kieleckiego, następnie w latach 1975–1998 do województwa radomskiego.
W gminie Pionki znajduje się też osada leśna o nazwie Jaśce.
Wierni Kościoła rzymskokatolickiego należą do parafii św. Mikołaja i św. Małgorzaty w Jedlni.
Historia.
W czasie I Rzeczypospolitej Jaśce jako część Jedlni leżała na terenie województwa sandomierskiego, w latach 1810–1815 w departamencie radomskim Księstwa Warszawskiego, w latach 1816–1837 w obwodzie radomskim województwa sandomierskiego, w latach 1837–1844 w guberni sandomierskiej i wreszcie w latach 1845–1915 na terenie guberni radomskiej Królestwa Kongresowego.
W latach 1919–1939 miejscowość administracyjnie należała do gminy Jedlnia, w powiecie kozienickim, w województwie kieleckim.
W czasie okupacji pod niemiecką administracją Generalnego Gubernatorstwa.

</doc>
<doc id="359129" url="https://pl.wikipedia.org/wiki?curid=359129" title="Jaśkowice Legnickie">
Jaśkowice Legnickie

Jaśkowice Legnickie (niem. "Jeschkendorf") – wieś w Polsce położona w województwie dolnośląskim, w powiecie legnickim, w gminie Kunice.
Podział administracyjny.
W latach 1975–1998 miejscowość administracyjnie należała do województwa legnickiego.
Geografia.
Wieś położona jest w odległości 11 km na wschód od granic administracyjnych Legnicy oraz 52 km na zachód od Wrocławia, na północno-wschodnim brzegu Jeziora Jaśkowickiego.
Nazwa.
Nazwa należy do grupy nazw patronomicznych i pochodzi od staropolskiego imienia "Jaśko" derywatu imienia założyciela miejscowości Jana. Niemiecki językoznawca Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Jeroslawice" mylnie podając jej znaczenie "Dorf des Jaśko (Jakob)" czyli po polsku "Wieś Jaśka, Jakuba".
Historia.
Pierwsze wzmianki o Jaśkowicach Legnickich w dokumentach pisanych pochodzą z 1413 r. Pierwotnie miejscowość była notowana jako "Jeschkindorff", później "Jeschkendorf".
W XVIII wieku Jaśkowice należały do rodziny von Heinze. Właściciela zmieniły w 1842 r., gdy wieś wykupił pułkownik Von Schikfuss z Nowej Wsi (Neudorf). W 1844 r. przez wieś przeprowadzono linię kolejową z Wrocławia do Legnicy, później przedłużoną do Berlina. Od końca XIX wieku, za sprawą wybudowanego nad jeziorem ośrodka wypoczynkowego (z kąpieliskiem, restauracją i przystanią gondol), wieś stała się popularnym miejscem wypoczynku legniczan.
Po II wojnie światowej miejscowość zatraciła swój letniskowy charakter. W trakcie działań wojennych Armia Czerwona zniszczyła m.in. położony na wzniesieniu nad jeziorem zamek.
Komunikacja.
We wsi znajduje się czynny przystanek kolejowy Jaśkowice Legnickie na linii kolejowej 275. Ponadto komunikację zapewniają prywatne połączenia mikrobusowe do Legnicy oraz MPK Legnica wariantowymi kursami linii nr 23.
Szlaki turystyczne.
Przez Jaśkowice Legnickie przebiegają następujące szlaki turystyczne:

</doc>
<doc id="359130" url="https://pl.wikipedia.org/wiki?curid=359130" title="Jaślików">
Jaślików

Jaślików – wieś w Polsce położona w województwie lubelskim, w powiecie krasnostawskim, w gminie Krasnystaw.
W latach 1975–1998 miejscowość administracyjnie należała do województwa chełmskiego.
W miejscowości znajduje się Szkoła Podstawowa im. Batalionów Chłopskich w Jaślikowie.
Wieś stanowi sołectwo gminy Krasnystaw. Według Narodowego Spisu Powszechnego (III 2011 r.) wieś liczyła 450 mieszkańców.

</doc>
<doc id="359131" url="https://pl.wikipedia.org/wiki?curid=359131" title="Jaświłki">
Jaświłki

Jaświłki – wieś w Polsce położona w województwie podlaskim, w powiecie monieckim, w gminie Jaświły.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Najświętszego Serca Pana Jezusa w Jaświłach.

</doc>
<doc id="359132" url="https://pl.wikipedia.org/wiki?curid=359132" title="Jaświły">
Jaświły

Jaświły – wieś w Polsce położona w województwie podlaskim, w powiecie monieckim, w gminie Jaświły.
Miejscowość jest siedzibą gminy Jaświły oraz rzymskokatolickiej parafii Najświętszego Serca Pana Jezusa.
Wieś królewska (sioło) "Jaszwiło", należąca do wójtostwa jaszwiłowskiego starostwa knyszyńskiego w 1602 roku, położona była w 1795 roku w ziemi bielskiej województwa podlaskiego. W latach 1954–1972 wieś należała i była siedzibą władz gromady Jaświły. W latach 1975–1998 miejscowość administracyjnie należała do województwa białostockiego.
1 sierpnia 1917 r. urodziła się tu Melania Burzyńska. 

</doc>
<doc id="359133" url="https://pl.wikipedia.org/wiki?curid=359133" title="Jatki (województwo zachodniopomorskie)">
Jatki (województwo zachodniopomorskie)

Jatki – wieś w Polsce położona w województwie zachodniopomorskim, w powiecie kamieńskim, w gminie Świerzno. Na zachód od wsi (ok. 1 km) leży Jezioro Jatkowskie.
W latach 1975–1998 miejscowość administracyjnie należała do województwa szczecińskiego.
Zabytki.
Znajduje się tu siedziba leśnictwa.

</doc>
<doc id="359134" url="https://pl.wikipedia.org/wiki?curid=359134" title="Jatne">
Jatne

Jatne – wieś w Polsce położona w województwie mazowieckim, w powiecie otwockim, w gminie Celestynów.
Pierwsze wzmianki o miejscowości pochodzą z 1866 roku. W latach 1975–1998 miejscowość administracyjnie należała do województwa warszawskiego. Na terenie znajdują się dwa zakłady przemysłowe zajmujące się produkcją opakowań.
Jatne przewija się w twórczości Kazika Staszewskiego. Nawiązania znaleźć można w utworach "Jatne" oraz "V rozbiór Polski".

</doc>
<doc id="359135" url="https://pl.wikipedia.org/wiki?curid=359135" title="Jatutów">
Jatutów

Jatutów – wieś w Polsce położona w województwie lubelskim, w powiecie zamojskim, na wschodnim skraju gminy Zamość nad rzeką Łabuńką, w obrębie Padołu Zamojskiego.
Do 11 października 1973 w gminie Łabunie.
W latach 1975–1998 miejscowość administracyjnie należała do województwa zamojskiego.
Według spisu powszechnego przeprowadzonego w 2002: domy mieszkalne – 169, ludności ogółem – 651 osób (aktualizacja danych: liczba mieszkańców – 678, liczba gospodarstw rolnych – 43).
Historia.
Pierwsza znana wzmianka pisemna pochodzi w 1460 (osada Jatholtow). Osada jest w XV w. częścią powiatu krasnostawskiego w ziemi chełmskiej. Osada zmieniała swoich właścicieli.
W rejestrze poborowym z 1564 osada Jatultow jest częścią parafii żdanowskiej. Osada była wówczas mała – liczyła ok. 42 ha gruntów. W końcu XVI w. wieś znalazła się w posiadaniu Jarosława Oleśnickiego chorążego helskiego (miał on także Łabunie, Wierzba i Ruszów). Po śmierci Oleśnickiego w 1635 majątek przejęli Firlejowie. Osada nadal była wówczas mała. Pod koniec XVII w. osadę kupili Marcin i Anna Zamoyscy. Wdowa Anna Zamoyska podarowała wieś klaryskom zamojskim. Jako uposażenie zakonu klarysek Jatutów wymieniany był jeszcze przez austriacki Kataster właścicieli dóbr ziemskich w Galicji z 1780.
Gdy 3 listopada 1782 klasztor klarysek w Zamościu został zlikwidowany przez cesarza Józefa II, z dokumentów wynika, iż klaryski posiadały już jedynie folwark Jatutów Panieński, na prośbę ordynata Andrzeja Zamoyskiego jesienią 1784 przekazany przez Austriaków szarytkom (Siostrom Miłosierdzia) z Zamościa. Dalsze losy folwarku szarytek w Jatutowie związane są już z dziejami Wólki Panieńskiej.
Pozostała część Jatutowa, z całą ziemią łabuńską, po śmierci Jana Jakuba Zamoyskiego w 1790 dostała się jego siostrzeńcowi, Michałowi hrabiemu Wielhorskiemu, od którego w 1801 odkupił włość Stanisław Grzębski. Najprawdopodobniej po roku 1817 doszło do podziału dóbr łabuńskich: Łabunie, Wólka Łabuńska i Lubinstok stały się własnością hrabiego Feliksa Tarnowskiego, zaś Łabuńki z Kolonią, Mo­cówką i Jatutowa przeszły na własność Karśnickich, a przed rokiem 1880 – Teodora Kaszowskiego Od około 1920 dziedzicem Jatutowa był Jan Kołaczkowski, a po 1928 – jego spadkobiercy: Elżbieta, Krystyna, Andrzej i Jan Kołaczkowscy.
Podczas oblężenia Zamościa przez Rosjan 4 kwietnia 1813 polscy obrońcy twierdzy przedsięwzięli wypad do Jatutowa celem zniszczenia przepraw wodnych.
Spis z 1827 roku notował wieś w powiecie tomaszowskim i parafii Łabunie. Liczyła wówczas 27 domów i 208 mieszkańców. W ostatnim dwudziestoleciu XIX w. Jatutów należał do gminy i parafii Łabunie i liczył 34 domy i 384 mieszkańców. Wówczas istniały tu: cegielnia, produkująca klinkier, która była własnością państwową; fabryka powozów; fabryka gilz; mydlarnia i zakład wytwarzający narzędzia rolnicze. Największym zakładem jatutowskim był browar ordynacki. W roku 1896 wytwarzał 80 000 wiader piwa, o wartości 56 500 rubli.; natomiast w trzy lata później produkował już tylko 33 500 wiader piwa. W 1904 roku K. Lotz wybudował tu turbinowy młyn wodny. Według spisu z 1921 roku wieś liczyła 75 domów i 514 mieszkańców, w tym 3 Ukraińców. W 1929 roku browar jatutowski był we władaniu [dzierżawie] E. Czernego, a młyn należał do Sz. Wagnera. W 1936 i roku browar był w posiadaniu Jana Stanisława Kołaczkowskiego, a w 1937 roku został sprzedany za 22 500 złp.
W roku 1933, pod wpływem agitacji Komunistycznej Partii Polski, nie doszło do rozpoczęcia prac koma­sacyjnych. Celem akcji miała być rzekoma ochrona chłopskich gospodarstw przed ich degradacją, a środ­kiem do jej realizacji działalność antykomasacyjna.
Podczas okupacji hitlerowskiej wieś została wysiedlona 22 grudnia 1942. Do Jatutowa i innych wysiedlo­nych miejscowości sprowadzono Niemców z Besarabii, Bułgarii, Jugosławii i ZSRR oraz lokalnych volks­deutschów.
W dzień Bożego Ciała 1946 w zasadzce zorganizowanej przez Urząd Bezpieczeństwa zginęło 4 człon­ków organizacji WiN, zaś w lipcu tego samego roku w „kotle” w miejscowym sklepie spożywczym W. Łygasa – 2 członków WiN. Śledztwo przeprowadzone przez podziemie ustaliło, że zginęli na skutek donosu kierownika miejsco­wego browaru. Komendant obwodu zamojskiego WiN wydał wyrok śmierci na niego oraz funkcjonariusza Milicji Obywatelskiej – odbiorcy donosu. 13 maja wyrok wykonano tylko częściowo, bowiem autora donosu od śmierci uratowała osobista interwencja komendanta rejonu, który był krewnym skazanego. W czerwcu 1946 r., po przeprowadzeniu referendum, członkowie WiN wykonali wyrok na przewodniczącym miejscowej komisji wyborczej. 30 grudnia 1946 oddział WiN pod dowództwem „Bohuna” opanował browar w Jatutowie, gdzie zastrzelił jego kierownika i 3 członków ORMO. Według innej relacji akcję tą przeprowadził oddział WiN ppor. Siasińskiego „Samotnego”, który miał zlikwidować 3 konfidentów. Przy rozstrzelanych pozostawił ulotki z podpisem „ppor. Samotny”.
W latach 50. rozebrano młyn wodny. W latach 70. zbudowano społecznie zlewnię mleka; a w latach 80. świetlicę wiejską i dwa mosty na Łabuńce. W czynie społecznym świetlicę zbudowali mieszkańcy tego sołectwa. Od początku w budynku, zgodnie z jego przeznaczeniem, odbywały się spotkania wiejskie, Koła Gospodyń Wiejskich i młodzieży. W 1987 mieszkańcy Jatutowa, jako pierwsi w gminie, założyli gazociąg. W 1989 rozbudowano sieć telefoniczną. Społecznie – oraz dzięki inwestycjom gminnym – wybudowano podstawową sieć dróg. Około 1996 upadł browar – jedyny zakład przemysłowy w miejscowości. W 2010 roku Gminny Zakład Obsługi Komunalnej przeprowadził gruntowny remont wewnątrz obiektu świetlicy wiejskiej, a w 2014 roku przeprowadzono modernizacja świetlicy – w praktyce oznaczało to zewnętrzny remont obiektu. W 2014 rozpoczęto prace w ramach projektu pod nazwą „Budowa światłowodowej infrastruktury dostępu do internetu na obszarze gminy Zamość i Szczebrzeszyn” do większości domów w miejscowościach w około Zamościa (w tym w Jatutowie) doprowadzane zostają kable światłowodowe.
Znaleziska archeologiczne.
W obrębie wsi odkryto 4 wielokulturowe punkty osadnicze. Najstarsze fragmentów naczyń glinianych i jednego narzędzia krzemiennego pochodzą z wczesnej epoki brą­zu (2200-1600 r. p.n.e.). Znaleziono także pozostałości kultury łużyckiej (1200-400 r. p.n.e.) oraz ślady wpływu kultury rzymskiej (I-V w. n.e.). Ponadto znaleziono ceramikę z okresu wczesnośredniowiecz­nego, średniowiecza i okresu nowożytnego.

</doc>
<doc id="359136" url="https://pl.wikipedia.org/wiki?curid=359136" title="Jatwieź Duża">
Jatwieź Duża

Jatwieź Duża (białorus. Ятвезь Вялікая) – wieś w Polsce położona w województwie podlaskim, w powiecie sokólskim, w gminie Suchowola.
W latach 1954–1968 wieś należała i była siedzibą władz gromady Jatwieź Duża, po jej zniesieniu w gromadzie Suchowola. W latach 1975–1998 miejscowość administracyjnie należała do województwa białostockiego.
Historia.
Jak dowodzą odkrycia archeologiczne dokonane w roku 2018, w okolicy Jatwiezi już w epoce brązu, w okresie pomiędzy VIII a VI wiekiem p.n.e. znajdowała się osada o charakterze obronnym.
Od ok. VIII wieku wieś i jej okolice zamieszkiwali Jaćwingowie. 
Od XIII/XIV wieku do roku 1795 wieś należała do Wielkiego Księstwa Litewskiego i wówczas dawne tereny jaćwieskie zasiedliła ludność wywodząca się z ziem Wielkiego Księstwa Litewskiego, najprawdopodobniej z okolic Grodna. Według badań etnograficznych przeprowadzonych w 1907 r. Jatwieź Dużą zamieszkiwali białoruskojęzyczni katolicy. Fakt ten potwierdziły kolejne badania dialektologiczne z 1955 r. Jednakże mieszkańcy wsi jak i jej okolic nigdy nie wykształcili białoruskiej odrębności narodowej, przyjąwszy polską świadomość narodową. Obecnie białoruską gwarę mieszkańców Jatwiezi Dużej, niegdyś nazywaną przez nich samych "językiem prostym", uznać należy za wymarłą bądź pozostającą na granicy wymarcia, gdyż umiejętność posługiwania się nią ograniczona jest do niewielkiej, najwyżej kilkunastoosobowej grupy osób w podeszłym wieku i nie jest ona przekazywana młodszym pokoleniom
Historyczna nazwa wsi to Jatwieź Wielka, zaś współczesna nazwa Jatwieź Duża, wprowadzona po 1995 r., jest spolonizowaną odmianą jej historycznego nazewnictwa.
W 2021 Adolf i Janina Kiszło i ich córka Marianna z Jatwiezi Dużej koło Suchowoli otrzymali pośmiertnie odznaczenia "Sprawiedliwy wśród Narodów Świata" za pomoc osobom narodowości żydowskiej.
Inne.
Od 1948 roku miejscowość jest siedzibą parafii rzymskokatolickiej pw. Matki Bożej Pocieszenia, należącej do dekanatu Korycin, diecezji białostockiej.
Ciekawostki.
W ramach badań dialektologicznych przeprowadzonych w 1955 r. stwierdzono, iż w białoruskiej gwarze mieszkańców wsi występowało wyraźne mazurzenie. Jednakże te same badania wykazały, że nie zachodziło tu akanie, będące cechą symptomatyczną literackiej odmiany języka białoruskiego. Przywołany brak akania, występujący w gwarze mieszkańców Jatwiezi, dostrzeżono jedynie w paru białoruskojęzycznych wsiach, wszystkie one leżą na zachód od przepływającej nieopodal Jatwiezi rzeki Brzozówki.

</doc>
<doc id="359137" url="https://pl.wikipedia.org/wiki?curid=359137" title="Jatwieź Mała">
Jatwieź Mała

Jatwieź Mała – wieś w Polsce położona w województwie podlaskim, w powiecie sokólskim, w gminie Suchowola.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Matki Bożej Pocieszenia w Jatwiezi Dużej.

</doc>
<doc id="359138" url="https://pl.wikipedia.org/wiki?curid=359138" title="Jatynia">
Jatynia

Jatynia – wieś w Polsce położona w województwie zachodniopomorskim, w powiecie koszalińskim, w gminie Bobolice.

</doc>
<doc id="359139" url="https://pl.wikipedia.org/wiki?curid=359139" title="Jawidz">
Jawidz

Jawidz – wieś w Polsce położona w województwie lubelskim, w powiecie łęczyńskim, w gminie Spiczyn.
W latach 1975–1998 miejscowość należała administracyjnie do ówczesnego województwa lubelskiego.
Miejscowość leży przy drodze wojewódzkiej nr 829 i 828.
W pobliżu wsi znajdują się dwa cmentarze żołnierzy Armii Radzieckiej, przy drodze 828 i w pobliżu dawnego wysypiska śmieci .
Historia.
Jawidz należy do najstarszych miejscowości na terenie gminy Spiczyn. Pierwsza wzmianka pochodzi z roku 1390. Z tego okresu pochodzą zapisy o rycerzu Jauidzki lub Jauiczki z Jauicz, prawdopodobnie założycielu wsi. W średniowieczu dziedziczką wsi była Jachna z Jawidza, dobrodziejka klasztoru dominikanów w Lublinie, któremu zapisała 10 grzywien. Stare księgi sądowe informują też o innych dziedzicach wsi, jakimi byli: Prandota z Jawidza, Jakub Szyszka i Mikołaj z Jawidza.
Na przestrzeni wieków dziedzicami w Jawidzu byli m.in. Mikołaj Zawieprzycki, który był fundatorem jednego z ołtarzy w kościele św. Michała w Lublinie. Jak się dowiadujemy ze spisu podatkowego z 1626 r. Jawidz był wsią szlachecką, w której znajdowała się: karczma i młyn. Kolejni właściciele wioski to Firlejowie, Noskowscy, Gorajscy i Miączńscy. Na początku XIX w. Jawidz przechodzi we władanie Ostrowskich aż do 1945 r.
W latach trzydziestych XX w. powstawał na Lubelszczyźnie Centralny Okręg Przemysłowy. Jednym z zakładów w ramach tego przedsięwzięcia miała być fabryka broni i amunicji oraz elektrownia w Jawidzu. Do rozpoczęcia II wojny światowej zdążono wybudować baraki dla pracowników oraz sieć studni zaopatrujących zakład w wodę. Najciekawszą inwestycją, której nie dokończono z powodu wojny, była elektrownia w Jawidzu. Miała to być jedna z największych elektrowni w Polsce i największa na wschodzie kraju.
Edukacja.
Na terenie Jawidza działa jedna placówka edukacyjna:
Historia szkoły.
Najstarszym zachowanym dokumentem, będącym w posiadaniu szkoły, świadczącym o jej historii jest Księga ocen z roku szkolnego 1934/35. Wynika z niej, że w tym roku szkolnym w 4 oddziałach uczyło się 130 uczniów urodzonych w latach 1921-1928 zajęcia odbywały się w pomieszczeniach wynajmowanych u mieszkańców. Taki stan trwał do wybuchu II wojny światowej. W czasie wojny i okupacji mimo trudności kadrowych i lokalowych prowadzono 3 oddziały.
12 listopada 1945 r. komisarz parcelacyjny majątku Jawidz przeznaczył budynek mieszkalny po byłych właścicielach folwarku na potrzeby szkoły. W 1949 roku szkoła wzbogaciła się o bibliotekę i uruchomiła kuchnię. W 1956 r. oddano do użytku salę gimnastyczną i nową klasę lekcyjną w wyremontowanym budynku gospodarczym. W latach 1967-2000 stopień organizacyjny szkoły był podniesiony do 8 klas. W 1984 r. na potrzeby szkoły oddano nowo wybudowany obiekt, w którym placówka mieści się do dziś. Od 1951-2004 roku szkołę w Jawidzu ukończyło 1050 uczniów, a w różnych okresach pracowało w niej 77 osób.
W ciągu 70 lat placówką zarządzało 13 osób. Byli to: Józef Kamiński, Franciszka Osterowa, Piotr Basta, Eugenia Powiłańska, Jan Żak, Edwarda Mazurek, Czesław Mazurek, Jadwiga Paprocka, Józef Paprocki, Adam Osior, Antoni Zarzycki, Józefa Pełka i Jerzy Bartosiewicz.

</doc>
<doc id="359140" url="https://pl.wikipedia.org/wiki?curid=359140" title="Jawor-Kolonia">
Jawor-Kolonia

Jawor-Kolonia – wieś w Polsce, położona w województwie łódzkim, w powiecie opoczyńskim, w gminie Mniszków.
Wierni Kościoła rzymskokatolickiego należą do parafii Najświętszego Serca Jezusowego w Zajączkowie.
Położenie.
W latach 1975–1998 miejscowość administracyjnie należała do województwa piotrkowskiego.
Historia.
Miejscowość Jawor Kolonia powstała w XIX wieku na gruntach miejscowego folwarku, tuż obok Jaworu, miejscowości której historia sięga 1221.
Podczas II wojny światowej o mieszczący się tu bunkier toczyły się zacięte walki. W wyniku walk poległ polski partyzant o ps "Ryś". Z inicjatywy Eugeniusza Kwiatkowskiego na początku lat 90. XX wieku wystawiono obelisk, upamiętniający potyczkę polskich partyzantów z Niemcami. Na obelisku znajdują się dokładne informacje o tym wydarzeniu.

</doc>
<doc id="359141" url="https://pl.wikipedia.org/wiki?curid=359141" title="Jawornik-Przedmieście">
Jawornik-Przedmieście

Jawornik-Przedmieście – wieś w Polsce położona w województwie podkarpackim, w powiecie przeworskim, w gminie Jawornik Polski.
W latach 1975–1998 miejscowość administracyjnie należała do województwa przemyskiego.

</doc>
<doc id="359142" url="https://pl.wikipedia.org/wiki?curid=359142" title="Jawornik Ruski">
Jawornik Ruski

Jawornik Ruski (w latach 1977–1981 Jaworowice) – wieś w Polsce położona w województwie podkarpackim, w powiecie przemyskim, w gminie Bircza. Leży na Pogórzu Przemyskim.
W latach 1975–1998 miejscowość administracyjnie należała do województwa przemyskiego. Obok wsi znajduje się czynna kopalnia diatomitu.
Części wsi.
drobne techniczne
Historia.
Wieś została założona w 1469 – była wtedy własnością Anny Rzeszowskiej. W 1508 zmieniono nazwę na Jawornyczek (właścicielami wtedy byli Kmitowie). W 1519 wieś została przejęta przez Stadnickich, a w 1588 przez Krasickich.
W połowie XIX wieku właścicielami posiadłości tabularnej w Jaworniku Ruskim byli Teodor Bekesz, Józef Wąsowicz i rodzeństwo Gozdowicze.
Pod koniec XIX poszczególne domy nosiły nazwę Kopanie.
We wsi znajduje się drewniana greckokatolicka cerkiew pw. św. Dymitra, zbudowana w 1882 w miejsce starszej cerkwi pod tym samym wezwaniem, istniejącej co najmniej do 1830.
II wojna światowa.
W kwietniu 1944 r. policja ukraińska z Jawornika Ruskiego aresztowała pięciu mieszkańców Pawłokomy pod zarzutem przynależności do AK i posiadania broni. Aresztowanymi byli: Jan Kuś, Jan Radon, Jan Ulanowski, Maria Ulanowska i Katarzyna Kocyło oraz Jana Chrapka z Dylągowej. 25 kwietnia próby odbicia aresztowanych dokonał oddział AK, dowodzony przez ppor. Aleksandra Grubę ps. „Sęp”. Podczas ataku na posterunek w Jaworniku Ruskim został on spalony wraz kilkoma sąsiednimi budynkami. Zabito jednego i raniono dwu policjantów oraz zabito kilku stawiających opór Ukraińców mieszkańców wsi, w tym sołtysa. Aresztowanych Polaków jednak nie uwolniono, ponieważ na posterunku już ich nie było.
W 2015 w okolicy Jawornika Ruskiego odkryto zbiorową mogiłę. Wstępne ustalenia mówiły o kilku pochowanych osobach, ostatecznie w wyniku ekshumacji wydobyto szczątki 14 osób, a także łuski po nabojach, dewocjonalia i polski guzik wojskowy. Szczątki nosiły ślady złamań. W wyniku badań archiwalnych ustalono, że 24 lipca 1945 roku w okolicy doszło do potyczki żołnierzy ze szkoły podchorążych w Przemyślu (28 Pułku Piechoty) z oddziałem Ukraińskiej Powstańczej Armii. 14 żołnierzy znajdowało się na liście strat jako zaginionych. W znajdujących się w archiwalnych sprawach karnych wyjaśnieniach Włodzimierza Szczygielskiego pseudonim Burłak znajdują się odniesienia do mającej w tym miejscu potyczki, wzięcia do niewoli i zabicia 14 żołnierzy Wojska Polskiego; odpowiedzialność jego zdaniem ponosił Michał Duda pseudonim Hromenko. W wyniku badań genetycznych potwierdzono tożsamość kilku ofiar: Feliks Gołębiowski (ur. 1924), por. Tadeusz Wienc (ur. 1923), kpr Mieczysław Szymczak (ur. 1922), Walenty Żurek (ur. 1924); noty identyfikacyjne wręczono w Pałacu Prezydenckim. 
28 lipca 2022 r. uroczysty pogrzeb owych żołnierzy odbył się w Jaworniku.
Po II wojnie światowej cerkiew była użytkowana przez rzymskich katolików, do czasu zbudowania nowego kościoła filialnego. Kościół należy do parafii Najświętszego Serca Pana Jezusa w Borownicy (Dekanat Bircza). Obecnie o zwrot cerkwi stara się Kuria Greckokatolicka w Przemyślu. Natomiast o budynek dawnego ukraińskiego domu ludowego stara się stowarzyszenie, które zamierza urządzić w nim izbę pamięci Mychajła Werbyckiego.

</doc>
<doc id="359143" url="https://pl.wikipedia.org/wiki?curid=359143" title="Jaworowa">
Jaworowa

Jaworowa – wieś w Polsce położona w województwie mazowieckim, w powiecie pruszkowskim, w gminie Raszyn.
Wieś duchowna położona była w 1580 roku w powiecie warszawskim ziemi warszawskiej województwa mazowieckiego.
Historia wsi.
Nazwa wsi pochodzi od jaworów, dawniej bujnie rosnących na tych terenach. Pierwotnie wieś nosiła nazwę "Jaworów"", bywała określana jako Jaworzno" (), z czasem przyjęła nazwę "Jaworowa".
W latach 1975–1998 miejscowość administracyjnie należała do województwa warszawskiego.

</doc>
<doc id="359144" url="https://pl.wikipedia.org/wiki?curid=359144" title="Jaworowo (powiat gnieźnieński)">
Jaworowo (powiat gnieźnieński)

Jaworowo – wieś w Polsce położona w województwie wielkopolskim, w powiecie gnieźnieńskim, w gminie Witkowo.
W latach 1975–1998 miejscowość administracyjnie należała do województwa konińskiego.

</doc>
<doc id="359146" url="https://pl.wikipedia.org/wiki?curid=359146" title="Jaworowo-Kłódź">
Jaworowo-Kłódź

Jaworowo-Kłódź – wieś w Polsce położona w województwie mazowieckim, w powiecie sierpeckim, w gminie Zawidz.
W latach 1975–1998 miejscowość administracyjnie należała do województwa płockiego.

</doc>
<doc id="359147" url="https://pl.wikipedia.org/wiki?curid=359147" title="Jaworowo-Kolonia">
Jaworowo-Kolonia

Jaworowo-Kolonia – wieś w Polsce położona w województwie mazowieckim, w powiecie sierpeckim, w gminie Zawidz.
W latach 1975–1998 miejscowość administracyjnie należała do województwa płockiego.

</doc>
<doc id="359149" url="https://pl.wikipedia.org/wiki?curid=359149" title="Jaworowo-Lipa">
Jaworowo-Lipa

Jaworowo-Lipa – wieś w Polsce położona w województwie mazowieckim, w powiecie sierpeckim, w gminie Zawidz.
W latach 1975–1998 miejscowość administracyjnie należała do województwa płockiego.

</doc>
<doc id="359150" url="https://pl.wikipedia.org/wiki?curid=359150" title="Jaworówka (województwo podlaskie)">
Jaworówka (województwo podlaskie)

Jaworówka – wieś w Polsce położona w województwie podlaskim, w powiecie białostockim, w gminie Dobrzyniewo Duże.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Zwiastowania Najświętszej Maryi Panny w Dobrzyniewie Kościelnym.
Historia.
W roku 1564 Zygmunt August przydzielił potomkom bojara Hrynia „kąt puszczy Bielskiej zwany Jaworówka”. Osadnicy założyli nową wieś i zmienili nazwisko rodowe z Hryniewiczów na Jaworowskich.
Szlachta ze wsi Jaworówka brała udział w powstaniu styczniowym. 18 sierpnia 1863 Kozacy otoczyli wieś i po przeczytaniu mieszkańcom decyzji o spaleniu wsi, dokonali jej całkowitego spalenia, a ludność uprowadzili do Turkiestanu. Po kilku latach odbudowaną Jaworówkę zasiedlono ludnością ruską. Z ludności polskiej pozostały tylko trzy rodziny - ci, którzy w tragicznym okresie byli nieobecni. Wywiezieni na Syberię założyli nad rzeką Jenisiej nową wieś o nazwie Jaworówka.

</doc>
<doc id="359151" url="https://pl.wikipedia.org/wiki?curid=359151" title="Jaworówko">
Jaworówko

Jaworówko – wieś w Polsce położona w województwie wielkopolskim, w powiecie wągrowieckim, w gminie Mieścisko.
W latach 1975–1998 miejscowość administracyjnie należała do województwa poznańskiego.

</doc>
<doc id="359152" url="https://pl.wikipedia.org/wiki?curid=359152" title="Jaworska Wola">
Jaworska Wola

Jaworska Wola – wieś w Polsce położona w województwie mazowieckim, w powiecie lipskim, w gminie Sienno.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii Świętych Apostołów Piotra i Pawła w Krępie Kościelnej.

</doc>
<doc id="359153" url="https://pl.wikipedia.org/wiki?curid=359153" title="Jaworsko">
Jaworsko

Jaworsko – wieś w Polsce położona w województwie małopolskim, w powiecie brzeskim, w gminie Dębno.
W latach 1975–1998 miejscowość administracyjnie należała do województwa tarnowskiego. Integralne części miejscowości: Granice, Pasterniki, Podgrabie.
O lokacji wsi Jaworsko zadecydował biskup krakowski Jan Grot podpisując w 1328 r. akt jej lokacji powierzając założenie Janowi z Dębna. Dopiero w 1330 r. ustanowieni przez biskupa Grota nowi założyciele, bracia Jastek z Okocimia i Piotr z podbocheńskiej Brzeźnicy, zostali sołtysami. Od tego czasu powstało Jaworsko, które było zarządzane w oparciu o przepisy prawa magdeburskiego i do 1782 r. należało do kapituły krakowskiej.
Wieś położona jest na Pogórzu Wiśnickim na południowym stoku wzgórza Dąbrowa (409 m n.p.m.). Przepływa przez nią potok o nazwie Pokrzywka, dopływ rzeki Dunajec.

</doc>
<doc id="359154" url="https://pl.wikipedia.org/wiki?curid=359154" title="Jawor Solecki">
Jawor Solecki

Jawor Solecki – wieś w Polsce położona w województwie mazowieckim, w powiecie lipskim, w gminie Sienno. Leży na drodze wojewódzkiej nr 747 Iłża-Lipsko-Solec.
Prywatna wieś szlachecka "Jawor", położona była w drugiej połowie XVI wieku w powiecie radomskim województwa sandomierskiego.
W latach 1954–1972 wieś należała i była siedzibą władz gromady Jawór. W latach 1975–1998 miejscowość administracyjnie należała do województwa radomskiego.
Łąki otaczające Jawor Solecki były miejscem ostatniej bitwy i śmierci płk. Dionizego Czachowskiego 6 listopada 1863 r. W czasie II wojny światowej istniała tu placówka AK i niemiecka baza wojskowa.
We wsi działa OSP typu S1 z 33 członkami czynnymi, 2 honorowymi, 2 wspierającymi, z samochodem GBA 2,5/16 Star 244 typ Jelcz 005. Znajduje się tu Zespół Szkół, agencja pocztowa, sklep oraz skup i przetwórnia owoców i warzyw.
Wierni kościoła rzymskokatolickiej należą do parafii św. Apostołów Piotra i Pawła w Krępie Kościelnej za wyjątkiem kolonii Rogalin, która należy do parafii Matki Boskiej Częstochowskiej w Gozdawie.

</doc>
<doc id="359155" url="https://pl.wikipedia.org/wiki?curid=359155" title="Jawory-Klepacze">
Jawory-Klepacze

Jawory-Klepacze – wieś w Polsce położona w województwie podlaskim, w powiecie zambrowskim, w gminie Rutki.
Wierni kościoła rzymskokatolickiego należą do parafii św. Anny w Rutkach-Kossakach.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Chlebiotki.
Według Powszechnego Spisu Ludności z 1921 roku wieś zamieszkiwało 214 osób w 40 budynkach mieszkalnych. Miejscowość należała do parafii rzymskokatolickiej w Rutkach. Podlegała pod Sąd Grodzki i Okręgowy w Łomży; właściwy urząd pocztowy mieścił się w m. Rutki-Kosaki.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="359156" url="https://pl.wikipedia.org/wiki?curid=359156" title="Jawory-Podmaście">
Jawory-Podmaście

Jawory-Podmaście – wieś w Polsce położona w województwie mazowieckim, w powiecie ostrołęckim, w gminie Goworowo.
Wierni kościoła rzymskokatolickiego należą do parafii Podwyższenia Krzyża Świętego w Goworowie.
Historia.
W latach 1921–1936 wieś leżała w województwie białostockim, w powiecie ostrołęckim, w gminie Szczawin (od 1936 w gminie Goworowo).
Według Powszechnego Spisu Ludności z 1921 roku wieś zamieszkiwało 643 osób w 84 budynkach mieszkalnych. Miejscowość należała do parafii rzymskokatolickiej w Goworowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Goworowie.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Mackeim ("makowski") "Regierungsbezirk Zichenau ("rejencji ciechanowskiej) III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="359157" url="https://pl.wikipedia.org/wiki?curid=359157" title="Helenka">
Helenka



</doc>
<doc id="359158" url="https://pl.wikipedia.org/wiki?curid=359158" title="Jawory-Wielkopole">
Jawory-Wielkopole

Jawory-Wielkopole – wieś w Polsce położona w województwie mazowieckim, w powiecie ostrołęckim, w gminie Goworowo.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii Podwyższenia Krzyża Świętego w Goworowie.

</doc>
<doc id="359159" url="https://pl.wikipedia.org/wiki?curid=359159" title="Jaworze Dolne">
Jaworze Dolne

Jaworze Dolne – wieś w Polsce położona w województwie podkarpackim, w powiecie dębickim, w gminie Pilzno.
W latach 1975–1998 miejscowość administracyjnie należała do województwa tarnowskiego.
Wieś leży na prawym (wschodnim) brzegu Wisłoki w sąsiedztwie wzniesień pokrytych lasem. W Jaworzu Dolnym, na leśnej polanie znajduje się ośrodek wypoczynkowy z bazą żywieniową. Jaworze Dolne i Górne leżą w granicach Obszaru Chronionego Krajobrazu Pogórza Strzyżowskiego.
Wierni kościoła rzymskokatolickiego należą do parafii Narodzenia Najświętszej Maryi Panny w Dobrkowie w dekanacie Pilzno, diecezji tarnowskiej.
19 lutego 1944 Gestapo i policja niemiecka zabiła kilku mieszkańców podejrzanych o ukrywanie Żyda Medela Elisteina. Ofiary Niemców to Maria Kałuża, Jan Psioda, Wiktoria Psioda, Józef Ryba i Mendel Elistein.

</doc>
<doc id="359160" url="https://pl.wikipedia.org/wiki?curid=359160" title="Jaworze Górne">
Jaworze Górne

Jaworze Górne – wieś w Polsce położona w województwie podkarpackim, w powiecie dębickim, w gminie Pilzno, na lewym brzegu Wisłoki.
W latach 1975–1998 miejscowość administracyjnie należała do województwa tarnowskiego.

</doc>
<doc id="359161" url="https://pl.wikipedia.org/wiki?curid=359161" title="Jaworzna">
Jaworzna

Jaworzna – wieś w Polsce położona w województwie małopolskim, w powiecie limanowskim, w gminie Laskowa.
Wieś duchowna, położona w malowniczym terenie gór Beskidu Wyspowego na północnej stronie odnóg Pasma Łososińskiego. Własność klasztoru klarysek w Starym Sączu, położona była w drugiej połowie XVI wieku w powiecie sądeckim województwa krakowskiego. W latach 1975–1998 miejscowość administracyjnie należała do województwa nowosądeckiego.
Położenie.
Miejscowość położona jest w Beskidzie Wyspowym, w dolinie Jaworzniańskiego Potoku, na północnych, opadających do rzeki Łososina zboczach Pasma Łososińskiego, ograniczona po bokach grzbietem Korabia i Cuprówki. Dolna część wsi rozłożona jest nad doliną Łososiny po orograficznie prawej stronie, zaś wysoko położone górskie osiedla podchodzą niemal pod szczyt Sałasza Małego. Położona jest na wysokości ok. 440–909 m n.p.m. Przez miejscowość, wzdłuż doliny Łososiny biegnie droga z Łososiny Dolnej do Młynnego. Odległość od Limanowej wynosi 11 km. Od drogi tej, przez most na rzece prowadzi lokalna droga do górnej części wsi.
Turystyka.
Jaworzna dysponuje całorocznym schroniskiem młodzieżowym mieszczącym się przy szkole podstawowej. Schronisko stanowi bazę wypadową w Pasmo Łososińskie.
Historia.
Niewykluczone, że nazwa tej miejscowości pochodzi od licznie występujących drzew klonów jaworów. Jaworzna jest jedną z ostatnich miejscowości w gminie osadzonych przez zakon klarysek ze Starego Sącza. Niegdyś były to dwie wioski – część górna wsi Jaworzna i dolna Wola Szymańcowa (nazwa prawdopodobnie od sołtysa Szymona) później połączone.
W 1932 roku Jaworzna została wydzielona z macierzystej parafii w Ujanowicach. Erygowano tu parafię pod wezwaniem Przemienienia Pańskiego. Już 6 sierpnia 1932 roku poświęcony został kościół parafialny.
Podczas I wojny światowej przebiegał tędy boczny front bitwy limanowskiej. Na wzniesieniu Korab znajduje się Cmentarz wojenny nr 359 – Jaworzna, na którym pochowani są walczący.
Wieś obecnie.
Obecnie w wiosce działa Parafialna Orkiestra Dęta. Dyrygentem i kapelmistrzem jest Józef Bukowiec. Działa w niej ok. 40 członków, z których większość to młodzież szkolna. Orkiestra swoimi występami uświetnia imprezy regionalne i uroczystości kościelne.

</doc>
<doc id="359162" url="https://pl.wikipedia.org/wiki?curid=359162" title="Jaworznia">
Jaworznia

Jaworznia – wieś w Polsce położona w województwie świętokrzyskim, w powiecie kieleckim, w gminie Piekoszów.
W Królestwie Polskim istniała gmina Jaworznia.
W latach 1954–1961 wieś należała i była siedzibą władz gromady Jaworznia (gromada 1954–1961), po jej zniesieniu w gromadzie Białogon, powtórnie była siedzibą gromady Jaworznia (gromada 1966–1972). W latach 1975–1998 miejscowość administracyjnie należała do województwa kieleckiego.
Położenie.
Jaworznia leży w odległości dziesięciu kilometrów od centrum Kielc i dojechać tu można miejskim autobusem obsługującym linię nr 28. Nazwa miejscowości jest związana niewątpliwie z szatą roślinną, w dokumencie z 1581 r. wspomniano o nazwie "Jaworzno". Na wschód od wsi położony jest przysiółek zwany Wapiennikiem.
Niedaleko miejscowości znajduje się węzeł Kielce-Jaworznia, który znajduje się na zachodniej obwodnicy Kielc w ciągu S7.
Przez wieś przechodzi czarny szlak turystyczny z Piekoszowa do Zgórskich Gór.
We wsi znajduje się nieczynny kamieniołom wapieni dewońskich „Jaworznia”. W kamieniołomie odkryto największe w Górach Świętokrzyskich jaskinie: Chelosiową Jamę –Jaskinię Jaworznicką i Jaskinię Pajęczą. W ich pobliżu znajdują się trzy mniejsze jaskinie: Duża Dziura w Jaworzni, Gazownia i Schronisko Krótkie w Jaworzni. Wszystkie jaskinie objęto ochroną w 1997 roku jako rezerwat przyrody nieożywionej Chelosiowa Jama.
Historia.
Jaworznia lub Jaworzno, w wieku XIX opisana jako wieś w powiecie kieleckim, gminie i parafii Piekoszów
Leży o 9 wiorst od Kielc, o 7 od Chęcin, śród pięknych gór lasami zarosłych, przy drodze bitej do Włoszczowy, w pobliżu Białogonu.
Znajduje się tu ogromna góra z łomami marmuru blado różowego, twardego i trudnego do obrobienia. 
W r.1827 Jaworznia liczyła 18 domów, 116 mieszkańców.
Miała niegdyś znaczne kopalnie ołowiu, w 1883 był tu zaniedbany piec wapienny.
Folwark Jaworznia z wsią Jaworznia i Stanisławów posiadał rozległość 781 mórg, grunta orne i ogrody mórg 281, łąk mórg 53. pastwisk mórg 38, wody mórg 5, lasu mórg 353, nieużytki i place mórg 31. Budynków murowanych było 10, drewnianych 2. 
W 1883 była tu fabryka śrutu. Wieś Jaworznie posiadała osad 32, z gruntem mórg 228. Wieś Stanisławów osad 4, z gruntem mórg 26.

</doc>
<doc id="359163" url="https://pl.wikipedia.org/wiki?curid=359163" title="Jaworznik (województwo śląskie)">
Jaworznik (województwo śląskie)

Jaworznik – wieś w Polsce położona w województwie śląskim, w powiecie myszkowskim, w gminie Żarki.
Historia.
Najstarsza zachowana informacja źródłowa o miejscowości Jaworznik pochodzi z 1373 roku. Wówczas na liście świadków sygnujących dokument księcia opolskiego Władysława, zwanego Opolczykiem, wspomniany został ówczesny dziedzic wsi Prokop z Jaworznika. Co najmniej od początku XV wieku Jaworznik stanowił własność dwóch rodzin szlacheckich. Część wsi należała do dzieci ww. Prokopa, natomiast pozostały dział znajdował się w rękach rodziny Koziegłowskich herbu Lis. To właśnie przedstawicielowi tej rodziny, ówczesnemu kasztelanowi sądeckiemu Krystynowi II z Koziegłów udało się w roku 1424 wyjednać u króla Władysława Jagiełły nadanie prawa średzkiego dla posiadanych przez siebie dóbr, w skład których wchodził także Jaworznik. Przeniesienie wsi z prawa polskiego na średzkie wiązało się z utworzeniem instytucji sołtysa, który pełnił funkcję zarządcy dóbr, a także sędziego i przewodniczącego ławy wiejskiej.
W roku 1439 synowie ww. Krystyna dokonali podziału dóbr po swym zmarłym ojcu, w wyniku którego Jaworznik stanowiący wtedy część tzw. klucza mirowskiego, czyli dóbr skupionych wokół zamku w Mirowie, przeszedł na własność Krystyna III z Koziegłów. Rycerz ten jednak zdecydował się odsprzedać te dobra swojemu szwagrowi kasztelanowi rozpierskiemu Janowi Hińczy z Rogowa, co zostało ostatecznie sformalizowane w roku 1446. Od drugiej połowy XV wieku na terenie dzisiejszej miejscowości istniały dwie odrębne wioski: Jaworznik Mały i Jaworznik Wielki (Jaworznik Parva et Jaworznik Magna). W roku 1463 Prokop z Jaworznika (prawdopodobnie wnuk Prokopa wspomnianego w 1373 roku) odstąpił swą część w Jaworzniku, Andrzejowi Trestce z Bobolic za 210 grzywien. Następnie w 1467 roku Trestka odsprzedał swój dział za 315 florenów węgierskich Janowi Hińczy z Rogowa, który w tym czasie pełnił urząd kasztelana sandomierskiego. Od tego też roku zarówno Jaworznik Mały jak i Wielki stanowiły w całości własność Rogowkich herbu Działosza. Po bezpotomnej śmierci Jana Hińczy z Rogowa, z pretensjami do dóbr mirowskich wystąpili jego sukcesorzy, czyli Jan i Jakub Kobylańscy herbu Grzymała będący wnukami Małgorzaty z Rogowa, rodzonej siostry Jana Hińczy. Jednakże już w 1487 roku Kobylańscy scedowali swoje prawa do tych dóbr za karczmę z młynem wraz z 4 łanami w Jawiszowicach oraz 3000 grzywien, na rzecz swojego szwagra Piotra Myszkowskiego herbu Jastrzębiec. Jednakże Dorota wdowa po Janie Hińczy nie zaakceptowała owej umowy i zapisała te dobra (stanowiące jej oprawę), swemu bratu Janowi oraz bratankowi Krystynowi IV z Koziegłów. Spór o te dobra zaowocował dokonaniem najazdu Koziegłowskich na dobra mirowskie, w wyniku którego dokonano zniszczeń m.in. w Jaworzniku Wielkim. Ostatecznie spór o te dobra zakończył się w 1494 roku, kiedy Koziegłowscy zrzekli się praw do klucza mirowskiego na rzecz Piotra Myszkowskiego.
Jaworznik stanowił własność rodziny Myszkowskich co najmniej do roku 1620. Następnie dobra znajdujące się w kluczu żareckim, w tym także Jaworznik znalazły się w rękach Jana Korycińskiego z Pilicy herbu Topór. Syn Jana, kasztelan biecki Stanisław Koryciński przed 1651 rokiem odsprzedał dobra żareckie swojemu kuzynowi Wojciechowi Kazimierzowi Męcińskiemu herbu Poraj. Dobra żareckie były w posiadaniu rodziny Męcińskich, aż do lat 20. XIX wieku, kiedy majątek hrabiego Jana Męcińskiego został przejęty przez wierzycieli. Dobra te w 1832 roku przeszły ostatecznie w ręce przemysłowca Piotra Steinkellera (przez 3 lata formalnym właścicielem była jego teściowa Aleksandra z Charlemontów Anthonim), który wprowadził tutaj nowoczesne techniki uprawy oraz maszyny rolnicze, co ostatecznie poskutkowało zwiększeniem produkcji rolnej na tym obszarze. W roku 1835 Steinkeller wraz z chemikiem Robertem Philippem założyli spółkę, w efekcie czego w Jaworzniku wybudowana została fabryka likierów i wódek słodkich. Ostatecznie w jaworznickich zakładach produkowano likier, wódkę, ocet i jedno z najbardziej popularnych w Królestwie Polskim piw. Działała tu także cegielnia z szacowaną produkcją wynoszącą 5 tysięcy srebrnych rubli rocznie. Początkowo dobrze prosperujące dobra żareckie, w latach 40. zaczęły popadać w długi. Spowodowane to było klęskami nieurodzaju oraz problemami finansowymi właściciela. Dodatkowo w lecie 1851 roku ulewny deszcz, grad oraz trąba powietrzna zniszczyły większość upraw oraz poważnie uszkodziły wiele zabudowań gospodarczych. Zniszczenie dóbr żareckich, a także kłopoty finansowe doprowadziły 20 czerwca 1853 roku do przejęcia wszystkich dóbr Steinkellera przez skarb państwa. W roku 1857 dobra żareckie wraz z Jaworznikiem zostały sprzedane spółce będącej własnością: Karola Ordęgi, Stanisława Lessera i Karola Osterloffa. Od 1870 roku samodzielnym właścicielem dóbr jaworznickich stał się Ordęga.
Jaworznik zapisał się szczególnie na kartach historii w okresie powstania styczniowego. W dniu 24 kwietnia 1863 roku pod Jaworznikiem doszło do bitwy pomiędzy oddziałem powstańczym kapitana Anastazego Mossakowskiego (zdezerterował, a faktyczne dowództwo nad oddziałem przejął major Stanisław Wierzbiński) w liczbie około 250 ludzi, a dwiema rosyjskimi rotami dowodzonymi przez pułkownika Alenicza. Powstańcy przegrali tę bitwę, jednakże udało im się wyjść z rosyjskiego okrążenia i wycofać za austriacką granicę. Mimo trzykrotnej przewagi wroga udało się zadać Moskalom poważne straty. Szacuje się, że oddziały armii carskiej straciły w bitwie 62 ludzi, przy liczbie 30 osób zabitych i rannych po stronie powstańczej. Ostatecznie powstanie styczniowe wygasło w grudniu 1864, a jego jedynym pozytywnym skutkiem było ogłoszenie przez rząd carskiej Rosji w dniu 2 marca 1864 roku uwłaszczenia chłopów na całym terytorium Królestwa Polskiego. W tym też roku dobra żareckie przestały funkcjonować jako odrębna jednostka administracyjno – gospodarcza.
Miejscowości nie ominęły także działania wojenne prowadzone podczas trwania I wojny światowej. Podczas konfliktu między Rosją a państwami centralnymi doszło na tym terenie do kilkutygodniowych starć między wrogimi armiami. Front na Jurze zatrzymał się na okres listopada i grudnia 1914 roku przynosząc wiele materialnych szkód miejscowej ludności. Straty poniosły także walczące armie, których głównych terenem walk w Jaworzniku był obszar leżący między wsią a Kotowicami. Do lat 30. XX wieku na terenie miejscowości znajdował się cmentarz wojenny, na którym pochowano 196 poległych żołnierzy armii austriackiej i 17 armii rosyjskiej. W wyniku przeprowadzonej przez władzę II RP akcji komasacyjnej ciała te w większości zostały przeniesione na zbiorowy cmentarz w Kotowicach
31 października 1943 roku na terenie Jaworznika Niemcy przeprowadzili częściową pacyfikacje wsi, w wyniku której śmierć poniosło 22 mieszkańców w wieku od 15 do 55 lat. Do egzekucji doszło przy budynku szkoły, a ciała ofiar zostały zakopane pod ogrodzeniem folwarku należącego do Kazimierza Zdebicha, który był jedną z ofiar tej zbrodni. Po zakończeniu działań wojennych przeprowadzono ekshumację ofiar zakończoną przeniesieniem zwłok na cmentarz parafialny w Żarkach.
W miejscowości co najmniej od XV wieku rozwijało się młynarstwo wodne usytuowane na nieistniejącej już dzisiaj rzece Jaworzance, której źródła znajdowały się przy dzisiejszej ulicy Źródlanej. Na przełomie XVIII i XIX wieku we wsi istniały dwa młyny zwane Stypa i Masłoń, których zarządcami byli młynarze o takich właśnie nazwiskach. Podobną chronologie ma tutaj tradycja karczmarstwa, gdyż pierwsze wzmianki o karczmie w Jaworzniku także pochodzą z początku XV wieku. Karczmy w Jaworzniku (w niektórych okresach źródła poświadczają istnienie więcej niż jednej gospody) funkcjonowały aż do pierwszej połowy XX wieku, stanowiąc miejsce odpoczynku dla ludzi, którzy podróżowali biegnącą przez wieś drogą ze Śląska do Krakowa.
Początki szkolnictwa na terenie Jaworznika sięgają roku 1809 kiedy za rządów  pruskich została założona Szkoła Elementarna prowadzona przez nauczyciela Franciszka Jlińskiego. Duży wkład w powstanie szkoły miał ówczesny dziedzic hrabia Jan Męciński, który wydzierżawił na ten cel budynki, a także uposażał tutejszego nauczyciela. Szkoła ta jednakże została w późniejszych latach rozwiązana z powodu braku finansów oraz niskiego zainteresowania szkolnictwem tutejszej ludności. W Jaworzniku znajduje się budynek szkoły podstawowej, którego pierwsza część została wybudowana w latach 1936-1938. Istnieje tu także remiza wybudowana dla istniejącej od 1920 roku Ochotniczej Straży Pożarnej w Jaworzniku. 
W latach 1975–1998 miejscowość administracyjnie należała do województwa częstochowskiego.

</doc>
<doc id="359164" url="https://pl.wikipedia.org/wiki?curid=359164" title="Jawór">
Jawór

Jawór – wieś sołecka w Polsce położona w województwie świętokrzyskim, w powiecie jędrzejowskim, w gminie Sobków.
W latach 1975–1998 miejscowość administracyjnie należała do województwa kieleckiego.
Historia.
Długosz wspomina o Jaworze pod nazwą Jawór albo Wola pisząc że należał wtedy do Piotra Balickiego herbu Topór, Jana Rokoszy i Jana Gutowskiego Półkoziców, dawał dziesięcinę do prebendy kieleckiej, zwanej Borzechowską i do Chomentowa.
W wieku XVII w. przechodził wspólne koleje z Korytnicą, a potem z Lipą, dopiero w 1881 r. oddziela się od Lipy, przechodząc drogą kupna do Feliksa Chmielewskiego. W r. 1890 właścicielem był tu ks. Tomasz Walawski, w r. 1891 Franciszek Gielniewski. Od r. 1912 własność Ireny z Fryczów Janowej Jeżewskiej z Korytnicy.
W r. 1827 było tu 16 domów i 146 mieszkańców. 
W latach 30. XX wieku Jawor należy jako folwark do Korytnicy, leży w gminie Sobków parafii Chomentów.

</doc>
<doc id="359165" url="https://pl.wikipedia.org/wiki?curid=359165" title="Jaworce">
Jaworce

Jaworce (do 2007 "Jawórce") – wieś w Polsce położona w województwie lubelskim, w powiecie opolskim, w gminie Karczmiska. Do 2007 roku nosiła nazwę Jawórce.
W latach 1975–1998 miejscowość należała administracyjnie do ówczesnego województwa lubelskiego.

</doc>
<doc id="359166" url="https://pl.wikipedia.org/wiki?curid=359166" title="Jawty Małe">
Jawty Małe

Jawty Małe – wieś w Polsce położona w województwie warmińsko-mazurskim, w powiecie iławskim, w gminie Susz, na Pojezierzu Iławskim.
W latach 1975–1998 miejscowość administracyjnie należała do województwa elbląskiego.
Zobacz też: Jawty Wielkie

</doc>
<doc id="359167" url="https://pl.wikipedia.org/wiki?curid=359167" title="Jawty Wielkie">
Jawty Wielkie

Jawty Wielkie – wieś w Polsce położona w województwie warmińsko-mazurskim, w powiecie iławskim, w gminie Susz, na Pojezierzu Iławskim.
W latach 1954–1959 wieś należała i była siedzibą władz gromady Jawty Wielkie, po jej zniesieniu w gromadzie Klimy, od 1968 r. w gromadzie Różnowo. W latach 1975–1998 miejscowość administracyjnie należała do województwa elbląskiego.
Zobacz też: Jawty Małe

</doc>
<doc id="359168" url="https://pl.wikipedia.org/wiki?curid=359168" title="Jazdowice">
Jazdowice

Jazdowice – wieś w Polsce położona w województwie małopolskim, w powiecie miechowskim, w gminie Słaboszów.
W okresie dwudziestolecia międzywojennego właścicielem folwarku o powierzchni 169 hektarów w Jazdowicach był Władysław Jarzębski. Folwark był obciążony serwitutem pastwiskowym z którego korzystali chłopi z Jazdowic.
W latach 1975–1998 miejscowość administracyjnie należała do województwa kieleckiego.

</doc>
<doc id="359169" url="https://pl.wikipedia.org/wiki?curid=359169" title="Jazdowiczki">
Jazdowiczki

Jazdowiczki – wieś w Polsce położona w województwie małopolskim, w powiecie proszowickim, w gminie Proszowice.
W latach 1975–1998 miejscowość administracyjnie należała do województwa krakowskiego.

</doc>
<doc id="359170" url="https://pl.wikipedia.org/wiki?curid=359170" title="Jazdrowo">
Jazdrowo

Jazdrowo – wieś krajeńska w Polsce położona w województwie kujawsko-pomorskim, w powiecie sępoleńskim, w gminie Sępólno Krajeńskie.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 52 mieszkańców. Jest najmniejszą miejscowością gminy Sępólno Krajeńskie.
Pierwsza wzmianka pochodzi z 1653 r. W okresie staropolskim była własnością szlachecką, należącą do majątku Sypniewo. W latach 1945–1972 należała do gromady Sypniewo, od roku 1973 – w granicach gminy Sępólno. Z dawnych czasów zachowały się budynki mieszkalne i gospodarcze z 2. połowy XIX w. oraz budynek po dawnej szkole z początku XX w.

</doc>
<doc id="359171" url="https://pl.wikipedia.org/wiki?curid=359171" title="Jazgarka">
Jazgarka

Jazgarka – wieś w Polsce położona w województwie mazowieckim, w powiecie ostrołęckim, w gminie Kadzidło.
Wierni kościoła rzymskokatolickiego należą do parafii Parafia pw. Ducha Świętego w Kadzidle
Historia.
W latach 1921–1939 wieś leżała w województwie białostockim, w powiecie ostrołęckim, w gminie Nasiadki (od 1931 w gminie Kadzidło).
Według Powszechnego Spisu Ludności z 1921 roku wieś zamieszkiwało 257 osób w 45 budynkach mieszkalnych. Miejscowość należała do parafii rzymskokatolickiej w Kadzidle. Podlegała pod Sąd Grodzki w Myszyńcu i Okręgowy w Łomży; właściwy urząd pocztowy mieścił się w Kadzidle.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Landkreis Scharfenwiese, rejencji ciechanowskiej Prus Wschodnich III Rzeszy.
W latach 1954–1959 wieś należała i była siedzibą władz gromady Jazgarka, po jej zniesieniu w gromadzie Kadzidło. W latach 1975–1998 miejscowość administracyjnie należała do województwa ostrołęckiego.

</doc>
<doc id="359172" url="https://pl.wikipedia.org/wiki?curid=359172" title="Jazgarzew">
Jazgarzew

Jazgarzew – wieś w Polsce położona w województwie mazowieckim, w powiecie piaseczyńskim, w gminie Piaseczno.
Wieś położona ok. 30 km na południe od centrum Warszawy, w odległości 4 km od Piaseczna (dawna Ziemia czerska).
Wieś szlachecka Jasgarzewo położona była w drugiej połowie XVI wieku w powiecie czerskim ziemi czerskiej województwa mazowieckiego. Do 1954 należała i była siedzibą władz gminy Jazgarzew, następnie, do 1972 r., gromady Jazgarzew. W latach 1975–1998 miejscowość administracyjnie należała do województwa warszawskiego.
Jazgarzew jest siedzibą parafii Św. Rocha. Kościół nosi wezwanie Św. Wawrzyńca.
Etymologia nazwy.
Etymologia nazwy Jazgarzew nastręcza pewne trudności. Niektórzy usiłują wyprowadzać ją od ryby jazgarza, która rzekomo miała żyć w pobliskiej rzece Jeziorce. Więcej zdaje się mieć racji E. Kucharski mówiąc, że jazgarz (od gockiego wyrazu asg-areis) to popielarz, czyli człowiek wytapiający potas lub żelazo z rudy.
Gleba, szczególnie w Gołkowie, posiada sporą domieszkę rudy żelaznej. W okresie I wojny światowej tzw. pułk litewski próbował w miejscu dzisiejszej cegielni wydobywać rudę, ale okazała się małoprocentowa.
Historia.
Na podstawie dostępnych nam źródeł rękopiśmiennych możemy ustalić, że erekcja kościoła w Jazgarzewie miała miejsce w 2. połowie XIV wieku, co jednak nie wyklucza możliwości wcześniejszej erekcji. Pierwszą pewną datę posiadamy z aktu erekcji kościoła w Powsinie, którego świadkami w roku 1398 byli specjalnie do tego powołani proboszczowie: Woisław z Jazgarzewa i Bolesta z Cieszewa. Skoro więc jazgarzewski proboszcz był świadkiem tego aktu, to niewątpliwie w Jazgarzewie musiał już wtedy istnieć nie tylko kościół, ale i parafia.
Pierwszy kościół parafialny w Jazgarzewie powstał w 2. połowie XIV wieku. Był to kościół drewniany, stał na tym samym miejscu co i dzisiejszy kościół, w pobliżu rzeki Jeziorki. 
W 1763 r. ks. proboszcz Stanisław Brylski od fundamentów rozpoczął budowę nowego kościoła, ponieważ po upływie 400 lat nie nadawał się już do gruntownego remontu. Przed konsekracją kościoła Księża Misjonarze przeprowadzili misję, by duchowo przygotować parafian do tej uroczystości. Opis tego kościoła podaje wizytacja generalna z 1778 r.
Długość jego wynosiła 33,5 a szerokość 17 łokci miary krawieckiej. 11 listopada 1765 r. ks. Jerzy Mikołaj Hylzen, były biskup smoleński, dokonał konsekracji tego kościoła.
W 1908 roku odnowieniem kościoła zajmował się ks. prob. Ludwik Pietrzykowski, a w czasie I wojny światowej, w 1915 r. kościół ten spłonął od pocisków armatnich. Przez kilka miesięcy nabożeństwa były odprawiane na plebanii, a potem w murach spalonej wikariatki urządzono kaplicę.
W okresie od 1 października 1923 do 19 sierpnia 1928 r. staraniem miejscowego proboszcza ks. kanonika Ryszarda Borkowskiego (zm. 1942 r.) z dobrowolnych ofiar stanął nowy, murowany kościół. 13 października 1929 r. ks. biskup Stanisław Gall dokonał jego konsekracji.
W okresie budowy nowego kościoła mieszkańcy Jazgarzewa przywiązani do starego miejsca, odrzucili propozycję właścicielki majątku Wólka Kozodawska, która dawała 20 mórg ziemi stawiając warunek, żeby zlokalizowano kościół w pobliżu cmentarza grzebalnego.
Nie skorzystano również z sugestii, by budować kościół na wzgórzu w Gołkowie, na placu, który potem oddano pod budowę murowanej i nie dokończonej remizy strażackiej. Nie stałby on na miejscu wilgotnym z powodu bliskości rzeki, a ponadto nie byłoby potrzeby tworzenia parafii w Zalesiu Dolnym.
W Jazgarzewie, podobnie jak i w innych parafiach, cmentarz znajdował się przy kościele. Archiwum parafialne nie zachowało nam żadnych szczegółów dotyczących cmentarza w XV i XVI w.
W 1814 r. cmentarz przy kościele okazał się za ciasny. Na polu w pobliżu Jazgarzewa utworzono nowy cmentarz, który w odróżnieniu od starego zwano niekiedy polowym ("Coemeterium campestre").
Sport.
W Jazgarzewie w 1992 roku powstał klub piłkarski LKS Sparta Jazgarzew(obecnie:LKS Sparta "Bisk" Jazgarzew). Pierwsza drużyna gra w IV lidze, druga w A-klasie (7 liga). Ma drużyny młodzieżowe r.1993 i młodsi, r.1995 i młodsi oraz r.1997/1998. W 2010 roku powstała drużyna Orlików 2000/2001.

</doc>
<doc id="359173" url="https://pl.wikipedia.org/wiki?curid=359173" title="Jazgarzewszczyzna">
Jazgarzewszczyzna

Jazgarzewszczyzna – wieś w Polsce położona w województwie mazowieckim, w powiecie piaseczyńskim, w gminie Lesznowola. Miejscowość znajduje się w terenie leśnym.
Historia.
W latach 1975–1998 miejscowość administracyjnie należała do województwa warszawskiego.

</doc>
<doc id="359174" url="https://pl.wikipedia.org/wiki?curid=359174" title="Jaziewo">
Jaziewo

Jaziewo – wieś w Polsce położona w województwie podlaskim, w powiecie augustowskim, w gminie Sztabin.
Wieś leśnictwa nowodworskiego w ekonomii grodzieńskiej w drugiej połowie XVII wieku. Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa suwalskiego.
Dawniej miejscowość była siedzibą gminy Dębowo. 

</doc>
<doc id="359175" url="https://pl.wikipedia.org/wiki?curid=359175" title="Jazików">
Jazików

Jazików – kolonia w Polsce położona w województwie lubelskim, w powiecie chełmskim, w gminie Ruda-Huta. Do 1954 r. w składzie gminy Świerże.
W latach 1975–1998 miejscowość administracyjnie należała do województwa chełmskiego. Wieś stanowi sołectwo gminy Ruda-Huta. Według Narodowego Spisu Powszechnego (III 2011 r.) liczyła 81 mieszkańców i była dziewiętnastą co do wielkości miejscowością Ruda-Huta.
Miejscowość powstała pod kon. XIX lub na pocz. XX w. W 1935 r. we wsi otwarto szkołę powszechną, która istniała także krótko po 1944 r. Na terenie wsi znajduje się założony około 1930 r. cmentarz grzebalny należący do polskokatolickiej parafii w Rudzie Hucie. W 1943 r. wieś liczyła 137 mieszkańców, w 2000 – 54.

</doc>
<doc id="359177" url="https://pl.wikipedia.org/wiki?curid=359177" title="Jazowsko">
Jazowsko

Jazowsko – wieś w Polsce, położona w województwie małopolskim, w powiecie nowosądeckim, w gminie Łącko, nad Dunajcem, poniżej przełomu rzeki, która przewija się pomiędzy masywem Lubania i lesistym pasem Radziejowej.
W latach 1954–1972 wieś należała i była siedzibą władz gromady Jazowsko. W latach 1975–1998 miejscowość administracyjnie należała do województwa nowosądeckiego.
Nazwa.
Nazwa wsi pochodzi od jazu – tamy wodnej zbudowanej w celu połowu łososi płynących w górę rzeki.
Nazwę miejscowości w zlatynizowanej staropolskiej formie "Jazowszko" wymienia w latach (1470–1480) Jan Długosz w księdze "Liber beneficiorum dioecesis Cracoviensis". Jako właściciela Długosz podaje Wierenka Gabańskiego herbu Janina.
Historia.
Osiedle genezę swą bierze sprzed 1225 r. (jest jednym z najstarszych na Sądecczyźnie). Prowadzono tu gospodarkę rolną, leśną, rybacką i flisacką. Tu też istniały: huta szkła, tartak i browar, a do 1945 r. fabryka mebli giętych, spalona w czasie działań wojennych.
Obecnie Jazowsko zamieszkuje około 1500 mieszkańców.
We wsi znajduje się kościół pod wezwaniem Narodzenia Najświętszej Marii Panny z 1726 r. (wyposażenie późnobarokowe). Największym skarbem świątyni jest gotycki tablicowy obraz Matki Bożej z Dzieciątkiem, pochodzący z połowy XV w.
W Jazowsku zaczyna się szlak wyjściowy na Przehybę (1175 m n.p.m.) w Paśmie Radziejowej (szlak zielony, ok. 3 h).
W Jazowsku istnieje klub piłki nożnej Budowlani Jazowsko, występujący w nowosądeckiej klasie A. Klub ma także sekcję juniorów starszych, występującą w nowosądeckiej 1 lidze.
Ochotnicza Straż Pożarna.
Ochotnicza Straż Pożarna w Jazowsku działa od 1880 roku i jest jedną z najstarszych jednostek OSP na terenie powiatu nowosądeckiego. Działa poza krajowym systemem ratowniczo-gaśniczym.
Demografia.
Ludność według spisów powszechnych, w 2009 według PESEL.

</doc>
<doc id="359178" url="https://pl.wikipedia.org/wiki?curid=359178" title="Jazów">
Jazów

Jazów (niem. "Haaso", łuż. "Hažow") – wieś w Polsce położona w województwie lubuskim, w powiecie krośnieńskim, w gminie Gubin.
W latach 1975–1998 miejscowość administracyjnie należała do województwa zielonogórskiego.
Położony 10 km na południe od Gubina nad rzeką Lubszą, przy drodze powiatowej łączącej Grabice z Czarnowicami. Po raz pierwszy wspomniano o wsi w dokumentach w drugiej połowie XV wieku. Budynki mieszkalne ogrodzone płotem położone są bezpośrednio przy głównej drodze. W 1952 roku we wsi było 25 gospodarstw. W latach 2006/2007 otrzymała sieć wodną. Liczy około 120 mieszkańców. 

</doc>
<doc id="359179" url="https://pl.wikipedia.org/wiki?curid=359179" title="Jazy (województwo zachodniopomorskie)">
Jazy (województwo zachodniopomorskie)

Jazy – wieś w północno-zachodniej Polsce, położona w województwie zachodniopomorskim, w powiecie kołobrzeskim, w gminie Dygowo.
Według danych z 1 stycznia 2011 r. wieś miała 187 mieszkańców.
0,5 km na północny wschód przystanek osobowy Jazy na linii kolejowej nr 404 (Szczecinek - Białogard - Kołobrzeg).
W 1329 roku zapisano nazwę wsi "Wosseken", pochodząca od rzeczownika "osiek" – umocnienie obronne w liczbie mnogiej. Dawna niemiecka nazwa wsi brzmiała "Wusseken". 
Polska nazwę "Jazy" wprowadzono urzędowo w 1947 roku, zastępując poprzednią niemiecką nazwę "Jaasde".

</doc>
<doc id="359180" url="https://pl.wikipedia.org/wiki?curid=359180" title="Jaźwie">
Jaźwie

Jaźwie – wieś w Polsce położona w województwie mazowieckim, w powiecie wołomińskim, w gminie Tłuszcz.
W latach 1975–1998 miejscowość administracyjnie należała do województwa ostrołęckiego.
Linki zewnętrzne.
 

</doc>
<doc id="359181" url="https://pl.wikipedia.org/wiki?curid=359181" title="Jaźwina">
Jaźwina

Jaźwina (niem. "Langseifersdorf") – wieś w Polsce, położona w województwie dolnośląskim, w powiecie dzierżoniowskim, w gminie Łagiewniki, na południe od zboczy Raduni.
W latach 1954–1959 wieś należała i była siedzibą władz gromady Jaźwina, po jej zniesieniu w gromadzie Słupice. W latach 1975–1998 wieś administracyjnie należała do województwa wrocławskiego.
Historia.
Dawna nazwa: "Langseifersdorf" (pierwsze pisemne wzmianki w XII wieku). Pierwszy raz Jaźwina (niem. Seifersdorf) wzmiankowana była w 1305 r. jako "Siffridsdorf". W 1397 r. w Landbuchu wymieniono dwór i folwark przy kościele („[…] vorveg […] bey dem kirchin gelegin […] mit dem hofe […]”). Najprawdopodobniej już wtedy wieś podzielona była na dwie części – Jaźwinę Dolną i Górną. Jaźwinę Górną w 1469 r. posiadał Hans von der Heide, potem jego potomkowie. Z kolei Dolna w 1592 r. należała do rodu von Dobschütz, następnie jej właścicielem był Friedrich von Gablenz. W 1765 r. należała do hrabiego von Sandrasky'ego z Bielawy. W 1870 r. majątek w Jaźwinie Górnej posiadali von Prittwitz-Gaffron i generał von Kreckwitz, natomiast w Jaźwinie Dolnej hrabia von Sandreczky-Sandraschütz. W 1889 r. Hans Lutsch w swoim katalogu zabytków pokrótce opisuje dwór przy kościele – już wtedy był częściową ruiną. Po 1945 r. w obu majątkach ulokowano gospodarstwa PGR i mieszkania.
Zabytki.
W południowej części wsi zlokalizowano pozostałości średniowiecznego grodziska. Kościół parafialny Wniebowstąpienia Pańskiego – wzmiankowany w 1335 r. Pierwotny średniowieczny zniszczony w czasie wojny trzydziestoletniej, obecny, barokowy, odbudowany i powiększony w 1692 r., z dostawioną w 1885 r. wieżą zachodnią. Orientowany, murowany, jednonawowy, z prostokątnym prezbiterium nakrytym sklepieniem kolebkowym. Zachował we wnętrzu gotycką rzeźbę Madonny z Dzieciątkiem z końca XV w. i barokowe wyposażenie z końca XVII w.
Zachowane pozostałości po dwóch dworach, obu o korzeniach średniowiecznych.

</doc>
<doc id="359182" url="https://pl.wikipedia.org/wiki?curid=359182" title="Jaźwiny-Koczoty">
Jaźwiny-Koczoty

Jaźwiny-Koczoty – wieś w Polsce położona w województwie podlaskim, w powiecie wysokomazowieckim, w gminie Czyżew.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Apostołów Piotra i Pawła w Czyżewie.
Historia.
Pod koniec XIX w. "Jaźwiny-koczoty" i "Jaźwiny-pierdki", wsie drobnoszlacheckie w powiecie "ostrowskim", gmina Dmochy-Glinki. "Jaźwiny-koczoty" liczyły 7 domów, a "Jaźwiny-pierdki" 4 domy i 29. mieszkańców.
W 1921 r. naliczono tu 4 budynki z przeznaczeniem mieszkalnym oraz 36. mieszkańców (18. mężczyzn i 18 kobiet). Wszyscy podali narodowość polską.

</doc>
<doc id="359183" url="https://pl.wikipedia.org/wiki?curid=359183" title="Jaźwiska">
Jaźwiska

Jaźwiska – wieś kociewska w Polsce, położona w województwie pomorskim, w powiecie tczewskim, w gminie Gniew, na lewym brzegu Wisły.
W 1355 roku komtur gniewski Jan von Falkenstein nadał przywilej lokacyjny dla Jaźwisk. Wówczas osada posiadała 34 łany powierzchni. Nowy okres dziejów Jaźwisk rozpoczął się z wcieleniem Pomorza Gdańskiego do Polski w 1466 roku a osada weszła w skład województwa pomorskiego. W wiekach XVI -XVII na terenie Jaźwisk osiedlali się licznie Holendrzy. 
W okresie międzywojennym ulokowana była tu placówka Straży Celnej „Jaźwiska”.
W latach 1975–1998 miejscowość administracyjnie należała do województwa gdańskiego. Obecnie wieś Jaźwiska administracyjnie należy do województwa pomorskiego, powiatu tczewskiego i jest jednym z 19 sołectw gminy Gniew położona jest w południowo-wschodniej części gminy. W skład sołectwa Jaźwiska wchodzą kolonie Jaźwiska Małe, Potłowo, Rzym, Trzy króle oraz osada Jelenica. Sołectwo Jaźwiska jest sołectwem typowo rolniczym. Przez sołectwo przebiegają dwie drogi powiatowe nr 10482 Nicponia-Opalenie oraz 10483 Tymawa-Jelenica-Aplinki.

</doc>
<doc id="359184" url="https://pl.wikipedia.org/wiki?curid=359184" title="Jażyniec">
Jażyniec

Jażyniec – wieś w Polsce położona w województwie wielkopolskim, w powiecie wolsztyńskim, w gminie Siedlec. Około 1 km na południe od wsi przepływa strumień Pintus, a dalej na południe Północny Kanał Obry.
Miejscowość wzmiankowana w 1231 r. Przy pierwszej numeracji w 1796 r.-  36 domostw oraz folwark. Dla wsi w 2020 r. sporządzono opis historii wszystkich dawnych zagród, począwszy od 1796 r. do czasów współczesnych.
Jażyniec, położony w Prusach Południowych nadany został w latach 1796-1797 majorowi von Hünerbeinowi. Pod koniec XIX wieku wieś, pod nazwą Jasieniec wchodziła w skład powiatu babimojskiego i liczyła 58 domostw i 442 mieszkańców, z czego 433 było wyznania rzymskokatolickiego. W 1921 roku stacjonowała tu placówka 17 batalionu celnego.
W latach 1975–1998 miejscowość administracyjnie należała do województwa zielonogórskiego. W 2014 w Jażyńcu było zameldowanych 526 osób, zaś w spisie osób zameldowanych z 31 grudnia 2019 ta liczba spadła do 506 osób.
Rejestr zabytków Narodowego Instytutu Dziedzictwa nie wykazuje żadnych zabytków w Jażyńcu.

</doc>
<doc id="359185" url="https://pl.wikipedia.org/wiki?curid=359185" title="Jączewo">
Jączewo

Jączewo (do 31 grudnia 2002 "Jaczewo") – wieś w Polsce położona w województwie mazowieckim, w powiecie płockim, w gminie Bielsk.
W latach 1975–1998 miejscowość administracyjnie należała do województwa płockiego. 1 stycznia 2003 nastąpiła zmiana nazwy wsi z "Jaczewo" na "Jączewo".

</doc>
<doc id="359186" url="https://pl.wikipedia.org/wiki?curid=359186" title="Jądrowice">
Jądrowice

Jądrowice – wieś w Polsce położona w województwie kujawsko-pomorskim, w powiecie włocławskim, w gminie Brześć Kujawski.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 154 mieszkańców. Jest szesnastą co do wielkości miejscowością gminy Brześć Kujawski.

</doc>
<doc id="359187" url="https://pl.wikipedia.org/wiki?curid=359187" title="Jebramki (powiat ełcki)">
Jebramki (powiat ełcki)

Jebramki (niem. "Jebrammen", "Jebrahmen") – wieś w Polsce położona w województwie warmińsko-mazurskim, w powiecie ełckim, w gminie Prostki.
W latach 1975–1998 miejscowość administracyjnie należała do województwa suwalskiego.
Nazwa i przynależność administracyjna.
W 1938 roku zmieniono nazwę Jebrammen na Bachort.
Rozporządzeniem Ministrów Administracji Publicznej i Ziem Odzyskanych z dnia 9 grudnia 1947 r. ustalono urzędową polską nazwę miejscowości – Jebramki, określając drugi przypadek jako Jebramek, a przymiotnik – jebramecki.
Po II wojnie światowej miejscowość w powiecie piskim, w wyniku reformy administracyjnej w 1954 wchodzi w skład gromady Różyńsk Wielki, w której jest do jej likwidacji. 
1 stycznia 1973 miejscowość włączono do powiatu grajewskiego w woj. białostockim, gminy Prostki. 
W 1975 roku zlikwidowano powiaty, a Jebramki wraz z całą gminą Prostki znalazły się województwie suwalskim. 
W reformie z 1999 roku gminę wraz z miejscowością przydzielono do powiatu ełckiego.

</doc>
<doc id="359188" url="https://pl.wikipedia.org/wiki?curid=359188" title="Jedlanka Nowa">
Jedlanka Nowa

Jedlanka Nowa – wieś w Polsce położona w województwie mazowieckim, w powiecie radomskim, w gminie Iłża.
W latach 1975–1998 miejscowość administracyjnie należała do województwa radomskiego.
Części miejscowości.
Wierni kościoła rzymskokatolickiego należą do parafii św. Józefa Oblubieńca Najświętszej Maryi Panny w Krzyżanowicach.

</doc>
<doc id="359189" url="https://pl.wikipedia.org/wiki?curid=359189" title="Jedlanka Stara">
Jedlanka Stara

Jedlanka Stara – wieś w Polsce położona w województwie mazowieckim, w powiecie radomskim, w gminie Iłża.
W latach 1975–1998 miejscowość administracyjnie należała do województwa radomskiego.
Części wsi.
Wierni kościoła rzymskokatolickiego należą do parafii św. Józefa Oblubieńca Najświętszej Maryi Panny w Krzyżanowicach.
Historia.
W wieku XIX Jedlanka obecnie Jedlanka Stara opisywana jest jako wieś i folwark nad rz. Iłżanką w powiecie iłżeckim, gminie i parafii Krzyżanowice. Do Iłży 6 wiorst.
Z początkiem XIX w. w roku 1827 wieś posiadała 40 domów. i 250 mieszkańców.
Wspomina ją Długosz jako dziedzictwo Jedlińskiego herbu Habdang (II, 475). Od nazwiska dziedzica pochodzi zapewne nazwa wsi Jedlanka.
Dobra Jedlanka składały się z folw. Jedlanka, Nowosiółka oraz wsi tej nazwy. W II poł. XIX w. dobra należały do rodziny Herniczków. Dziedzicem Jedlanki był syn Franciszka Herniczka z Potoczka, sędzia pokoju okręgu soleckiego Ignacy Herniczek.
Według szczegółowego opisu z r. 1886 dobra posiadały mórg 1728, w tym: grunta orne i ogrody mórg 521, łąki mórg 81, pastwiska mórg. 56, lasu było mórg 996, zarośli mórg 18, nieużytki i place mórg 56.
Jest w dobrach młyn wodny, tartak i folusz.
Wieś Jedlanka posiadała domów 33 z gruntem 432 morgi.
Wieś Nowosiółka posiadała domów 8 z gruntem mórg 38.

</doc>
<doc id="359190" url="https://pl.wikipedia.org/wiki?curid=359190" title="Jedle (województwo świętokrzyskie)">
Jedle (województwo świętokrzyskie)

Jedle – wieś w Polsce, położona w województwie świętokrzyskim, w powiecie kieleckim, w gminie Łopuszno.
W latach 1975–1998 miejscowość administracyjnie należała do województwa kieleckiego.
Położenie.
Sołectwo Jedle leży przy drodze wojewódzkiej nr 786 (Kielce–Łopuszno–Włoszczowa), w odległości 3 km od Łopuszna.
W miejscowości znajduje się torfowisko Jedle stanowiące żerowisko żurawi.
Historia.
Jedle, w wieku XIX wieś w powiecie kieleckim, gminie i parafii Łopuszno. Leży przy drodze bitej z Włoszczowy do Kielc. 
W 1827 było tu 9 domów i 86 mieszkańców.

</doc>
<doc id="359191" url="https://pl.wikipedia.org/wiki?curid=359191" title="Jedlec">
Jedlec

Jedlec – wieś w Polsce położona w województwie wielkopolskim, w powiecie pleszewskim, w gminie Gołuchów, na lewym brzegu Prosny.
W latach 1975–1998 miejscowość administracyjnie należała do województwa kaliskiego.
Pierwsza wzmianka o wsi miała miejsce w 1309. Na terenie miejscowości (w jej części o nazwie Stara Wieś) stoi kościół szachulcowy św. Floriana pochodzący z lat 1745-1753. Jego fundatorem był starosta kaliski, Mikołaj Chlebowski. Na stoku doliny Prosny, przy lokalnym cmentarzu znajduje się podłużny wał, prawdopodobne grodzisko, zwany "Górą szwedzkich generałów".

</doc>
<doc id="359192" url="https://pl.wikipedia.org/wiki?curid=359192" title="Jedlicze A">
Jedlicze A

Jedlicze A – wieś w Polsce położona w województwie łódzkim, w powiecie zgierskim, w gminie Zgierz. Wieś została utworzona decyzją administracyjną w 1867 roku po upadku powstania styczniowego z podziału wsi Jedlicze na odrębne zespoły osadnicze, tj. Jedlicze A, Jedlicze B, Jedlicze C (tzw. „Włościańskie”) oraz Jedlicze Górne (tzw. „Za Wodą”).
W latach 1975–1998 miejscowość administracyjnie należała do ówczesnego województwa łódzkiego.
Geografia.
Wieś położona jest w granicach gminy Zgierz, na południe i zachód od rzeki Linda, która jest prawym dopływem rzeki Bzury, obejmując jej lewobrzeżną polodowcową pradolinę oraz położone w okolicy torów kolejowych źródła rzeki.
Teren jest mieszanką obszarów wiejskich na południu i w rejonie głównej zabudowy, oraz położonego na północy kompleksu leśnego obejmującego też rezerwat Grądy nad Lindą.
W 1924 roku została zbudowana linia kolejowa Zgierz – Kutno, na której w ramach wsi funkcjonuje obecnie przystanek kolejowy PKP. Pierwotnie nazwany był Jedlicze Łódzkie, a obecnie nosi nazwę Zgierz Kontrewers.
Historia.
Wieś Jedlicze były w roku 1512 wsią leżącą w parafii zgierskiej i należącą do rodziny Jedlickich, która funkcjonowała pod nazwą Yedlicze. W 1576 roku właścicielem ówczesnych Jedlic – wsi graniczącej ze Zgierzem był Maciej Jedlicki z braćmi. Od wieków Jedlicze wraz z Brużyczką Małą płaciły dziesięcinę z ról dworskich i chłopskich na rzecz kościoła św. Katarzyny w Zgierzu. Jedlicze dawało również dziesięcinę na „stół Arcybiskupi”, czyli bezpośrednio do Gniezna. W opisie parafii zgierskiej z 1784 roku możemy znaleźć opis Jedlicza jako: wsi J. Według Wesla będącą cząstką Imci Pana Makowskiego dziedziczną, która leży między północą i zachodem pół mili wielkie od kościoła parafialnego św. Katarzyny w Zgierzu (Wierzbowski, 2004).
W Księstwie Warszawskim, po wprowadzeniu Kodeksu Napoleona, powstały Urzędy Stanu Cywilnego. Urzędnikiem w owym czasie bardzo często bywał miejscowy proboszcz lub wikary. Obowiązek zgłaszania urodzin, zgonów czy ślubów dotyczył jednak wszystkich ludzi i wszystkich wyznań. W roku 1827 Jedlicze figurowało jako własność prywatna. Była to wieś leżąca w parafii Zgierz i powiecie zgierskim. Liczyła 13 domów i 117 mieszkańców.
Jedna nazwa miejscowości – Jedlicze, funkcjonowała do powstania styczniowego 1863 r. Po jego zakończeniu, w ramach uwłaszczenia przeprowadzonego z nakazu cara, nastąpił podział w wyniku, którego powstało kilka zespołów osadniczych. W 1882 roku wyglądało to następująco: wieś Jedlicze lit. A posiadało 3 domy, 11 mieszkańców i 44 morgi, wieś Jedlicze lit. B – 8 domów, 116 mieszkańców i 88 mórg, kolonia Jedlicze A, składająca się z 30 domów, 92 mieszkańców i 460 mórg (w tym 339 mórg ziemi ornej) oraz Jedlicze lit. C – osada włościańska licząca 2 domy, 23 mieszkańców i 28 mórg.
Kościół mariawicki.
W pierwszej dekadzie XX w. powstał w Jedliczu murowany kościół mariawicki, będący filią parafii zgierskiej (trzeciej parafii mariawickiej na ziemiach polskich). W skład parafii wchodziło początkowo 600 parafian. Nabożeństwa odbywały się tam w każdą środę oraz co miesiąc w niedzielę. Obok wspomnianego kościoła wzniesiono również dom parafialny, w którym znajdowała się wówczas szkoła elementarna. Kościół istniał do połowy XX w., kiedy to nieużywany, został rozebrany przez okolicznych mieszkańców. Rozbiórki dokonano prawdopodobnie w 1957 roku.
Szkoła.
W 1938 roku na skutek usilnych starań rodziców (z okolicznych wsi) i przeprowadzonej przez nich zbiórki pieniędzy rozpoczęto budowę szkoły podstawowej (w bezpośrednim sąsiedztwie kościoła). Wybuch II wojny światowej spowodował jednak przerwanie rozpoczętej budowy. W tym czasie wojska niemieckie zabrały również część przygotowanych materiałów budowlanych., m.in. okna i drzwi. Zaraz po wojnie przeprowadzono kolejną zbiórkę i w 1946 roku ukończono budowę szkoły (na podstawie wywiadu z S. Reksulakiem). Budynek ten nie był tylko zwyczajną szkołą. Spełniał on również rolę miejscowego ośrodka kultury. Odbywały się tu zebrania sołeckie, szkolenia dla rolników, a także liczne przedstawienia teatralne (stroje wypożyczano z teatru Jaracza w Łodzi). Na terenie szkoły działały także różne organizacje, m.in. Harcerstwo i Polski Czerwony Krzyż. Znajdowała się tu również biblioteka, której zasoby wynosiły około 3 tysięcy woluminów.
Do drugiej połowy lat 60., kiedy to wybudowano Szkołę Podstawową w Grotnikach, była to jedyna szkoła w okolicy. Ze względu na zmniejszającą się z roku na rok liczbę uczniów została zamknięta. Nie trwało to jednak długo i po kilkuletnim przestoju podjęto jej reaktywację (1981). Próby reaktywacji nie powiodły się jednak do końca. Z początkiem lat 90. zamknięto ją ostatecznie (na podstawie wywiadu z I. Kwiatkowską). Dzisiaj ten budynek ‘straszy’ spalonym dachem, osmolonymi ścianami i wybitymi oknami, i nic w tym względzie się nie dzieje.
Ludzie.
Jedlicze A i Jedlicze B są pozostałością carskich podziałów. W związku z tymi podziałami jeszcze do niedawna (a możliwe, że również i dziś) występowała tu nazwa części wsi – Tabelówka. W Jedliczu A na określenie pól używana jest nazwa Góry. Z ostatnich wykazów zniknęło inne określenie pól – Koszarówka.
Cyklicznie w czerwcu i wrześniu odbywa się w tutejszej świetlicy wiejskiej (w dawnej remizie OSP) impreza o charakterze jarmarku ze starociami tzw. Bazar Jedlicki. Można na nim kupić m.in. lokalne potrawy, starocie "wygrzebane" z zakamarków mieszkańców oraz wymienić się nieodpłatnie książkami.
Wiek XVIII.
Mieszkańcami wsi byli posiadacze nazwisk:
Augustyniak, Bajtuł, Baczyk, Batuła, Czapliński, Gałamon, Jaguszewski, Kołodziejczak, Makowski, Potępa, Psyk, Walczak, Wodzyński
Wiek XIX.
Mieszkańcami wsi byli posiadacze nazwisk:
Antczak, Augustyniak, Augustynowicz, Banasiak, Banikowski, Bełdowski, Błaszczyk, Bonikowski, Cajdler, Cenkier, Ceran, Chrzanowski, Chyliński, Dynkowski, Franciszkowski, Frątczak, Funkiewicz, Gałamach, Gałamon, Gieraga, Goss Gurczyk, Heliński, Jagustynowicz, Janczak, Janicki, Janiszewski, Janicki, Janowski, Janikowski, Jesiołowski, Juras, Juszczak, Kacprzak, Kaczmarek, Kępiński, Kołodziejczak, Kostrzewa, Kowalczyk, Kowalski, Krawczyk, Krzyżanowski, Leśniewicz, Lewandowski, Libiszewski, Lipiński, Luźniakowski, Łobuda, Maciaszczyk, Maciński, Madaliński, Mielczarek, Mikołajczyk, Niewiadomski, Ociesielski, Olejniczak, Olszewski, Pasiński, Pawlak, Pietrzak, Potępa, Przybylski, Radwański, Rajski, Reksulak, Rogalski, Sibilski, Sikorski, Sobczak, Stańczyk, Starzyński, Stasiak, Stegliński, Stolarczyk, Stróż, Struś, Styczyński, Surowiecki, Świderski, Sybislki, Szczepaniak, Szprync, Szymczak, Tomaszewski, Tomczak, Walczak, Wiśniewski, Witaszek, Witkowski, Wojciechowski, Wojtas, Ziemba.
Dokumenty administracyjne dotyczące narodzin, ślubów i zgonów z czasów Księstwa Warszawskiego są tak dokładne, że oprócz nazwisk, miejsca zamieszkania danej osoby, podawany jest nawet numer domu. Ta praktyka w czasach podzaborowego Królestwa Polskiego i po powstaniu styczniowym nie była już stosowana.

</doc>
<doc id="359193" url="https://pl.wikipedia.org/wiki?curid=359193" title="Jedlicze B">
Jedlicze B

Jedlicze B – wieś w Polsce położona w województwie łódzkim, w powiecie zgierskim, w gminie Zgierz.
W latach 1975–1998 miejscowość należała administracyjnie do ówczesnego województwa łódzkiego.

</doc>
<doc id="359194" url="https://pl.wikipedia.org/wiki?curid=359194" title="Jedlinka">
Jedlinka

Jedlinka – wieś w Polsce położona w województwie mazowieckim, w powiecie przasnyskim, w gminie Chorzele.
W latach 1975–1998 miejscowość administracyjnie należała do województwa ostrołęckiego.

</doc>
<doc id="359195" url="https://pl.wikipedia.org/wiki?curid=359195" title="Jedlinki">
Jedlinki

Jedlinki – wieś w Polsce położona w województwie lubelskim, w powiecie biłgorajskim, w gminie Potok Górny.
W latach 1975–1998 miejscowość administracyjnie należała do województwa zamojskiego. Według Narodowego Spisu Powszechnego (III 2011 r.) liczyła 148 mieszkańców i była najmniejszą miejscowością gminy Potok Górny. Wieś stanowi sołectwo.

</doc>
<doc id="359196" url="https://pl.wikipedia.org/wiki?curid=359196" title="Jedlnia">
Jedlnia

Jedlnia (dawniej też Jedlna) – wieś w Polsce położona w województwie mazowieckim, w powiecie radomskim, w gminie Pionki.
Jedlnia położona jest przy drodze wojewódzkiej nr 737, wiodącej z Radomia do Kozienic. Miejscowość ta usytuowana jest w centrum dużej polany (ok. 7 km²) obejmującej miejscowości: Adolfin, Brzeziny, Huta, Jaroszki, Jaśce, Karpówka, Kieszek, Kolonka, Poświętne, Stoki, Zadobrze, Żdżary i kilka innych mniejszych osad w obrębie Puszczy Kozienickiej.
Działa tu Stowarzyszenie Jedlnia, zrzeszające miłośników i entuzjastów tej ziemi.
Wieś jest siedzibą rzymskokatolickiej parafii św. Mikołaja i św. Małgorzaty.
Historia.
W czasie I Rzeczypospolitej Jedlnia leżała na terenie województwa sandomierskiego. Od 1387 król Władysław II Jagiełło miał tu swój łowiecki folwark, w którym bywał prawie każdego roku. Ufundował również pierwszy kościół w Jedlni. W 1387 dał przywileje mieszkańcom wsi zwalniające ich po wsze czasy od podatków i opłat, uczynił ich tym samym łowcami królewskimi pomocnymi przy polowaniu. W 1413 na zjeździe w Jedlni Jadwiga, córka Władysława Jagiełły, została ogłoszona oficjalnie dziedziczką tronu polskiego ze względu na brak męskiego (w tym czasie) potomstwa jej ojca. W Jedlni został ułożony 4 marca 1430 przywilej jedlneńsko-krakowski a ogłoszony w Krakowie 9 stycznia 1433. Jedlnia była także jednym z najważniejszych ośrodków bartnictwa w Polsce. To tu zrodził się zwyczajowy kodeks nazwany Prawem Obelnym, sięgający swymi korzeniami może i XII wieku. Od 1710 należała do dóbr stołowych królewskich.
W latach 1810–1815 Jedlnia położona była administracyjnie w departamencie radomskim Księstwa Warszawskiego, w latach 1816–1837 w obwodzie radomskim województwa sandomierskiego, w latach 1837–1844 w guberni sandomierskiej a w latach 1845–1915 na terenie guberni radomskiej Królestwa Kongresowego. W 1839 Jedlnia została odłączona od ekonomii kozienickiej i darowana generałowi Bezak. W 1859 dobra jedlneńskie zostały oddzielone od dóbr rządowych Kozienice. Podczas powstania styczniowego 23 stycznia 1863 140-osobowy oddział pod dowództwem Narcyza Figiettiego rozbił kompanię saperów rosyjskich. Wieś Jedlnia jako jedyna posiadała własną organizację powstańczą. 
W latach 1919–1939 miejscowość administracyjnie należała do gminy Jedlnia, w powiecie kozienickim, w województwie kieleckim. W czasie okupacji była pod niemiecką administracją Generalnego Gubernatorstwa. W budynku miejscowej szkoły stacjonowało wojsko niemieckie. W latach 1945–1954 siedziba gminy Jedlnia. W latach 1945–1975 miejscowość administracyjnie należała do województwa kieleckiego, a następnie w latach 1975–1998 do województwa radomskiego.
Stary cmentarz.
W jednym z jedlneńskich zagajników znajduje się stary cmentarz, na którym chowano mieszkańców okolicy do I połowy lat 50. XX wieku. Spoczęli tu m.in. ks. proboszcz Józef Gacki (1803–1876) oraz powstaniec styczniowy Piotr Mróz (1845–1920).
Kościół.
Obecnie nad miejscowością góruje kościół z lat 1790–1792, przebudowany wg projektu warszawskiego architekta Stefana Szyllera w 1901. Obok znajduje się, pochodząca z lat 1902–1903, zabytkowa plebania.
Szkoła podstawowa.
W lutym 1817 w Jedlni powołano szkołę elementarną, którą ukończyli m.in. gen. Józef Kuropieska (do szkoły uczęszczał w latach 1911–1918), o. Korneliusz Jemioł (1921–1928) oraz Stanisław Siczek (1921–1932, w tym 4 lata przerwy).

</doc>
<doc id="359197" url="https://pl.wikipedia.org/wiki?curid=359197" title="Jedlnia-Kolonia">
Jedlnia-Kolonia

Jedlnia-Kolonia – wieś w Polsce położona w województwie mazowieckim, w powiecie radomskim, w gminie Pionki.
W latach 1957–1975 miejscowość administracyjnie należała do województwa kieleckiego, następnie w latach 1975–1998 do województwa radomskiego.
Przez miejscowość przebiega droga wojewódzka nr 737.
Wierni Kościoła rzymskokatolickiego należą do parafii św. Mikołaja i św. Małgorzaty w Jedlni.

</doc>
<doc id="359198" url="https://pl.wikipedia.org/wiki?curid=359198" title="Jedlnia-Letnisko">
Jedlnia-Letnisko

Jedlnia-Letnisko (do 1917 Mokrzec Swoboda) – miasto w Polsce położone w województwie mazowieckim, w powiecie radomskim, w gminie Jedlnia-Letnisko. 
Jest siedzibą gminy Jedlnia-Letnisko i rzymskokatolickiej parafii św. Józefa Oblubieńca Najświętszej Maryi Panny.
W latach 1945–1975 miejscowość administracyjnie należała do województwa kieleckiego, natomiast potem w latach 1975–1998 do województwa radomskiego. Do 1954 roku wieś była siedzibą gminy Gzowice. W latach 1954–1957 wieś należała i była siedzibą władz gromady Jedlnia Letnisko, przekształconej w 1958 r. w osiedle typu miejskiego. 
Jedlnia-Letnisko leży w historycznej Małopolsce, na obszarze stanowiącym w średniowieczu część ziemi sandomierskiej. Pod względem etnograficzno-kulturowym należy do ziemi radomskiej.
Z Jedlni-Letniska pochodzi biskup pomocniczy radomski ks. bp Stefan Siczek.
Miejsca i obiekty, które warto zwiedzić na terenie Jedlni-Letniska i jej okolic.
Rezerwat „Jedlnia” został utworzony w 1982 roku na powierzchni 86,42 ha. Położony jest po obu stronach szosy Radom – Kozienice. W 100-200-letnich drzewostanach pochodzenia naturalnego dominuje sosna zwyczajna, dąb szypułkowy i bezszypułkowy z domieszką brzozy. Na dużej powierzchni występuje podrost pochodzenia naturalnego, który stanowi sosna pospolita, dąb i jodła pospolita.
„Buk Kościuszki” jest okazem buka zwyczajnego, to pomnik przyrody o wymiarach: pierśnica ok. 1,1 m, obwód ok. 3 m, wysokość ok. 28 m, jego wiek szacowany jest na ok. 180 lat. To jedyny okaz tego gatunku drzewa o takich wymiarach na terenie Puszczy Kozienickiej. Pod nim, według legendy, wypoczywał wiosną 1794 roku Tadeusz Kościuszko. Stąd nazwy pobliskich wsi Tadeuszów i Kościuszków. Prawdopodobnie Naczelnik był w tych stronach, ale ów buk jeszcze wtedy nie rósł.
Szlaki turystyczne.
Piesze.
w tym ścieżki dydaktyczne:

</doc>
<doc id="359199" url="https://pl.wikipedia.org/wiki?curid=359199" title="Jednaczewo">
Jednaczewo

Jednaczewo – wieś w Polsce położona w województwie podlaskim, w powiecie łomżyńskim, w gminie Łomża.
Wierni kościoła rzymskokatolickiego należą do parafii św. Michała Archanioła w Łomży.
Historia.
W latach 1921 – 1939 wieś leżała w województwie białostockim, w powiecie łomżyńskim, w gminie Kupiski.
Według Powszechnego Spisu Ludności z 1921 roku wieś zamieszkiwało 538 osób, 537 było wyznania rzymskokatolickiego, 1 prawosławnego. Jednocześnie wszyscy mieszkańcy zadeklarowali polską przynależność narodową. Były tu 74 budynki mieszkalne. Miejscowość należała do parafii rzymskokatolickiej w Łomży. Podlegała pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.
Leśniczówka Jednaczewo.
Według Powszechnego Spisu Ludności z 1921 roku była to osobna jednostka osadnicza – zamieszkiwało tu 6 osób w 1 budynku mieszkalnym.

</doc>
<doc id="359200" url="https://pl.wikipedia.org/wiki?curid=359200" title="Jedzbark">
Jedzbark

Jedzbark (dawniej "Jecpark", niem. "Hirschberg") – wieś w Polsce położona w województwie warmińsko-mazurskim, w powiecie olsztyńskim, w gminie Barczewo.
W latach 1954–1959 wieś należała i była siedzibą władz gromady Jedzbark, po jej zniesieniu w gromadzie Barczewo. W latach 1975–1998 miejscowość administracyjnie należała do województwa olsztyńskiego.
Wieś na Warmii, położona w krajobrazie pagórkowatym. We wsi i okolicy są liczne zadrzewienia śródpolne i aleje z drzewami przydrożnymi. W Jedzbarku jeszcze w początkach XIX wieku istniał zamek biskupi (otoczony wodą oraz sąsiadujący przygródek), który zaliczany był do najpiękniejszych na Warmii.
Dawniej przez wieś płynęła duża rzeka, po której obecnie pozostało wyschnięte koryto. Dawni mieszkańcy trudnili się rolnictwem, flisactwem oraz łowiectwem. Dziś w miejscu dawnego koryta rzeki znajdują się uprawne pola, łąki, ogródki działkowe. Po obu stronach dawnego koryta rzeki stoją w luźnej zabudowie budynki gospodarcze, a inne wraz ze świątynią usytuowane po okolicznych pagórkach.
Historia.
Dawniej na jednym ze wzgórz otaczających wieś, znajdował się drewniany gród obronny. Dlatego wzgórze nazywano "Palistką" (od drewnianej palisady). W pobliżu jeziora odkryto kilka kurhanów, wzniesionych przez Prusów. Badania archeologiczne wskazują, że osadnictwo pruskie w okolicy Jedzbarka należało do jednych z ostatnich śladów materialnych dawnych Prusów na tych ziemiach. Inne źródła lokują w Jedzbarku grodzisko średniowieczne na pagórku zwanym "Pałacykiem" lub "Zamkową Górą", w południowo-zachodniej części osady. Na tym miejscu, po zniszczeniu grodziska, Krzyżacy wznieśli zamek obronny. W źródłach wymieniany jest on jako "zameczek w Jedzbarku", który został zdobyty i spalony w 1364 przez wojska litewskiego księcia Kiejstuta. Zamek (wartownia), nazywany w dokumentach lokacyjnych jako Hirschberg, prawdopodobnie należał do biskupów warmińskich.
Wieś lokowana na prawie chełmińskim 12 marca 1364 r. przez biskupa warmińskiego Jana Stryprocka, kiedy to Jan Stebin otrzymał 10 łanów przy zamku "Hirschberg" oraz 10 morgową łąkę, położoną między rzekami: "Sirwinthen" i "Urdinghenen", z prawem połowu ryb w jeziorze "Raxow". Jan Stebin zobowiązany był do jednej służby zbrojnej. Jednocześnie biskup tego samego dnia wystawił dokument nadający Prusom: "Toleclausowi, Hermanowi, Rodeleowi, Dowilowi, Glandiemowi, Retaweowi, Robandeowi, Kotulneowi" i "Caminowi" po 4 łany (każdemu) ziemi na prawie pruskim, znajdującej się w pobliżu zamku "Hirschberg", z obowiązkiem jednej służby zbrojnej (stawienia się na wojnę w zbroi). Natomiast Prusowie: "Muselith, Pomere, Cuneco" i "Martin" (bracia), "Seloden, Ustiothe, Rickeli, Hanken" (ich stryjowie) otrzymali łącznie 8 łanów na prawie pruskim z obowiązkiem dwóch służ zbrojnych (od całości nadania 8 łanów).
W 1381 niejaki Jakub otrzymał nadanie na 2 łany oraz prawo zbudowania młyna "z jednym kołem". W 1416 r. i 1422 ponawiano lokację wsi, zniszczonej po wojnie polsko-krzyżackiej (zwanej wojna głodową). W 1483 r. biskup warmiński Mikołaj Tungen zapisał wsi 60 łanów na prawie chełmińskim.
Dawna wieś Jedzbark była uważana za bogatą i ludną, liczyła 600 osób i posiadała swój Urząd Stanu Cywilnego, który mieścił się na końcu wsi, nad jeziorem Ar u gospodarza o nazwisku "Angryka". Począwszy od końca XVIII wieku we wsi istniała szkoła, a pod koniec XIX wieku funkcjonowała bibliotekę ludową. We wsi znajduje się pomnik z dwumetrową rzeźbą Chrystusa, upamiętniający poległych na frontach I wojny światowej. Ich nazwiska widnieją na płycie pomnika.
W styczniu 1945 roku przez miejscowość kilkakrotnie przechodził front. 22 stycznia i kolejne dni były najtragiczniejsze dla jej mieszkańców. Wkraczający Rosjanie rozstrzelali wielu mieszkańców. Mogiły ofiar oraz poległych żołnierzy niemieckich umiejscowiono przy krzyżu na rozstaju dróg obok boiska szkolnego. Według ocen ówczesnych mieszkańców na cmentarzu spoczywa około 50 osób. Inne zapisy widnieją w księdze zmarłych barczewskiej parafii. Ostatecznie Rosjanie zdobyli Jedzbark 26 stycznia 1945 roku. Po tej dacie wielu mieszkańców Jedzbarka zostało wywiezionych w głąb Rosji. Inni ostatecznie wyjechali do Niemiec.
Po wojnie Jedzbark nie miał własnej kaplicy. Dopiero w 1961 roku za sprawą ks. Huberta Meika urządzono kaplicę w domu prywatnym. 12 września 1973 roku biskup Józef Drzazga wydał zgodę na budowę kaplicy w Jedzbarku. W maju 1974 z inicjatywy księdza Bronisława Kuculisa wmurowano kamień węgielny pod nową kaplicę o wyjątkowo nowatorskiej bryle architektonicznej. Kaplicę o zewnętrznym kształcie rotundy, ze ściętą ukośnie wieżą usytuowano na wzgórzu. Układ centralny wnętrza kościoła z nachyloną amfiteatralnie, pod kątem, posadzka stwarza doskonałą widoczność ołtarza przez wszystkich zgromadzonych wiernych. Pierwszą Mszę św. odprawiono 25 grudnia 1982. 25 lipca 1989 kaplica pw. św. Antoniego stała się kaplicą filialną parafii św. Andrzeja Apostoła w Barczewie.
Obok kaplicy w dniu 14 października 2001 roku z inicjatywy działaczy Związku Byłych Mieszkańców Powiatu Olsztyńskiego, oraz przy wsparciu władz samorządowych Gminy Barczewo odsłonięto kamień upamiętniający ofiary wojny i przemocy.
Układ wsi i budynki.
Najczęstszy kształt działki to prostokąt odwrócony dłuższym bokiem prostopadle lub równolegle do drogi. Wielkość działek waha się od 1000 m² do 2500 m². Występują trzy typy działek. Budynki mieszkalne we wszystkich typach działek mogą być usytuowane prostopadle, elewacją boczną do drogi oraz równolegle, elewacją frontową do drogi. Wszystkie znajdują się blisko drogi. Wejścia na posesję we wszystkich przypadkach znajdują się od strony drogi, natomiast wejścia do budynku mieszkalnego usytuowane są od strony podwórza, tylko w trzecim typie od drogi.
W układzie funkcjonalnym występuje: ogród ozdobny, przedogródek (przed wejściem do domu lub między drogą a budynkiem mieszkalnym) oraz ogród warzywny (w różnych częściach działki).
Budynki mieszkalne zbudowane z czerwonej cegły, w tak zwanym stylu pruskim, z dachem dwuspadowym pokrytym dachówką ceramiczną. Nad otworami okiennymi i drzwiowymi występują charakterystyczne i dekoracyjne łuki, wykonane z czerwonej cegły. W budynkach gospodarczych dach jest dwuspadowy, pokryty dachówką ceramiczną, deski ułożone poziomo. Drzwi są drewniane. Stodoła zazwyczaj bez podmurówki.

</doc>
<doc id="359201" url="https://pl.wikipedia.org/wiki?curid=359201" title="Jegielnica">
Jegielnica

Jegielnica (niem. "Jäglitz", 1936–1945 "Kleindorf")– wieś w Polsce położona w województwie opolskim, w powiecie nyskim, w gminie Korfantów.

</doc>
<doc id="359202" url="https://pl.wikipedia.org/wiki?curid=359202" title="Jeglia">
Jeglia

Jeglia – wieś w Polsce położona w województwie warmińsko-mazurskim, w powiecie działdowskim, w gminie Rybno. 
Liczba ludności – 310 osób.
W latach 1975–1998 miejscowość należała do województwa ciechanowskiego.
Jeglia położona jest w otulinie Welskiego Parku Krajobrazowego. Projekt rezerwatu, obejmujący przyległe kompleksy grądów leśnictwa Kostkowo, w nazwie "Ząpy Jeglijskie".
Wieś należała do dóbr stołowych biskupa chełmińskiego wchodząc w skład klucza lubawskiego. W latach 1818-1932 Jeglia należała do powiatu lubawskiego. Do czasu ustanowienia parafii katolickiej w Rybnie (1 lipca 1928 roku), miejscowość należała do parafii w Rumianie.
We wsi funkcjonuje przystanek PKP (od 1985 roku). Budynek pochodzi z czasów pierwszej wojny światowej i mają charakterystyczny kąt nachylenia 45 stopni. W jednym z nich znajdują się lokatorzy. Jest też budynek świetlicy wiejskiej. We wsi znajduje się także czynnie działająca jednostka OSP. Niedaleko figury Matki Boskiej stoi budynek z czasów przedwojennych, w którym znajdowała się oberża i zajazd dla podróżnych. Korzystali z nich kupcy, jadący drogą gruntową od strony Rybna przez "korzeniec" (potoczna nazwa lasu) do Lidzbarka Welskiego na targowisko. .
W Jeglii w rodzinie miejscowego nauczyciela urodził się 26 grudnia 1842 roku Jan Batke – ksiądz katolicki, znany działacz społeczny i narodowy na Ziemi Lubawskiej.

</doc>
<doc id="359203" url="https://pl.wikipedia.org/wiki?curid=359203" title="Jeglijowiec">
Jeglijowiec

Jeglijowiec – wieś w Polsce położona w województwie mazowieckim, w powiecie ostrołęckim, w gminie Kadzidło.
Wierni kościoła rzymskokatolickiego należą do parafii Parafia pw. Ducha Świętego w Kadzidle
Historia.
W latach 1921–1939 wieś leżała w województwie białostockim, w powiecie ostrołęckim, w gminie Dylewo, a od 1931 w gminie Kadzidło.
Według Powszechnego Spisu Ludności z 1921 roku wieś zamieszkiwało 340 osób, 332 było wyznania rzymskokatolickiego a 8 mariawickiego. Jednocześnie wszyscy mieszkańcy zadeklarowali polską przynależność narodową, 164 żydowską a 1 rosyjską. Były tu 53 budynki mieszkalne. Miejscowość należała do parafii rzymskokatolickiej w m.Kadzidło. Podlegała pod Sąd Grodzki w Myszyńcu i Okręgowy w Łomży; właściwy urząd pocztowy mieścił się w m. Kadzidło.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Landkreis Scharfenwiese, rejencji ciechanowskiej Prus Wschodnich III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="359204" url="https://pl.wikipedia.org/wiki?curid=359204" title="Jeglin">
Jeglin

Jeglin (niem. "Jeglinnen", 1938–1945 "Wagenau") – wieś w Polsce położona w województwie warmińsko-mazurskim, w powiecie piskim, w gminie Pisz.
Miejscowość jest siedzibą sołectwa. Według podziału administracyjnego obowiązującego do 1998 roku należała do województwa suwalskiego.
Leży nad Kanałem Jeglińskim, który łączy jezioro Roś z Sekstami.

</doc>
<doc id="359205" url="https://pl.wikipedia.org/wiki?curid=359205" title="Jegliniszki">
Jegliniszki

Jegliniszki – wieś w Polsce położona w województwie podlaskim, w powiecie suwalskim, w gminie Wiżajny.
Wieś królewska starostwa niegrodowego wiżańskiego położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa suwalskiego.
Na północny wschód od wsi znajduje się Jezioro Jegliniszki.

</doc>
<doc id="359206" url="https://pl.wikipedia.org/wiki?curid=359206" title="Jeglówek">
Jeglówek

Jeglówek – wieś w Polsce położona w województwie podlaskim, w powiecie sejneńskim, w gminie Krasnopol.
W latach 1954–1959 wieś należała do gromady Stoki, następnie należała i była siedzibą władz gromady Jeglówek. W latach 1975–1998 miejscowość administracyjnie należała do województwa suwalskiego.

</doc>
<doc id="359207" url="https://pl.wikipedia.org/wiki?curid=359207" title="Jegławki (wieś w województwie warmińsko-mazurskim)">
Jegławki (wieś w województwie warmińsko-mazurskim)

Jegławki (niem. "Jäglack") – wieś w Polsce, położona w województwie warmińsko-mazurskim, w powiecie kętrzyńskim, w gminie Srokowo.
W latach 1975–1998 miejscowość administracyjnie należała do województwa olsztyńskiego.
Historia wsi.
Najprawdopodobniej w XIV wieku zbudowano tu krzyżacki zamek myśliwski. Zamek w Jegławkach podlegał przypuszczalnie prokuratorowi Barcian, podobnie jak zamek w Bezławkach był przyporządkowany prokuratorom kętrzyńskim. Gotycka budowla została zniszczona przez Tatarów wspierających wojska hetmana Gosiewskiego w 1657.
W latach 1821-1944 majątek ziemski w Jegławkach należał do rodziny Siegfried. W 1913 majątek miał powierzchnię 649 ha, a jego właścicielem był Gustaw Siegfried. Ostatnim właścicielem Jegławek przed 1945 był Werner Siegfried, a majątek wsi dzierżawił jego szwagier Gerhard Kiehl. Rodzina właściciela Jegławek posiadała również pobliskie Skandławki. W 1939 w Jegławkach wraz z Kolkiejmami było 414 mieszkańców. Wójtem Jegławek przed 1945 był Max Surminski. W miejscowości obok majątku ziemskiego było osiem gospodarstw chłopskich. We wsi była karczma o ścianach pomalowanych na żółto (za Surminskim) oraz drewniany wiatrak typu holenderskiego. Wiatrak z XIX w. występował jako zabytek jeszcze na początku drugiej połowy XX w. (za Licharewą).
Szkoła.
Przed 1945 r. nauczycielem w jednoklasowej szkole, już o stuletniej tradycji był Herbert Kloss.
W 1970 r. w Jegławkach była czteroklasowa szkoła podstawowa i przedszkole (14 dzieci). W tym samym czasie istniał punkt biblioteczny i sala kinowa na 50 miejsc. Kino objazdowe dojeżdżało tu z Kętrzyna.
W Jegławkach funkcjonowała ośmioklasowa szkoła podstawowa do czasu reformy w oświacie. We wsi funkcjonuje nadal sześcioklasowa szkoła podstawowa.
Pałac.
Pałac położony jest na wzniesieniu, otoczony parkiem dochodzącym do jeziora o powierzchni 16 ha. Od północnej strony pałacu znajdują się zabudowania gospodarcze majątku ziemskiego. Na terenie parku w pobliżu drogi do zabudowań gospodarczych wznosi się niewielkie wzgórze pozostałość po dawnej lodowni.
Neogotycki pałac zbudowano w 1848 wykorzystując pozostałości starszej budowli. Pałac zdobiony jest dwoma wieżami i dwoma ryzalitami (od strony północnej i wschodniej). Przy zachodniej elewacji znajdowała się drewniana weranda, a przy południowej oranżeria. Pałac zbudowano na planie zbliżonym do litery L. Bryła budynku jest jedno i trójkondygnacyjna. W pałacu część piwnic jest dwupiętrowa ze sklepieniami krzyżowymi i kolebkowymi pochodzącymi z czasów krzyżackich. Dwupoziomowe piwnice znajdują się również w nakomiadzkim pałacu.
W okresie funkcjonowania PGR w obiekcie mieściły się biura, przedszkole i mieszkania. Pałac od 2001 r. jest własnością prywatną.
Inne.
Dnia 20 sierpnia 1934 urodził się tu Arno Surminski - niemiecki pisarz i dziennikarz. Surminski w powieści "Jokehnen" opisuje Jegławki z 1945 r. Podaje stosunki tam panujące między nielicznymi już rodzinami niemieckimi a polskimi przesiedleńcami.
W roku 2009/2010 był kręcony tu film pt. "Wenecja" reż. Jan Jakub Kolski.

</doc>
<doc id="359208" url="https://pl.wikipedia.org/wiki?curid=359208" title="Jegłownik">
Jegłownik

Jegłownik (niem. "Fichthorst") – wieś w Polsce, położona w województwie warmińsko-mazurskim, w powiecie elbląskim, w gminie Gronowo Elbląskie, na obszarze Żuław Elbląskich, przy trasie drogi krajowej nr 22.
Wieś okręgu sędziego ziemskiego Elbląga w XVII i XVIII wieku. W latach 1945–1954 wieś była siedzibą gminy Jegłownik. W latach 1954–1972 wieś należała i była siedzibą władz gromady Jegłownik. W latach 1975–1998 wieś należała administracyjnie do województwa elbląskiego.
Nazwa.
12 listopada 1946 r. nadano miejscowości polską nazwę Jeglownik. Do 1945 wieś dzieliła się na 3 osady: "Fichthorst", "Neukirch" i "Friedrichsberg". W pierwszej z nich istniała szkoła z 1880r., w drugiej - gospoda Paulusa (wcześniej mieszcząca dom handlowy Johanna Sawatzkiego ze sklepem kolonialnym, barem piwnym i winiarnią), piekarnia Alberta Naporry oraz willa "Otto" (obecna przychodnia zdrowia).

</doc>
<doc id="359209" url="https://pl.wikipedia.org/wiki?curid=359209" title="Jejkowice">
Jejkowice

Jejkowice () – wieś w Polsce położona w województwie śląskim, w powiecie rybnickim, w gminie Jejkowice.
W latach 1954–1972 wieś należała i była siedzibą władz gromady Jejkowice. W latach 1975–1998 miejscowość administracyjnie należała do województwa katowickiego.
Miejscowość jest siedzibą gminy Jejkowice. 
Najbliższe miejscowości.
Wieś sąsiaduje z miastem Rybnik oraz z miejscowościami: Szczerbice, Sumina, Zwonowice oraz Gaszowice.
Nazwa.
Niektórzy badacze zaliczają nazwę Jejkowice do nazw patronimicznych - pochodzących od nazwiska lub przezwiska. Nazwa miejscowości zmieniała się w czasie: Jaykowicz (XV w.) Ves Jaykowicze, Jaykowice, Jejkowitz (XVII w.), Jeykowitz (XVIII w.), Jeikowitz (XIX w.).
Historia.
Pierwsze znane zapisy o wsi pochodzą z XIII w. Osada była częścią Księstwa Raciborskiego. Następnie Księstwa opolsko-raciborskiego. W latach 1645-1666 księstwem rządzili polscy Wazowie. Od 1818 do dziś Jejkowice są częścią powiatu rybnickiego. Po utworzeniu gminy Gaszowice, Jejkowice weszły w jej skład. Od 1 stycznia 1993 Jejkowice są osobną gminą.
Komunikacja.
Na terenie wsi znajdują się trzy przystanki autobusowe – Jejkowice Centrum, Jejkowice Kuźnia oraz Jejkowice Sumińska. 
Obsługiwane są przez Komunikację Miejską Rybnik
. Liniami 1, 26, 27, 28, 29, 36. W Jejkowicach jest również przystanek kolejowy, aczkolwiek pociągi tam się nie zatrzymują.
Wyznania.
W miejscowości znajduje się parafia Matki Boskiej Szkaplerznej i św. Piusa X.
Więcej informacji o parafii można znaleźć na stronie www.parafiajejkowice.pl

</doc>
<doc id="359210" url="https://pl.wikipedia.org/wiki?curid=359210" title="Jelanka">
Jelanka

Jelanka – wieś w Polsce położona w województwie mazowieckim, w powiecie lipskim, w gminie Rzeczniów.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Restytuta i Niepokalanego Poczęcia Najświętszej Maryi Panny w Rzeczniowie.

</doc>
<doc id="359212" url="https://pl.wikipedia.org/wiki?curid=359212" title="Jelcza">
Jelcza

Jelcza – wieś w Polsce położona w województwie małopolskim, w powiecie miechowskim, w gminie Charsznica.
W latach 1975–1998 miejscowość administracyjnie należała do województwa kieleckiego.
Położona jest na granicy województwa małopolskiego a śląskiego, przy trasie Miechów – Żarnowiec. Ma 222 numerów domów. Graniczy z miejscowościami: Tczyca, Pogwizdów, Marcinkowice, Żarnowiec, Chlina, Wierzbie. Jej wschodnią granicę wyznacza rzeka Uniejówka.

</doc>
<doc id="359213" url="https://pl.wikipedia.org/wiki?curid=359213" title="Jelcza Mała">
Jelcza Mała

Jelcza Mała – wieś sołecka w Polsce położona w województwie świętokrzyskim, w powiecie pińczowskim, w gminie Michałów.
W latach 1975–1998 miejscowość administracyjnie należała do województwa kieleckiego.
Historia.
Jelcza r. 1395 „"Gedlcza"”, wieś w powiecie jędrzejowskim, parafii Wrocieryż.
W roku 1395 król Władysław potwierdza sprzedaż wsi: Obiechów, Węgrzynów ł Jasiennica. przez Goworka i Jakusza ze Słupca, Iwanowi z Karwina za 1000 grzywien, tudzież 3 zagrodników i karczmę w Jelczy.
Wieś stanowiła własność klasztoru miechowskiego (bożogrobowców), wspomina ją Długosz (L.B. t.I s.32, t.III s.11 )
Według spisu powszechnego z roku 1921 w Jelczy Małej było 16 domów i 111 mieszkańców.

</doc>
<doc id="359214" url="https://pl.wikipedia.org/wiki?curid=359214" title="Jelcza Wielka">
Jelcza Wielka

Jelcza Wielka – wieś sołecka w Polsce położona w województwie świętokrzyskim, w powiecie pińczowskim, w gminie Michałów.
W latach 1975–1998 miejscowość administracyjnie należała do województwa kieleckiego. 
Przez wieś płynie rzeka Mierzawa, prawobrzeżny dopływ Nidy.
Historia.
Według Słownika geograficznego Królestwa Polskiego z roku 1882 Jelcza Wielka, wieś i folwark w powiecie jędrzejowskim, gminie Nawarzyce, parafii Wrocieryż.
W 1827 r. było tu 10 domów i 91 mieszkańców.
Według spisu powszechnego z roku 1921 Jelcza Wielka w gminie Nawarzyce posiadała 34 domy 225 mieszkańców.

</doc>
<doc id="359215" url="https://pl.wikipedia.org/wiki?curid=359215" title="Jeldzino">
Jeldzino

Jeldzino (kaszb. "Jeldzëno", niem. "Gelsin") – wieś kaszubska w Polsce położona w województwie pomorskim, w powiecie puckim, w gminie Krokowa. W skład sołectwa "Jeldzino" wchodzi również miejscowość Glinki.
W latach 1975–1998 miejscowość administracyjnie należała do województwa gdańskiego.
Historia.
Pierwsze informacje na temat wsi pochodzą z 1279 roku. W 1288 roku książę pomorski Mściwój II przekazał wieś rodowi Krokowskich i pozostawała ona w ich rękach aż do XIX wieku. Mieszkańcy wsi byli zobowiązani do pracy na dzierżawionych gruntach i szarwarku na rzecz dworu.

</doc>
<doc id="359216" url="https://pl.wikipedia.org/wiki?curid=359216" title="Jeleniewo">
Jeleniewo

Jeleniewo – wieś (dawniej miasto) w Polsce położona na Pojezierzu Wschodniosuwalskim, w województwie podlaskim, w powiecie suwalskim, w gminie Jeleniewo przy drodze wojewódzkiej nr 655.
Jeleniewo uzyskało lokację miejską przed 1782 rokiem, zdegradowane w 1800 roku. Miasto królewskie w ekonomii grodzieńskiej położone było w końcu XVIII wieku w powiecie grodzieńskim województwa trockiego. W latach 1954–1972 wieś należała i była siedzibą władz gromady Jeleniewo. W latach 1975–1998 miejscowość administracyjnie należała do województwa suwalskiego.
Miejscowość jest siedzibą gminy Jeleniewo.
Historia.
Najstarsze ślady istnienia ludzkiego na terenie Jeleniewa pochodzą z VI–VII w.n.e., co wskazuje na to, że ziemie te zamieszkane były przez Jaćwingów. Do dziś przetrwały po nich tylko cmentarzyska kurhanowe i grodziska.
Dzięki reformom Antoniego Tyzenhausa przeprowadzanym dla ożywienia gospodarki w ekonomii grodzieńskiej w latach 1773–1782 powstało miasteczko Jeleniewo. W latach 1780–1800 miejscowość posiadała prawa miejskie.
W 1786 roku w Jeleniewie mieszkało zaledwie 25 rodzin, w 1800 odnotowano już 471 mieszkańców i 64 domy, a w 1880 – 659 mieszkańców. Miejscowość rozrastała się do końca XIX wieku, kiedy została zdominowana przez rozwijające się Suwałki.
W roku 1795 Jeleniewo trafiło pod administrację zaboru pruskiego. 
Z historią osady wiąże się również istnienie "Puszczy Przełomskiej", o czym świadczy herb – jeleń.
Żydzi w Jeleniewie.
Od początku istnienia Jeleniewa obok ludności chrześcijańskiej żyli także i Żydzi, jednak zachowane księgi metrykalne Żydów z Jeleniewa i okolic pochodzą dopiero z lat 1808–1825. W roku 1880 Żydzi stanowili około połowy mieszkańców miejscowości. Liczba mieszkańców miejscowości z czasem malała – spis powszechny z 1921 roku odnotował 175 Żydów (przy całej populacji liczącej 471 osób).
W przededniu II wojny światowej Jeleniewo zamieszkiwało około 250 Żydów. Społeczność żydowska posiadała we wsi synagogę.
W grudniu 1939 roku około 200 zamieszkujących Jeleniewo Żydów zostało zgromadzonych przez niemieckich żandarmów na placu przy posterunku żandarmerii, gdzie byli oni przetrzymywani, szykanowani, bici i okaleczani. Po kilku dniach żandarmi i volksdeutsche popędzili Żydów do Suwałk, gdzie przetrzymywani byli oni na podwórku szpitalnym do momentu wywiezienia do Białej Podlaskiej, skąd trafili do obozu zagłady w Treblince. Część Żydów poniosła śmierć również w innych miejscach.
Pozostałością po społeczności żydowskiej w Jeleniewie jest cmentarz założony w XVIII wieku (najstarsze odnalezione macewy pochodzą z 1765 roku).

</doc>
<doc id="359218" url="https://pl.wikipedia.org/wiki?curid=359218" title="Jeleńska Huta">
Jeleńska Huta

Jeleńska Huta (dodatkowa nazwa w j. kaszub. Jeleńskô Hëta) – wieś kaszubska w Polsce, położona w województwie pomorskim, w powiecie wejherowskim, w gminie Szemud.
W latach 1975–1998 miejscowość administracyjnie należała do województwa gdańskiego.
Podczas zaboru pruskiego wieś nosiła nazwę niemiecką "Jellenschehütte". Podczas okupacji niemieckiej nazwa "Jellenschehütte" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Strichwald".

</doc>
<doc id="359219" url="https://pl.wikipedia.org/wiki?curid=359219" title="Jelitki">
Jelitki

Jelitki (niem. "Jelittken") – wieś w Polsce położona w województwie warmińsko-mazurskim, w powiecie oleckim, w gminie Wieliczki.
W latach 1975–1998 miejscowość administracyjnie należała do województwa suwalskiego.
Wieś wolna, lokowana na prawie magdeburskim 16 listopada 1486 r. przez wielkiego mistrza krzyżackiego Märtena Truchsessa za pośrednictwem "Hansa von Tieffena". Braciom: Janowi, Michałowi i Rafałowi nadano 6 włók w pobliżu miejsca, gdzie dwa lata później powstało Kleszczewo, między Kleszczewem, Wronkami, Gutami i Golubiem. Około roku 1800 była to wieś wolna. Szkoła istniała krótko, na przełomie XIX i XX wieku. 
Podczas akcji germanizacyjnej nazw miejscowych i fizjograficznych historyczna nazwa niemiecka "Jelittken" została w lipcu 1938 r. zastąpiona przez niemiecką administrację nazistowską sztuczną formą "Gelitten". W 1939 roku we wsi było 104 mieszkańców. 
Nazwą oboczną Jelitek była nazwa "Siemiętki".
W 1938 wieś zamieszkiwało 104 mieszkańców.
Przypisy.
Bibliografia:

</doc>
<doc id="359220" url="https://pl.wikipedia.org/wiki?curid=359220" title="Jelitowo">
Jelitowo

Jelitowo (niem. "Eschdorf") – wieś w Polsce położona w województwie wielkopolskim, w powiecie gnieźnieńskim, w gminie Niechanowo.
W latach 1975–1998 miejscowość administracyjnie należała do województwa poznańskiego.
Urodził się tu Sylwester Trojanowski (ur. 31 grudnia 1891, zm. wiosną 1940 w Katyniu) - kapitan piechoty Wojska Polskiego, kawaler Orderu Virtuti Militari, ofiara zbrodni katyńskiej.
W północnej części wsi, w parku krajobrazowym z końca XIX wieku, znajduje się dwór o nieregularnym kształcie, z charakterystycznym gankiem, kryty dachem dwuspadowym. Obiekt pochodzi z 1890. Kolejnymi właścicielami majątku byli Chrzanowscy (XIX wiek) i Łyskowscy (XX wiek). Obecnie we dworze funkcjonuje gościniec.
Inne obiekty zabytkowe to: szkoła murowana z 1921 i zespół folwarczny z zabudowaniami z końca XIX wieku i lat 1852 oraz 1905.

</doc>
<doc id="359221" url="https://pl.wikipedia.org/wiki?curid=359221" title="Jelnia (województwo łódzkie)">
Jelnia (województwo łódzkie)

Jelnia – wieś w Polsce położona w województwie łódzkim, w powiecie opoczyńskim, w gminie Drzewica.
W latach 1954–1961 wieś należała do i była siedzibą władz gromady Jelnia, po jej zniesieniu w gromadzie Drzewica. W latach 1975–1998 miejscowość administracyjnie należała do województwa radomskiego.
Częścią Jelni jest dawniej samodzielna miejscowość Kolonia (dawn. Kolonia Jelnia Bankowa).
Wierni kościoła rzymskokatolickiego należą do parafii św. Łukasza Ewangelisty w Drzewicy.

</doc>
<doc id="359222" url="https://pl.wikipedia.org/wiki?curid=359222" title="Jelnica">
Jelnica

Jelnica – wieś sołecka w Polsce, położona w województwie lubelskim, w powiecie bialskim, w gminie Międzyrzec Podlaski.
Wieś była własnością starosty guzowskiego i nowomiejskiego Stanisława Opalińskiego w 1673 roku, leżała w ziemi mielnickiej województwa podlaskiego w 1795 roku. W okresie międzywojennym wieś była siedzibą gminy Misie. 
W latach 1954–1972 wieś należała i była siedzibą władz gromady Jelnica. W latach 1975–1998 miejscowość administracyjnie należała do województwa bialskopodlaskiego.
Historia.
Jelnica w wieku XIX – wieś w ówczesnym powiecie radzyńskim (1867–1975), gminie Misie, parafii Międzyrzec. 
W 1827 r. było tu 50 domów i 225 mieszkańców. W roku 1883 – 47 domów i 264 mieszkańców z gruntem 906 mórg.
Według Słownika tu prawdopodobnie urodził się Marcin Matuszewicz, autor głośnych „Pamiętników” o charakterze historycznym i obyczajowym, ciekawych dla dziejów wieku XVIII.
Wierni Kościoła rzymskokatolickiego należą do parafii św. Mikołaja w Międzyrzecu Podlaskim.

</doc>
<doc id="359223" url="https://pl.wikipedia.org/wiki?curid=359223" title="Jelno">
Jelno

Jelno – wieś w Polsce położona w województwie łódzkim, w powiecie zduńskowolskim, w gminie Zapolice.
W latach 1975–1998 miejscowość administracyjnie należała do województwa sieradzkiego.
W 2011 roku we wsi Jelno liczba mieszkańców wynosiła 119 osób.

</doc>
<doc id="359224" url="https://pl.wikipedia.org/wiki?curid=359224" title="Jelonka (województwo podlaskie)">
Jelonka (województwo podlaskie)

Jelonka – wieś w Polsce położona w województwie podlaskim, w powiecie hajnowskim, w gminie Dubicze Cerkiewne. Leży w pobliżu źródła Orlanki dopływu Narwi.
Wieś królewska starostwa kleszczelowskiego w ziemi bielskiej województwa podlaskiego w 1795 roku. W latach 1975–1998 miejscowość administracyjnie należała do województwa białostockiego.
We wsi znajdują się dwa cmentarze prawosławne założone w XIX wieku oraz cerkiew pw. św. Jana Teologa (podlegającą parafii w Dubiczach Cerkiewnych). Wierni kościoła rzymskokatolickiego należą do parafii św. Zygmunta w Kleszczelach.
Wieś w 2011 roku zamieszkiwały 62 osoby.
Historia.
Wieś wzmiankowana w 1568 roku, kiedy to król Zygmunt II August, przekazując miasto Kleszczele z przedmieściami w dzierżawę podkomorzemu drohickiemu Stanisławowi Chądzyńskiemu, dołączył do dzierżawy 6 wsi starostwa bielskiego: Żarywiec (Dubicze Cerkiewne), Obychodnik (Grabowiec), Czochy (Czechy Orlańskie), Jelonkę, Suchą Wolę (Suchowolce) i Rudę (Rutkę). Te przyłączone wsie tworzyły "wołoszcz kleszczelską".
9 lipca 2004 roku trąba powietrzna zrównała z ziemią 60 budynków we wsi, a 20 rodzin straciło dach nad głową. 
Z Jelonki pochodził Zachar Kondratiuk (1906–1986), utalentowany kowal i rzemieślnik, charyzmatyk, cieszył się u miejscowej ludności opinią proroka. Postać doczekała się kilku opracowań.

</doc>
<doc id="359225" url="https://pl.wikipedia.org/wiki?curid=359225" title="Jełmuń">
Jełmuń

Jełmuń (dawnej niem. "Allmoyen") – wieś w Polsce położona w województwie warmińsko-mazurskim, w powiecie mrągowskim, w gminie Sorkwity. W latach 1975–1998 miejscowość administracyjnie należała do województwa olsztyńskiego.
Wieś położona nad jeziorem Jełmuń, na południowym brzegu tego jeziora.
Historia.
Jełmuń (Allmoyne) powstał na tym samym terytorium co Choszczewo, Stary Gieląd i Pustniki. Jan z Olszyn (lub Olsyn) nadał w 1397 r. Glandianowi i Mikołajowi (Prusom) 20 włók na prawie chełmińskim, z dziesięcioletnim okresem wolnizny, położonych między jeziorem Jełmuń, a granicą biskupstwa warmińskiego. Na obdarowanych spoczywał obowiązek dwu służb zbrojnych. W ciągu wieków nie zmienił się charakter wsi, pozostała ona szlachecką. W 1785 r. było tam 14 domów, w 1815 r. – 17 domów i 85 osób, 1838 24 domy i 204 mieszkańców. W 2. połowie XIX w. we wsi powstał dwór, do którego należało 11,5 włók ziemi oraz ponad dziesięć włók jeziora (własność Stanisława Wojskiego). Od 1795 roku dwór w Jełmuniu należał do rodziny von Woisky.
Zabudowa wsi ułożyła się w kształcie ulicówki wzdłuż jeziora, od którego zapożyczyła swoją nazwę (Allmoyne). Uczony Gerullis zaliczał ją do nazw prusko-litewskich, lit. 'alme' – ropa. Polska nazwa Jełmuń pochodzi najprawdopodobniej od jemioły. Jełmuń otrzymał szkołę przed 1740 r. w 1818 r. wykładał w niej po polsku 54 dzieciom (również z Choszczewa) Jerzy Niesyta. W roku 1928 dwór przeszedł w posiadanie rodziny Zuhlke. Dwór pozostawał ich własnością aż do grudnia 1944 roku. Do 1939 r. pozostawała ona jednoklasowa, a w 1935 r. uczęszczało do niej 65 uczniów. Wieś ta należała do parafii w Sorkwitach. W roku 1939 liczyła 309 mieszkańców.
Po 1955 roku w Jełmuniu powstał PGR, a we dworze urządzono mieszkania dla pracowników PGR. Od 2000 roku własność prywatna, w tym czasie rozpoczęto remont dworu (właścicielem została dr Barbara Trzeciak, doktor socjologii). Obecnie mieści się całoroczny pensjonat.
Dwór w Jełmuniu opisany został przez Katarzynę Enerlich w książce "Prowincja pełna smaków" (2013 r.).

</doc>
<doc id="359226" url="https://pl.wikipedia.org/wiki?curid=359226" title="Jełowa">
Jełowa

Jełowa (dodatkowa nazwa w , przed 1945 "Ilnau") – wieś w Polsce, położona w województwie opolskim, w powiecie opolskim, w gminie Łubniany.
Nazwa.
W kronikach po raz pierwszy w 1344 r. można spotkać nazwę Gilowa. Najprawdopodobniejsze wydaje się pochodzenie tej nazwy od słowa jodła, ponieważ rozciągały się tam wielkie lasy jodłowe. Inne źródła wyjaśniają, że nazwa pochodzi od jolowka (jałówka), co oznacza cielęta i wskazuje, że kwitła tu hodowla bydła. Ostatnia hipoteza zakłada, że nazwa pochodzi od rodzaju gleby „ił” i od słowa iłowa. Nazwy te pokazują wiele informacji o wyglądzie i ukształtowaniu powierzchni danej miejscowości. 
Historia.
Z przekazów pisemnych i ustnych wiadomo, że miejscowość kiedyś otaczał pierścieniem las, jak gdyby była odcięta od świata. Z biegiem stuleci wolna przestrzeń rozszerzała się coraz bardziej, poprzez wyręby lasu i osady. Około 1305 r. wymienia się już Jełową w niemieckim prawnym dokumencie, a przed 1399 r. posiada już lenno kościelne i sąd wiejski.
Najstarsza osada sięgająca prawdopodobnie czasów daleko przed narodzeniem Chrystusa miała powstać na piaszczystym wzgórzu zwanym Muhlberg (na Młyńskiej Górze – dzisiaj tzw. Borek). W połowie XIX wieku odkryto stare cmentarzysko. Znalezione urny i ich zawartość wskazują, że ludzie mieszkali już tu w odległych czasach.
W końcu 1852 r. Jełowa uzyskała szosę. Jełowa otrzymała połączenie kolejowe 1 października 1889 r.; uruchomiono wtedy trasę Opole–Jełowa–Namysłów, parę lat później poprowadzono połączenie kolejowe Opole–Kluczbork.
W latach 1775–1770 nauczycielem i organistą był Kleemann. Wówczas nauczyciel uczył wszystkich przedmiotów szkolnych i był organistą w kościele. W latach 1817–1847 organistą i nauczycielem był Franciszek Haase z Krapkowic. Za jego czasów została wybudowana stara szkoła. W 1830 r. jej część musiała zostać przebudowana, a w 1903 r. zastąpiono ją całkowicie nowym budynkiem. Budowa ta pośrednio była zasługą proboszcza Siegesmunda. Podobnie Kobylno zawdzięcza mu nową szkołę z 1904 r., dawniej dzieci z Kobylna uczęszczały do szkoły w Jełowej.
W dniach 9-11 września 1939 do Jełowej przybył Adolf Hitler w pociągu pancernym Amerika. 12 września nazistowskie władze Niemiec na czele z Hitlerem przeprowadziły tutaj konferencję na temat przyszłych losów Polski (Konferencja w Jełowej). W jej wyniku zapowiedziano zniszczenie polskiej państwowości oraz zagładę polskich elit przywódczych.
W Jełowej powstały nowe osiedla mieszkaniowe. W latach 70. przy ulicy Nadleśnej i Dworcowej, w latach 80. zasiedlono bloki mieszkalne przy ulicy Polnej. Liczba mieszkańców wynosi 2050 osób.
Jełowa została laureatką konkursu „Piękna Wieś Opolska 2007”.
W latach 1954–1972 wieś należała i była siedzibą władz gromady Jełowa.
Zabytki.
Do wojewódzkiego rejestru zabytków wpisany jest:
Stacja kolejowa.
Stacja kolejowa w Jełowej była kiedyś stacją węzłową, przejeżdżały tędy pociągi w kierunku Opola i Namysłowa (linia oddana do użytku 1 sierpnia 1889), oraz do Kluczborka. Obecnie zatrzymują się tutaj autobusy szynowe relacji Opole–Kluczbork. 
Sport.
W miejscowości działa klub piłkarski Start Jełowa.

</doc>
<doc id="359227" url="https://pl.wikipedia.org/wiki?curid=359227" title="Jemielite-Wypychy">
Jemielite-Wypychy

Jemielite-Wypychy – wieś w Polsce położona w województwie podlaskim, w powiecie łomżyńskim, w gminie Śniadowo.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Śniadowie.
Historia.
Wieś szlachecka położona była w drugiej połowie XVI wieku w powiecie łomżyńskim ziemi łomżyńskiej. W latach 1921 – 1939 wieś leżała w województwie białostockim, w powiecie łomżyńskim, w gminie Śniadowo.
Według Powszechnego Spisu Ludności z 1921 roku wieś zamieszkiwało 65 osób w 12 budynkach mieszkalnych. Miejscowość należała do parafii rzymskokatolickiej w Śniadowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Śniadowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy. W pobliżu wsi przebiegała Linia Mołotowa (Zambrowski Rejon Umocniony). Do dziś zachowały się schrony, rozsiane w okolicznych lasach. 
W latach 1954–1959 wieś należała i była siedzibą władz gromady Jemielite-Wypychy, po jej zniesieniu w gromadzie Konopki Młode. W latach 1975–1998 miejscowość administracyjnie należała do województwa łomżyńskiego.

</doc>
<doc id="359228" url="https://pl.wikipedia.org/wiki?curid=359228" title="Jemielna">
Jemielna

Jemielna – wieś w Polsce położona w województwie dolnośląskim, w powiecie oleśnickim, w gminie Bierutów.
Podział administracyjny.
W latach 1975–1998 miejscowość administracyjnie należała do województwa wrocławskiego.
Opis i położenie.
Wieś o układzie wielodrożnicy z zespołem dworskim, położona 10,5 km na północ od miasta Bierutów. We wsi znajdują się:
Historia.
Najstarsze osadnictwo na terenie Miasta i Gminy Bierutów stwierdzono na podstawie znalezisk archeologicznych na północ od wsi Jemielna, sięga ono II okresu epoki brązu. Odkryto osadę kultury unietyckiej z ok. 1200 lat p.n.e. Pierwsza wzmianka pod nazwą "Gimmel" pochodzi z 1266 roku w dokumencie nadania przez Henryka III, księcia wrocławskiego, wójtowi Wilhelmowi z Dzierżoniowa do lokacji na prawie niemieckim.
Zabytki.
Do wojewódzkiego rejestru zabytków wpisany jest:

</doc>
<doc id="359229" url="https://pl.wikipedia.org/wiki?curid=359229" title="Jemielnica">
Jemielnica

Jemielnica (dodatkowa nazwa w j. niem. Himmelwitz; śl. Imielnica lub Iymylnica) – wieś w Polsce położona w województwie opolskim, w powiecie strzeleckim, w gminie Jemielnica. Miejscowość jest siedzibą gminy Jemielnica. Od 14 listopada 2008 r. obowiązuje podwójne nazewnictwo polsko-niemieckie.
Nazwa.
Polska nazwa miejscowości pochodzi od staropolskiego słowa "jemiel" oznaczającego "jemiołę". Jest ona pierwotną nazwą i pojawiła się ona dużo wcześniej niż niemieckojęzyczne określenie "Himmelwitz". Podobny wywód przedstawił topograficzny podręcznik Górnego Śląska z 1865.
W 1475 roku w łacińskich statutach "Statuta Synodalia Episcoporum Wratislaviensium" miejscowość wymieniona jest w zlatynizowanej staropolskiej formie "Gymilnicz". W roku 1613 śląski regionalista i historyk Mikołaj Henel z Prudnika wymienił miejscowość w swoim dziele o geografii Śląska pt. "Silesiographia" podając jej łacińską nazwę: "Grimmelwicense monasterium".
W alfabetycznym spisie miejscowości z terenu Śląska wydanym w 1830 roku we Wrocławiu przez Johanna Knie wieś występuje pod obecną, polską nazwą "Jemielnica" oraz nazwą zgermanizowaną - "Himmelwitz". Według książki Konstantego Damrota z 1896 roku funkcjonowała jeszcze równolegle nazwa "Imielnica" wśród mieszkańców posługujących się etnolektem śląskim. Według badań prof. Kazimierza Nitscha z 1939 roku miejscowi Ślązacy używali nazwy "Iymylnica".
W latach 1945-1947 "Jemielnica" nosiła urzędową nazwę "Imielnica".
Położenie.
Jemielnica położona jest na Górnym Śląsku, we wschodniej części województwa opolskiego, nad rzeką Jemielnicą, przy drodze wojewódzkiej nr 426.
Autostrada A4 przebiega w odległości 15 km od miejscowości.
We wsi występuje wychodnia wapieni środkowego triasu (środkowy wapień muszlowy) bogatych w skamieniałości zielenic z rodzaju Diplopora. Wapienie te są charakterystyczne dla znacznych obszarów na Śląsku Opolskim i nazwano je warstwami z Jemielnicy.
Historia.
W XIII wieku założono klasztor cysterski, działający do sekularyzacji w 1810 roku.
Zabytki.
Zabytki według rejestru wojewódzkiego:

</doc>
<doc id="359230" url="https://pl.wikipedia.org/wiki?curid=359230" title="Jemielno">
Jemielno

Jemielno (niem. "Gimmel", od hebr. "gimmel" – trzecia litera alfabetu żydowskiego) – wieś w Polsce położona w województwie dolnośląskim, w powiecie górowskim, w gminie Jemielno.
Podział administracyjny.
W latach 1975–1998 miejscowość administracyjnie należała do województwa leszczyńskiego. Miejscowość jest siedzibą władz gminy Jemielno.
Demografia.
Jest to największa miejscowość gminy Jemielno. Według Narodowego Spisu Powszechnego liczyła 369 mieszkańców (III 2011 r.).
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Gemelno".
Zabytki.
Do wojewódzkiego rejestru zabytków wpisany jest obiekt:
Turystyka.
W miejscowości znajduje się schronisko turystyczne „Pod Lipami” (37 miejsc w 15 pokojach) - dawne (do 2009) schronisko młodzieżowe, stanowiące własność gminy i znajdujące się w budynku pełniącym w latach 1948-2003 funkcję szkoły.

</doc>
<doc id="359231" url="https://pl.wikipedia.org/wiki?curid=359231" title="Jemiołowo">
Jemiołowo

Jemiołowo (dawniej niem. "Mispelsee") – wieś w Polsce położona w województwie warmińsko-mazurskim, w powiecie olsztyńskim, w gminie Olsztynek. W latach 1975–1998 miejscowość administracyjnie należała do województwa olsztyńskiego.
Wieś położona w pagórkowatym krajobrazie pojeziernym, w sąsiedztwie jeziora Jemiołowo i Wenyka, około 3 km na południowy wschód od Olsztynka, przy asfaltowej drodze biegnącej z Olsztynka do Kunek. W dawnej szkole mieści się świetlica wiejska, w miejscowości jest sklep spożywczy oraz stacja doświadczalna hodowli ślimaków. W 2006 roku, w trakcie badań prowadzonych przez prof. Witolda Świętosławskiego z Uniwersytetu Gdańskiego odkryto pozostałości po średniowiecznej (XIV–XV wiek) wieży obronnej lub innym budynku o właściwościach obronnych. Badania zostały rozpoczęte dzięki Mariannie Bartkiewicz, sołtys Jemiołowa, która odnalazła ten historyczny budynek na swojej działce.
Historia.
W czasach krzyżackich wieś pojawia się w dokumentach w roku 1351, podlegała pod komturię w Olsztynku, były to dobra krzyżackie. Wieś założona w 1351 roku, zniszczona w czasie wojen polsko-krzyżackich w XV i XVI wieku a później w czasie i wojen szwedzkich w XVII stuleciu. Kolejne wyludnienia przyniosły epidemie dżumy, cholery i tyfusu. Dopiero w wiek XIX wieś zaczęła się dynamicznie rozwijać. Działania z pierwszej wojny światowej w 1914 r. nie przyniosły zniszczeń. W 1939 r. we wsi było 383 mieszkańców, w większości Mazurów. W tym czasie była tu szkoła, sklep i poczta. W czasie drugiej wojny światowej u gospodarzy pracowali jeńcy wojenni z obozu jenieckiego Stalag IB Hohenstein. W styczniu 1945 roku ludność wioski uciekła przed zbliżającym się frontem.
Po 1945 r. opuszczone gospodarstwa zasiedlili osadnicy z różnych stron Polski. Jeszcze do 1984 roku działała szkoła podstawowa. W 1997 r. mieszkało w Jemiołowie 295 osób, z tego 160 we wsi, reszta na koloniach poza zwartą zabudową wsi. W 2005 r. w miejscowości było 328 mieszkańców, w tym 160 w centrum wsi.

</doc>
<doc id="359232" url="https://pl.wikipedia.org/wiki?curid=359232" title="Jemiołów (wieś w województwie lubuskim)">
Jemiołów (wieś w województwie lubuskim)

Jemiołów () – wieś w Polsce, położona w województwie lubuskim, w powiecie świebodzińskim, w gminie Łagów.
W latach 1975–1998 miejscowość administracyjnie należała do województwa zielonogórskiego. Znajduje się tutaj maszt RTV RTCN Jemiołów.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="359233" url="https://pl.wikipedia.org/wiki?curid=359233" title="Jemna">
Jemna

Jemna (niem. "Raschdorf") – wieś w Polsce położona w województwie dolnośląskim, w powiecie ząbkowickim, w gminie Stoszowice.
Położenie.
Jemna to niewielka wieś leżąca na granicy Gór Sowich i Przedgórza Sudeckiego, w Obniżeniu Stoszowic, na wysokości około 370-420 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Jemna powstała najprawdopodobniej na początku XIV wieku, w czasie kolonizacji tych terenów prowadzonej przez książąt ziębickich i zakon cystersów z Ząbkowic Śląskich. Do rozwoju wsi przyczyniło się sąsiedztwo Srebrnej Góry i tamtejsze górnictwo. Do końca XVIII wieku wieś należała do rodziny Haugwitzów, w XIX wieku przeszła na własność hr. Sternberga. W 1825 roku były tu 44 budynki, w 1840 roku: folwark, młyn wodny, 11 warsztatów tkackich i 15 innych rzemieślników. W 1903 roku po przeprowadzeniu przez wieś linii kolejowej Jemna stała się letniskiem i punktem wypadowym dla wycieczek w okoliczne góry. W 1933 roku miejscowość liczyła 344 mieszkańców. Po 1945 roku wieś podupadła, do czego przyczyniło się ograniczenie ruchu na linii kolejowej i jej ostateczne zamknięcie w 1974 roku. W 1988 roku było tu 37 gospodarstw rolnych i 247 mieszkańców. 

</doc>
<doc id="359234" url="https://pl.wikipedia.org/wiki?curid=359234" title="Jenikowo">
Jenikowo

Jenikowo – wieś owalnica w Polsce położona w województwie zachodniopomorskim, w powiecie goleniowskim, w gminie Maszewo, przy drodze wojewódzkiej nr 106 Rzewnowo - Stargard - Pyrzyce. 
We wsi parafialny neogotycki kościół rzymskokatolicki pw. św. Józefa Oblubieńca NMP, murowano-drewniany z XVIII-XIX w. z drewnianą wieżą z 1722.
W latach 1975–1998 miejscowość administracyjnie należała do województwa szczecińskiego.

</doc>
<doc id="359235" url="https://pl.wikipedia.org/wiki?curid=359235" title="Jenin">
Jenin

Jenin – wieś w Polsce położona w województwie lubuskim, w powiecie gorzowskim, w gminie Bogdaniec. Według danych z 2012 r. liczyła 1592 mieszkańców. Od 1945 r. leży w granicach Polski.
W latach 1975–1998 miejscowość należała administracyjnie do województwa gorzowskiego.
Położenie.
Zgodnie z podziałem fizycznogeograficznym Polski według Kondrackiego teren, na którym położony jest Jenin należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pradolina Toruńsko-Eberswaldzka oraz w końcowej klasyfikacji do mezoregionu Kotlina Gorzowska.
Miejscowość położona jest 10 km na południowy zachód od Gorzowa Wielkopolskiego. Posiada układ ulicówki. Zajmuje powierzchnię 6,11 km².
Demografia.
Ludność w ostatnich 3 stuleciach:
Nazwa.
"Jenyn" 1278; "Genyn" 1300; "Koningen" 1350; "Geyneyn" 1353; "Jennin" 1482; "Gennin" 1822, 1944; "Jenin Wielki" 1945; "Jenin" 1947
Polska nazwa "Jenin" nawiązuje do historycznych form "Jenyn", "Gennyn", które stanowią niemieckie przejście słowiańskiej nazwy "Janin", od imienia Jan z sufiksem –in.
Administracja.
Miejscowość jest siedzibą sołectwa Jenin.
Edukacja i nauka.
Młodzież uczęszcza do gimnazjum w Bogdańcu.
Religia.
Miejscowość jest siedzibą parafii św. Michała Archanioła.
Gospodarka.
Ludność zajmuje się głównie rolnictwem, dominuje uprawa zbóż, ziemniaków i buraków cukrowych, prowadzona jest hodowla drobiu.
W 2013 r. liczba zarejestrowanych podmiotów gospodarczych wyniosła 196, z czego 170 to osoby fizyczne prowadzące działalność gospodarczą oraz 26 osób prawnych lub jednostek niemających osobowości prawnej (w tym 10 spółek handlowych i 9 spółek cywilnych):

</doc>
<doc id="359236" url="https://pl.wikipedia.org/wiki?curid=359236" title="Jeninek">
Jeninek

Jeninek (niem. "Alt Gennin") – wieś w Polsce położona w województwie lubuskim, w powiecie gorzowskim, w gminie Bogdaniec. Według danych z 2012 r. liczyła 46 mieszkańców. Miejscowość została założona w 1725 r. w ramach kolonizacji fryderycjańskiej – zagospodarowania tzw. łęgów warciańskich. Od 1945 r. leży w granicach Polski.
W latach 1975–1998 miejscowość należała administracyjnie do województwa gorzowskiego.
Administracja.
Miejscowość jest siedzibą sołectwa Jeninek.
Nazwa.
Genninsch-Warthebruch, (Alt-) Genninsche Holländer 1725; Alt Gennin 1785, 1822, 1944; Jeninek 1947.
9 grudnia 1947 r. ustalono urzędową polską nazwę miejscowości – Jeninek, określając drugi przypadek jako Jeninka, a przymiotnik – jeninecki.
Niemiecka nazwa Genninsch-Warthebruch pochodzi od rzeki Warty ("Warthe" + "-bruch"), z członem "Genninsch" od pobliskiej miejscowości Gennin (Jenin), w formie przymiotnika. Nazwa oboczna (Alt-) Genninsche Holländer wywodzi się od "Holländer" w znaczeniu "holendry" „rodzaj osady” oraz miejscowości "Gennin" wraz z członem odróżniającym "alt" „stary”.
Położenie.
Zgodnie z podziałem fizycznogeograficznym Polski według Kondrackiego teren, na którym położony jest Jeninek, należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pradolina Toruńsko-Eberswaldzka oraz w końcowej klasyfikacji do mezoregionu Kotlina Gorzowska.
Miejscowość leży 14 km na południowy zachód od Gorzowa Wielkopolskiego.
Demografia.
Ludność w ostatnich 3 stuleciach:
Edukacja i nauka.
Uczniowie uczęszczają do szkoły podstawowej w Jenińcu i do gimnazjum w Bogdańcu.
Religia.
Miejscowość przynależy do parafii rzymskokatolickiej św. Jana Chrzciciela w Bogdańcu.
Ludzie związani z Jeninkiem.
Gottfried Kiesow (ur. 7 sierpnia 1931 r. w Jeninku, zm. 7 listopada 2011 r. w Wiesbaden) – syn miejscowego pastora; profesor doktor habilitowany, działacz na rzecz odbudowy zabytków, m.in. założyciel i prezes zarządu Niemieckiej Fundacji Ochrony Zabytków ("Deutsche Stiftung Denkmalschutz", obecnie największa inicjatywa społeczna w dziedzinie ochrony zabytków w Niemczech), współzałożyciel i wiceprezes Polsko-Niemieckiej Fundacji Ochrony Zabytków z siedzibą w Görlitz, powstałej w 2008 r.

</doc>
<doc id="359237" url="https://pl.wikipedia.org/wiki?curid=359237" title="Jeniniec">
Jeniniec

Jeniniec (do 1945 ) – wieś w Polsce położona w województwie lubuskim, w powiecie gorzowskim, w gminie Bogdaniec. Według danych z 2012 r. liczyła 338 mieszkańców. Miejscowość powstała w 1785 r. z wydzielenia z kolonii "Genninsch Warthebruch" (Jeninek). Od 1945 r. leży w granicach Polski.
W latach 1954–1957 wieś należała i była siedzibą władz gromady Jeniniec, po jej zniesieniu w gromadzie Bogdaniec. W latach 1975–1998 miejscowość należała administracyjnie do województwa gorzowskiego.
Położenie.
Zgodnie z podziałem fizycznogeograficznym Polski według Kondrackiego teren, na którym położony jest Jeniniec należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pradolina Toruńsko-Eberswaldzka oraz w końcowej klasyfikacji do mezoregionu Kotlina Gorzowska.
Miejscowość leży 13 km na południowy zachód od Gorzowa Wielkopolskiego.
Demografia.
Ludność w ostatnich 3 stuleciach:
Nazwa.
"Ober Gennin" 1785; "Ober Genninsche Hollaender" 1822; "Ober Gennin" 1944; "Jeniniec" 1948.
Niemiecka nazwa "Ober Gennin" pochodzi od pobliskiej wsi "Gennin" (Jenin), z członem odróżniającym "ober" „górny”.
Administracja.
Miejscowość jest siedzibą sołectwa Jeniniec.
Architektura.
Kościół pw. Najświętszego serca Pana Jezusa - kaplica, filialny parafii pw. św. Jana Chrzciciela w Bogdańcu, zbudowany w latach 1863-65. Wpisany do rejestru zabytków pod numerem L-213/A z 7.06.2006.
Religia.
Miejscowość przynależy do parafii rzymskokatolickiej pw. św. Jana Chrzciciela w Bogdańcu.
Sport i rekreacja.
Siedzibę ma tu piłkarski Klub Sportowy „Zjednoczeni” Jeniniec, założony w 2002 roku.
Gospodarka.
W rejonie wsi Krzyszczynka leży udokumentowane (w 1986 r.) złoże ropy naftowej „Jeniniec”, dla którego utworzono obszar i teren górniczy „Jeniniec” (koncesja eksploatacyjna ważna do dnia 21 czerwca 2018 r.). Jego zasoby wydobywalne bilansowe według stanu na 31 grudnia 2013 r. wynoszą 10,59 tysięcy ton, zasoby przemysłowe 10,48 tysięcy ton, wydobycie zaś 6,83 tysięcy ton w 2013 r. Złoża wydobywalne bilansowe gazu wynoszą 1,36 mln m³, wydobycie w 2013 r. 0,84 mln m³. Eksploatację prowadzą Zielonogórskie Zakłady Górnictwa Nafty i Gazu.

</doc>
<doc id="359238" url="https://pl.wikipedia.org/wiki?curid=359238" title="Jenków">
Jenków

Jenków (niem. "Jenkau") – wieś w Polsce położona w województwie dolnośląskim, w powiecie jaworskim, w gminie Wądroże Wielkie.
Podział administracyjny.
W latach 1975–1998 miejscowość administracyjnie należała do województwa legnickiego.
Nazwa.
Według niemieckiego geografa oraz językoznawcy Heinricha Adamy’ego nazwa miejscowości jest nazwą patronimiczną wywodzącą się od polskiej wersji biblijnego imienia męskiego "Jana". Według badacza pierwotna była polska nazwa, która później została zgermanizowana. W swoim dziele o nazwach miejscowych na Śląsku wydanym w 1888 roku we Wrocławiu Adamy wymienia jako najstarszą zanotowaną nazwę miejscowości "Jankowice" tłumacząc ją na niemiecki "Dorf des Johann" czyli po polsku "Wieś Jana".
W dokumencie z 1217 roku wydanym przez biskupa wrocławskiego Lorenza miejscowość wymieniona jest w zlatynizowanej, staropolskiej formie "Jancovici". Wzmiankowana jest po raz pierwszy w łacińskim dokumencie z 1250 roku wydanym przez papieża Innocentego IV w Lyonie gdzie zanotowana została w zlatynizowanej, staropolskiej formie "„Janicov”". Została ona później przez Niemców zgermanizowana na "Jenkau" tracąc swoje pierwotne znaczenie. Po II wojnie światowej polska administracja spolonizowała zgermanizowaną nazwę na Jenków w wyniku czego słabo wiąże się ona z pierwszym znaczeniem.
Zabytki.
Do wojewódzkiego rejestru zabytków wpisany jest obiekt:

</doc>
<doc id="359239" url="https://pl.wikipedia.org/wiki?curid=359239" title="Jenorajście">
Jenorajście

Jenorajście – wieś w Polsce nad jeziorem Gaładuś, położona w województwie podlaskim, w powiecie sejneńskim, w gminie Sejny.
W latach 1975–1998 miejscowość administracyjnie należała do województwa suwalskiego.
We wsi znajduje się punkt widokowy.

</doc>
<doc id="359240" url="https://pl.wikipedia.org/wiki?curid=359240" title="Jeńki">
Jeńki

Jeńki – wieś w Polsce, położona w województwie podlaskim, w powiecie wysokomazowieckim, w gminie Sokoły.
Do 1954 roku siedzibą gminy Kowalewszczyzna. W latach 1954–1959 wieś należała do gromady Kowalewszczyzna, następnie należała i była siedzibą władz gromady Jeńki. W latach 1975–1998 wieś administracyjnie należała do województwa łomżyńskiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Waniewie.
Historia.
Jeńki były częścią dóbr "Kowalewszczyzna", należących między innymi do Radziwiłłów. Pod koniec XVII w. od Szczawińskich majątek ten zakupili Orsetti. Około roku 1830 właścicielami Rostworowscy.
W I Rzeczypospolitej miejscowość należała do ziemi bielskiej.
Pod koniec XIX w. Jeńki znajdowały się w powiecie "mazowieckim". We wsi "osad 46", użytki rolne o powierzchni 770 morgów.
Folwark Jeńki mierzył 430 morgów, w tym: grunty orne i ogrody – 154, łąki – 159, pastwiska – 11, las – 96, nieużytki i place – 10 morgów. Budynki: murowanych – 3, drewnianych – 13. W pobliżu wiatrak, cegielnia, pokłady torfu.
W roku 1921 naliczono tu 70 budynków z przeznaczeniem mieszkalnym oraz 494 mieszkańców (236 mężczyzn i 258 kobiet). Narodowość polską podały 493 osoby, a 1 białoruską.
W lipcu 1944 Niemcy zamordowali 5 osób, mężczyzn wywieźli na roboty przymusowe a kobiety i dzieci wypędzili we wsi.
W dniu 23 października 1989 r. zamordowano w miejscowym zagajniku dwoje nieletnich mieszkańców Jeniek - Monikę i Janusza Faszczewskich. W 2020 roku Prokuratura Okręgowa w Łomży skierowała materiał dowodowy do sądu rodzinnego dla nieletnich w Wysokiem Mazowieckiem, wskazując domniemanego sprawcę zbrodni.

</doc>
<doc id="359241" url="https://pl.wikipedia.org/wiki?curid=359241" title="Jerka">
Jerka

Jerka – wieś w Polsce, położona w województwie wielkopolskim, w powiecie kościańskim, w gminie Krzywiń.
 
W latach 1954–1972 wieś należała i była siedzibą władz gromady Jerka. W latach 1975–1998 wieś administracyjnie należała do województwa leszczyńskiego.
Wieś duchowna, własność opata benedyktynów w Lubiniu pod koniec XVI wieku leżała w powiecie kościańskim województwa poznańskiego.
W okresie Wielkiego Księstwa Poznańskiego (1815-1848) miejscowość wzmiankowana jako Jerka należała do wsi większych w ówczesnym pruskim powiecie Kosten rejencji poznańskiej. Jerka stanowiła siedzibę majątku, którego właścicielem był wówczas (1846) rząd pruski w Berlinie (w Jerce znajdował się urząd pruski). W skład majątku Jerka wchodziło łącznie 15 wsi. Według spisu urzędowego z 1837 roku Jerka liczyła 391 mieszkańców, którzy zamieszkiwali 41 dymów (domostw).
W Jerce znajduje się szkoła podstawowa i było gimnazjum. Od 2006 roku funkcjonuje klub piłki ręcznej UKS Spartanie Jerka, który występuje w lidze wielkopolskiej młodzików (rocznik 92)
W Jerce znajduje się kościół parafialny pod wezwaniem św. Kazimierza.

</doc>
<doc id="359242" url="https://pl.wikipedia.org/wiki?curid=359242" title="Jerominy">
Jerominy

Jerominy (dawniej "Jeromin") – wieś w Polsce położona w województwie warmińsko-mazurskim, w powiecie szczycieńskim, w gminie Świętajno, znajdująca się 5 km na południe od szosy Szczytno – Rozogi. W latach 1975–1998 miejscowość administracyjnie należała do województwa olsztyńskiego.
Wieś założona w 1788 r. w ramach osadnictwa szkatułowego na terenie Lasów Korpelskich (na wydzielonych gruntach, zwanych nowiznami – czyli na nowo przeznaczonymi do kolonizacji i zasiedlenia).

</doc>
<doc id="359243" url="https://pl.wikipedia.org/wiki?curid=359243" title="Jeroniki">
Jeroniki

Jeroniki – wieś w Polsce położona w województwie podlaskim, w powiecie białostockim, w gminie Choroszcz.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Jana Chrzciciela i św. Szczepana w Choroszczy.
Transport.
W pobliżu miejscowości przechodzą drogi.

</doc>
<doc id="359244" url="https://pl.wikipedia.org/wiki?curid=359244" title="Jerutki">
Jerutki

Jerutki (niem. "Klein Jerutten") – wieś mazurska w Polsce położona w województwie warmińsko-mazurskim, w powiecie szczycieńskim, w gminie Świętajno. W latach 1975–1998 miejscowość administracyjnie należała do województwa olsztyńskiego.
Wieś mazurska o okładzie ulicówki z kościołem i cmentarzem, zabytkowym budynkiem plebanii oraz starą szkoła, we wsi działa Fundacja "Kreolia" na rzecz wspierania rozwoju dzieci i młodzieży.
Historia.
Wieś założona w ramach osadnictwa szkatułowego w 1687 r., a następnie powiększona o kolejne grunty w 1701 r. W 1709 powstała w Jerutkach parafia. W 1734 został wybudowany kościół, obok którego powstał cmentarz.

</doc>
<doc id="359245" url="https://pl.wikipedia.org/wiki?curid=359245" title="Jeruty">
Jeruty

Jeruty (niem. "Groß Jerutten") – wieś w Polsce położona w województwie warmińsko-mazurskim, w powiecie szczycieńskim, w gminie Świętajno
Wieś znajduje się około kilometra od szosy Szczytno – Rozogi oraz linii kolejowej Szczytno-Pisz.
W latach 1954–1957 wieś należała i była siedzibą władz gromady Jeruty, po jej zniesieniu w gromadzie Olszyny. W latach 1975–1998 miejscowość administracyjnie należała do województwa olsztyńskiego.
Wieś mazurska o pierwotnym ulicowym układzie i zwartej zabudowie. Znajduje się tam szkoła, która w 2003 roku miała 100 lat.
Historia.
Jeruty założone zostały w 1703 r. pośród terenów bagiennych. Wcześniej istniała tu krzyżacka stanica myśliwska. Mieszkańcy trudnili się także produkcja "kurpi" – chodaków z łyka.
Wieś założona w ramach osadnictwa szkatułowego w 1706 r. W miejsce starej szkoły, która spłonęła w 1914, wybudowano w 1920 r. nową, murowaną. Zachowało się jeszcze kilka drewnianych domów z końca XIX w. oraz murowanych domów z początku XX w.
W Jerutach posługę duszpasterską niósł pastor Fr. H. Claudius (1832-1901), wydawca pisma "Nowe Ewangelickie Głosy" (pismo wydawane dla Mazurów w latach 1883-1887). W latach 1932-1939 w Jerutach funkcjonowała polska szkoła, a nauczycielem był "K. Sikora" (w czasie drugiej wojny światowej zesłany został przez władze hitlerowskie do obozu koncentracyjnego).

</doc>
<doc id="359246" url="https://pl.wikipedia.org/wiki?curid=359246" title="Jeruzale">
Jeruzale

Jeruzale – wieś w Polsce położona w województwie mazowieckim, w powiecie siedleckim, w gminie Mokobody.
Wierni Kościoła rzymskokatolickiego należą do parafii św. Jadwigi w Mokobodach.
W latach 1975–1998 miejscowość administracyjnie należała do województwa siedleckiego.

</doc>
<doc id="359247" url="https://pl.wikipedia.org/wiki?curid=359247" title="Jerwonice">
Jerwonice

Jerwonice – wieś w Polsce położona w województwie łódzkim, w powiecie pabianickim, w gminie Lutomiersk.
Miejscowość położona jest na Wysoczyźnie Łaskiej.
W latach 1975–1998 miejscowość administracyjnie należała do województwa sieradzkiego.

</doc>
<doc id="359248" url="https://pl.wikipedia.org/wiki?curid=359248" title="Obrońca (prawo)">
Obrońca (prawo)

Obrońca – w polskim postępowaniu karnym uczestnik postępowania przygotowawczego (dochodzenia, śledztwa) lub procesu występujący w imieniu oskarżonego na podstawie udzielonego pełnomocnictwa (obrona z wyboru) lub decyzji sądu (obrona z urzędu). Obrońca zobowiązany jest podejmować wszelkie działania prawem przewidziane takie jak zgłaszanie wniosków dowodowych czy zaskarżanie czynności organów postępowania, w celu doprowadzenia do uniewinnienia oskarżonego lub do orzeczenia jak najniższego wymiaru kary. Obrońca może podejmować tylko czynności na korzyść oskarżonego. Wszelkie czynności podjęte przez obrońcę odnoszą taki skutek, jakby podjął je sam oskarżony. Obrońcą może być osoba uprawniona do obrony według przepisów o ustroju adwokatury lub ustawy o radcach prawnych (art. 82 kodeksu postępowania karnego). 
Oskarżony co do zasady może bronić się sam, obrona ma charakter obowiązkowy tylko wówczas, gdy:
Jeżeli w powyższych przypadkach oskarżony nie ma obrońcy z wyboru prezes sądu zobowiązany jest wyznaczyć mu obrońcę z urzędu. Obrońca z urzędu może zostać również przydzielony jeżeli oskarżony wykaże, że nie jest w stanie pokryć kosztów sądowych bez uszczerbku dla siebie i swojej rodziny (prawo ubogich).

</doc>
<doc id="359249" url="https://pl.wikipedia.org/wiki?curid=359249" title="Jerzewo (województwo łódzkie)">
Jerzewo (województwo łódzkie)

Jerzewo – wieś w Polsce położona w województwie łódzkim, w powiecie łowickim, w gminie Kiernozia.
W latach 1975–1998 miejscowość administracyjnie należała do województwa płockiego.

</doc>
<doc id="359250" url="https://pl.wikipedia.org/wiki?curid=359250" title="Jerzkowice">
Jerzkowice

Jerzkowice (dodatkowa nazwa w j. kaszub. Jerzkòjce, "niem. Jerskewitz") – wieś kaszubska w Polsce, położona w województwie pomorskim, w powiecie bytowskim, w gminie Czarna Dąbrówka, na północnym krańcu Parku Krajobrazowego Dolina Słupi na Pojezierzu Bytowskim.
W latach 1975–1998 wieś należała administracyjnie do województwa słupskiego.
Wieś przy 212, przy trasie nieistniejącej już linii kolejowej (Lębork-Bytów). Na wschód od Jerzkowic znajduje się jezioro Jasień.
Wieś stanowi sołectwo gminy Czarna Dąbrówka.
Historia.
Słownik geograficzny Królestwa Polskiego z roku 1882 używa w opisie miejscowości nazwy „Wierzkowice”, także „Wierzkojce”.

</doc>
<doc id="359251" url="https://pl.wikipedia.org/wiki?curid=359251" title="Jerzmanice-Zdrój">
Jerzmanice-Zdrój

Jerzmanice-Zdrój (niem. "Bad Hermsdorf") – wieś sołecka w Polsce położona w województwie dolnośląskim, w powiecie złotoryjskim, w gminie Złotoryja, na Pogórzu Kaczawskim w północnych Sudetach. W latach 1975–1998 wieś należała do województwa legnickiego, wcześniej do województwa wrocławskiego.
Pierwsze wzmianki pochodzą z czasów książąt śląskich, a konkretnie Bolesława II Rogatki. Przez wiele stuleci wieś znajdowała się w Księstwie Legnickim (do 1645 roku) – najpierw pod panowaniem polskim, później czeskim, austriackim, pruskim i niemieckim. Od 1945 roku ponownie w granicach Polski.
Środowisko naturalne.
Położenie.
Wieś położona jest nad doliną Kaczawy. Od północy górują nad nią zalesione Pieklące Wzgórza (299 m n.p.m.), Goleń (302 m n.p.m.), Gruchacz (308 m n.p.m.) i Gajowe Góry (309 m n.p.m.). Zabudowania grupują się głównie wokół drogi wojewódzkiej 364 prowadzącej w kierunku Lwówka Śląskiego. Część wsi, położona u zbiegu doliny Kaczawy z doliną Drążnicy, nosi nazwę Podgórnik. Swe malownicze położenie Jerzmanice zawdzięczają budowie geologicznej. Leżą one bowiem na pograniczu 2 jednostek geologicznych: zrębu Złotoryi i synklinarnego rowu Leszczyny. Oddziela je inwersyjny uskok Jerzmanic, przebiegający północnym skrajem wsi. 
Odległości do najbliższych miast powiatowych:
Klimat.
Przegląd.
Jerzmanice-Zdrój znajdują się w strefie klimatu umiarkowanego przejściowego. Sklasyfikowane zostały w I strefie (przedgórze) sudeckiego regionu klimatycznego wg klasyfikacji W. Okołowicza i D. Martyn z 1979 roku. Według klasyfikacji W. Wiszniewskiego i W. Chełchowskiego z 1987 roku Jerzmanice są na pograniczu lubusko-dolnośląskiego i sudeckiego regionu klimatycznego. Klasyfikacja J. Paszyńskiego i B. Krawczyk z 1970 r. umiejscowiła Jerzmanice w regionie klimatycznym 5a.
"Tabela opracowana na podstawie źródeł:" 
Mapa izogradientów klimatycznych umiejscawia Jerzmanice na pograniczu 3 i 4 strefy o różnej zmienności częstości występowania typów pogody w Polsce, co oznacza dużą i bardzo dużą zmienność w występowaniu poszczególnych warunków atmosferycznych. Inna klasyfikacja umieszcza wieś w XXIII regionie klimatycznym Polski – regionie Dolnośląskim Zachodnim.
Dane za rok 2017.
Według danych Instytutu Meteorologii i Gospodarki Wodnej oraz na podstawie analizy map i wykresów przedstawiających poszczególne dane dotyczące sytuacji pogodowej Polski, w 2017 roku średnia temperatura roczna wynosiła ok. +10°C. W poszczególnych porach roku i miesiącach:
Najniższa zanotowana temperatura w okolicy wynosiła ok. –15°C, a najwyższa - ok. +30°C. Średnio roczne usłonecznienie wyniosło ok. 2000 godzin, a roczna suma opadów to ok. 700 mm.
Warunki rolnicze.
Według klasyfikacji R. Gumińskiego z 1948 roku Jerzmanice-Zdrój znajdują się w XVIII dzielnicy rolniczo-klimatycznej. W kwestii przydatności rolniczej gleb do użytkowania jako grunty rolne Jerzmanice umiejscowione są w kompleksie pszennym dobrym (2). Gleby te mają gorszą przewiewność oraz większe niedobory wilgoci niż kompleks pszenny bardzo dobry (1), co przekłada się na gorsze warunki uprawiania roli. Nie są to jednak gleby wadliwe. Teren Jerzmanic scharakteryzowany jest jako obszar o uciążliwej rzeźbie terenu. Gmina wiejska Złotoryja, więc i Jerzmanice, znajduje się na terenie najwyższego wskaźnika jakości rolniczej przestrzeni produkcyjnej – otrzymała najwyższą liczbę punktów – 110. Jakość agroklimatu, wg danych IUNG oscyluje na pograniczu pomiędzy wysoką, a niską – okolice otrzymały 11 punktów w skali od 0 do 16.
Klasyfikacja Gumińskiego z 1951 roku umieszcza Jerzmanice-Zdrój na pograniczu XIV a XVIII dzielnicy rolniczo-klimatycznej, czyli na pograniczu dzielnic Sudeckiej i Wrocławskiej. Okres wegetacji wg tego badania wynosi od 200 do 220 dni, czyli ponad 31 tygodni. Liczba dni z przymrozkiem wynosi od 90 do 120 (dane te są przedstawione w ramach obu dzielnic, z uwzględnieniem najniższej i najwyższej wartości u obu z nich). Początek prac polowych datuje się na okres między 20 marca a 5 kwietnia.
Warunki wodne.
Jerzmanice-Zdrój znajdują się w lepszym przedziale dogodności warunków wodnych w Polsce. Tereny te otrzymały pomiędzy 4 a 5 punktów w pięciopunktowej skali.
Nazwa i jej geneza.
W roku 1253 wieś nazywała się "Hermanstorph" – nazwa ta pojawiła się w księgach biskupstwa wrocławskiego (wnioskować można, że zasadźcą wsi był mężczyzna o imieniu Hermann). W kolejnych latach:
"Tabela opracowana na podstawie źródła:" 
W 1946 roku wprowadzono urzędowo nazwę "Jerzmanice Zdrój", zastępując oficjalnie poprzednią niemiecką nazwę "Hermsdorf a. Katzbach" oraz obowiązującą zaraz po wojnie, tymczasową nazwę Hermanowice i późniejszą Radosna. Nazwę z dywizem ("Jerzmanice-Zdrój") zatwierdziło MSWiA. Istnieją niejasności co do oficjalnych dat pojawienia się zmian nazw wsi w latach powojennych, tj. 1945-1947. W zależności od źródła pojawiają się rozbieżności.
Powszechnie używana jest skrótowa nazwa Jerzmanice, szczególnie przez mieszkańców i w najbliższej okolicy.
Historia.
Prehistoria.
Okolice Jerzmanic były zasiedlone co najmniej od neolitu, o czym świadczy odkryty tu w 1925 r. toporek kamienny, wiązany z tzw. kulturą ceramiki wstęgowej (4500–3750 p.n.e.).
W 1860 lub 1861 roku w Podgórniku (wówczas wieś, obecnie przysiółek Jerzmanic) chłop wyorał wiadro z brązu, zawierające czarki, sprzączki, groty oszczepów, siekierki, bransolety, naramienniki, zapinkę, nóż i bryłę brązu – ważące łącznie ok. 15 kg. Na skutek braku świadomości wartości znaleziska uległ on w późniejszych latach znacznemu rozproszeniu. W 1879 ważąca zaledwie 2,5 kg część skarbu trafiła do wrocławskiego Muzeum Starożytności. Znalezisko określane jako "skarb z Podgórnika" datowane jest na okres 800–650 p.n.e., obecnie znajduje się we wrocławskim Muzeum Archeologicznym.
Drugi skarb znaleziono w podobnych okolicznościach – w 1926 r. chłop wyorał na polu pod Pieklącymi Wzgórzami wyroby z brązu – pogięte bransolety i ogniwa łańcucha – w sumie objętość skarbu wynosiła 12 bransolet. Dwa lata później znalazł następne przedmioty, które następnie trafiły do muzeum we Wrocławiu. Wyroby z drugiego skarbu datowane są na okres 1200–1000 p.n.e.
Tak wczesne zasiedlenie okolic Jerzmanic wiązało się – być może – z eksploatacją pobliskich złóż rud miedzi. Natomiast okruchowe złoża złota wykorzystywano dopiero począwszy od XIII w. Śladami po tych pracach są zarośnięte pagórki – hałdy przemytego materiału przy drodze z Jerzmanic w kierunku Świerzawy. 
Średniowiecze i nowożytność.
Pomimo materialnych dowodów dawnego osadnictwa źródła pisane długo milczały o Jerzmanicach, założonych przypuszczalnie jako "wieś Hermana" w końcu XII w. Prawdopodobnie wieś istniała już podczas najazdu Mongołów w 1241 roku, jednak musiała szybko podnieść się po tym katastrofalnym okresie, gdyż – wierząc informacjom kapituły wrocławskiej – w 1268 roku Hermanstorph regularnie płacił dziesięcinę. Pierwsza pewna informacja o wsi pochodzi dopiero z 1497 r.
Z 1330 roku pochodzą informacje, że Podgórnik, czyli dolną część miejscowości kupił niejaki Franczo. Przypadł on po śmierci dotychczasowego właściciela szpitalowi św. Ducha.
W 1339 roku pojawiła się wzmianka o Jerzmanicach w dokumentach biskupa wrocławskiego. Z XIV wieku pochodzi również wzmianka o młynie, który opłacał czynsz na rzecz szpitala św. Elżbiety w pobliskiej Złotoryi. Warto wspomnieć o młynarzu Willenbergu, który jeszcze w 1497 roku przekazał 18 funtów oleju na pomoc szpitalowi, co oznacza niejako, że pomoc od młyna stała się tradycją. Reformacja dotarła do Jerzmanic oficjalnie w 1527 roku, kiedy najprawdopodobniej wygłoszono tu pierwsze kazanie w duchu reformacyjnym.
W XVI w. osiedliły się tu znane rody szlacheckie von Bocków, którzy posiadali majątek zwany Dolnym (mieszczącym się w obrębie obecnej leśniczówki), i von Schindlów, właścicieli majątku Górnego (naprzeciw kościoła). Później rodziny te często zmieniały się w posiadaniu obu majątków. Pierwszym znanym przedstawicielem pierwszej rodziny był Wolfgang von Bock, humanista i kanclerz księcia legnickiego Fryderyka II, zmarły podczas zarazy w 1550 r. Prawdopodobnie jego przedstawia największa z trzech płaskorzeźb, wykutych na piaskowcowej skałce (koło sklepu, w pobliżu zakładu poprawczego) – postać mężczyzny z datą "1550". Głowa w koronie to wizerunek księcia Fryderyka III, zaś wizerunek kobiety w medalionie czeka na identyfikację. Nie jest pewna data pojawienia się rodu Bocków w Jerzmanicach i znana ich historia tutaj przed 1541 rokiem, gdy to Albrecht Bock wybudował pierwszy pałac rodowy.
W XVI wieku wieś została dotknięta epidemią cholery. Według relacji byłej mieszkanki z 1996 roku, w miejscowości znajdowało się tzw. pole zarazy, czyli miejsce, gdzie grzebano zmarłych na cholerę w XVI wieku. Miało ono znajdować się po lewej stronie jadąc ze Złotoryi w stronę Jerzmanic na zboczu prowadzącym na Wilczą Górę. W roku 1584 wybudowano jaz na Kaczawie, co miało służyć powstrzymaniu rzeki przed wylewem. U schyłku XVI wieku, w 1599 roku wybudowano młynówkę. Najtragiczniejsza powódź miała miejsce w roku 1608, kiedy to odnotowano 84 przypadki śmiertelne.
W XVII stuleciu w Jerzmanicach-Zdroju istniała szubienica. Znajdowała się ona na północny zachód od wsi na Górze Szubienicznej (Galgenberg). Wykonano tam co najmniej dwa wyroki śmierci. 21 marca 1686 roku dokonano egzekucji pomocnika krawca, a 27 czerwca tego samego roku – pomocnika murarskiego. Obie dotyczyły podpaleń.
W roku 1757 podczas inwazji Austriaków na Śląsk przez ówczesne Ober-Nieder Hermansdorff przeszła armia austriacka.
Przekaz z 1789 roku mówi, że w Jerzmanicach istniał pałac, dwa folwarki, kościół ewangelicki z pastorówką (plebanią, tudzież domem pastora), młyn wodny, karczma, kuźnia i 98 budynków mieszkalnych. Mieszkańcy, poza rolnictwem, zajmowali się produkcją płótna dla manufaktur w Złotoryi. W 1794 roku wybudowano drogę wzdłuż Kaczawy, od Bramy Solnej w Złotoryi do jerzmanickich pól. W miejscowości istniały 3 restauracje, powszechnie znane nie tylko w okolicy. Jerzmanice były dość zamożną wsią.
Ważne przemiany przyniósł Jerzmanicom wiek XIX. 22 sierpnia 1813 roku między innymi tutaj rozpoczęła się bitwa o Złotoryję. Stąd też francuska armia atakowała Wilczą Górę. Szczególnie odczuła to jerzmanicka świątynia. Francuzi bowiem bawili się w strzelanie do gołębi, co spowodowało pożar części wsi – dachy kryte były głównie słomą. Po wojnach napoleońskich w Jerzmanicach obok działającego już kamieniołomu powstała wykańczalnia sukna. W latach 1836–1837 w budowie była duża tkalnia i wykańczalnia sukien na terenie młyna. Inwestorem był kupiec o nazwisku Strauss. Zakład działał do 1875 roku i zatrudniał ponad 70 osób. W dokumentach z 1841 roku wykazano, że istnieje 101 budynków mieszkalnych, kościół ewangelicki oraz szkoła ewangelicka. Ponadto dwa folwarki, jeden pałac, dwa piece wapiennicze, dwa kamieniołomy wapnia, jeden kamieniołom piaskowca oraz fabryka sukna.
W roku 1845 pracowało 6 rzemieślników, w tym fryzjer. Poza rolnictwem istniała hodowla merynosów (1100 sztuk) oraz bydła (239 sztuk). Mieszkańcy zajmowali się również ogrodnictwem. Potwierdzono istnienie majątku rycerskiego.
Z inicjatywy złotoryjskiego lekarza powiatowego dr. Christiana Leo w 1881 roku w zabudowaniach dawnej wykańczalni sukna utworzono uzdrowisko. Otwarto je do użytku publicznego 11 lub 15 lipca 1881 roku pod nazwą Hermsdorf Bad. W późniejszym czasie zaczęto tak nazywać całą miejscowość. W kolejnych latach uzdrowisko rozbudowano o salę koncertową. Uzdrowisko nastawione było na kąpiele błotne borowinowe, parowe, w wywarze z igieł świerkowych, inhalacje, kuracje żętycą. Reklamowano też tutejszą wodę jako szczawę węglanowo-żelazistą, ale powojenne analizy nie potwierdziły jej wartości. Rocznie przybywało do uzdrowiska ok. 200 i więcej osób. Dla potrzeb leczących się i wypoczywających przygotowano alejki spacerowe z ławeczkami, punkty widokowe itp. W 1927 roku przeprowadzono ponad 8 tysięcy kąpieli, a leczyło się tu 810 kuracjuszy. W dzisiejszym budynku nr 19 znajdowała się stajnia, a w budynkach okolicznych również miejsca noclegowe. Pozostałością tych prac są liczne ścieżki i schody wykute w skale w obrębie Kruczych Skał. Znajduje się tam również Skalne Źródło (zwane też źródełkiem św. Jadwigi), ujęte w klasycystyczny, marmurowy portal, obecnie bardzo zniszczony. Jedna z kolumn została skradziona w latach 90. XX wieku oraz zrekonstruowana dzięki Zakładowi Poprawczemu w Jerzmanicach-Zdroju oraz kamieniołomom w Czaplach.
W roku 1895 uruchomiono dworzec kolejowy, posiadający dwa perony.
Czasy najnowsze (od 1914).
Podczas I wojny światowej dzwony z jerzmanickiego kościoła, wówczas ewangelickiego, zarekwirowano na cele wojskowe. W 1926 zniszczeniu uległ młyn wodny, którego ze względu na nieopłacalność już nie odbudowano (dziś znajduje się tu piekarnia). Utrata młyna była znaczącą stratą dla gospodarki Jerzmanic.
Przed II wojną światową w Jerzmanicach mieszkał szef grupy NSDAP. Ostatnim niemieckim sołtysem był niejaki A. Fiebig. 26 maja 1946 roku w ówczesnym Hermsdorf am Katzbach odbyło się ostatnie ważne wydarzenie w niemieckiej historii wsi - ewangelickie bierzmowanie. Ludność niemiecka wiedziała, że musi opuścić wieś (stało się to 22 czerwca), co dodawało podniosłości owemu wydarzeniu. Pastor zdołał wypełnić zwyczajową formę komunii w Kościele protestanckim (pod postacią chleba i wina) jedynie w połowie, bowiem zamiast wina użył chłodnej herbaty, co było jedynym takim wydarzeniem nie tylko w historii wsi, ale także prawdopodobnie całego Kościoła protestanckiego. Na początku II wojny światowej w byłym uzdrowisku ulokowano dzieci z Berlina. Później znajdować się tu miał szpital wojskowy. Po wojnie nie wznowiono działalności leczniczej, lecz zorganizowano koszary, następnie w latach 50. utworzono hotel pracowniczy. W budynkach uzdrowiska uruchomiono w 1959 roku istniejący do dziś państwowy zakład poprawczy. W 1945 roku spłonął, wybudowany w latach 1904–1906 tzw. nowy pałac w głębi podwórza na terenie PGR. O spalenie wielokrotnie oskarżano żołnierzy wyzwalającej Armii Czerwonej. Mury zniknęły całkowicie w 1954 roku. 
12 lutego 1945 roku Jerzmanice-Zdrój zostały wyzwolone przez radziecką 56. Brygadę Pancerną Gwardii. Po wyzwoleniu, kościół św. Antoniego został wykorzystany przez armię radziecką jako stadnina dla koni.
Obywatele niemieccy opuszczali wieś w kilku turach: w lutym 1945 roku, w czerwcu 1946 roku oraz ostatecznie we wrześniu roku 1947. Powojenni mieszkańcy Jerzmanic-Zdroju wspominają, iż miejscowość była zachowana w dobrym stanie i jedynie dwa budynki były zniszczone (nie wiadomo, czy w wyniku działań wojennych), drogi były utwardzone, a domy mieszkalne – murowane.
Wiadomym jest fakt, że po II wojnie światowej w miejscowości tej ukrywał się u swoich rodziców Jan Bogdziewicz ps. Czarny Janek - powojenny partyzant znany z okolic Lwówka Śląskiego i Złotoryi, gdzie przebywał w konspiracji.
Od maja do czerwca, a wg historyka ziemi złotoryjskiej A. Michlera – od grudnia 1945 roku przybywać zaczęli do Jerzmanic pierwsi polscy osadnicy, głównie z Polski centralnej, jak też z dawnych terenów wschodnich II Rzeczypospolitej (przede wszystkim miejscowości takie jak ukraińskie Szwejków, Białohorszcze, Monasterzyska czy litewskie Troki). 7 września 1946 roku otwarta została szkoła podstawowa, a w 1948 roku powstało państwowe gospodarstwo rolne, obejmujące budynki majątku Bocków w środkowej części wsi, które przestało funkcjonować w roku 1992.
W okresie PRL w Jerzmanicach planowano utworzenie ośrodka wypoczynkowego na ponad 2000 kuracjuszy w budynkach dawnego uzdrowiska. Plany te jednak okazały się przedwczesne, gdyż wody we wsi nie wykazywały zdrojowych właściwości, co spowodowało zaniechanie prac projektowych.
Na początku XXI wieku wieś została oświetlona i skanalizowana. Planowano również zamknąć szkołę z powodu niżu demograficznego, jednak prowadzenia placówki podjęło się specjalnie w tym celu powołane Stowarzyszenie Na Rzecz Rozwoju Wsi.
W roku 2013 Jerzmanice-Zdrój były gospodarzem uroczystości z okazji 200. rocznicy bitwy o Złotoryję. W drugiej połowie 2014 roku zamknięto sklep spożywczy w środkowej części Jerzmanic, natomiast w 2017 roku ponownie okradziono skalne źródełko św. Jadwigi, tym razem pozbawiając go obu kolumn. Stale pogarsza się stan dworca kolejowego w dolnej części wsi, szczególnie drewnianej werandy, której konstrukcja przestaje być stabilna, a dach uległ częściowemu zawaleniu. Pojawiły się tablice informacyjne w pobliżu Kruczych Skał, m.in. dotyczące samych formacji skalnych jak i źródełka św. Jadwigi. 
W 2018 r. w dolnych Jerzmanicach odkryto szczątki żołnierzy z czasów prawdopodobnie wojen napoleońskich. W miejscu tym powstał symboliczny grób nieznanego żołnierza. W 2019 roku zamknięto drugi sklep spożywczy w środkowej części wsi. Od tej pory jedynym otwartym sklepem pozostaje ten funkcjonujący przy piekarni w pobliżu zakładu poprawczego w dolnej części wsi.
Z dniem 3 września 2018 roku z powodu reformy oświatowej przestała istnieć Publiczna Szkoła Podstawowa w Jerzmanicach-Zdroju, która w obecnym budynku istniała od 1946 r.
W roku 2019 dokonano renowacji źródełka skalnego. Źródełko uzyskało dwie całkowicie nowe kolumny oraz wyryty w języku polskim napis "źródełko św. Jadwigi", którego wcześniej nie zawierało. Wpłynęło to dość znacznie na zmianę poprzedniego wizerunku.
W 2020 roku pojawiła się inicjatywa utworzenia we wsi Gminnego Ośrodka Kultury, który miałby funkcjonować w budynku dawnej szkoły podstawowej w środkowej części wsi. Do Jerzmanic przeniesiono także część gminnego archiwum, natomiast od końca maja 2021 roku Gminnego Centrum Kultury. Gmina Złotoryja w pierwszej połowie 2020 roku zdecydowała, podobnie jak w pozostałych wioskach gminy, o zamknięciu na co dzień świetlicy wiejskiej w budynku dzielonym z biblioteką. 
Edukacja.
Na terenie Jerzmanic funkcjonuje obecnie jedna ogólnodostępna publiczna placówka. Jest nią miejscowa biblioteka. Dzieci i młodzież uczęszczają głównie do szkół w Wilkowie-Osiedlu i Złotoryi.
Publiczna Szkoła Podstawowa.
Miejscowa szkoła podstawowa funkcjonowała od 7 września 1946 do 3 września 2018 roku. Szkoła prowadzona była od 2001 roku przez Stowarzyszenie Na Rzecz Rozwoju Wsi. Zamknięta została z powodu reformy oświatowej, a także malejącej liczby uczniów.
Obecnie budynek jest zagospodarowany pod gminne archiwum, a w przyszłości ma także pełnić funkcję gminnego ośrodka kulturalnego.
W Jerzmanicach-Zdroju istnieje również gimnazjum i szkoła zawodowa przy zakładzie poprawczym.
Filia Biblioteki Publicznej Gminy Złotoryja.
Od 1972 roku we wsi działa również biblioteka, która udostępnia czytelnikom 11732 książki (stan na 2016).
Zabytki.
Do wojewódzkiego rejestru zabytków wpisane są:
Demografia.
Społeczność Jerzmanic-Zdroju to stosunkowo niewielkie skupisko ludności. Jerzmanickie społeczeństwo liczy obecnie około 663 osoby. W gminie Złotoryja zajmuje czwarte miejsce pod względem populacji. 52,5% społeczeństwa to mężczyźni, a 47,5% to kobiety.(stan na 2021). "Dane za poprzednie lata mówią o liczbie około ponad 800 mieszkańców."
W wieku przedprodukcyjnym znajduje się 17,1% kobiet i 17% mężczyzn, w wieku produkcyjnym – 60,4% kobiet i 75,6% mężczyzn, a w wieku poprodukcyjnym – 22,5% kobiet oraz 7,5% mężczyzn. Wpływ na niski udział mężczyzn 64+ w ogóle wynika prawdopodobnie ze słabego poziomu opieki zdrowotnej oraz niskiej świadomości na temat stanu swojego zdrowia.
W ostatnich 20 latach, kobiety dominowały tylko w spisie ludności w 2002 roku. Ludność Jerzmanic stanowi 9,5% ludności gminy wiejskiej Złotoryja.
Religia.
W sferze religijnej większość mieszkańców identyfikuje się jako osoby wyznania rzymskokatolickiego, aczkolwiek do miejscowego kościoła uczęszczało, wg danych liczenia wiernych z 25 listopada 2018 roku, 10,6% mieszkańców, z czego 46,3% przystępowało do komunii świętej. Większość uczestników nabożeństw, a także osób idących do komunii stanowią kobiety. W Jerzmanicach-Zdroju mieszka również grupa Świadków Jehowy (najbliższy zbór w Złotoryi), a także osoby niewierzące i bezwyznaniowe. Miejscowość charakteryzuje się niskimi wskaźnikami jeśli chodzi o religijność społeczności. Część katolików uczestniczy w nabożeństwach w kościele parafialnym w Złotoryi.
Kościół św. Antoniego Padewskiego.
Jedynym miejscem kultu religijnego w Jerzmanicach-Zdroju jest rzymskokatolicka świątynia pod wezwaniem św. Antoniego Padewskiego. Świątynia w tym miejscu istniała już w XIII w. Obecny budynek powstał najprawdopodobniej już w XIV wieku (wg innych źródeł w wieku XVI). Od 1527 roku oficjalnie służył protestantom. Kościół znacznie ucierpiał podczas wojny trzydziestoletniej. Został odbudowany w 2. połowie XVII wieku, a około roku 1700 został rozbudowany. Był przebudowywany w XVIII i XIX wieku. Wnętrze sklepienia jest przykryte bezżebrowym sklepieniem krzyżowym. Jest to świątynia jednonawowa z barokowym portalem głównego wejścia i dwupoziomowymi drewnianymi emporami z XVIII w. oraz tablicami nagrobnymi z XVI wieku. Kościół posiada prostokątne, oskalpowane prezbiterium i jest to budynek orientowany. Posiadał niegdyś dwie wieże, jedna z nich spłonęła, druga była przebudowywana.
Obecnie, od 1945 roku służy wiernym Kościoła rzymskokatolickiego. Świątynia znajduje się w jurysdykcji parafii Narodzenia NMP w Złotoryi.
Ludność w ujęciu historycznym.
Na temat liczby mieszkańców Jerzmanic pojawiały się zapiski w różnych księgach i dokumentach. Mieszkańcy Jerzmanic stanowili od lat pomiędzy 1816 a 1841 grupę co najmniej 600-osobową. Jedynie w 1914 roku liczba ta zmniejszyła się. 
Po 1945 roku miejscowość liczyła więcej, niż 700 mieszkańców, co potwierdzają dane zebrane z 5 lat pomiędzy 1986 a 2011 rokiem. Szczególna dodatkowa informacja napływa z roku 1927. Wiadomo, że wówczas do miejscowej szkoły z 4 oddziałami uczęszczało 131 uczniów.
"Tabela opracowana na podstawie źródeł: "
Turystyka.
Według danych Centralnego Rejestru From Ochrony Przyrody w Jerzmanicach-Zdroju znajdują się dwa pomniki przyrody::
Przez Jerzmanice przebiegają następujące szlaki turystyczne:
Komunikacja i transport.
Drogi.
Przez wieś przebiegają dwie drogi wojewódzkie, które połączone są ze sobą drogą powiatową:
W promieniu ok. 10 km znajduje się także Autostrada A4. We wsi znajdują się liczne drogi gminne z których niektóre posiadają asfaltowaną nawierzchnię.
Kolej.
Na terenie wsi znajduje się stacja kolejowa obsługująca następujące szlaki:
W okolicy Jerzmanic-Zdroju znajdują się liczne zakłady zajmujące się wydobyciem surowców mineralnych. W transporcie kruszyw wykorzystywane są linie:
Od wielu lat mówi się o możliwości ponownego wznowienia ruchu pasażerskiego, m.in. na linii prowadzącej z Wrocławia przez Legnicę, Złotoryję i Jerzmanice-Zdrój w kierunku Lwówka Śląskiego. Planowane prace umożliwiające takie wznowienie zakończyć się mają w 2021 roku, na co nic nie wskazuje, gdyż żadne prace jeszcze się nie rozpoczęły.
Transport publiczny.
Przewozem osób zajmują się głównie firmy prywatne, które świadczą usługi przewozowe na trasach m.in. do Złotoryi i okolicznych miejscowości. W Jerzmanicach-Zdroju znajdują się 3 przystanki autobusowe: na osiedlu górnym, przy skrzyżowaniu z DW 364, a także w pobliżu dawnej restauracji "Waldschloss" przy DW 328.
Sport.
Na terenie wsi działa klub piłki nożnej LZS "Iskra" Jerzmanice-Zdrój. Zespół prowadzi rozgrywki w V grupie B-klasy legnickiej. Spotkania rozgrywane są na boisku sportowym w dolnej części wsi. Według danych za 2016 rok w lokalnym klubie sportowym ćwiczyło 20 mieszkańców wsi.
Do lat 80. XX wieku klub prowadził również sekcję tenisa, jednak zaprzestano tej działalności.

</doc>
<doc id="359252" url="https://pl.wikipedia.org/wiki?curid=359252" title="Jerzmanki">
Jerzmanki

Jerzmanki () – wieś w Polsce, położona w województwie dolnośląskim, w powiecie zgorzeleckim, w gminie Zgorzelec.
Położenie.
Wieś położona jest około 4 km na wschód od Zgorzelca, na Równinie Zgorzeleckiej. Rozciąga się na przestrzeni 2,8 km wzdłuż Jędrzychowickiego Potoku, który w górnej części wsi powstał z wypływów z cegielni oraz terenów mokrych łąk.
Podział administracyjny.
W latach 1945–1954 siedziba gminy Jerzmanki. W latach 1975–1998 miejscowość administracyjnie należała do województwa jeleniogórskiego.
Demografia.
Według Narodowego Spisu Powszechnego (III 2011 r.) liczyły 884 mieszkańców. Są drugą co do wielkości miejscowością gminy Zgorzelec.
Historia.
Pierwsza wzmianka dotycząca wsi mówi o zbudowaniu tutaj kościoła około 1260 roku, już w 1381 r. wzmianka o istnieniu w Jerzmankach szkoły parafialnej. Wieś wielokrotnie zmieniała nazwę: od 1346 r. "Hermannsdorff", od 1404 r. "Hermansdorf", od 1593 r. "Hermanszdorff", od 1605 r. "Hermsdorff", od 1818 r. "Hermsdorf bei Görlitz" (Hermsdorf koło Görlitz), od 1932 r. "Städtisch Hermsdorf" (Miejskie Hermsdorf), a bezpośrednio po wojnie (1945 r.) "Podlasie". Obecna nazwa (przyjęta w 1946 r.) pochodzi od polskiego odpowiednika imienia Herman – Jerzman.
W około 1840 r. w Jerzmankach zaczęto eksploatować węgiel brunatny w kopalni "Segen Gottes", ale już w 1897 r. zaprzestano wydobywać surowiec.
Początkowo Jerzmanki były posiadłością mieszczan zgorzeleckich. Wśród najstarszych właścicieli wsi wymieniani są: Bernard Canitz (do roku 1407), Niclas Rosen (w latach 1407-1409), Piotr Swob i Piotr Bartholomaus. W 1446 r. wieś nabył Krzysztof Utmann, którego spadkobiercy gospodarowali tu do roku 1483. Później Jerzmanki otrzymał znany burmistrz Jerzy Emerich, najmożniejszy patrycjusz zgorzelecki swoich czasów. Po śmierci Emericha w 1507 r. wieś otrzymała w spadku córka burmistrza Barbra i jej mąż Mikołaj Kohler. Po pewnym czasie miejscowość weszła do dóbr innego zamożnego mieszczanina ze Zgorzelca, Joachima Frenzela. W 1564 r. Jerzmanki przeszły na okres 198 lat na własność rodziny von Schachmann. Ta zasłużona na Górnych Łużycach rodzina, wywodziła się z uszlachconych w XVI stuleciu mieszczan wrocławskich. W 1762 r. Jerzmanki stały się własnością Karola Wacława von Emericha, ostatniego męskiego potomka wspomnianego już burmistrza Zgorzelca, Jerzego Emericha. W 1805 r. Karol Wacław zmarł, a majątek odziedziczył zięć Emericha, Karol Ernest von Ziegler-Klipphausen. W XIX stuleciu Jerzmanki często zmieniały właścicieli, wśród których można wymienić m.in. von Haugwitzów (1819-1839), hrabiów Solms z Kliczkowa (1839-1854), von Steinackerów (1854-1856), oraz von Erdmannsdorffów.
Zabytki.
Do wojewódzkiego rejestru zabytków wpisane są:
Zabytki nieistniejące:

</doc>
<doc id="359253" url="https://pl.wikipedia.org/wiki?curid=359253" title="Jerzmanowo (województwo kujawsko-pomorskie)">
Jerzmanowo (województwo kujawsko-pomorskie)

Jerzmanowo – wieś w Polsce położona w województwie kujawsko-pomorskim, w powiecie włocławskim, w gminie Boniewo.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 277 mieszkańców. Jest czwartą co do wielkości miejscowością gminy Boniewo.

</doc>
<doc id="359254" url="https://pl.wikipedia.org/wiki?curid=359254" title="Jerzmionki">
Jerzmionki

Jerzmionki – wieś w Polsce położona w województwie kujawsko-pomorskim, w powiecie sępoleńskim, w gminie Kamień Krajeński.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 114 mieszkańców. Jest dwunastą co do wielkości miejscowością gminy Kamień Krajeński.

</doc>
<doc id="359255" url="https://pl.wikipedia.org/wiki?curid=359255" title="Jerzwałd">
Jerzwałd

Jerzwałd (niem. "Gerswalde") – wieś w Polsce położona nad jeziorem Płaskim, będącym częścią Jezioraka, w województwie warmińsko-mazurskim, w powiecie iławskim, w gminie Zalewo.
W latach 1954–1961 wieś należała i była siedzibą władz gromady Jerzwałd, po jej zniesieniu w gromadzie Zalewo. W 1973 wieś należała do powiatu morąskiego. W latach 1946–1975 miejscowość administracyjnie należała do tzw. dużego województwa olsztyńskiego, a w latach 1975–1998 do tzw. małego województwa olsztyńskiego.
We wsi znajduje się też siedziba Zespołu Parków Krajobrazowych: Park Krajobrazowy Pojezierza Iławskiego, Park Krajobrazowy Wzgórz Dylewskich. W Jerzwałdzie od 1967 do śmierci żył i tworzył pisarz Zbigniew Nienacki (ur. 1929, zm. 1994). Jego grób znajduje się na miejscowym cmentarzu, a na domu, w którym mieszkał, wisi okolicznościowa tablica. Wieś i jej mieszkańcy są pierwowzorem wsi Skiroławki opisanej w powieści Nienackiego pt. "Raz w roku w Skiroławkach". W Jerzwałdzie tworzył również przyjaźniący się z Nienackim pisarz Aleksander Minkowski. W pobliżu mieszkał malarz Alfons Kułakowski. 
Od 2011 roku, w czerwcu, za sprawą Mirosława Mastalerza lokalnego pasjonata i przedsiębiorcy odbywa się w Jerzwałdzie plenerowy koncert muzyczny pod nazwą „Raz w roku w Jerzwałdzie”, a w sierpniu impreza jazzowa "Jazzwałd". W Jerzwałdzie grali tacy artyści muzyki fortepianowej jak Adam Makowicz, Leszek Możdżer, Gloria Campaner czy Waldemar Malicki.
Historia.
Przed przybyciem Krzyżaków tereny obecnego Jerzwałdu należały do szczepu pruskiego Geriów, których terytorium sięgało od wsi Karpowo do Jerzwałdu z centralnie położonym Zalewem. Po Geriach pozostały grodziska w Kozinach i Dobrzykach oraz obronne wały ziemne w okolicy Karpiarni, jeziora Witoszewskiego oraz między Dobrzykami i Likszanami. Prusowie na polach jerzwałdzkich byli rolnikami i hodowcami. Uprawiali owies, jęczmień, żyto i pszenicę, trudnili się też bartnictwem, myślistwem i rybołówstwem. Każda rodzina pruska miała własne bydło, owce i kozy, najliczniejsze były konie. Dobrze znali ciesielkę, tradycyjne były wyroby z kości i rogu.
W okolicy wsi odnaleziono cmentarzysko ciałopalne z okresu wczesnego średniowiecza.
Dawniej była tu wieś pruska zwana "Keysy" (nazwa od imienia założyciela). Komtur dzierzgoński – Luther z Brunszwiku – nadał "Skipiele" ("Skypelo") i jego prawnym następcom 10 włok na polu osadniczym "Keyserswalde". Włóki te były wolne od dziesięciny i szarwarku. W 1333 odnowiono dokument lokacyjny - wielki mistrz obdarował Skipełe i jego sukcesorów wielkim i małym sadownictwem oraz prawem połowu „małym sprzętem” ryb na własne potrzeby w obu jeziorach Rucewskich (Rucewo Małe, Rucewo Wielkie) oraz Jezioraku. Daninę wyznaczono na jeden korzec pszenicy i jeden korzec żyta od każdego pługa. Na Skipiele ciążyła również jedna służba zbrojna (w pruskiej zbroi).
Krótko później ziemie jerzwałdzkie, w nieco innych granicach niż pole Skypelona, otrzymali od Krzyżaków inni Prusowie, "Lutyne" i jego brat "Warpune". Zapisano to w akcie nadania z 2 stycznia 1343. Czytamy tam m.in., że wielki mistrz – Ludolf Koenig – nadał wiernym Prusom "Lutynie" i jego bratu – "Warpunie" dwie wioski: "Keyserswalde" i "Luxeine", w zamian za dobra jakie posiadali w Dajtymitach (Doythimiten) w okolicach Welawy. Na każdej wsi ciążył obowiązek służby zbrojnej w pruskiej zbroi. W regestrze z 1437 nie wspomina się już o służebności zbrojnej. Można więc wnioskować, że wsie zmieniły swój charakter. Po 1500 r. nie ma wzmianek o pierwotnym Jerzwałdzie – wieś prawdopodobnie całkowicie zaniknęła, a pola porosła puszcza.
Powtórne założenie wsi. W 1707 Jerzwałd założono ponownie, jako wieś szkatułową króla Prus Fryderyka I. Zasadźcą wsi czynszowej był Krzysztof Winkelowski z Wielowsi. Nadleśniczy ze Starego Dzierzgonia powierzył zasadźcy 26 włók pustkowia leśnego, zwanego "Girsewalt". Zasadźca otrzymał dwie włóki sołeckie i przywilej założenia karczmy. Po wyznaczeniu działów okazało się, że wieś liczy 21 włók i 24 morgi. Początkowo uprawiano tylko 190 włók.
Wsią szkatułową są też Siemiany założone w 1700 pod nazwą "Schwalgendorf". Kolonistami obu tych wsi byli Polacy sprowadzeni z Królestwa Polskiego. W sprawozdaniach wizytatorów szkół założonych w tych wsiach w 1739 nazywano je wsiami polskimi.
W czasie epidemii dżumy w latach 1709-1711 w Jerzwałdzie zmarły 92 osoby. W 1732 we wsi było 39 domów, w 1818 – 48 i 278 mieszkańców. W 1858 było 88 domów i 765 osób. Ludność w większości pracowała jako robotnicy rolni i leśni zatrudnieni w pobliskich lasach państwowych, tartaku i cegielni.
Szkołę założono we wsi około 1750. W 1939 była to trójklasowa szkoła z trzema nauczycielami. Uczęszczały do niej także dzieci z Rucewa i Likszan.
W 1939 gmina Jerzwałd liczyła łącznie 300 gospodarstw domowych i 1026 mieszkańców. 365 osoby utrzymywały się z rolnictwa lub leśnictwa, 444 z pracy w przemyśle i rzemiośle, 43 z pracy w handlu lub komunikacji. 89 gospodarstwa rolne miały powierzchnię w klasie 0,5-5 ha, 20 miało powierzchnie w granicach 5-10 ha, 6 było o powierzchni 10-20 ha, trzy – 20-100 ha i dwa o areale przekraczającym 100 ha.
W 1973 wieś należała do powiatu morąskiego, gmina Zalewo, poczta Jerzwałd.

</doc>
<doc id="359257" url="https://pl.wikipedia.org/wiki?curid=359257" title="Jerzyce">
Jerzyce

Jerzyce – wieś w Polsce położona w województwie kujawsko-pomorskim, w powiecie radziejowskim, w gminie Piotrków Kujawski.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy Piotrków Kujawski w BIP.
Demografia.
Według Narodowego Spisu Powszechnego (III 2011 r.) liczyła 240 mieszkańców. Jest siódma co do wielkości miejscowością gminy Piotrków Kujawski.

</doc>
<doc id="359258" url="https://pl.wikipedia.org/wiki?curid=359258" title="Jerzykowice Wielkie">
Jerzykowice Wielkie

Jerzykowice Wielkie – wieś w Polsce, położona w województwie dolnośląskim, w powiecie kłodzkim, w gminie Lewin Kłodzki.
Położenie.
Jerzykowice Wielkie to luźno zabudowana wieś łańcuchowa, leżąca we Wzgórzach Lewińskich, pomiędzy wzniesieniami Błonie od zachodu i Skowron od wschodu, na wysokości około 470-500 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Jerzykowice Wielkie zostały założone w 1450 przez Jerzego z Podiebradów.. Wymieniono ją w 1454 roku jako "Jerzikowiz". Początkowo wieś należała do państwa homolskiego, następnie do królewszczyzny, a w roku 1684 została kupiona przez właścicieli dóbr jeleniowskich. W XVIII wieku większość mieszkańców miejscowości zajmowała się tkactwem. W 1787 roku były tu 32 domy, w których działało 31 warsztatów płócienniczych. Pod koniec XIX wieku Jerzykowice Wielkie stały się punktem wyjścia na popularną wówczas Kruczą Kopę. W miejscowości powstała gospoda z miejscami noclegowymi.
Zabytki.
Do wojewódzkiego rejestru zabytków wpisana jest:
Turystyka.
Wieś leży w otulinie Parku Narodowego Gór Stołowych. Atrakcje turystyczne to pobliski Szczeliniec i Błędne Skały.
Przez pobliskie wzgórza prowadzą dwa szlaki turystyczne:

</doc>
<doc id="359259" url="https://pl.wikipedia.org/wiki?curid=359259" title="Jerzyn">
Jerzyn

Jerzyn – wieś położona nad jeziorem Jerzyńskim w Polsce, w województwie wielkopolskim, w powiecie poznańskim, w gminie Pobiedziska. Miejscowość wchodzi w skład sołectwa Złotniczki. W Jerzynie działa klub piłkarski Okoń Jerzyn.
Historia.
Pierwsza wzmianka o wsi pojawiła się w 1266. Bolesław Pobożny zezwolił wówczas na lokacje miejscowości i zwolnił ją z podatków na dwanaście lat. Nazwa wywodzi się od imienia "Jerzy" lub zbliżonego. Wieś królewska Gierzyno należąca do starostwa pobiedziskiego, pod koniec XVI wieku leżała w powiecie gnieźnieńskim województwa kaliskiego. W 1580 właścicielem był Piotr Przecławski. Następnie był to folwark majątku Krześlice. W XIX wieku wykupili go Niemcy, a w 1920 Bank Kwilecki, Potocki i Spółka, który ziemie wsi rozparcelował.
W latach 1975–1998 miejscowość administracyjnie należała do województwa poznańskiego.
Obiekty.
W Jerzynie znajdują się dwa dwory. Oba wzniesione u schyłku XIX wieku. Pierwszy w okresie międzywojennym należał do właścicieli majątku Krześlice – von Brandis. W roku 1926 właścicielem był Bernhard von Brandis. Majątek liczył 100 ha. Obecnie we dworze znajdują się mieszkania. Drugi – mniejszy dwór, przed wojną należał do rodziny Chudzińskich. Majątek liczył 405 mórg magdeburskich. Ostatnim przedwojennym właścicielem był Władysław Chudziński, dyrektor w Ruch S.A. w Poznaniu. Do majątku należało też jezioro. Dwór obecnie znajduje się w rękach prywatnych i jest stopniowo przywracany do pierwotnej formy. Grobowiec rodziny Chudzińskich znajduje się na starym cmentarzu przy spalonym kościele, w pobliskim Wronczynie.
W parku krajobrazowym o powierzchni 4,20 hektara. Rośnie w nim dąb o obwodzie 410 cm i klon o obwodzie 330 cm.
We wsi istnieją ponadto niewielkie pozostałości cmentarza ewangelickiego, założonego około 1870, który ma powierzchnię 0,12 ha i rozplanowanie prostokątne. Znajduje się on w centrum wsi, po północnej stronie drogi prowadzącej do Kołaty. Zachowało się tu dwanaście nagrobków bez tablic (pochowano tu m.in. ludzi o nazwiskach "Michelis" i "Sauer"), część przemieszczona i rozkopana. Przez cmentarz przebiega ścieżka do sąsiadującego gospodarstwa. Prawdopodobnie w 1992 dokonano tutaj ekshumacji zbiorowej mogiły z siedemnastoma ciałami, które przeniesiono na poznański cmentarz Miłostowo, gdzie znajduje się kwatera żołnierzy Wehrmachtu. Z opłotowania nekropolii pozostały nikłe elementy, a teren porastają trawy, bzy i akacja.

</doc>
<doc id="359260" url="https://pl.wikipedia.org/wiki?curid=359260" title="Jerzyska">
Jerzyska

Jerzyska – wieś w Polsce położona w województwie mazowieckim, w powiecie węgrowskim, w gminie Łochów.
W latach 1954–1959 wieś należała i była siedzibą władz gromady Jerzyska, po jej zniesieniu w gromadzie Łochów. W latach 1975–1998 miejscowość administracyjnie należała do województwa siedleckiego.
Liczba stałych mieszkańców wynosi ok. 100 osób, przy czym w północnej części wsi znajduje się duże skupisko działek letniskowych ("Jerzyska Letnisko").
We wsi znajduje się kościół murowany o prostej architekturze, wybudowany w latach 1948-1965.
W dniach 13 – 15 sierpnia 1944 r. rozegrała się tam bitwa pomiędzy żołnierzami I Kompanii  32 Pułku Piechoty Armii Krajowej i w jej składzie oddziału Narodowych Sił Zbrojnych z Wołomina z przeważającymi siłami 7 Dywizji Piechoty Wehrmachtu.
W lesie na zachód od Jerzysk znajduje się obecnie kilkuczęściowy pomnik upamiętniający poległych oraz groby, przy których w rocznicę wydarzenia odbywają się apele lub msze św. polowe. 
Wieś leży w obszarze Puszczy Kamienieckiej i Nadbużańskiego Parku Krajobrazowego.
Wieś jest siedzibą rzymskokatolickiej parafii św. Stanisława Kostki. We wsi znajduje się także cmentarz parafialny.

</doc>
<doc id="359261" url="https://pl.wikipedia.org/wiki?curid=359261" title="Jesionna (województwo łódzkie)">
Jesionna (województwo łódzkie)

Jesionna – wieś w Polsce położona w województwie łódzkim, w powiecie łaskim, w gminie Wodzierady.
W latach 1975–1998 miejscowość administracyjnie należała do województwa sieradzkiego.
W 2011 roku liczba ludności wynosiła 52 osoby.

</doc>
<doc id="359263" url="https://pl.wikipedia.org/wiki?curid=359263" title="Jesionowiec">
Jesionowiec

Jesionowiec (niem. "Jeschonowitz", w latach 1930–1945 "Eschenwalde") – wieś w Polsce, położona w województwie warmińsko-mazurskim, w powiecie szczycieńskim, w gminie Wielbark, przy linii kolejowej Szczytno – Wielbark, ok. 4 km na północny wschód od drogi Wielbark – Szczytno.
W latach 1975–1998 miejscowość należała administracyjnie do województwa olsztyńskiego.
Jesionowiec ma charakter ulicówki o zwartej zabudowie z zachowanymi drewnianymi chałupami z końca XIX i początku XX wieku. Przy zachodniej części miejscowości płynie struga Czarka.
Nazwa.
Jeschonowitz to dawna mazursko-pruska nazwa miejscowości, która funkcjonowała do 6 września 1930 roku, kiedy to zmieniono nazwę na niemiecki Eschenwalde. Po II wojnie światowej miejscowość Eschenwalde zmieniono ostatecznie 12 listopada 1946 roku na polską nazwę Jesionowiec.
Historia.
W 1782 miejscowość wzmiankowana jako osada z buda potażowa i 4 mieszkańcami. Jesionowiec został założony na obszarze osuszonych bagien Szymany.

</doc>
<doc id="359264" url="https://pl.wikipedia.org/wiki?curid=359264" title="Jesówka">
Jesówka

Jesówka – wieś w Polsce położona w województwie mazowieckim, w powiecie piaseczyńskim, w gminie Piaseczno.
Wieś szlachecka Jesewa położona była w drugiej połowie XVI wieku w powiecie czerskim ziemi czerskiej województwa mazowieckiego. W latach 1975–1998 miejscowość administracyjnie należała do województwa warszawskiego.

</doc>
<doc id="359265" url="https://pl.wikipedia.org/wiki?curid=359265" title="Jeszkotle">
Jeszkotle

Jeszkotle, niem. Jäschkittel – wieś w Polsce położona w województwie opolskim, w powiecie brzeskim, w gminie Grodków.
Zabytki.
Do wojewódzkiego rejestru zabytków wpisane są:

</doc>
<doc id="359266" url="https://pl.wikipedia.org/wiki?curid=359266" title="Jeszkowice">
Jeszkowice

Jeszkowice – wieś w Polsce położona w województwie dolnośląskim, w powiecie wrocławskim, w gminie Czernica.
Podział administracyjny.
W latach 1975–1998 miejscowość administracyjnie należała do województwa wrocławskiego.
Hydrologia.
We wsi znajduje się Stopień Wodny Janowice.
Historia.
Pierwsza wzmianka o wsi (pod nazwą "Jatscovici") pochodzi z 1272 roku przy okazji namawiania opata klasztor św. Wincentego we Wrocławiu, Wilhelma, przez księcia Henryka IV Probusa do wydzierżawienia wsi książęcemu zaufanemu - Szymonowi Gallikowi, który najprawdopodobniej był agentem króla Ottokara. Wcześniej Jeszkowice należały do wnuka Piotra Włostowica, Leonarda.
W późniejszych latach wieś należała m.in. do rycerza Johanna z Langinveltu, klasztoru augustianów we Wrocławiu, rodziny Saurmów (panującej w Jelczu), rodziny von Dyhrn-Schoenau.

</doc>
<doc id="359267" url="https://pl.wikipedia.org/wiki?curid=359267" title="Jeziernia">
Jeziernia

Jeziernia – wieś w Polsce, położona w województwie lubelskim, w powiecie tomaszowskim, w gminie Tomaszów Lubelski. 
W latach 1975–1998 wieś administracyjnie należała do województwa zamojskiego.

</doc>
<doc id="359268" url="https://pl.wikipedia.org/wiki?curid=359268" title="Jeziernik (powiat nowodworski)">
Jeziernik (powiat nowodworski)

Jeziernik – wieś w Polsce położona w województwie pomorskim, w powiecie nowodworskim, w gminie Ostaszewo na obszarze Żuław Wiślanych. Wieś jest siedzibą sołectwa "Jeziernik", w skład którego wchodzą również Komarówka i Lubiszynek Pierwszy. Wieś znajduje się na szlaku Żuławskiej Kolei Dojazdowej.
W latach 1975–1998 miejscowość położona była w województwie elbląskim.
Zabytki.
Według rejestru zabytków NID na listę zabytków wpisany jest kościół pw. św. Jerzego, nr rej.: A-181 z 8.04.1960.

</doc>
<doc id="359269" url="https://pl.wikipedia.org/wiki?curid=359269" title="Jezierze">
Jezierze

Jezierze (kaszb. "Jezerzé", niem. "Vorwerk Karlshof") – wieś w Polsce położona w województwie pomorskim, w powiecie bytowskim, w gminie Kołczygłowy.
W latach 1975–1998 miejscowość administracyjnie należała do województwa słupskiego.
Wieś stanowi sołectwo gminy Kołczygłowy.

</doc>
<doc id="359270" url="https://pl.wikipedia.org/wiki?curid=359270" title="Jezierzyce Kościelne">
Jezierzyce Kościelne

Jezierzyce Kościelne – wieś w Polsce położona w województwie wielkopolskim, w powiecie leszczyńskim, w gminie Włoszakowice, na skraju Przemęckiego Parku Krajobrazowego.
Pierwsza wzmianka o Jezierzycach pochodzi z 1399 i była wtedy to wieś rycerska, Iezerzicze. Kościół parafialny w Jezierzycach istniał już w XV wieku. W 1566 roku Jezierzyce wraz z sąsiednimi Gołanicami należało do Gołanickiego. W 1670 kościół podporządkowano parafii w Gołanicach. Pod koniec XIX wieku używano nazwy Jezierzyce Niemieckie (niem. "Jeseritz Deutsch"), w odróżnieniu od Jezierzyc Polskich w powiecie kościańskim. Miejscowość należała wtedy do powiatu wschowskiego i liczyła 65 domostw oraz 463 mieszkańców (wśród nich 28 ewangelików)
W latach 1975–1998 miejscowość administracyjnie należała do województwa leszczyńskiego.
W Jezierzycach Kościelnych znajduje się zabytkowy drewniany kościół parafialny pw. św. Michała Archanioła z wieżą zbudowaną w 1806, ze starszym wyposażeniem. We wsi znajduje się również przydrożna kapliczka z I poł. XIX wieku.
Przez Jezierzyce przebiega niebieski szlak im. Karola Kurpińskiego, z Trzciela do Wąsosza.
We wsi znajduje się mleczarnia.

</doc>
<doc id="359271" url="https://pl.wikipedia.org/wiki?curid=359271" title="Jezierzyce Wielkie">
Jezierzyce Wielkie

Jezierzyce Wielkie (niem. "Groß Jeseritz") – wieś w Polsce położona w województwie dolnośląskim, w powiecie wrocławskim, w gminie Jordanów Śląski.
Podział administracyjny.
W latach 1975–1998 miejscowość administracyjnie należała do województwa wrocławskiego.
Położenie.
Wieś ulicówka położona na terenie lekko sfalowanym na wysokości około 150 m n.p.m.
Prehistoria.
Wykopaliska stwierdziły tu osadnictwo kultury unietyckiej i łużyckiej.
Obiekty zabytkowe.
We wsi istnieje kilka zabytkowych, budynków.
Krótki opis.
We wsi znajduje się sklep spożywczo-przemysłowy. Na północ od miejscowości, na wzgórzu, znajduje się żwirownia, a na jej zboczach istnieje dużo nor króliczych.
Historia.
Historia wsi i dóbr.
W 1783 r. Jezierzyce Wielkie stanowią własność skarbu państwa i liczą 210 mieszkańców. W 1845 r. miejscowość nadal należy do skarbu państwa. Znajduje się w niej: 1 wolne sołectwo, wiatrak, 47 domów. Hoduje się 860 owiec i 144 sztuki bydła. Wśród 336 mieszkańców jest 7 rzemieślników. W 1898 r. podaje się trzech właścicieli i majątku: Emila Winklera (od 1857 r.), Annę Hiersemann oraz Eugeniusza Hiersemanna (w posiadaniu tej rodziny od 1874 r.) oraz K. Boelkel. Gospodarka opiera się na hodowli bydła i trzody chlewnej oraz uprawie buraków cukrowych. W 1937 r. wieś należy do pani Wally Gellner (której rodzina posiada ją od 1857 r.) oraz 5 innych osób. Duże znaczenie ma hodowla trzody chlewnej.
Wykaz właścicieli wsi.
od 1783 r., 1845 r. - skarb państwa
od 1857 r., 1898 r. - Emil Winkler
od 1857 r., 1937 r. - rodzina Gellnerów
od 1868 r., 1917 r. - R. Seeliger
od 1874 r. - rodzina Hiersemann
1898 r. - ww. oraz Anna Hiersemann i Eugeniusz Hiersemann
1917 r. - O. Hiersemann, E. Winkler, K. Boelkel
1937 r. - Wally Gellner oraz 5 innych właścicieli

</doc>
<doc id="359272" url="https://pl.wikipedia.org/wiki?curid=359272" title="Jezierzysk">
Jezierzysk

Jezierzysk – wieś w Polsce położona w województwie podlaskim, w powiecie białostockim, w gminie Czarna Białostocka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Niepokalanego Serca Najświętszej Maryi Panny w Marianowie.

</doc>
<doc id="359273" url="https://pl.wikipedia.org/wiki?curid=359273" title="Jeziora-Nowina">
Jeziora-Nowina

Jeziora-Nowina – wieś w Polsce położona w województwie mazowieckim, w powiecie grójeckim, w gminie Pniewy.
W latach 1975–1998 miejscowość administracyjnie należała do województwa radomskiego.
W latach 1975–1998 miejscowość administracyjnie należała do województwa radomskiego. 

</doc>
<doc id="359274" url="https://pl.wikipedia.org/wiki?curid=359274" title="Jeziorany-Kolonie">
Jeziorany-Kolonie

Jeziorany-Kolonie – wieś w Polsce położona w województwie warmińsko-mazurskim, w powiecie olsztyńskim, w gminie Jeziorany.
W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.

</doc>
<doc id="359275" url="https://pl.wikipedia.org/wiki?curid=359275" title="Jeziora Wielkie">
Jeziora Wielkie

Jeziora Wielkie – wieś w Polsce położona w województwie kujawsko-pomorskim, w powiecie mogileńskim, w gminie Jeziora Wielkie.
Podział administracyjny.
W latach 1954–1972 wieś należała i była siedzibą władz gromady Jeziora Wielkie. W latach 1975–1998 miejscowość administracyjnie należała do województwa bydgoskiego. Miejscowość jest siedzibą gminy Jeziora Wielkie.
Demografia.
Według Narodowego Spisu Powszechnego (III 2011 r.) liczyła 663 mieszkańców. Jest drugą co do wielkości miejscowością gminy Jeziora Wielkie.
Zobacz też.
Inne miejscowości o zbliżonej nazwie

</doc>
<doc id="359276" url="https://pl.wikipedia.org/wiki?curid=359276" title="Jeziorek (województwo podlaskie)">
Jeziorek (województwo podlaskie)

Jeziorek – wieś w Polsce położona w województwie podlaskim, w powiecie sokólskim, w gminie Szudziałowo.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Wincentego Ferreriusza i św. Bartłomieja Apostoła w Szudziałowie.

</doc>
<doc id="359277" url="https://pl.wikipedia.org/wiki?curid=359277" title="Jeziorki Kosztowskie">
Jeziorki Kosztowskie

Jeziorki Kosztowskie (niem. "Schönsee") – wieś w Polsce położona w województwie wielkopolskim, w powiecie pilskim, w gminie Wysoka.
W latach 1975–1998 miejscowość administracyjnie należała do województwa pilskiego.

</doc>
<doc id="359278" url="https://pl.wikipedia.org/wiki?curid=359278" title="Jeziorki Wielkie">
Jeziorki Wielkie

Jeziorki Wielkie (niem. "Schöntal", do 1930 "Groß Jesziorken") – wieś w Polsce położona w województwie warmińsko-mazurskim, w powiecie gołdapskim, w gminie Gołdap.
W latach 1975–1998 miejscowość administracyjnie należała do województwa suwalskiego.

</doc>
<doc id="359279" url="https://pl.wikipedia.org/wiki?curid=359279" title="Nowy Cmentarz Żydowski we Wrocławiu">
Nowy Cmentarz Żydowski we Wrocławiu

Nowy Cmentarz Żydowski we Wrocławiu – piąty pod względem wielkości kirkut w Polsce, zajmujący powierzchnię ok. 11 ha., obecnie cmentarz Gminy Żydowskiej we Wrocławiu. 
Historia.
Gdy z końcem XIX wieku zaczęło brakować miejsca na cmentarzu przy ul. Ślężnej, starszy gminy żydowskiej Eduard Sachs podjął się starania o przydzielenie nowego miejsca. Zakupiono wówczas we wsi Cosel (Kozanów) przy Szosie Berlińskiej (późniejsza Flughafenstrasse, obecnie ul. Lotnicza) 50 mórg ziemi. W 1900 teren ten został ogrodzony, po czym wykonane zostały niezbędne prace ziemne, w maju kolejnego roku rozpoczęto prace budowlane, a 14 lutego 1902 nekropolia została poświęcona i otwarta.
Na terenie cmentarza powstała monumentalna kaplica cmentarna, połączona 20-metrowym arkadowym krużgankiem z budynkiem kostnicy. Zespół tych budynków znajdował się po lewej stronie od głównego wejścia na cmentarz. Na tej samej wysokości został wybudowany dwupiętrowy dom zarządu. Mieściła się w nim kancelaria, kwiaciarnia, mieszkania ogrodnika, inspektora oraz grabarza. Głównymi projektantami budynków zaplecza byli bracia Paul i Richard Ehrlich, znani we Wrocławiu m.in. z takich projektów jak wrocławski Szpital Żydowski – obecnie szpital kolejowy przy ul. Wiśniowej. W 1918 cmentarz powiększono do 11 ha.
W południowej części cmentarza utworzono, po I wojnie światowej, pole honorowe (58 m x 28 m), które zostało poświęcone pamięci żydowskich żołnierzy poległych na froncie. Na jego szczycie stanął owalny tolos, na którym zostały wyryte 432 nazwiska żołnierzy.
W czasie II wojny światowej z polecenia NSDAP w budynkach cmentarza urządzono stację szpitalną. Resztę budynków przeznaczono dla mieszanych rodzin aryjsko-żydowskich na lokale mieszkalne. Po zamknięciu lecznicy, mieszane małżeństwa zostały wywiezione do obozów w Gross-Rosen i Bergen-Belsen, obiekt zaś oddano pod nadzór i użytkowanie wojsku. Jedynie kostnica służyła zgodnie z przeznaczeniem. W latach powojennych budynek zarządu i kaplica zostały wysadzone w powietrze.
Cmentarz znajduje się przy ulicy Lotniczej 51, na osiedlu Kozanów. Od strony północnej ograniczony jest ulicą Pilczycką.
Dojazd do cmentarza zapewniają dzienne linie tramwajowe nr: 3, 10, 20, 33, – przystanek: "Bajana" oraz nocne linie autobusowe nr: 243, 246 oraz 253 – przystanek "Bajana".
Zachowane nagrobki.
26 września 1983 cmentarz został wpisany do rejestru zabytków. Do dzisiejszych czasów zachowało się ogrodzenie, a także brama z płaskorzeźbami oraz wytyczone niegdyś ścieżki. Przetrwał dom przedpogrzebowy i krużganek – choć obydwa mocno podniszczone. Na cmentarzu zachowały się także oryginalne nagrobki (macewy), grobowce oraz płyty nagrobne, na których są wspominane ofiary Holokaustu, niemające nigdzie swego grobu. Na cmentarzu zachowało się około 8000 nagrobków. Znajduje się tu jedyny znany na Dolnym Śląsku ohel zbudowany ok. 1909 na grobie Miny Ciry Majzel.
Osobliwością jest kwatera dla pochówków kremacyjnych, gdyż palenie zwłok jest zakazane w tradycyjnym judaizmie, dozwolone jednak w judaizmie reformowanym. Pierwszy pochówek kremacyjny odbył się w 1907, a w latach 1920. wydzielono w tym celu specjalną kwaterę. Został tu pochowany m.in. matematyk Ernst Steinitz w 1928.

</doc>
<doc id="359280" url="https://pl.wikipedia.org/wiki?curid=359280" title="Jeziorki Zabartowskie">
Jeziorki Zabartowskie

Jeziorki Zabartowskie – wieś w Polsce położona w województwie kujawsko-pomorskim, w powiecie nakielskim, w gminie Mrocza.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 60 mieszkańców. Jest najmniejszą miejscowością gminy Mrocza.

</doc>
<doc id="359281" url="https://pl.wikipedia.org/wiki?curid=359281" title="Jeziorowice (wieś)">
Jeziorowice (wieś)

Jeziorowice – wieś w Polsce położona w województwie śląskim, w powiecie zawierciańskim, w gminie Żarnowiec.
Wieś królewska, położona była w drugiej połowie XVI wieku w powiecie lelowskim województwa krakowskiego, jej tenutariuszem w 1595 roku był Andrzej Potocki.
W latach 1954–1961 wieś należała i była siedzibą władz gromady Jeziorowice, po jej zniesieniu w gromadzie Otola. W latach 1975–1998 miejscowość administracyjnie należała do województwa katowickiego
Nazwa.
Nazwę miejscowości w zlatynizowanej staropolskiej formie "Jezyorowycze villa" wymienia w latach (1470-1480) Jan Długosz w księdze "Liber beneficiorum dioecesis Cracoviensis".
Historia.
W XV wieku była to wieś królewska wzmiankowana przez Długosza, należąca do parafii Żarnowiec. W początkach XVI wieku źródła wymieniają w Jeziorowicach 7. kmieci. W 1627 w wyniku szalejącej wówczas zarazy we wsi było 3. kmieci. Około 1650 wieś została oddana w zastaw. Według lustracji z 1660 powstało tu wydzielone ze starostwa żarnowieckiego, starostwo niegrodowe jeziorowickie wraz z folwarkiem i przyległościami w województwie krakowskim, powiecie lelowskim. W 1771 Jeziorowice były e posiadaniu Antoniego Sikorskiego, miecznika chęciński. W latach 1773–1775 na sejmie warszawskim Rzeczypospolitej, udzielono Sikorskiemu na 40 lat w posiadanie starostwo jeziorowickie, za wykonanie przez niego melioracji za sumę 40 000 zł z warunkiem, że nie ustąpi z tej posiadłości wcześniej niż Skarb Rzeczypospolitej wypłaci mu rzeczoną sumę. W XIX wieku Jeziorowice wraz z folwarkiem należącym do dóbr Małoszyce zostały wcielone do majoratu Żarnowiec. Za czasów Królestwa Polskiego Małoszyce, Otola i Jeziorowice złączono w jedną całość, pod nazwą Dobra Małoszyce i nadano w 1877 generałowi Fejchtnerowi. W 1906 Jeziorowice zaliczane dotychczas do parafii pw. św. Wojciecha w Łanach Wielkich, włączono do parafii Rokitno. W roku tym w spisach wykazano 57 gospodarstw i 44 domy. W 1988 w Jeziorowicach było 50 domów.
W XV–XVI wieku we wsi istniała karczma, a w XVIII – przełom XIX/XX wieku szkoła i folwark.
Wykaz ludności na przestrzeni dziejów.
Wykaz na podstawie danych z gminy Żarnowiec.

</doc>
<doc id="359282" url="https://pl.wikipedia.org/wiki?curid=359282" title="Jeziory Dolne">
Jeziory Dolne

Jeziory Dolne – wieś w Polsce położona w województwie lubuskim, w powiecie żarskim, w gminie Brody.
W latach 1975–1998 miejscowość administracyjnie należała do województwa zielonogórskiego.
Przez wieś przepływa rzeka Werdawa.
Zabytki.
Do wojewódzkiego rejestru zabytków wpisane są:

</doc>
<doc id="359283" url="https://pl.wikipedia.org/wiki?curid=359283" title="Jeziory Wielkie (Polska)">
Jeziory Wielkie (Polska)

Jeziory Wielkie – wieś w Polsce położona w województwie wielkopolskim, w powiecie średzkim, w gminie Zaniemyśl.
W latach 1975–1998 miejscowość administracyjnie należała do województwa poznańskiego.
Od 1 sierpnia 2019 roku Jeziory Wielkie posiadają bezpośrednie połączenie autobusowe z Kórnikiem i Poznaniem – linie nr 560 i 561 obsługiwane przez Kombus na zlecenie Zarządu Transportu Miejskiego w Poznaniu.

</doc>
<doc id="359284" url="https://pl.wikipedia.org/wiki?curid=359284" title="Jeziory Wysokie">
Jeziory Wysokie

Jeziory Wysokie – wieś w Polsce położona w województwie lubuskim, w powiecie żarskim, w gminie Brody.
W latach 1975–1998 miejscowość administracyjnie należała do województwa zielonogórskiego.

</doc>
<doc id="359285" url="https://pl.wikipedia.org/wiki?curid=359285" title="Jeziorzec">
Jeziorzec

Jeziorzec – wieś w Polsce położona w województwie łódzkim, w powiecie tomaszowskim, w gminie Rzeczyca.
W latach 1975–1998 miejscowość administracyjnie należała do województwa piotrkowskiego.

</doc>
<doc id="359286" url="https://pl.wikipedia.org/wiki?curid=359286" title="Jeziórka">
Jeziórka

Jeziórka – wieś w Polsce położona w województwie mazowieckim, w powiecie grójeckim, w gminie Pniewy.
Wieś Jeziora Małe była własnością Opactwa Benedyktynów w Płocku, odstąpiona księciu Trojdenowi w 1338 roku. 
W latach 1954–1958 wieś należała i była siedzibą władz gromady Jeziórka, po jej zniesieniu w gromadzie Pniewy. W latach 1975–1998 miejscowość administracyjnie należała do województwa radomskiego. Położona nad rzeką Jeziorką, dopływem Wisły.
We wsi znajduje się kościół i zabytkowa dzwonnica z XVII w. Kościół jest siedzibą parafii pod wezwaniem Przemienienia Pańskiego, należącej do dekanatu grójeckiego, archidiecezji warszawskiej.
W latach 1975–1998 miejscowość administracyjnie należała do województwa radomskiego.

</doc>
<doc id="359287" url="https://pl.wikipedia.org/wiki?curid=359287" title="Jeziórko (województwo mazowieckie)">
Jeziórko (województwo mazowieckie)

Jeziórko – wieś w Polsce położona w województwie mazowieckim, w powiecie piaseczyńskim, w gminie Prażmów.
W miejscowości znajdują się: kort tenisowy, dwa sklepy wielobranżowe, stadniny koni, a także przystanek kolejowy Ustanówek. W budynku OSP znajduje się świetlica środowiskowa i Mazowieckie Małe Przedszkole. W latach 1975–1998 miejscowość administracyjnie należała do województwa warszawskiego.

</doc>
<doc id="359288" url="https://pl.wikipedia.org/wiki?curid=359288" title="Jezuicka Struga">
Jezuicka Struga

Jezuicka Struga – wieś w Polsce położona w województwie kujawsko-pomorskim, w powiecie inowrocławskim, w gminie Rojewo.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 329 mieszkańców. Jest czwartą co do wielkości miejscowością gminy Rojewo.

</doc>
<doc id="359289" url="https://pl.wikipedia.org/wiki?curid=359289" title="Jeżew">
Jeżew

Jeżew – wieś w Polsce położona w województwie łódzkim, w powiecie poddębickim, w gminie Zadzim. Miejscowość położona jest na Wysoczyźnie Łaskiej.
W skład sołectwa oprócz Jeżewa wchodzi także osada Jeżew PGR.
Historia.
Pierwsza wzmianka o Jeżewie, który wraz z sąsiednim Kłoniszewem był własnością Porajów Jeżewskich, pochodzi z 1386 roku. Zawisza z Jeżewa był w latach 1405-1416 wojskim mniejszym sieradzkim, a Jan z Jeżewa w latach 1437-1454 podczaszym sieradzkim. W XVIII wieku Jeżew był własnością Radoszewskich, a następnie aż do II wojny światowej Wituskich. 
4 grudnia 1863 roku w lasach jeżewskich (między Jeżewem a Kłoniszewem) starł się z Rosjanami oddział kpt. Jana Birtusa i Żuława liczący 62 jeźdźców. W czasie bitwy ranny Jan Birtus dostał się do niewoli i został rozstrzelany w Łodzi. Na miejscu bitwy znaleziono ciała 5 powstańców. Rozpoznano: Kaczajkę z Prusinowic, lat 24 i Walerego Rugaczewskiego z Puczniewa, lat 22. Nie ma mogiły poległych.
Ostatnim właścicielem majątku Jeżew był Feliks Wituski, który w 1917 roku odkupił go od swego ojca, także Feliksa. W 1945 roku majątek przeszedł na własność państwa. 
W latach 1954–1966 wieś należała i była siedzibą władz gromady Jeżew, po jej zniesieniu w wyniku przeniesienia siedziby w gromadzie Kłoniszew. W latach 1975–1998 miejscowość administracyjnie należała do województwa sieradzkiego. 
W 2012 roku we wsi Jeżew kręcone były sceny do filmu "Ida", który zdobył Oskara w 2014 roku w kategorii "Najlepszy film nieanglojęzyczny".
W 2020 roku na przystanku PKS w Jeżewie w ramach projektu "Folkowe przystanki - śródpolne galerie" powstały wielkoformatowe reprodukcje obrazów Stanisława Wyspiańskiego "Słoneczniki" i "Portret Józia Feldmana." Organizatorem projektu jest "Fundacja Tu Brzoza" z Nowego Pudłowa koło Poddębic, a autorem reprodukcji jest Sylwester Stabryła.

</doc>
<doc id="359290" url="https://pl.wikipedia.org/wiki?curid=359290" title="Jeżewnica (województwo pomorskie)">
Jeżewnica (województwo pomorskie)

Jeżewnica – wieś kociewska w Polsce położona w województwie pomorskim, w powiecie starogardzkim, w gminie Osiek na obszarze Borów Tucholskich i przy drodze wojewódzkiej nr .
W latach 1975–1998 miejscowość administracyjnie należała do województwa gdańskiego.

</doc>
<doc id="359291" url="https://pl.wikipedia.org/wiki?curid=359291" title="Jeżewo-Wesel">
Jeżewo-Wesel

Jeżewo-Wesel – wieś w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość administracyjnie należała do województwa ciechanowskiego. 1 stycznia 2003 kolonia Jeżewo została zlikwidowana jako osobna miejscowość i weszła w skład wsi Jeżewo-Wesel.

</doc>
<doc id="359292" url="https://pl.wikipedia.org/wiki?curid=359292" title="Jeżopole">
Jeżopole

Jeżopole – część miasta Lututów (do 31 grudnia 2019 część wsi Lututów) w Polsce, położona w województwie łódzkim, w powiecie wieruszowskim, w gminie Lututów.
Do 31 grudnia 2006 wieś, istniały części wsi: Janusz, Kornelin, Walknówek.
W latach 1975–1998 Jeżopole administracyjnie należało do województwa sieradzkiego.

</doc>
<doc id="359293" url="https://pl.wikipedia.org/wiki?curid=359293" title="Jeżowa">
Jeżowa

Jeżowa (niem. "Jezowa") – wieś w Polsce położona w województwie śląskim, w powiecie lublinieckim, w gminie Ciasna.
Części wsi.
W latach 1975–1998 miejscowość administracyjnie należała do województwa częstochowskiego.
Historia.
Wieś powstała w XIV stuleciu. 20 grudnia 1422 roku książę Bernard, właściciel Dobrodzienia przekazał Jeżową w darze swojemu rycerzowi Hansowi, który zginął potem w walce z husytami, a w roku 1434 od jego córki Siguny odkupił Jeżową Jan Stroll z Pawonkowa. Stroll, oprócz synów Jana i Piotra, miał dwie córki: Elżbieta wyszła w 1466 roku za Bartłomieja Biesa; Katarzyna wstąpiła do klasztoru w Czarnowąsach, rezygnując z dochodów Jeżowej pod warunkiem, że bracia będą wypłacać klasztorowi 4 grzywny rocznie. Właściciele Jeżowej, podobnie jak i innych miejscowości, bezustannie się zmieniali, u schyłku XVIII wieku byli nimi m.in. dwaj pruscy kapitanowie Feliks von Stümer i Dionizy von Jeanneret (dorobił się generalskich szlif). Tutaj urodził się w 1817 roku Jan Baptysta Respondek – wykładowca seminarium duchownego w Poznaniu i poseł do parlamentu pruskiego, oraz Grzegorz Erlebach wyświęcony w 1979 roku, aktualnie jest audytorem Trybunału Roty Rzymskiej (Rota Romana, najwyższy sąd papieski). Od roku 1905 istniała formalnie szkoła dokształcająca dla chłopców, w której przez dwa lata uczono rolnictwa, sadownictwa, zasad nawożenia i innych pożytecznych rzeczy, ale w praktyce ta wiejska szkoła zawodowa działała tu dość anemicznie. Jesienią 1910 roku próbowano ją wreszcie "rozruszać". Miało do niej uczęszczać dobrowolnie 32 chłopców w wieku od 14 do 18 lat, jednak frekwencja nie była zbyt wysoka. W listopadzie 1867 roku stanęła w Jeżowej nowoczesna murowana szkoła. Jej budynek stoi zresztą do dzisiaj. W 1926 roku wybudowano nową szkołę wydając na ten cel 27 tys. marek, plus 1440 marek na boisko sportowe w zachodniej części wsi. W roku 1929 szkoły dokształcające doczekały się również dziewcząt, które zajmowały się szyciem i gotowaniem. We wsi konsekrowany w 1960 roku kościół św. Jadwigi Śląskiej, o pięknie zdobionym wnętrzu. W pobliżu lasy mieszane (dęby, buki), 2 km w kierunku zachodnim, na Przywarach, rezerwat cisów utworzony w 1957 roku na obszarze 8 ha, a przy starej leśniczówce Sobkowe czysty drzewostan bukowy. Ze wzniesienia, które nazywane jest Jeżowską Górką (289 m n.p.m.) rozległy widok na dolinę Liswarty, dostrzec stąd można również zabytkowy kościół w Lubecku oraz inne obiekty. Jest to końcowy fragment długiej i wysokiej wydmy polodowcowej. W tym najwyższym w gminie Ciasna punkcie postawiono w roku 1926 drewnianą wieżę triangulacyjną, służącą głównie do pomiaru terenu metodą trójkątów. Wieża po 50 latach zawaliła się. Na jej miejscu wybudowano nową wieżę przeciwpożarową. Podczas I wojny światowej (1914-1918) powołano na front 73 mężczyzn, z których 27 poległo, a tablica z ich nazwiskami umieszczono w kapliczce. Plebiscyt w marcu 1921 roku przyniósł w Jeżowej 219 głosów za Niemcami i 158 za Polską. Liczba mieszkańców Jeżowej wynosiła w roku 1819 – 473, w roku 1867 – 593, w roku 1910 – 660, rozwijając się w tempie raczej umiarkowany. Na dzień dzisiejszy liczba ta niestety zmalała do 550 osób. Powierzchnia Jeżowej to 946 ha, w tym 718 ha użytków rolnych i 133 ha lasu.
W 1936 władze hitlerowskie, chcąc zatrzeć słowiańskie pochodzenie nazwy wsi, przemianowały ją na "Kreuzenfeld" (w dosłownym tłumaczeniu "krzyżowe pole").
Kościół św. Jadwigi.
We wsi znajduje się kościół św. Jadwigi z lat 1958–1960.

</doc>
<doc id="359294" url="https://pl.wikipedia.org/wiki?curid=359294" title="Jeżowe">
Jeżowe

Jeżowe – wieś w Polsce, położona w województwie podkarpackim, w powiecie niżańskim, w gminie Jeżowe. Jest jedną z największych wsi w Polsce, zaś 7. na Podkarpaciu.
Na terenie wsi utworzono pięć sołectw: Jeżowe Centrum (w roku 2020 było 1625 mieszkańców), Jeżowe Podgórze (1871), Jeżowe Zagościniec (906), Jeżowe Kameralne (746) i Jeżowe Zaborczyny (142)
W latach 1954–1972 wieś należała i była siedzibą władz gromady Jeżowe. W latach 1975–1998 miejscowość administracyjnie należała do województwa tarnobrzeskiego.
Jeżowe zostało założone przez króla Zygmunta Augusta w roku 1554. Przed rokiem 1748 wieś znana była pod nazwami Jeżów, Jeżowo i Wola Jeżowa.
Położenie.
Jeżowe położone jest na północy województwa podkarpackiego, w odległości 39 km od Rzeszowa, w powiecie niżańskim. Miejscowość leży z dala od wielkich i tłocznych aglomeracji. Ciągnie się wzdłuż rzeki zwanej Jeżówką. Przez jej obszar biegnie droga ekspresowa S19 relacji Rzeszów – Lublin, droga wojewódzka nr 878 i droga wojewódzka nr 861 relacji Bojanów – Kopki.
Religia.
W Jeżowem znajdują się 2 parafie rzymskokatolickie, które należą do dekanatu rudnickiego:

</doc>
<doc id="359295" url="https://pl.wikipedia.org/wiki?curid=359295" title="Jeżowice">
Jeżowice

Jeżowice – wieś sołecka w Polsce położona w województwie świętokrzyskim, w powiecie włoszczowskim, w gminie Włoszczowa.
W latach 1975–1998 miejscowość administracyjnie należała do województwa kieleckiego.
Etymologia.
Nazwa wsi pochodzi od nazwy osobowej Jeż z sufiksem -owice, co daje nazwę miejscowości.
Historia.
Jeżowice, wieś w powiecie włoszczowskim. 
W roku 1359 Kazimierz Wielki, potwierdza sprzedaż Jeżowic przez dziedziców z Bieganowa, kościołowi gnieźnieńskiemu za 110 grzywien,potwierdzeniem są zapisy w Kodeksach (Kodeks Wielkopolski, s.1409, 1495 i Kodeks małopolski s.132, s.164).
Według spisu powszechnego z roku 1921 miejscowość Jeżowice - wieś, posiadała 47 domów i 289 mieszkańców

</doc>
<doc id="359296" url="https://pl.wikipedia.org/wiki?curid=359296" title="Jeżów Sudecki">
Jeżów Sudecki

Jeżów Sudecki (niem. "Grunau") – wieś w Polsce położona w województwie dolnośląskim, w powiecie karkonoskim, w gminie Jeżów Sudecki, na pograniczu Gór Kaczawskich i Kotliny Jeleniogórskiej w Sudetach Zachodnich.
Lotnisko.
Na terenie Jeżowa Sudeckiego znajduje się Góra Szybowcowa. Od roku 1924 na Górze Szybowcowej znajduje się czynne lotnisko, którego właścicielem jest ZHP. W okresie międzywojennym w istniejącej wówczas na terenie tegoż lotniska szkole szybowcowej Wolfa Hirtha swoje pierwsze lotnicze szlify zdobywała Hanna Reitsch.
Koleje.
W Jeżowie Sudeckim znajduje się przystanek kolejowy Jeżów Sudecki na linii kolejowej Jelenia Góra–Żagań przez Lwówek Śląski. Połączenie było kilkakrotnie zawieszane, ale przewozy zostały wznowione i są realizowane szynobusem przez Koleje Dolnośląskie.
Podział administracyjny.
W latach 1975–1998 miejscowość administracyjnie należała do województwa jeleniogórskiego. Miejscowość jest siedzibą władz gminy Jeżów Sudecki.
Demografia.
Jest największą miejscowością gminy Jeżów Sudecki. Według Narodowego Spisu Powszechnego Jeżów w 2011 roku miał 2613 mieszkańców.
Historia.
Osada wymieniana po raz pierwszy w 1299, w XV-XVII w. niewielki ośrodek górnictwa złota, które eksploatowano w pobliskim Małym Grzbiecie Gór Kaczawskich. W XVIII w. wieś tkaczy.
W 1928 roku w Jeżowie (Grunau) założono zakłady szybowcowe, których tradycję kontynuuje Zakład Szybowcowy Jeżów.
Zabytki.
Do wojewódzkiego rejestru zabytków wpisane są obiekty:

</doc>
<doc id="359297" url="https://pl.wikipedia.org/wiki?curid=359297" title="Jeżyczki">
Jeżyczki

Jeżyczki (do 1945 niem.: "Neuenhagen Abtei") - wieś w Polsce położona w województwie zachodniopomorskim, w powiecie sławieńskim, w gminie Darłowo.
Według danych z 28 września 2009 roku wieś miała 333 stałych mieszkańców.
W latach 1954–1972 wieś należała i była siedzibą władz gromady Jeżyczki. W latach 1975–1998 miejscowość położona była w województwie koszalińskim. Dawniej siedziba gminy Dobiesław.

</doc>
<doc id="359298" url="https://pl.wikipedia.org/wiki?curid=359298" title="Jeżyki">
Jeżyki

Jeżyki (do 1945 ) – wieś w Polsce, położona w województwie lubuskim, w powiecie gorzowskim, w gminie Bogdaniec. Według danych z 2012 r. liczyła 178 mieszkańców. Miejscowość została założona w 1773 r. w ramach kolonizacji fryderycjańskiej – zagospodarowania tzw. łęgów warciańskich. Od 1945 r. leży w granicach Polski.
W latach 1975–1998 miejscowość należała administracyjnie do województwa gorzowskiego.
Położenie.
Zgodnie z podziałem fizycznogeograficznym Polski według Kondrackiego teren, na którym położone są Jeżyki należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pradolina Toruńsko-Eberswaldzka oraz w końcowej klasyfikacji do mezoregionu Kotlina Gorzowska.
Miejscowość leży 7 km na południowy zachód od Gorzowa Wielkopolskiego.
Demografia.
Ludność w ostatnich 3 stuleciach:
Nazwa.
"Giesenaue" 1773; "Gross, Klein Giesenaue" 1788-1929; "Giesen" 1944; "Jeżyki" 1948.
Niemiecka nazwa pochodzi od nazwiska pruskiego radcy wojennego, generała "Giessen", prowadzącego prace przy obwałowaniu Warty, + "-au" (&lt; "-aue"). Człony odróżniające to "gross" „wielki” i "klein" „mały”.
Administracja.
Miejscowość jest siedzibą sołectwa Jeżyki.
Edukacja i nauka.
Dzieci uczęszczają do szkoły podstawowej w Lubczynie, zaś młodzież do gimnazjum w Bogdańcu.
Religia.
Miejscowość przynależy do parafii rzymskokatolickiej pw. Trójcy Świętej w Gorzowie. We wsi nie ma kościoła.
Sport i rekreacja.
Siedzibę ma tu piłkarski Klub Sportowy „Warta” Jeżyki, założony w 2003 roku.

</doc>
<doc id="359299" url="https://pl.wikipedia.org/wiki?curid=359299" title="Jęcznik">
Jęcznik

Jęcznik (niem. "Davidshof") – wieś w Polsce położona w województwie warmińsko-mazurskim, w powiecie szczycieńskim, w gminie Szczytno.
Leży przy DK53 prowadzącej ze Szczytna do Pasymia, w miejscu, w którym droga najbardziej zbliża się do jeziora Sasek Wielki.
W latach 1975–1998 miejscowość administracyjnie należała do województwa olsztyńskiego.
Wieś powstała w 1385 jako majątek ziemski, rozparcelowany dopiero w latach 20. XX wieku.
Zobacz też.
Jęczniki Małe, Jęczniki Wielkie

</doc>
<doc id="359300" url="https://pl.wikipedia.org/wiki?curid=359300" title="Jęczniki Małe">
Jęczniki Małe

Jęczniki Małe (kaszb. "Môłé Jăczniczi", niem. "Klein Jenznick") – osada w Polsce położona w województwie pomorskim, w powiecie człuchowskim, w gminie Człuchów.
Miejscowość w pobliżu drogi krajowej nr 25, jest częścią składową sołectwa Jęczniki Małe.
Prywatna wieś szlachecka położona była w drugiej połowie XVI wieku w województwie pomorskim. W latach 1975–1998 miejscowość administracyjnie należała do województwa słupskiego.
Historia.
Jęczniki (dziś Jęczniki Małe i Jęczniki Wielkie) notowane są w dokumentach źródłowych od roku 1350 – "villa Gynczknik". Podział wsi na Jęczniki Małe i Wielkie nastąpił w XV wieku, pojawia się wówczas forma pisowni "Jącnik" ewoluująca do obecnego brzmienia.

</doc>
<doc id="359301" url="https://pl.wikipedia.org/wiki?curid=359301" title="Jęczniki Wielkie">
Jęczniki Wielkie

Jęczniki Wielkie (dawniej "Jączonki Wielkie", kaszb. "Dużé Jãczniczi", niem. "Groß Jenznick") – wieś w Polsce położona w województwie pomorskim, w powiecie człuchowskim, w gminie Człuchów przy drodze krajowej nr 25. 
Wieś jest siedzibą sołectwa "Jęczniki Wielkie".
Wieś królewska starostwa człuchowskiego w województwie pomorskim w drugiej połowie XVI wieku. W latach 1954–1971 wieś należała i była siedzibą władz gromady Jęczniki Wielkie, po jej zniesieniu w gromadzie Człuchów. W latach 1946–1950 należała do województwa szczecińskiego, następnie od 1950 do 1975 do województwa koszalińskiego, a w okresie 1975–1998 do województwa słupskiego.

</doc>
<doc id="359302" url="https://pl.wikipedia.org/wiki?curid=359302" title="Jęczydół">
Jęczydół

Jęczydół (niem. "Brenkenhofswalde") – wieś w Polsce, w województwie zachodniopomorskim, w powiecie stargardzkim, w gminie Kobylanka, nad Miedwiem, położona przy drodze gminnej z Morzyczyna, ok. 2 km na wschód od Kobylanki (siedziby gminy) i 10 km na zachód od Stargardu (siedziby powiatu).
W latach 1975–1998 miejscowość należała administracyjnie do województwa szczecińskiego.
Nazwa.
12 lutego 1948 r. ustalono urzędową polską nazwę miejscowości – Jęczydół, określając drugi przypadek jako Jęczydółu, a przymiotnik – jęczydolski.
Historia.
Miejscowość założona w okresie kolonizacji fryderycjańskiej. Nazwa kolonii pochodziła od nazwiska radcy kamery wojenno-skarbowej państwa pruskiego von Brenkendorfa.
Na uboczu zdewastowany cmentarz ewangelicki założony w XVIII wieku. Na jednej z posesji pozostałości pomnika poświęconego poległym w I wojnie światowej.

</doc>
<doc id="359303" url="https://pl.wikipedia.org/wiki?curid=359303" title="Jędrychowice">
Jędrychowice

Jędrychowice (, ) – wieś w Polsce położona w województwie opolskim, w powiecie głubczyckim, w gminie Branice.
Leży na terenie Nadleśnictwa Prudnik (obręb Prudnik).
Nazwa.
Nazwa miejscowości pochodzi od imienia męskiego Andrzej, które zmieniło się później w Jędrzej. Świadczy o tym pierwsza zanotowana w 1224 roku nazwa miejscowości "Andreowic". W 1256 została zanotowana jako "Henrikestorp", a w 1377 Henrichowicz.
Historia.
Historycznie miejscowość leży na tzw. "polskich Morawach", czyli na obszarze dawnej diecezji ołomunieckiej. Po raz pierwszy wzmiankowane zostały w 1224, kiedy należało do czeskiego Margrabstwa Moraw, później do księstwa opawskiego, które co najmniej od końca XV wieku było już uważane za część Górnego Śląska.
Po wojnach śląskich znalazła się w granicach Prus i powiatu głubczyckiego. Pomimo nazwy pochodzenia słowiańskiego była już wówczas niemieckojęzyczna. W granicach Polski od końca II wojny światowej.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="359304" url="https://pl.wikipedia.org/wiki?curid=359304" title="Jędrychówko">
Jędrychówko

Jędrychówko – wieś w Polsce położona w województwie warmińsko-mazurskim, w powiecie ostródzkim, w gminie Morąg.
W latach 1975–1998 miejscowość administracyjnie należała do województwa olsztyńskiego. Miejscowość leży w historycznym regionie Prus Górnych.
W roku 1973 jako osada Jędrychówko należało do powiatu morąskiego, gmina i poczta Morąg.
Według legendy wieś swoją nazwę zawdzięcza Jędrychowi Hukowi, mieszkańcowi Morąga, który grasował w okolicach w XIII wieku i znany był z mordów ludzi i zwierząt oraz licznych gwałtów i kradzieży majątkowych .

</doc>
<doc id="359305" url="https://pl.wikipedia.org/wiki?curid=359305" title="Jędrynie">
Jędrynie

Jędrynie (niem. "Jendrin")– wieś w Polsce położona w województwie opolskim, w powiecie strzeleckim, w gminie Strzelce Opolskie.

</doc>
<doc id="359306" url="https://pl.wikipedia.org/wiki?curid=359306" title="Jędrzejki">
Jędrzejki

Jędrzejki – wieś w Polsce położona w województwie warmińsko-mazurskim, w powiecie ełckim, w gminie Kalinowo.
W latach 1975–1998 miejscowość administracyjnie należała do województwa suwalskiego.
W pobliżu wsi znajduje się m.in. cmentarz żołnierzy niemieckich poległych w obu wojnach światowych. Atrakcją dla płetwonurków jest rzadko spotykany rodzaj gąbki w jeziorze Białym.

</doc>
<doc id="359307" url="https://pl.wikipedia.org/wiki?curid=359307" title="Jędrzejnik">
Jędrzejnik

Jędrzejnik – wieś w Polsce położona w województwie mazowieckim, w powiecie mińskim, w gminie Dębe Wielkie.
W latach 1975–1998 miejscowość administracyjnie należała do województwa siedleckiego.
Spis powszechny w 2011 ustalił populację wsi na 103 osoby. Według danych przedstawionych przez władze gminne w 2020 było ich 88.

</doc>
<doc id="359309" url="https://pl.wikipedia.org/wiki?curid=359309" title="Jędrzejów Nowy">
Jędrzejów Nowy

Jędrzejów Nowy (do 14 lutego 2002 "Nowy Jędrzejów") – wieś założona w roku 1439 przez Andrzeja z Gościańczyc. Położona w województwie mazowieckim, w powiecie mińskim, w gminie Jakubów.
W latach 1954–1959 wieś należała i była siedzibą władz gromady Jędrzejów Nowy, po jej zniesieniu w gromadzie Jakubów. W latach 1975–1998 miejscowość administracyjnie należała do województwa siedleckiego. 15 lutego 2002 nastąpiła zmiana nazwy z "Nowy Jędrzejów" na "Jędrzejów Nowy".
W miejscowości znajduje się Szkoła Podstawowa im. Jana Brzechwy założona w roku 1918 oraz przedszkole, świetlica, plac zabaw i fitness, kaplica mariawicka, należąca do parafii św. Jana Chrzciciela w Cegłowie.
Historia.
Folwark w ziemi czerskiej w parafii Jakubów należący do dóbr ziemskich Jędrzejów. W XIX wieku liczył 21 włók. Na przełomie XIX i XX wieku po parcelacji wydzielone z folwarku kolonie nabyła głównie okoliczna szlachta cząstkowa.
Dobra ziemskie Jędrzejów w XIX wieku liczyły 35 włók i składały się z folwarku Jędrzejów oraz wsi włościańskich Jędrzejów i Leonów. W 1870 roku z folwarku Jędrzejów zostały wyodrębnione dobra ziemskie Romualdów liczące 3 włóki, do których w 1875 roku zostały dołączone dalsze 2 włóki.

</doc>
<doc id="359310" url="https://pl.wikipedia.org/wiki?curid=359310" title="Jędrzejów Stary">
Jędrzejów Stary

Jędrzejów Stary (do 14 lutego 2002 "Stary Jędrzejów") – wieś w Polsce, położona w województwie mazowieckim, w powiecie mińskim, w gminie Jakubów.
W latach 1975–1998 miejscowość administracyjnie należała do województwa siedleckiego. 15 lutego 2002 nastąpiła zmiana nazwy ze "Stary Jędrzejów" na "Jędrzejów Stary".
Historia.
Wieś włościańska w ziemi czerskiej w parafii Jakubów należąca do dóbr ziemskich Jędrzejów. W XVI wieku liczyła 23,5 włóki i należała do Stanisława Mińskiego. W XIX wieku liczyła 7 włók.
13 maja 1831 w czasie powstania listopadowego miała tu miejsce zwycięska dla Polaków bitwa pod Jędrzejowem z rosyjskimi wojskami Iwana Dybicza.

</doc>
<doc id="359311" url="https://pl.wikipedia.org/wiki?curid=359311" title="Jędrzychowiczki">
Jędrzychowiczki

Jędrzychowiczki – wieś w Polsce położona w województwie lubuskim, w powiecie żarskim, w gminie Trzebiel.
W latach 1975–1998 miejscowość administracyjnie należała do województwa zielonogórskiego.

</doc>
<doc id="359312" url="https://pl.wikipedia.org/wiki?curid=359312" title="Jędrzychówek">
Jędrzychówek

Jędrzychówek – wieś w Polsce, położona w województwie dolnośląskim, w powiecie polkowickim, w gminie Przemków.
W latach 1975–1998 wieś administracyjnie należała do województwa legnickiego.

</doc>
<doc id="359313" url="https://pl.wikipedia.org/wiki?curid=359313" title="Jęgrzna">
Jęgrzna

Jęgrzna – wieś w Polsce położona w województwie świętokrzyskim, w powiecie skarżyskim, w gminie Łączna.
W latach 1975–1998 miejscowość administracyjnie należała do województwa kieleckiego.

</doc>
<doc id="359314" url="https://pl.wikipedia.org/wiki?curid=359314" title="Joachimów-Mogiły">
Joachimów-Mogiły

Joachimów-Mogiły – wieś w Polsce położona w województwie łódzkim, w powiecie skierniewickim, w gminie Bolimów, nad rzeką Rawką, w Bolimowskim Parku Krajobrazowym.W latach 1975–1998 miejscowość administracyjnie należała do województwa skierniewickiego.
W lesie, na skraju wsi stoi pomnik upamiętniający potyczkę stoczoną przez oddział Władysława Stroynowskiego 7 lutego 1863 w czasie powstania styczniowego. Poległo w niej 14 powstańców.
Nieco dalej w lesie znajduje się niemiecki cmentarz z okresu I wojny światowej, na którym to pochowano żołnierzy poległych w walkach 1915 roku. W 1990 pochowano tu 2566 żołnierzy niemieckich poległych w czasie II wojny światowej, którzy zostali ekshumowani z cmentarza Wojskowego na Powązkach w Warszawie przez "Volksbund Deutsche Kriegsgräberfürsorge" (niem. Ludowy Niemiecki Związek Opieki nad Grobami Wojennymi). Na terenie nekropolii znajduje się kilkadziesiąt płyt nagrobnych z nazwiskami, imionami oraz datami urodzin i śmierci niemieckich żołnierzy. 
W okolicy znajdują się także pozostałości innych, mniejszych cmentarzy z czasów I wojny światowej. 

</doc>
<doc id="359315" url="https://pl.wikipedia.org/wiki?curid=359315" title="Joaniów">
Joaniów

Joaniów – wieś w Polsce położona w województwie łódzkim, w powiecie opoczyńskim, w gminie Paradyż.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii Przemienienia Pańskiego w Wielkiej Woli.

</doc>
<doc id="359316" url="https://pl.wikipedia.org/wiki?curid=359316" title="Jodeliszki">
Jodeliszki

Jodeliszki – wieś w Polsce położona w województwie podlaskim, w powiecie sejneńskim, w gminie Sejny.
W latach 1954–1971 wieś należała i była siedzibą władz gromady Jodeliszki, po jej zniesieniu w gromadzie Krasnowo. W latach 1975–1998 miejscowość administracyjnie należała do województwa suwalskiego.

</doc>
<doc id="359318" url="https://pl.wikipedia.org/wiki?curid=359318" title="Jodłowa">
Jodłowa

Jodłowa – wieś (dawniej miasto) w Polsce, położona w województwie podkarpackim, w powiecie dębickim, w gminie Jodłowa.
Jodłowa uzyskała lokację miejską w 1733 roku, zdegradowana w 1933 roku. W latach 1975–1998 miejscowość administracyjnie należała do województwa tarnowskiego.
Miejscowość jest siedzibą gminy Jodłowa, rzymskokatolickiej parafii pw. św. Stanisława a od roku 1980 także drugiej parafii Trójcy Przenajświętszej. Administracyjnie dzieli się na trzy sołectwa: Jodłowa Górna, Jodłowa Dolna i Jodłowa Wisowa.
Graniczy z następującymi miejscowościami: Przeczycą, Kamienicą Dolną, Dęborzynem, Dzwonową, Lubczą, Kowalową, Swoszową, Czermną, Błażkową i Dębową.
Historia.
Po raz pierwszy Jodłowa była wzmiankowana w dokumentach z 1354 roku. W roku 1359 król Kazimierz Wielki wydał braciom Jędrzejowi i Mikołajowi przywilej lokacyjny wsi Jodłowa Dolna na prawie niemieckim. W związku z napływem osadników z Niemiec miejscowość zyskała też nazwę Jodłowej Niemieckiej, w odróżnieniu od starszej wsi Jodłowa Polska (Górna). W ciągu kolejnych wieków granice i różnice pomiędzy wsiami stopniowo zanikały.
W czasie I Rzeczypospolitej Jodłowa należała do ziemi bieckiej i była siedzibą starostwa niegrodowego. Miejscowość leżała na dawnym trakcie kupieckim prowadzącym z Koszyc na Górnych Węgrzech do Sandomierza. Słynny był jarmark miedzią, winem i żywnością, odbywający się w Jodłowej 13 listopada. Opisał go w 1614 roku anonimowy autor, pod pseudonimem Januarius Sowizdralius, w utworze „Peregrynacja dziadowska zwłaszcza owych jarmarczników trzęsigłowów, w który sposób zwykli bywać na miejscach świętych. Nie tykając tych, którzy sprawiedliwym karaniem Bożym nawiedzeni przy kościelach abo w szpitalach siedzą”, zaliczanym do nurtu tzw. literatury sowizdrzalskiej. W wieku XVIII wieś, należąc do dóbr królewskich, uzyskała czasowo prawa miejskie, jednak nigdy nie straciła rolniczego charakteru. W latach 1751–1759 w Jodłowej miały miejsce wystąpienia chłopów przeciwko nadmiernym obciążeniom wynikającym z pańszczyzny na rzecz ówczesnego dzierżawcy wsi, Władysława Siedleckiego. Gdy przerodziły się w otwarty bunt, Siedlecki usiłował stłumić go siłą, przy pomocy wynajętych ludzi. Starcia zakończyły się ucieczką dzierżawcy oraz ograbieniem przez chłopów zabudowań dworskich.
W wyniku rozbiorów wieś znalazła się w zaborze austriackim. Po utworzeniu w 1868 roku powiatu pilzneńskiego włączono do niego także Jodłową. Jej mieszkańcy brali czynny udział w powstaniu styczniowym, czego pamiątką jest zbiorowa mogiła powstańców na cmentarzu parafialnym. Według „Słownika geograficznego Królestwa Polskiego i innych krajów słowiańskich” (tom III, Warszawa 1882) pod koniec XIX wieku Jodłowa liczyła ponad 3500 mieszkańców i miała urząd pocztowy, kasę pożyczkową i dwie szkoły ludowe. Podczas I wojny światowej, w grudniu 1914 i maju 1915 roku, na terenie wokół miejscowości toczyły się walki rosyjsko – austriackie, czego świadectwem są cmentarze wojenne nr 231 i 232.
Podczas II wojny światowej w Jodłowej wydawany był (od 1940 roku) przez Armię Krajową konspiracyjny „Biuletyn Radiowy”. W ataku przeprowadzonym 12 września 1943 roku przez partyzantów Gwardii Ludowej pod dowództwem Józefa Szurkiewicza zniszczone zostały młyn, poczta oraz dokumenty Urzędu Gminy. Chłostą ukarano wójta wysługującego się okupantowi. W chwili gdy oddział wycofywał się doszło do starcia z oddziałem niemieckim i granatową policją. Jeden z hitlerowców zginął. Zagłada spotkała żydowskich mieszkańców wsi: w 1942 roku większość została rozstrzelana w lesie w Przeczycy.
W czasie okupacji niemieckiej mieszkająca we wsi rodzina Samborów udzieliła pomocy Lerze Charsz, Abramowi i Malce Fenichel, oraz Herszowi i Pazerównie. W 1994 roku Instytut Jad Waszem podjął decyzję o przyznaniu Ludwikowi i Annie Samborom oraz Teresie i Eugeniuszowi Walichowskim tytułu Sprawiedliwych wśród Narodów Świata.
W Jodłowej urodzili się m.in.: zapaśnik Zbyszko Cyganiewicz, pułkownik Wojska Polskiego Bolesław Krzyżanowski, śpiewaczka operowa Barbara Kostrzewska, poseł Jan Warzecha. W 1920 roku w kościele parafialnym przyjął chrzest poeta Mieczysław Jastrun. W Jodłowej mieszka znany wokalista Maciej Maleńczuk.
Współczesność.
Współczesna Jodłowa jest dużą wsią gminną o przeważnie rolniczym charakterze. Na terenie miejscowości działa Gminne Centrum Kultury i Czytelnictwa, prowadzące kapelę ludową "Jodłowianie", Gminny Ośrodek Pomocy Społecznej, Zespół Szkół (kontynuujący tradycje istniejącego od 1945 roku liceum ogólnokształcącego), gimnazjum i pięć szkół podstawowych oraz jednostka Ochotniczej Straży Pożarnej i Koło Gospodyń Wiejskich. We wsi istnieje od 1997 roku Ludowy Klub Sportowy Jodłowa z sekcją piłki nożnej. W 2011 roku gmina zajęła II miejsce w konkursie „PIĘKNA WIEŚ PODKARPACKA 2011”.
Przyroda i zabytki.
Jodłowa leży na Pogórzu Ciężkowickim. Na południe od wsi znajdują się wzniesienia należące do Pasma Brzanki, częściowo objęte ochroną jako park krajobrazowy. Pozostała część Jodłowej (podobnie jak całej gminy) znajduje się na terenie Obszaru Chronionego Krajobrazu Pogórza Ciężkowickiego.
Najcenniejszym zabytkiem Jodłowej jest drewniany kościół św. Stanisława Biskupa i Męczennika, barokowy, wzniesiony w latach 1670−1679 w miejscu wcześniejszego kościoła, zniszczonego przez pożar w 1656 roku. Obok kościoła znajduje się klasycystyczna wolnostojąca dzwonnica z przełomu XVIII i XIX wieku. Otaczający kościół starodrzew lipowy został uznany za pomnik przyrody. Kościół stanowił ośrodek kultu Dzieciątka Jezus, którego figurka z 1900 roku (kopia figury z praskiego kościoła karmelitów) znajdowała się w ołtarzu głównym. Obecnie została przeniesiona do nowo zbudowanego Sanktuarium Dzieciątka Jezus, konsekrowanego 13 lipca 2008 roku.
Ponadto w Jodłowej znajduje się Pomnik Grunwaldzki i Konstytucji 3 maja, którego budowę rozpoczęto w 1910 roku, w 500. rocznicę bitwy pod Grunwaldem, odsłonięty 3 maja 1914 roku oraz kilka zabytkowych kapliczek, najstarsze pochodzące z XIX wieku. W sołectwie Wisowa, na grzbiecie łączącym przysiółek z Rysowanym Kamieniem (427 m n.p.m.) jest stary cmentarz żydowski z XIX wieku, pamiątka z czasów, gdy liczna społeczność żydowska zamieszkiwała Jodłową.

</doc>
<doc id="359319" url="https://pl.wikipedia.org/wiki?curid=359319" title="Jodłowice">
Jodłowice

Jodłowice, dawna nazwa niemiecka "Tannwald" – wieś widlicowa w Polsce w województwie dolnośląskim, w powiecie wołowskim, w gminie Brzeg Dolny.
Położenie.
Położona w dolinie potoku Jodłowa Woda, na skraju Wysoczyzny Rościsławickiej, w odległości 5 km od Brzegu Dolnego w kierunku wschodnim i 30 km od Wrocławia w kierunku północno-zachodnim. Otoczona lasami, w których swój bieg zaczyna potok Jodłówka.
Historia i czasy obecne.
Najstarsza wzmianka w dokumentach pochodzi z 1313 r., kiedy Otto von Tannynwald sprzedał Wencelowi de Preczov z Wrocławia młyn wraz ze stawem rybnym. Kolejne zapiski pochodzą z lat 1666-1667, kiedy wieś funkcjonowała pod nazwą Tannewald. Odtąd aż do 1810 r. należała do cystersów z Lubiąża. W okresie przedwojennym wieś bogata, o czym świadczy murowany kościół w stylu barokowym. We wsi znajdowała się również m.in. kopalnia torfu zamknięta w latach 20. XX wieku. Przed melioracją przeprowadzoną w latach 60. XX wieku okolice dodatkowo urozmaicały liczne mokradła i bagna, jednakże po przeprowadzeniu prac melioracyjnych krajobraz ten zanikł. Obecnie we wsi znajduje się leśniczówka, studnie wodociągowe i stacja pomp. Przez wieś przepływa rzeka Jodłówka, prawy dopływ Odry, której źródło znajduje się w pobliskich lasach.
W latach 1954–1959 wieś należała i była siedzibą władz gromady Jodłowice, po jej zniesieniu w gromadzie Brzeg Dolny.
Demografia.
W roku 1933 wieś liczyła 363 mieszkańców, a w 1939 – 351. Według Narodowego Spisu Powszechnego (III 2011 r.) liczyła 169 mieszkańców.
Zabytki.
Do wojewódzkiego rejestru zabytków wpisany jest:
Lasy wokół wsi.
Na skraju lasu za wsią znajduje się obelisk upamiętniający ofiary I wojny światowej, w której zginęło wielu żołnierzy pochodzących z tej oraz okolicznych wsi. Obok pomnika umiejscowiono katolicki cmentarz w połowie niemiecki, w połowie polski. Na północ od wsi znajduje się rezerwat jodłowy "Jodłowice" z olbrzymim głazem narzutowym i krzyżem pokutnym – Kamieniem-Chłopem w pobliżu. Głaz narzutowy znajduje się na skraju rezerwatu ścisłego Jodłowice. Jego niemiecka nazwa – "Roemerstein" – pochodzi od nazwiska profesora Uniwersytetu Wrocławskiego. W latach 1855-1891 Katedrę Geologii i Mineralogii na Uniwersytecie Wrocławskim piastował Carl Ferdinand Roemer (1818-1891), geolog i paleontolog, twórca i pierwszy dyrektor otwartego w 1868 r. uniwersyteckiego muzeum mineralogiczno-geologicznego o nazwie: "Muzeum Mineralogiczne Królewskiego Uniwersytetu Wrocławskiego" (Das Mineralogische Museum der Königlichen Universität Breslau). Profesor Roemer dokładnie opisał geologię pobliskich lasów.
Las w otoczeniu wsi "Tannwald" nazwany został Lasem Królewskim ze względu na dużą różnorodność fauny i flory. Według anegdoty w pobliskich lasach w czasie II wojny światowej na polowania przyjeżdżał sam wódz III Rzeszy, czego dowodem ma być kamień, na którym ponoć ów zbrodniarz odpoczywał (obecnie ten kamień jest pomnikiem cierpienia ludzkiego i wyzysku więźniów przez hitlerowców w podobozach "Dyhernfurth I i II" obozu pracy Gross-Rosen i znajduje się przed głównym budynkiem zakładów chemicznych PCC Rokita w Brzegu Dolnym). Dodatkowo okoliczne lasy skrywają ruiny nieistniejących dwóch wsi "Vogtswalde – Wojcieszów" oraz "Hauffen".
Znane osobistości.
Karol Józef Fiebig – burmistrz Kątów Wrocławskich w latach 1816-1861.
Urodził się 6 kwietnia 1789 w Tannwaldzie. W młodym wieku (mając 27 lat), 12 maja 1816 został powołany na stanowisko burmistrza Kątów Wrocławskich.

</doc>
<doc id="359320" url="https://pl.wikipedia.org/wiki?curid=359320" title="Jodłowiec">
Jodłowiec

Jodłowiec – wieś w Polsce położona w województwie łódzkim, w powiecie wieluńskim, w gminie Wieluń. Jodłowiec leży ok. 100 metrów od drogi wojewódzkiej nr 488. Pierwsza wzmianka o wsi pochodzi z 1827 r. W skład wsi wchodzi część nazywana Józefów, która istniała zapewne już w XVII w.
W latach 1975–1998 miejscowość administracyjnie należała do województwa sieradzkiego.

</doc>
<doc id="359321" url="https://pl.wikipedia.org/wiki?curid=359321" title="Jodłownik">
Jodłownik



</doc>
<doc id="359322" url="https://pl.wikipedia.org/wiki?curid=359322" title="Jodłowno">
Jodłowno

Jodłowno (dawniej "Sztęgwałd", kaszb. "Sztãgwôłd", niem. "Stangenwalde") – wieś w Polsce położona w województwie pomorskim, w powiecie gdańskim, w gminie Przywidz przy drodze wojewódzkiej nr 221.
Prywatna wieś szlachecka położona była w drugiej połowie XVI wieku w powiecie gdańskim województwa pomorskiego. W latach 1954–1959 wieś należała i była siedzibą władz gromady Jodłowno, po jej zniesieniu w gromadzie Przywidz. W latach 1975–1998 miejscowość administracyjnie należała do województwa gdańskiego. Obecna urzędowa nazwa miejscowości to nazwa sztuczna utworzona przez Komisję Nazw Miejscowości i Obiektów Fizjograficznych.
W miejscowości znajduje się parafia rzymskokatolicka Macierzyństwa Najświętszej Maryi Panny, należąca do dekanatu Kolbudy, archidiecezji gdańskiej.

</doc>
<doc id="359323" url="https://pl.wikipedia.org/wiki?curid=359323" title="Jodłówka Tuchowska">
Jodłówka Tuchowska

Jodłówka Tuchowska – wieś w Polsce, położona w województwie małopolskim, w powiecie tarnowskim, w gminie Tuchów.
W latach 1954–1961 wieś należała i była siedzibą władz gromady Jodłówka Tuchowska, po jej zniesieniu w gromadzie Dąbrówka Tuchowska. W latach 1975–1998 wieś administracyjnie należała do województwa tarnowskiego. Miejscowość zajmuje powierzchnię 16,85 km2.
Położenie.
Pod względem geograficznym miejscowość znajduje się na Pogórzu Ciężkowickim. Pola i zabudowania wsi zajmują dno doliny potoku Rostówka oraz zbocza wznoszących się nad nim wzniesień; od północnej strony jest to Pasmo Brzanki.

</doc>
<doc id="359324" url="https://pl.wikipedia.org/wiki?curid=359324" title="Jodłówka-Wałki">
Jodłówka-Wałki

Jodłówka-Wałki – wieś w Polsce położona w województwie małopolskim, w powiecie tarnowskim, w gminie Tarnów.
W latach 1975–1998 miejscowość administracyjnie należała do województwa tarnowskiego.
Na terenie wsi znajduje się cmentarz wojenny nr 205 z okresu I wojny światowej. W 2010 roku został wpisany do rejestru zabytków.
Z miejscowości pochodzi Marian Wardzała, polski żużlowiec i trener sportu żużlowego.

</doc>
<doc id="359325" url="https://pl.wikipedia.org/wiki?curid=359325" title="Jodoziory">
Jodoziory

Jodoziory – wieś w Polsce położona w województwie podlaskim, w powiecie suwalskim, w gminie Rutka-Tartak. 
Historia.
Do 31 grudnia 2009 należała do gminy Wiżajny.
W latach 1975–1998 miejscowość administracyjnie należała do województwa suwalskiego.
W kulturze.
W Jodoziorach dzieje się akcja wydanej w 2019 roku przez Wydawnictwo Vesper książce Artura Urbanowicza Inkub.

</doc>
<doc id="359326" url="https://pl.wikipedia.org/wiki?curid=359326" title="Joniec">
Joniec

Joniec – wieś w Polsce położona w województwie mazowieckim, w powiecie płońskim, w gminie Joniec. Leży nad rzeką Wkrą. 
Wieś jest siedzibą gminy Joniec oraz parafii św. Ludwika. Przez Joniec przebiega wiele szlaków spływów kajakowych organizowanych na Wkrze.
Historia.
Pierwsza pisemna wzmianka o wsi pochodzi z XIII wieku, gdy wymieniana jest jako dobra kościoła płockiego. Ponownie o Jońcu wzmiankę można spotkać w kolejnym dokumencie gdzie użyto frazy: "via angularis ducens ad antiquam ecelesiam in Junecz". W roku 1570 pojawiło się określenie "klucz juniecki dóbr biskupa płockiego".
Wieś założona została przez króla Jana III Sobieskiego wraz z kilkoma innymi w pobliżu. Znajdowała się tutaj stajnia królewska, a król Sobieski przyjeżdżał tu na polowania. Własnością rodu Sobieskich wraz z całą królewszczyzną (Sobieski, Królewo, Wrona, Sobokieszcz i Szumlin) była do początku XVIII wieku. Prowizje z tych ziem pobierał jeszcze książę Jakub Ludwik Sobieski do swojej śmierci w 1737 roku.
W roku 1776 Joniec stał się własnością prymasa Michała Poniatowskiego, który we wsi ufundował kościół św. Ludwika z 1784 roku (dziś zabytek). Na dzwonnicy kościoła wmurowano tablicę pamiątkową na życzenie fundatora. W roku 1862 kościół został odnowiony. Do 1954 roku siedziba wiejskiej gminy Szumlin. W latach 1954-1972 wieś należała i była siedzibą władz gromady Joniec. W latach 1975–1998 miejscowość administracyjnie należała do województwa ciechanowskiego.

</doc>
<doc id="359327" url="https://pl.wikipedia.org/wiki?curid=359327" title="Joniny">
Joniny

Joniny – wieś w Polsce położona w województwie małopolskim, w powiecie tarnowskim, w gminie Ryglice.
W latach 1954-1961 wieś należała i była siedzibą Joniny, po jej zniesieniu w gromadzie Ryglice. W latach 1975–1998 miejscowość administracyjnie należała do województwa tarnowskiego.
Joniny to wieś o charakterze górsko-wyżynnym. Znajduje się na Pogórzu Ciężkowickim w dolinie potoku Szwedka. Od zachodu graniczy z Ryglicami, od północy z Zalasową i Wolą Lubecką, od wschodu z Kowalową, a od południa z Żurową i Swoszową (gmina Szerzyny). Obszar wsi zajmuje 11 km kwadratowych.
Układ zabudowy miejscowości ma charakter łańcuchowy (wieś leśno-łanowa). Średniowieczny trakt Tuchów-Joniny krzyżuje się z traktem prowadzącym w kierunku północnym do przysiółka Lipie i miejscowości Zalasowa a w kierunku południowym do przysiółka Liciąż i Szerzyny.
W części południowej znajduje się duży kompleks leśny Pasma Brzanki (z dominacją jodły i buka), znajdujący się w Parku Krajobrazowym Pasma Brzanki. Najwyższe wzniesienie w obrębie miejscowości to Gilowa Góra (361 m). Przez wieś przebiega zielony szlak rowerowy oraz szlak turystyki konnej.
Główne przysiółki: Lipie Małe, Lipie Duże, Liciąż Mała, Liciąż Duża, Koniowa, Wołowa.
W roku 2005/2006 rozpoczęto przygotowania do wydania decyzji o ustaleniu lokalizacji inwestycji celu publicznego jakim jest zbiornik retencyjny.
Joniny zostały założone w XIV w. na prawie niemieckim, były własnością szlachecką. Pierwsza wzmianka o Joninach pochodzi z 1390 pod nazwą Janina oraz z 1411 jako Janyna (w kronikach wymieniony jest Piotr de Janyna). Przez pewien okres obok na wzgórzu od Swoszowej istniała osobna wieś Liciąż, która obecnie wchodzi w skład Jonin.
W 1536 i w 1581 wieś przynależy do powiatu bieckiego. W 1529 należy do parafii [null Ryglice].
W 1918 roku otwarto 1-klasową szkołę w budynku prywatnym i prowadził jeden nauczyciel. Później było więcej klas. W latach 1923–1925 szkoła była nieczynna. W roku 1924 podjęto inicjatywę wybudowania budynku szkolnego. Budowa szkoły trwała w latach 1925–1928 i w tym czasie już uczono w niej. W latach 30. i 40. XX stulecia uczęszczało do niej rocznie ponad sto dzieci, a po wojnie ok. 200. Budynek stał się za ciasny i brakowało w nim wyposażenia. W pierwszych miesiącach 1945 r. z powodu wojny zajęcia były zawieszone.
W 1946 roku gmina na wniosek sołtysa złożyła podanie do władz powiatowych o zezwolenie na budowę szkoły. Mieszkańcy z własnych środków fundowali budowę. Mimo różnych trudności, 1 maja 1954 r. uroczyście otwarto nowy obiekt.
W 2001 roku nadano Szkole Podstawowej w Joninach imię Jana Pawła II.
W 2015 r. samorząd gminy Ryglice postanowił oddać szkołę w Joninach Stowarzyszeniu "Razem dla Jonin".
W 2016 r. dokonano generalnego remontu budynku.
Od stuleci wieś należy do parafii św. Katarzyny w Ryglicach. W latach 1984-94 trwała budowa kaplicy pw. Podwyższenia Krzyża Świętego w Joninach, która administracyjnie należy do parafii w Ryglicach.
W centrum miejscowości znajduje się stadion KS Ryglice. Boisko w Joninach liczy ok. 200 miejsc siedzących i ma wymiary: 99 m x 54 m.
Początkiem 1988 roku, powstała przy LZS Ryglice (działający od 1949 r.) drużyna piłki nożnej. W tym samym czasie rozpoczęto remont boiska w Joninach. Wykonano prace ziemne, bramki, odwodnienie boiska, zasianie trawy, zamontowanie bramek. Po pozytywnym odbiorze boiska przez komisję sędziowską, jesienią 1988 roku piłkarze LZS Ryglice przystąpili do rozgrywek piłkarskich klasy „B”. LZS Ryglice od 1996 r. nosi nazwę KS Ryglice.
W Joninach znajduje się kilka zabytkowych obiektów małej architektury: 

</doc>
<doc id="359328" url="https://pl.wikipedia.org/wiki?curid=359328" title="Jonkowo">
Jonkowo

Jonkowo () – wieś w Polsce położona w województwie warmińsko-mazurskim, w powiecie olsztyńskim, w gminie Jonkowo
Wieś leży na trasie linii kolejowej nr 220 Olsztyn – Elbląg.
W latach 1954–1972 wieś należała i była siedzibą władz gromady Jonkowo. W latach 1975–1998 miejscowość administracyjnie należała do województwa olsztyńskiego.
Miejscowość jest siedzibą gminy Jonkowo. Znajduje się tu kościół, cmentarz z zabytkowymi nagrobkami, kilka kapliczek, przystanek autobusowy, mały park przed urzędem gminy, kilka sklepów, straż pożarna, ośrodek zdrowia, apteka, poczta, restauracja, posterunek policji. W pobliżu przystanek kolejowy oraz torfowisko, objęte badaniami naukowymi, prowadzonymi przez Wydział Biologii i Biotechnologii UWM w Olsztynie.
Historia.
Wieś lokowana była w 1345 r. przez biskupa warmińskiego Hermana z Pragi (w zasadzie potwierdził założenie wsi kościelnej), na 60 włókach) na prawie chełmińskim, pod pierwotną nazwą "Hogenbuche" (oznaczające w języku niemieckim "Wysokie Buki", ale proponowana nazwa nie przyjęła się). Zasadźca był Jonekon. Jonkowo zostało założone na pruskim terytorium zwanym "Gudikus" przy bagnisku "Mosenbruch", na granicy z "Gritegrucz". Nazwa wsi przyjęła się od nazwiska pierwszego sołtysa Prusa o imieniu "Jonekony" ("Joneko") ze wsi Bartołty (obecnie Bartołty Wielkie). W akcie lokacyjnym wsi dla sołtysa przeznaczono 6 włók (włóki sołtysa, wolne od podatku) oraz kolejnych 6 włók za służbę konną (w razie wojny). Sołtys otrzymał dodatkowo zezwolenie na prowadzenie karczmy z wyszynkiem piwa oraz prawo połowu ryb w jeziorze zwanym "Rauthschoys" i polowania w okolicznych lasach (na własne potrzeby). Pięć włók przeznaczono na uposażenie parafii. Pierwszy kościół powstał w latach 1350–1375 i był drewniany. W 1356 r. biskup warmiński Jan Stryprock zapisał Jonkowo kapitule kolegiackiej w Dobrym Mieście. W czasie wojny polsko-krzyżackiej w 1414 r. Jonkowo zostało spalone i splądrowane. Kolejny akt lokacyjny dla powtórnego zasiedlenia Jonkowa wydał biskup warmiński Jan Abezier w 1421 roku. Przywilej lokacyjny wystawiony został dla Jacoba Knosla i Bartuscha Prusa.
Kolejny raz Jonkowo zostało spalone podczas wojny trzynastoletniej (1454–1466), tym razem przez wojska krzyżackie. Opuszczone włóki w Jonkowie zasiedlał nowymi osadnikami jeszcze w latach 1516, 1518 i 1521 Mikołaj Kopernik jako administrator dóbr kapituły warmińskiej. W Jonkowie Kopernik był dwa razy.
Parafia w Jonkowie pojawiła się w wykazie parafii warmińskich pod koniec XV w., a na początku XVI w. została zapisana do archiprezbiteriatu dobromiejskiego.
18 września 1580 r., kościół wybudowany pod koniec XIV wieku, konsekrował biskup Marcin Kromer, ku czci św. Jana Chrzciciela.
W 1656 r. w Jonkowie było dwóch sołtysów, dwóch wolnych gospodarzy,14 chłopów (włościan) i jedna karczma.
Po wkroczeniu armii szwedzkiej na Warmię w 1703 r. Jonkowo (tak jak i inne okoliczne miejscowości) zostały obłożone wysoką kontrybucją, która doprowadziło je do ruiny. W czasie epidemii dżumy w 1710 r. w Jonkowie zmarło 124 mieszkańców. Po wygaśnięciu epidemii na Warmii, kiedy rozwinął się kult św. Rocha, patrona przeciw zarazie, Jonkowo odwiedzały liczne pielgrzymki warmińskie. W tym czasie sołtysami w Jonkowie byli Marcin Barczewski i Jan Lewandowski. W 1714 r. kościół został rozbudowany od strony północnej i południowej. 14 czerwca 1715 r. kościół był ponownie konsekrowany przez sufragana warmińskiego Jana Franciszka Kurdwanowskiego, ku czci św. Jana Chrzciciela i św. Rocha. Po kolejnej przebudowie kościół w Jonkowie był ponownie konsekrowany przez biskupa Ignacego Krasickiego 28 października 1789 r. Biskup Krasicki zachęcał miejscową ludność do utrzymywania nowo wybudowanej szkoły, na którą rząd pruski przekazał sumę 100 talarów. W tym czasie nauczycielem w szkole był wówczas Józef Bolewski.
3 lutego 1807 r. w okolicach Jonkowa miało miejsce starcie znane jako bitwa pod Olsztynem lub "bitwa pod Jonkowem". Wówczas w Olsztynie, Gutkowie i Jonkowie przebywał (wraz ze swoimi wojskami) cesarz Francuzów Napoleon Bonaparte, który dowodził walkami z Rosjanami. 
Na początku XIX w. we wsi mieszkało około 286 osób. W połowie XIX w. zaczęła się powolna emigracja zarobkowa do Niemiec. W 1914 r. nastąpiła kolejna rozbudowa kościoła.
Do 1954 r. w Jonkowie była siedziba gminy Wrzesina.

</doc>
<doc id="359329" url="https://pl.wikipedia.org/wiki?curid=359329" title="Jonne">
Jonne

Jonne – wieś w Polsce położona w województwie mazowieckim, w powiecie żuromińskim, w gminie Lutocin.
Wierni Kościoła rzymskokatolickiego należą do parafii św. Stanisława Biskupa Męczennika w Bieżuniu.
W latach 1975–1998 miejscowość administracyjnie należała do województwa ciechanowskiego.

</doc>
<doc id="359330" url="https://pl.wikipedia.org/wiki?curid=359330" title="Jonnik">
Jonnik

Jonnik – wieś w Polsce położona w województwie lubelskim, w powiecie łukowskim, w gminie Stanin.
W latach 1975–1998 miejscowość administracyjnie należała do województwa siedleckiego.
Instytucje: Szkoła Podstawowa w Jonniku – Dyr. Halina Gajo
Wierni Kościoła rzymskokatolickiego należą do parafii Trójcy Świętej w Staninie.

</doc>
<doc id="359331" url="https://pl.wikipedia.org/wiki?curid=359331" title="Jora Wielka">
Jora Wielka

Jora Wielka (niem. "Gross Jauer") – wieś w Polsce, położona w województwie warmińsko-mazurskim, w powiecie mrągowskim, w gminie Mikołajki. 
W latach 1975–1998 wieś administracyjnie należała do województwa suwalskiego.
Pierwotny układ to ulicówka, rozciągająca się nad zatoką Jeziora Tałckiego.
Historia.
Wieś wzmiankowana w dokumentach już w 1435 r., podlegała pod komornictwo ryńskie (później starostwo ryńskie). Wieś lokowana na prawie chełmińskim 1437 r. przez wielkiego mistrza "Pawła von Russdorfa", który nadał 60 włók wolnym pruskim (ziemianom) "Janowi, Mikołajowi, Jakubowi i Stanisławowi" (po 15 włók), z obowiązkiem jednej służby zbrojnej od każdego. W przywileju lokacyjnym zawarto klauzulę, że w przypadku gdyby któryś z wymienionych opuścił ziemie państwa krzyżackiego bez zgody zakonu, utraci uzyskane włości. Ludność Jory Wielkiej miała prawo połowu ryb tzw. małym sprzętem w jeziorze Tałty.
Początkowo była to wieś ziemiańska, później stała się wsią chłopską, ale zachowała prawo chełmińskie. Szkoła powstała przed 1740 r. W tym czasie wieś podlegała parafii w Rynie. W roku 1785 w Jorze Wielkiej było 40 domów (gospodarstw domowych) z 348 mieszkańcami. W 1892 r. Jora Wielka została włączona do nowo powstałej parafii ewangelickiej w Użrankach. W 1939 r. we wsi mieszkało 409 osób.
Z dniem 1 stycznia 1972 r., zlikwidowano gromadę Użranki a sołectwo Jora Wielka włączone zostało do gromady Baranowo (powiat mrągowski). W ramach nowego podziału administracyjnego z 1 stycznia 1973 r. powiat mrągowski został podzielony na gminy (zlikwidowano gromady), sołectwo Jora Wielka włączone zostało do gminy Mikołajki. W tym czasie wieś podlegała pod urząd pocztowy w Użrankach, najbliższy przystanek kolejowy (PKP) znajdował się w Baranowie, a najbliższy przystanek PKS w Użrankach.

</doc>
<doc id="359332" url="https://pl.wikipedia.org/wiki?curid=359332" title="Jordanki">
Jordanki

Jordanki (niem. "Jordanken") – wieś w Polsce w województwie pomorskim, w powiecie sztumskim, w gminie Stary Targ. Wieś jest siedzibą sołectwa Jordanki, w którego skład wchodzi również miejscowość Śledziówka.
Miejscowość była wsią włościańską. Powstała około 1303 roku, nosiła wówczas nazwę Gut Jordanis. Zachował się pierwotny układ ruralistyczny – wieś powstała w typie ulicówki. W XV wieku nosiła już nazwę Jordansdorf. W XVI wieku należała do Güldensternów, którzy założyli tam kościół luterański. W czasach polskich miejscowość przyjęła obecną nazwę Jordanki. W 1717 będący wówczas w jej posiadaniu Słup-Wałdowski nakazał rozebrać luterański kościół jako niepotrzebny, a materiału użyto do budowy klasztoru oo. Reformatorów w Dzierzgoniu. W XIX wieku wieś liczyła ponad 200 mieszkańców, z czego około 2/3 stanowili katolicy, a resztę ewangelicy. W miejscowości znajdowała się szkoła. Zachowało się szereg budynków z XIX i początku XX wieku.
W latach 1945–1975 miejscowość administracyjnie należała do województwa gdańskiego, a w latach 1975–1998 do województwa elbląskiego.

</doc>
<doc id="359333" url="https://pl.wikipedia.org/wiki?curid=359333" title="Jordanów Śląski">
Jordanów Śląski

Jordanów Śląski (niem. "Jordansmühl", w latach 1945–1947 "Jordanice") – wieś w Polsce położona w województwie dolnośląskim, w powiecie wrocławskim, w gminie Jordanów Śląski.
Podział administracyjny.
W latach 1975–1998 miejscowość administracyjnie należała do województwa wrocławskiego. Miejscowość jest siedzibą gminy Jordanów Śląski.
Demografia.
Według Narodowego Spisu Powszechnego (III 2011 r.) liczył 1194 mieszkańców. Jest największą miejscowością gminy Jordanów Śląski.
Położenie.
Jordanów Śląski położony jest w południowej części Równiny Wrocławskiej.
Krótki opis.
Obok wsi jest duży kamieniołom, w którym wydobywa się serpentynit. Znany jest także, jako miejsce występowania kolekcjonerskich okazów nefrytu.
Historia.
Znaleziono tu prehistoryczne osadę ze śladami dużych (do 40 m) chat o budowie słupowej i cmentarzysko zawierające 57 grobów z końca II połowy IV tysiąclecia p.n.e., na podstawie cech tutejszych artefaktów (w tym ceramiki) i pochówków wyodrębniono kulturę jordanowską.

</doc>
<doc id="359334" url="https://pl.wikipedia.org/wiki?curid=359334" title="Jośki">
Jośki

Jośki – wieś w Polsce położona w województwie podlaskim, w powiecie wysokomazowieckim, w gminie Nowe Piekuty.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Hodyszewie.
Historia wsi.
"Joski" wzmiankowane w 1558 roku. Nazwa wsi pochodzi od rusińskiego imienia: "Jośka, Iosif". Pierwotnie wieś królewska zamieszkana przez ludność białoruską.
Miejscowość nazywana również jako "Józki". W roku 1560 powierzchnia gruntów wynosiła 18 włók. Wchodziła w skład Starostwa brańskiego.
Z powodu sporów między włościanami a dzierżawcą – Adamem Leśniowolskim, komisarze królewscy ustalili stały czynsz i robociznę. Przywilej na wniosek mieszkańców wsi potwierdzany przez królów: Zygmunta III – 1605, Władysława IV – 1634, Michała, Jana III – 1683, Augusta II – 1720, Stanisława Augusta – 1790.
W roku 1674 z 18 włók ziemi, ½ włóki należała do tzw. "wybraniectwa", 4 włóki do wójta. Prowent wynosił 18 zł polskich. Podczas panowania Augusta III wybrańcem był Jan Miałkowski.
W latach 1795–1806 wieś należała do rządu pruskiego, następnie do rządu Księstwa Warszawskiego i od 1815 roku do Królestwa Polskiego. W 1808 odnotowano tu 7 domów i 72 mieszkańców. W 1827 istniało 12 domów, z liczbą 70 mieszkańców. Większość to unici, w połowie XIX wieku mieszkało ich 108.
Do 1807 r. chłopi pracowali na polach aż do wsi "Bojnowo". Nowo ustalona granica, między Królestwem Kongresowym a Cesarstwem Rosyjskim, uniemożliwiła wykonywanie tych prac. Pańszczyzna została zamieniona na opłaty czynszu, który włościanie wpłacali do Zarządu Ekonomii w Surażu. Łączne opłaty od 8 czynszowników, wybrańca i wójtostwa wynosiły 592 zł polskich i 10 gr.
W roku 1820 we wsi 11 czynszowników, 1 wybrany i wójtostwo. Włościanie wysiewali 98 korcy oziminy i 82 "jarzyny". Na pola wójtowskie wysiewano 4 korce pszenicy, 25 korcy żyta, 5 korców jęczmienia i 20 owsa. Cała wieś opłacała również 40 zł tzw. "suchej arendy", "za co mogła brać trunki gdzie jej się spodoba". W tym czasie we wsi 72 mieszkańców.
Od połowy XIX wieku zakładano nowe gospodarstwa na poprzednio niezagospodarowanej ziemi. Wycinano lasy, szczególnie w północnej części wsi. Wytyczono drogi przecinające się pod kątem prostym, powstawały tu zabudowania typu kolonijnego. W 1884 roku w Jośkach były 33 domy i 215 mieszkańców, wśród nich 153 katolików, reszta to Żydzi i prawosławni. W 1891 r. notowano we wsi 35 gospodarzy, w tym 2 miało korzenie szlacheckie. Średnie gospodarstwo było tu dość duże, liczyło prawie 11 ha.
Pod koniec XIX w. wieś należała do powiatu "mazowieckiego", gmina i parafia "Piekuty". Grunty rolne o powierzchni 859 morg.
W 1921 r. miejscowość liczyła 34 domy i 219 mieszkańców, w tym 3 prawosławnych. Ze względu na duże rozczłonkowanie wsi wyróżniono: "Jośki Centralne, Wschodnie i Podlesie".
Współczesne Jośki liczą 39 domów i 143 mieszkańców.

</doc>
<doc id="359335" url="https://pl.wikipedia.org/wiki?curid=359335" title="Józefinka">
Józefinka

Józefinka – wieś w Polsce położona w województwie kujawsko-pomorskim, w powiecie żnińskim, w gminie Barcin. Wieś jest siedzibą sołectwa "Józefinka" w którego skład wchodzi również miejscowość Knieja.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 154 mieszkańców. Jest dwunastą co do wielkości miejscowością gminy Barcin.

</doc>
<doc id="359336" url="https://pl.wikipedia.org/wiki?curid=359336" title="Józefkowo (powiat wąbrzeski)">
Józefkowo (powiat wąbrzeski)

Józefkowo – wieś w Polsce położona w województwie kujawsko-pomorskim, w powiecie wąbrzeskim, w gminie Płużnica. 
W latach 1975–1998 miejscowość administracyjnie należała do województwa toruńskiego. Według Narodowego Spisu Powszechnego (III 2011 r.) liczyła 213 mieszkańców. Jest dziesiątą co do wielkości miejscowością gminy Płużnica.
We wsi znajduje się około 25 poniatówek, drewnianych domów zbudowanych w latach 30. XX wieku.
Zabytki.
Według rejestru zabytków NID na listę zabytków wpisany jest zespół dworski:

</doc>
<doc id="359338" url="https://pl.wikipedia.org/wiki?curid=359338" title="Józefosław">
Józefosław

Józefosław () – wieś w Polsce położona w województwie mazowieckim, w powiecie piaseczyńskim, w gminie Piaseczno, przy południowej granicy Lasu Kabackiego, 15 km od centrum Warszawy, w bezpośrednim sąsiedztwie miejsca katastrofy samolotu "Tadeusz Kościuszko". W 2021 roku liczba mieszkańców sięgnęła 14 806 osób. Jest największą wsią w Polsce pod względem liczby ludności.
Demografia.
Tabela przedstawia liczbę mieszkańców zameldowanych na pobyt stały w danych latach:
Historia.
Zabór pruski.
W wyniku III rozbioru Polski w 1795 roku Piaseczno wraz z okolicami znalazło się w granicach zaboru pruskiego, na terenie tzw. Prus Południowych ze stolicą w Warszawie. Grunty dawnego starostwa piaseczyńskiego, należące wcześniej do króla polskiego przeszły na własność króla pruskiego a te niezagospodarowane objęto akcją kolonizacyjną. Władze pruskie, zasiedlając tereny, kierowały się względami germanizacyjnymi, a także gospodarczymi. W okolice współczesnego Józefosławia przybyły w latach 1802–1803 rodziny z południowo-zachodniej Rzeszy Niemieckiej (Księstwo Wirtemberskie).
Epoka napoleońska.
Do grudnia 1806 roku, tj. do czasu wejścia na te tereny wojsk napoleońskich, w Prusach Południowych osiedlono 6 tysięcy osób. Tereny, na których znajduje się miejscowość, zachowały jednak swój polski charakter. W 1807 roku wieś i okolice weszły w skład Księstwa Warszawskiego.
Królestwo Polskie.
W związku z likwidacją Księstwa podczas kongresu wiedeńskiego, wieś znalazła się w Królestwie Polskim. W 1820 roku rząd Królestwa Polskiego dokonał zmiany niemieckich nazw kolonii na polskie. Nazwy Józefosław używano odtąd wymiennie z dawną Krapenest. Do 1867 r. Józefosław należał do gminy Lesznowola. W latach 1867–1952 znajdował się w granicach gminy Nowo-Iwiczna z siedzibą wójta w Starej Iwicznej.
1914–1944.
W momencie wybuchu I wojny światowej Imperium Rosyjskie w 1914 roku wydało dekret na mocy, którego ewangelicką część ludności wysiedlono na wschód Rosji. W wyniku działań wojennych wieś i okolice znalazły się na terenach okupowanych przez wojska niemieckie. Po odzyskaniu przez Polskę niepodległości wieś znalazła się na terytorium II Rzeczypospolitej. Podczas kampanii wrześniowej miejscowość została zajęta przez III Rzeszę. W 1944 roku większość rodzin niemieckich ewakuowano na tereny niemieckie z powodu nadchodzących wojsk radzieckich.
Po 1945 roku.
Dnia 1 lipca 1952 roku zniesiono gminę Nowo–Iwiczna a sam Józefosław włączono do gminy Jeziorna. Po likwidacji gmin w Polsce od początku 1955 należał do gromady Chylice. Po zniesieniu gromad w 1972 roku wieś należy do gminy Piaseczno. W latach 1975–1998 miejscowość administracyjnie należała do województwa warszawskiego. Do wczesnych lat dziewięćdziesiątych XX wieku wieś miała charakter głównie rolniczy – dominowały gospodarstwa i grunty orne. W ostatnich latach powstaje tam coraz więcej zabudowy jednorodzinnej.
W Józefosławiu znajduje się parafia św. Józefa Opiekuna Pracy znana między innymi z żywiołowo prowadzonego duszpasterstwa sportowego dla dzieci. W parafii odbywają się również liczne wydarzenia kulturalne, jak np. coroczny Międzynarodowy Festiwal „Musica Classica” organizowany przez Stowarzyszenie Miłośników Muzyki Klasycznej „Con Fuoco”, działające przy parafii.

</doc>
<doc id="359339" url="https://pl.wikipedia.org/wiki?curid=359339" title="Józefowice (województwo mazowieckie)">
Józefowice (województwo mazowieckie)

Józefowice – wieś w Polsce położona w województwie mazowieckim, w powiecie piaseczyńskim, w gminie Tarczyn.
W latach 1975–1998 miejscowość administracyjnie należała do województwa warszawskiego.

</doc>
<doc id="359340" url="https://pl.wikipedia.org/wiki?curid=359340" title="Józefów Duży">
Józefów Duży

Józefów Duży – wieś w Polsce położona w województwie lubelskim, w powiecie łukowskim, w gminie Serokomla. Obok miejscowości przepływa Motwica, niewielka rzeka dorzecza Wisły.
14 kwietnia 1940 niemiecka ekspedycja kama dokonała pacyfikacji wsi Józefów, Bronisławów, Zakępie, Hordzież, Serokomla, Bielany i Ruda, mordując 191 osób. W czasie pacyfikacji Niemcy spalili w tych wsiach 27 gospodarstw. Ustalono 170 nazwisk ofiar zbrodni w tym 19 z wsi Józefów.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Stanisława w Serokomli.

</doc>
<doc id="359341" url="https://pl.wikipedia.org/wiki?curid=359341" title="Józefówka">
Józefówka

Józefówka – wieś w Polsce położona w województwie lubelskim, w powiecie tomaszowskim, w gminie Rachanie.
Miejscowość położona przy drodze wojewódzkiej nr 850.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Rachanie.

</doc>
<doc id="359342" url="https://pl.wikipedia.org/wiki?curid=359342" title="Józefów-Kolonia">
Józefów-Kolonia

Józefów-Kolonia – wieś w Polsce położona w województwie łódzkim, w powiecie poddębickim, w gminie Poddębice.
W latach 1975–1998 miejscowość administracyjnie należała do województwa sieradzkiego. Według Narodowego Spisu Powszechnego Ludności i Mieszkań z roku 2011 liczba mieszkańców wsi wynosiła 58.

</doc>
<doc id="359343" url="https://pl.wikipedia.org/wiki?curid=359343" title="Józefów-Pociecha">
Józefów-Pociecha

Józefów-Pociecha – wieś w Polsce położona w województwie lubelskim, w powiecie lubelskim, w gminie Jastków.
Wieś stanowi sołectwo gminy Jastków. Według Narodowego Spisu Powszechnego z roku 2011 wieś liczyła 227 mieszkańców.
Historia.
Wieś Pociecha powstała w 1859 roku. Obecnie została połączona z sąsiednią wioską i jej pełna nazwa brzmi Józefów – Pociecha. W latach 1975–1998 miejscowość administracyjnie należała do województwa lubelskiego.

</doc>
<doc id="359344" url="https://pl.wikipedia.org/wiki?curid=359344" title="Józefów Witowicki">
Józefów Witowicki

Józefów Witowicki – kolonia wsi Witowice w Polsce, położona w województwie świętokrzyskim, w powiecie staszowskim, w gminie Bogoria. Stanowi samodzikelne sołectwo.
W latach 1975–1998 kolonia administracyjnie należała do województwa tarnobrzeskiego.
Historia.
Pod koniec XIX wieku, według „Słownika Geograficznego Królestwa Polskiego i innych krajów słowiańskich”, Józefów Witowicki nosił nazwę "Józefów" i był folwarkiem we wsi Witowice należącej do ówczesnego powiatu sandomierskiego, gminy Górki i parafii Olbierzowice. W 1882 r. folwark Józefów liczył 17 mieszkańców zamieszkałych w 1 domu. W 1886 roku wraz z folwarkiem Witowice wchodził w skład dóbr witowickich. Obejmował wówczas 85 mórg gruntów ornych i ogrodów, 19 mórg łąk, 4 morgi pastwisk, 157 mórg lasów oraz 3 morgi nieużytków. Znajdowały się w nim 3 drewniane budynki. 
Turystyka.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.

</doc>
<doc id="359345" url="https://pl.wikipedia.org/wiki?curid=359345" title="Józefy (województwo mazowieckie)">
Józefy (województwo mazowieckie)

Józefy – wieś w Polsce położona w województwie mazowieckim, w powiecie węgrowskim, w gminie Wierzbno.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Stanisława Biskupa Męczennika w Czerwonce Liwskiej.

</doc>
<doc id="359346" url="https://pl.wikipedia.org/wiki?curid=359346" title="Józinek (powiat płocki)">
Józinek (powiat płocki)

Józinek – wieś w Polsce położona w województwie mazowieckim, w powiecie płockim, w gminie Bielsk.
W latach 1975–1998 miejscowość administracyjnie należała do województwa płockiego.

</doc>
<doc id="359347" url="https://pl.wikipedia.org/wiki?curid=359347" title="Józwów">
Józwów

Józwów – wieś w Polsce położona w województwie lubelskim, w powiecie lubelskim, w gminie Bychawa.
W latach 1975–1998 miejscowość administracyjnie należała do województwa lubelskiego.
Wieś stanowi sołectwo gminy Bychawa. Według Narodowego Spisu Powszechnego z roku 2011 wieś liczyła 93 mieszkańców.

</doc>
<doc id="359348" url="https://pl.wikipedia.org/wiki?curid=359348" title="Malaty">
Malaty

Malaty (lit. "Molėtai") – miasto na Litwie położone ok. 60 km na północ od Wilna, 30 km od Uciany. Liczba mieszkańców w 2011 wynosiła 6434. Spośród nich ok. 2% to Polacy.
Miasto jest jedną z najstarszych osad na Litwie. Malaty są wzmiankowane już w dokumentach z końca XIV w. wśród osad będących uposażeniem biskupa wileńskiego.
Obecnie miasto jest popularnym miejscem wypoczynku wilnian. Przyczyną jest atrakcyjne położenie wśród lasów i licznych jezior. W Malatach znajduje się także jedyne na Litwie obserwatorium astrofizyczne.
W 1387 roku król Władysław II Jagiełło nadał wieś Malaty na uposażenie biskupstwu wileńskiemu. Miasto Malaty położone było w końcu XVIII wieku w powiecie wiłkomierskim województwa wileńskiego.

</doc>
<doc id="359349" url="https://pl.wikipedia.org/wiki?curid=359349" title="Jóźwików">
Jóźwików

Jóźwików – wieś sołecka w Polsce położona w województwie świętokrzyskim, w powiecie koneckim, w gminie Radoszyce.
W latach 1975–1998 miejscowość administracyjnie należała do województwa kieleckiego.
Przez wieś przechodzi niebieski szlak turystyczny z miejscowości Pogorzałe do Kuźniaków.
Wieś jest siedzibą rzymskokatolickiej parafii Matki Bożej Nieustającej Pomocy.

</doc>
<doc id="359350" url="https://pl.wikipedia.org/wiki?curid=359350" title="Jóźwin (gmina Kazimierz Biskupi)">
Jóźwin (gmina Kazimierz Biskupi)

Jóźwin – wieś w Polsce położona w województwie wielkopolskim, w powiecie konińskim, w gminie Kazimierz Biskupi.
W latach 1975–1998 miejscowość administracyjnie należała do województwa konińskiego.

</doc>
<doc id="359351" url="https://pl.wikipedia.org/wiki?curid=359351" title="Juchnajcie">
Juchnajcie

Juchnajcie (niem. "Juckneitschen") – wieś w Polsce położona w województwie warmińsko-mazurskim, w powiecie gołdapskim, w gminie Gołdap.
W latach 1975–1998 miejscowość administracyjnie należała do województwa suwalskiego.
Podczas akcji germanizacyjnej nazw miejscowych i fizjograficznych (tzw. "chrzty hitlerowskie") utrwalona historycznie nazwa niemiecka "Juckneitschen" została w 1935 r. zastąpiona przez administrację nazistowską sztuczną formą "Steinhagen".

</doc>
<doc id="359352" url="https://pl.wikipedia.org/wiki?curid=359352" title="Juchnowiec Dolny">
Juchnowiec Dolny

Juchnowiec Dolny – wieś w Polsce położona w województwie podlaskim, w powiecie białostockim, w gminie Juchnowiec Kościelny.
W latach 1954–1972 wieś należała i była siedzibą władz gromady Juchnowiec Dolny. W latach 1975–1998 miejscowość administracyjnie należała do województwa białostockiego.
Historia.
Wzmianki o miejscowości Juchnowiec pochodzą z początku XVI wieku. Nazwa Juchnowiec pochodzi od imienia Juchno – cerkiewne Jurij. Wyróżniano trzy miejscowości położone blisko siebie: "Juchnowiec Stare Sioło" (obecnie Juchnowiec Dolny), "Juchnowiec Góra" (obecnie Juchnowiec Górny) oraz "Juchnowiec Poduchowny" (obecnie Juchnowiec Kościelny).
Juchnowiec Dolny i jego okolice były pierwotnie zamieszkiwane przez ludność ruską. W miejscowości znajdowała się świątynia obrządku wschodniego, która figurowała w spisie parafii unickich województwa podlaskiego z 1673 r.
Do 31 grudnia 1997, Juchnowiec Dolny był siedzibą samodzielnej gminy Juchnowiec Dolny (obecna siedziba gminy to Juchnowiec Kościelny).
Inne.
We wsi znajduje się sklep, ośrodek zdrowia, warsztat samochodowy, stadion z trybunami, plac zabaw z siłownią zewnętrzną, lekarz weterynarii oraz remiza OSP z trzema stanowiskami.
Wierni kościoła rzymskokatolickiego należą do parafii Świętej Trójcy w Juchnowcu.

</doc>
<doc id="359353" url="https://pl.wikipedia.org/wiki?curid=359353" title="Juchnowiec Kościelny">
Juchnowiec Kościelny

Juchnowiec Kościelny – wieś w Polsce położona w województwie podlaskim, w powiecie białostockim, w gminie Juchnowiec Kościelny. 
Miejscowość jest siedzibą gminy Juchnowiec Kościelny oraz rzymskokatolickiej parafii Świętej Trójcy.
W latach 1975–1998 miejscowość administracyjnie należała do województwa białostockiego.
Położenie.
Juchnowiec Kościelny jest położony w odległości 10 km od Białegostoku, w kierunku Bielska Podlaskiego (przez Hryniewicze). Dojazd z Białegostoku autobusem BKM linii 104, linii 22 lub autobusem PKS, oraz pociągiem REGIO do stacji Lewickie.
Religia.
W dniu 12 listopada 1547 r., Stanisław Zachariaszewicz Włoszek podskarbi Wielkiego Księstwa Litewskiego uzyskał pozwolenie na erygowanie parafii rzymskokatolickiej, wybudowanie kościoła i ustanowienie proboszcza w Juchnowcu. On też był kolatorem pierwszej drewnianej świątyni pod wezwaniem Trójcy Świętej, Najświętszej Maryi Panny i Wszystkich Świętych.
W roku 1764 za czasów ks. proboszcza Jozafata Wołłosowicza rozpoczęto budowę nowego murowanego kościoła, do którego następnie przeniesiono obraz słynący łaskami. W roku 1997 kościół w Juchnowcu zaliczono jako sanktuarium do Archidiecezji Białostockiej, a słynący łaskami obraz MB Juchnowieckiej otrzymał tytuł Matki Bożej Królowej Rodzin.

</doc>
<doc id="359354" url="https://pl.wikipedia.org/wiki?curid=359354" title="Juchowo">
Juchowo

Juchowo – wieś w Polsce położona w województwie zachodniopomorskim, w powiecie szczecineckim, w gminie Borne Sulinowo, nad jeziorem Juchowo. Założona w 1570 r. przez ród pomorski Kleszczów. 
W latach 1954–1959 wieś należała i była siedzibą władz gromady Juchowo, po jej zniesieniu w gromadzie Silnowo.
Pałac.
Wieś powstała w 1570, a jej założycielami byli wywodzący się z Radacza Asmus i Aleksander von Kleist. Majątek pozostawał w rękach von Kleistów do lat 70. XIX wieku. Do 1580 ukończono budowę pierwszej siedziby rodowej. W XVIII wieku postawiono na jej miejscu dwór o dwóch skrzydłach. Całą posiadłość rozbudowano znacząco za czasów Idy Seydwitz von Kleist, w latach 1864-1874, w formie trzyskrzydłowej rezydencji (Pałac w Juchowie) w stylu eklektyzmu. W 1874 wieś została zakupiona przez rodzinę Denningów z Pforzheim i pozostawała w jej rękach do 1945. W 1930 przebudowano pałac po pożarze. Wieś zyskała w tym czasie rozległy zespół budynków gospodarczych. Po 1945 na terenie wsi (w pałacu) funkcjonowało więzienie (potem szkoła i przedszkole). Działał tu PGR. W latach 80. XX wieku opuszczony pałac zaczął niszczeć. W 1990 nabyła go osoba prywatna. Obok pałacu znajduje się park o pow. 8 ha, założony w XVIII w. w oparciu o modny wówczas styl krajobrazowy. 
Neogotycki kościół św. Antoniego z 1897 roku.

</doc>
<doc id="359355" url="https://pl.wikipedia.org/wiki?curid=359355" title="Judasze">
Judasze

Judasze – wieś sołecka w Polsce, położona w województwie świętokrzyskim, w powiecie jędrzejowskim, w gminie Wodzisław.
W latach 1975–1998 miejscowość administracyjnie należała do województwa kieleckiego.

</doc>
<doc id="359356" url="https://pl.wikipedia.org/wiki?curid=359356" title="Jugi">
Jugi

Jugi – wieś w Polsce położona w województwie mazowieckim, w powiecie węgrowskim, w gminie Korytnica.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii Matki Bożej Częstochowskiej w Kątach.

</doc>
<doc id="359357" url="https://pl.wikipedia.org/wiki?curid=359357" title="Jugoszów">
Jugoszów

Jugoszów – wieś sołecka w Polsce, położona w województwie świętokrzyskim, w powiecie sandomierskim, w gminie Obrazów.
W latach 1975–1998 miejscowość administracyjnie należała do województwa tarnobrzeskiego.
Historia.
Jugoszów albo Jugoszew, wieś włościańska i osada rządowa w powiecie sandomierskim, gminie Obrazów, parafii Goźlice.
W 1827 r. było tu 21 domów 126 mieszkańców.
W 1883 było 37 domów 199 mieszkańców i 453 mórg obszaru.
Osada rządowa 1 dom, 1 morga ziemi.
Wspomina tę wieś Długosz (L.B. t.II s.335) jako własność Kielczuza herbu Habdank.

</doc>
<doc id="359358" url="https://pl.wikipedia.org/wiki?curid=359358" title="Jugowa">
Jugowa

Jugowa (niem. "Hausdorf") – wieś w Polsce położona w województwie dolnośląskim, w powiecie świdnickim, w gminie Dobromierz.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Zabytki.
Do wojewódzkiego rejestru zabytków wpisane są:

</doc>
<doc id="359359" url="https://pl.wikipedia.org/wiki?curid=359359" title="Jugowice">
Jugowice

Jugowice (niem. "Hausdorf") – wieś w Polsce położona w województwie dolnośląskim, w powiecie wałbrzyskim, w gminie Walim.
Położenie.
Jugowice to duża wieś łańcuchowa o długości około 2,3 km, leżąca na granicy Gór Sowich i Gór Wałbrzyskich, wzdłuż rowu Bystrzycy, na wysokości 370-400 m n.p.m. 
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Jugowice powstały pod koniec XIII wieku, początkowo były wsią leśno-rolniczą, później rozwinęło się tu tkactwo chałupnicze. W 1786 roku w miejscowości były: szkoła ewangelicka, dwa młyny wodne i bielnik, oraz 25 warsztatów tkackich. W 1825 roku we wsi posiadającej wtedy status wolnego sołectwa było: 69 domów, szpital, trzy bielniki i dwa magle, w roku 1840 doszły do tego trzy młyny wodne. Od połowy XIX wieku po upadku tkactwa chałupniczego nastąpił rozwój turystyki, związany z przeprowadzeniem linii kolejowej oraz elektrycznej Kolei Walimskiej. na początku XX wieku w miejscowości działało kilka niewielkich zakładów przemysłowych takich jak: gazownia, cegielnia, wytwórnia ceramiki, bielnik i tkalnia. W czasie II wojny światowej w Jugowicach znajdowała się filia obozu koncentracyjnego Groß-Rosen. Po II wojnie światowej we wsi działały zakłady płyt wiórowych "Suprema".
Zabytki.
Do wojewódzkiego rejestru zabytków wpisane są:
Inne zabytki:
Szlaki turystyczne.
W Jugowicach zaczyna się Szlak Martyrologii, prowadzący przez Kolce do Głuszycy.

</doc>
<doc id="359360" url="https://pl.wikipedia.org/wiki?curid=359360" title="Jugowiec">
Jugowiec

Jugowiec – wieś w Polsce położona w województwie dolnośląskim, w powiecie średzkim, w gminie Środa Śląska.
Podział administracyjny.
Do 1945 roku Jugowiec znajdował się w granicach Niemiec. W latach 1975–1998 miejscowość administracyjnie należała do województwa wrocławskiego.
Demografia.
Liczba ludności w marcu 2011 r. wynosiła 287 osób.
Położenie.
Miejscowość położona na południowy wschód od Środy Śląskiej, w odległości 4 km. Odległość od Wrocławia wynosi około 30 km.
Zabytki.
Do wojewódzkiego rejestru zabytków wpisany jest:
Komunikacja.
Komunikację zapewniają busy i autobusy, bezpośrednie połączenia ze Środą Śląską, Kątami Wrocławskimi oraz z Wrocławiem.

</doc>
<doc id="359361" url="https://pl.wikipedia.org/wiki?curid=359361" title="Juków">
Juków

Juków – wieś sołecka w Polsce położona w województwie łódzkim, w powiecie kutnowskim, w gminie Łanięta.
W latach 1975–1998 miejscowość administracyjnie należała do województwa płockiego.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="359362" url="https://pl.wikipedia.org/wiki?curid=359362" title="Julianka (województwo śląskie)">
Julianka (województwo śląskie)

Julianka – wieś w Polsce położona w województwie śląskim, w powiecie częstochowskim, w gminie Przyrów.
W latach 1975–1998 miejscowość administracyjnie należała do województwa częstochowskiego.
We wsi znajduje się stacja kolejowa Julianka. 
3 listopada 1976 w katastrofie kolejowej zginęło tam 25 osób, a 79 było rannych. Kiedy pociąg do Wrocławia wjechał na położoną ok. 5 km od Julianki górkę, drużyna trakcyjna pociągu - będąca najpewniej pod wpływem alkoholu - zasnęła i pociąg zjechał w dół. Przez te 5 km nabrał dużej prędkości i z ogromną siłą wjechał w stojący na stacji pociąg. Ostatni wagon pociągu jadącego do Wrocławia został zmiażdżony i nikt z jego pasażerów nie przeżył. Wszyscy pasażerowie i maszyniści spali i nikt nie wiedział, że pociąg jedzie w dół.
Na terenie wsi Śmiertelna Struga uchodzi do Wiercicy..

</doc>
<doc id="359363" url="https://pl.wikipedia.org/wiki?curid=359363" title="Julianów Raducki">
Julianów Raducki

Julianów Raducki – wieś w Polsce położona w województwie łódzkim, w powiecie rawskim, w gminie Rawa Mazowiecka. W latach 1975–1998 miejscowość administracyjnie należała do województwa skierniewickiego. Nie ma w niej sołtysa, należy do sołectwa Przewodowice. Nazwa wsi pochodzi od sąsiedniego Raducza, często bywa zastępowana zwyczajową nazwą: „Budki”.
Położenie.
Julianów Raducki leży na Równinie Łowicko-Błońskiej w północno-wschodniej części województwa łódzkiego. Osada położona jest w odległości ok. 1,5 km na północ od drogi szybkiego ruchu E67 Warszawa – Katowice, ok. 70 km na południowy zachód od stolicy. Miasto wojewódzkie, Łódź, jest odległe o ok. 65 km, zaś stolica powiatu i gminy – Rawa Mazowiecka o ok. 12 km.
Ludność.
Osada ma w dużej mierze charakter letniskowy, na stałe zamieszkuje ją niespełna 15 osób. Niegdyś zaludnienie wsi było znacznie większe, jednak w latach 60. i 70. zmniejszyło się z powodu migracji ludności do miast, głównie Warszawy i Rawy Mazowieckiej, w mniejszym stopniu także do Łodzi i Skierniewic. To stamtąd obecnie pochodzi większość osób spędzających lato w osadzie. Są to niemal wyłącznie dawni mieszkańcy wioski lub ich potomkowie.
Tu urodził się i spędził ostatnie lata życia kolarz i trener Jan Marian Rzeźnicki. W czasie okupacji członek partyzantki AK. Jego starszy brat Józef – dowódca jednego z oddziałów obwodu skierniewickiego – okrążony, nie mając szansy ucieczki, odbezpieczył granat i wskutek jego wybuchu zginął.
Charakterystyka wsi.
Julianów Raducki to typowa ulicówka, długości niespełna 0,5 km, licząca ok. 30 parterowych domów, w większości murowanych. Zabudowania te stoją gęsto po obu stronach drogi, będącej osią osady. Od strony drogi szybkiego ruchu do wsi prowadzi asfaltowa szosa, przy której leżą sąsiednie Przewodowice. Szosa jednak kończy się jeszcze przed krańcem osady, a dalej na północ, do Raducza, prowadzi piaszczysta droga gruntowa. 
Z powodu niewielkiego zaludnienia i ślepego charakteru drogi dojazdowej do wsi, w osadzie nie ma przystanku żadnej linii przewozowej. Brak jest też sklepu. Najbliższy przystanek (PKS) i sklep znajdują się przy szosie katowickiej, w Przewodowicach, w odległości ok. 1,5 – 2 km od Julianowa Raduckiego.
Według podziału administracyjnego Kościoła katolickiego Julianów Raducki należy do parafii św. Antoniego Padewskiego w Babsku, wchodzącej w skład dekanatu Lubochnia, a świątynią parafialną mieszkańców Julianowa Raduckiego jest kościół pw. św. Antoniego Padewskiego w oddalonym o ok. 2,5 km. Babsku.
Okolica.
Południowy skrawek miejscowości leży nad rzeczką Białką, dopływem Rawki. Most na Białce oddziela osadę od Przewodowic. Od strony północnej do wieś graniczy z sosnowym laskiem i dawnym poligonem wojskowym. Dawniej był to teren stepowy, porośnięty trawą, wrzosami i krzewinkami, obecnie w szybkim tempie zarasta młodym lasem z przewagą sosen i brzóz (na poligonie w latach 60. nakręcono część scen serialu "Czterej pancerni i pies"). Z pozostałych stron osada jest otoczona przez pola uprawne, z których część – wskutek długiego odłogowania – także jest porośnięta samosiejkami drzew.

</doc>
<doc id="359364" url="https://pl.wikipedia.org/wiki?curid=359364" title="Julianpol">
Julianpol

Julianpol – wieś sołecka w Polsce położona w województwie opolskim, w powiecie oleskim, w gminie Rudniki.
Przez wieś przebiega ruchliwa droga krajowa nr 43 łącząca Częstochowę z Wieluniem. W końcu września 2007, w starej szkole podstawowej powstał tutaj Ośrodek Wychowawczy dla trudnej młodzieży.
Historia.
Przed wybuchem II wojny światowej wieś znajdowała się przy granicy polsko-niemieckiej. Po wybuchu wojny i zajęciu terytorium przez III Rzeszę wieś została przemianowana na Siemensrich. 26 czerwca 1940 roku mieszkańcy zostali siłą wysiedleni przez niemieckich żandarmów. Część mieszkańców została wysłana w głąb Niemiec na przymusową pracę. Z 36 rozdrobnionych polskich gospodarstw Julianpola połączono ziemię i utworzono z nich 15 farm dla Niemców z Ukrainy.
Po wojnie, pod koniec 1944, część mieszkańców powróciła w swoje ojczyste strony.
W latach 1975–1998 miejscowość położona była w województwie częstochowskim.

</doc>
<doc id="359365" url="https://pl.wikipedia.org/wiki?curid=359365" title="Julinek">
Julinek

Julinek – osada w Polsce położona w województwie mazowieckim, w powiecie warszawskim zachodnim, w gminie Leszno.
W latach 1975–1998 należała administracyjnie do województwa warszawskiego.
Miejscowość słynie w Polsce z Bazy Cyrkowej, która znajdowała się tam od lat 50. do wczesnych lat 90. XX wieku.
W 1967 utworzono w Julinku Państwową Szkołę Cyrkową. W 1971 przekształcono ją w Państwowe Studium Cyrkowe, a w 1999 – w Państwową Szkołę Sztuki Cyrkowej. Na przestrzeni ponad 40 lat szkoły te wykształciły wiele gwiazd aren polskich i światowych.

</doc>
<doc id="359366" url="https://pl.wikipedia.org/wiki?curid=359366" title="Julinki">
Julinki

Julinki – wieś w Polsce położona w województwie łódzkim, w powiecie kutnowskim, w gminie Kutno.
W latach 1975–1998 miejscowość administracyjnie należała do województwa płockiego.

</doc>
<doc id="359367" url="https://pl.wikipedia.org/wiki?curid=359367" title="Juliszew">
Juliszew

Juliszew – wieś w Polsce położona w województwie mazowieckim, w powiecie płockim, w gminie Słubice.
Do 1954 roku siedziba wiejskiej gminy Czermno. W latach 1954–1972 wieś należała i była siedzibą władz gromady Juliszew. W latach 1975–1998 miejscowość administracyjnie należała do województwa płockiego.
Podczas powodzi 23 maja 2010 doszło do przerwania wału przeciwpowodziowego na Wiśle w Świniarach. Miejscowość częściowo zalana i ewakuowana. 8 czerwca tego samego roku podczas drugiej fali powodziowej woda ponownie zalała miejscowość.

</doc>
<doc id="359368" url="https://pl.wikipedia.org/wiki?curid=359368" title="Juliszewo">
Juliszewo

Juliszewo – wieś w Polsce położona w województwie mazowieckim, w powiecie ciechanowskim, w gminie Glinojeck.
Wierni Kościoła rzymskokatolickiego należą do parafii św. Stanisława Biskupa Męczennika w Glinojecku.
W latach 1975–1998 miejscowość administracyjnie należała do województwa ciechanowskiego.
Linki zewnętrzne.
 

</doc>
<doc id="359369" url="https://pl.wikipedia.org/wiki?curid=359369" title="Julkowo (województwo kujawsko-pomorskie)">
Julkowo (województwo kujawsko-pomorskie)

Julkowo – wieś w Polsce położona w województwie kujawsko-pomorskim, w powiecie lipnowskim, w gminie Tłuchowo.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 198 mieszkańców. Jest dziewiątą co do wielkości miejscowością gminy Tłuchowo.

</doc>
<doc id="359370" url="https://pl.wikipedia.org/wiki?curid=359370" title="Julków (województwo lubelskie)">
Julków (województwo lubelskie)

Julków – wieś w Polsce, położona w województwie lubelskim, w powiecie bialskim, w gminie Biała Podlaska.
Według podziału administracyjnego Polski obowiązującego w latach 1975–1998 miejscowość należała do województwa bialskopodlaskiego.
Wierni Kościoła rzymskokatolickiego należą do parafii Narodzenia Najświętszej Maryi Panny w Białej Podlaskiej.

</doc>
<doc id="359371" url="https://pl.wikipedia.org/wiki?curid=359371" title="Juncewo (województwo kujawsko-pomorskie)">
Juncewo (województwo kujawsko-pomorskie)

 
Juncewo – wieś w Polsce, położona w województwie kujawsko-pomorskim, w powiecie żnińskim, w gminie Janowiec Wielkopolski.
Podział i demografia.
W latach 1954–1961 wieś należała i była siedzibą władz gromady Juncewo, po jej zniesieniu w gromadzie Świątkowo. W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 397 mieszkańców. Jest trzecią co do wielkości miejscowością gminy Janowiec Wielkopolski.
Zabytki sakralne.
We wsi znajduje się kościół pw. św. Małgorzaty Antiocheńskiej z lat 1885-1886, wybudowany z czerwonej cegły, neogotycki z neobarokowym wyposażeniem wnętrza, siedziba parafii w Juncewie. Obok kościoła znajduje się mały cmentarz z kaplicami grobowymi pochodzącymi z przełomu XIX i XX wieku.
Położenie geograficzne.
Wieś Juncewo położona jest 12 km od Janowca Wielkopolskiego i 13 km od Żnina. Znajduje się przy drodze prowadzącej do Wągrowca. Sąsiaduje z następującymi wsiami: Paryż (5,5 km), Sielec (4 km), Świątkowo (4,3 km) w województwie kujawsko-pomorskim oraz Dąbrowa, Damasławek i Piotrkowice w województwie wielkopolskim. Pod wsią, jak i całą okolicą, zostały odkryte duże złoża soli kamiennej. W osadzie tej występują głównie gleby bielicowe.

</doc>
<doc id="359372" url="https://pl.wikipedia.org/wiki?curid=359372" title="Juniewicze">
Juniewicze

Juniewicze – wieś w Polsce położona w województwie mazowieckim, w powiecie łosickim, w gminie Huszlew.
Wierni Kościoła rzymskokatolickiego należą do parafii św. Antoniego Padewskiego w Huszlewie.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="359373" url="https://pl.wikipedia.org/wiki?curid=359373" title="Junkrowy">
Junkrowy

Junkrowy (daw. Genszna, Gnosna lub Panina Góra, niem. "Jungferberg") – wieś kociewska w Polsce, położona w województwie pomorskim, w powiecie starogardzkim, w gminie Skarszewy. Wieś jest siedzibą sołectwa Junkrowy, w którego skład wchodzi również Zamkowa Góra.
W latach 1975–1998 miejscowość administracyjnie należała do województwa gdańskiego.
Prastary gród słowiański, znany od 1258 roku. W 1296 r. Sambor II podarował wieś cystersom z Pelplina.
Nazwa wsi wywodzi się od pobliskiego grodu Gnosna, nazywanego też Panina Góra. Po spaleniu grodu, w niedalekiej odległości od niego, cystersi pobudowali wieś i nazwali ją Jungferberg, co jest zniemczoną nazwą Panina Góra.
Obecna nazwa jest spolszczoną wersją niemieckiej.

</doc>
<doc id="359374" url="https://pl.wikipedia.org/wiki?curid=359374" title="Junno">
Junno

Junno – wieś w Polsce położona w województwie wielkopolskim, w powiecie konińskim, w gminie Grodziec.
W latach 1975–1998 miejscowość administracyjnie należała do województwa konińskiego.

</doc>
<doc id="359375" url="https://pl.wikipedia.org/wiki?curid=359375" title="Junoszyno">
Junoszyno

Junoszyno () – wieś w Polsce położona w województwie pomorskim, w powiecie nowodworskim, w gminie Stegna na obszarze Żuław Wiślanych przy drodze wojewódzkiej nr 501. Wieś leży na szlaku kolei wąskotorowej do Sztutowa i Nowego Dworu Gdańskiego (Żuławska Kolej Dojazdowa). 
W latach 1975–1998 miejscowość administracyjnie należała do województwa elbląskiego.

</doc>
<doc id="359376" url="https://pl.wikipedia.org/wiki?curid=359376" title="Jurandowo (województwo warmińsko-mazurskie)">
Jurandowo (województwo warmińsko-mazurskie)

Jurandowo (niem. "Rosenort") – wieś w Polsce położona w województwie warmińsko-mazurskim, w powiecie elbląskim, w gminie Markusy, na obszarze Żuław Elbląskich, w pobliżu zachodniego brzegu jeziora Druzno.
W latach 1975–1998 miejscowość administracyjnie należała do województwa elbląskiego.

</doc>
<doc id="359377" url="https://pl.wikipedia.org/wiki?curid=359377" title="Jurandów">
Jurandów

Jurandów – wieś w Polsce, położona w województwie mazowieckim, w powiecie grójeckim, w gminie Chynów.
W latach 1975–1998 miejscowość administracyjnie należała do województwa radomskiego. 

</doc>
<doc id="359378" url="https://pl.wikipedia.org/wiki?curid=359378" title="Jurancice">
Jurancice

Jurancice (do roku 2010 "Jurańcice") – wieś w Polsce położona w województwie kujawsko-pomorskim, w powiecie inowrocławskim, w gminie Rojewo.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 42 mieszkańców. Jest 23. co do wielkości miejscowością gminy Rojewo.

</doc>
<doc id="359379" url="https://pl.wikipedia.org/wiki?curid=359379" title="Jurasze">
Jurasze

Jurasze – wieś w Polsce położona w województwie podlaskim, w powiecie sokólskim, w gminie Sidra.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa białostockiego.

</doc>
<doc id="359380" url="https://pl.wikipedia.org/wiki?curid=359380" title="Juraszki">
Juraszki

Juraszki – wieś w Polsce położona w województwie podlaskim, w powiecie białostockim, w gminie Turośń Kościelna. 
W latach 1975–1998 miejscowość administracyjnie należała do województwa białostockiego.
W pobliżu wsi znajduje się cmentarz 76 ofiar pomordowanych przez hitlerowców w latach 1941-1944.
Wierni kościoła rzymskokatolickiego należą do parafii Świętej Trójcy w Turośni Kościelnej.

</doc>
<doc id="359381" url="https://pl.wikipedia.org/wiki?curid=359381" title="Juraszowa">
Juraszowa

Juraszowa – wieś w Polsce położona w województwie małopolskim, w powiecie nowosądeckim, w gminie Podegrodzie (najmniejsza miejscowość gminy).
Położenie.
Juraszowa położona jest na wysokości od 400 do 450 m n.p.m. w Beskidzie Wyspowym. Graniczy z: Podegrodziem, Rogami oraz Naszacowicami. Zajmuje 1,44 km² (2,2% powierzchni gminy).
Toponimika nazwy.
Nazwa wsi pochodzi od imienia "Jurasz", należącego do właściciela wsi. Najstarszy zachowany zapis "Iuraschowa" pochodzi z 1427 roku. Jan Długosz w „"Liber beneficiorum dioecesis Cracoviensis"” zapisuje nazwę Juraszowej: "Juraschowa".
Historia.
Pierwsze wzmianki o Juraszowej pochodzą z 1427 roku. Wieś duchowna, własność klasztoru klarysek w Starym Sączu, położona była w drugiej połowie XVI wieku w powiecie sądeckim województwa krakowskiego. W okresie międzywojennym mieszkańcy Juraszowej wyróżniali się dużą aktywnością społeczną. We wsi działało Stronnictwo Ludowe. Młodzież zrzeszona była w związku młodzieży wiejskiej "Wici". Prowadziło ono ożywioną działalność polityczną i kulturalną. Organizowano wspólne spotkania, wystawiano sztuki teatralne.
W okresie okupacji w Juraszowej działała tzw. "Trójka wiejska", której zadaniem było wykrywanie szpiegów niemieckich, obserwacja ruchu wojsk.
W latach 1975–1998 miejscowość administracyjnie należała do województwa nowosądeckiego.
Wierni Kościoła rzymskokatolickiego należą do parafii w Podegrodziu. We wsi działa gospodarstwo agroturystyczne.
Sztuka.
We wsi działają dwie artystki ludowe. Rozalia Zygmunt – zajmująca się plastyką obrzędową, tworzeniem kwiatów lachowskich, podłaźniczek, a także pisze wiersze. Bronisława Kwoka – wykonuje oryginalne kwiaty lachowskie zdobiące m.in. miejscowość, kapliczki obrazy.
OSP Juraszowa.
Historia.
Jednostka OSP Juraszowa została założona w 1964 z inicjatywy Michała Kałuzińskiego. Na początku jej rola sprowadzała się głównie do prowadzenia systematycznych kontroli przeciwpożarowych na terenie wchodzącym w zakres działania jednostki. 28 lipca 1974 roku wybudowano remizę. Strażacka siedziba mieściła wówczas garaż na samochód, kuchnię, sale zebrań i zabaw. W latach tych jednostka została doposażona w ubrania i niezbędny sprzęt bojowy. W 1977 straż po wielomiesięcznym staraniu otrzymała samochód Żuk. 30 czerwca 1992 wybudowano garaż oraz piwnicę i zaplecze magazynowe. W tym samym roku, 12 lipca zorganizowano (z czteroletnim opóźnieniem) jubileusz 25-lecia straży. 7 lipca 1996 miało miejsce poświęcenie sztandaru, ufundowanego przez Radę Gminy Podegrodzie. W 2002 zakupiono samochód Mercedes. W 2007 jednostka została wyposażona w system selektywnego wywoływania. Urządzenie to przyczynia się do szybszego powiadomienia druhów przez PSP Nowy Sącz o zaistniałym zdarzeniu. Obecnie OSP Juraszowa obejmuje swoim działaniem obszar miejscowości: Juraszowa i Rogi.
Wyposażenie.
Na wyposażeniu jednostki znajdują się: samochód Mercedes GBAM 2.7/16, motopompa oraz inne podstawowe sprzęty ratownicze i gaśnicze.

</doc>
<doc id="359382" url="https://pl.wikipedia.org/wiki?curid=359382" title="Jurcz">
Jurcz

Jurcz (niem. "Jürtsch") – wieś w Polsce, położona w województwie dolnośląskim, w powiecie lubińskim, w gminie Ścinawa. Przez wieś przebiega droga wojewódzka nr 372. W latach 1975–1998 miejscowość administracyjnie należała do województwa 
legnickiego.
Zabytki.
Do wojewódzkiego rejestru zabytków wpisane są:

</doc>
<doc id="359383" url="https://pl.wikipedia.org/wiki?curid=359383" title="Jurczyce">
Jurczyce

Jurczyce – wieś w Polsce położona w województwie małopolskim, w powiecie krakowskim, w gminie Skawina.
W latach 1975–1998 miejscowość administracyjnie należała do województwa krakowskiego.
Integralne części miejscowości: Podole, Wyźrał, Zawsie.

</doc>
<doc id="359384" url="https://pl.wikipedia.org/wiki?curid=359384" title="Jureczkowa">
Jureczkowa

Jureczkowa – wieś w Polsce położona w województwie podkarpackim, w powiecie bieszczadzkim, w gminie Ustrzyki Dolne. Miejscowość leży przy DW890 w pobliżu źródła rzeki Wiar prawego dopływu Sanu.
W Jureczkowej znajduje się dawna drewniana cerkiew greckokatolicka z 1914 przeniesiona tu w 1978 z Nowosielc Kozickich, która pełni funkcję rzymskokatolickigo kościoła filialnego parafii w Wojtkowej.
W latach 1975–1998 miejscowość administracyjnie należała do województwa krośnieńskiego.
Z Jureczkowej pochodził Mieczysław Korwin uczestnik powstania styczniowego z 1864, właściciel dóbr Jureczkowa.

</doc>
<doc id="359385" url="https://pl.wikipedia.org/wiki?curid=359385" title="Jurkowo (powiat giżycki)">
Jurkowo (powiat giżycki)

Jurkowo (do 2009 "Jurkowo Węgorzewskie", niem. "Jorkowen", 1938–1945 "Jorken") – wieś mazurska w Polsce położona w województwie warmińsko-mazurskim, w powiecie giżyckim, w gminie Kruklanki.
W latach 1975–1998 miejscowość administracyjnie należała do województwa suwalskiego.
Wieś położona jest pomiędzy Puszczą Borecką a jeziorem Żywy. 
Do 31 grudnia 2009 wieś nazywała się Jurkowo Węgorzewskie.

</doc>
<doc id="359386" url="https://pl.wikipedia.org/wiki?curid=359386" title="Jurków Drugi">
Jurków Drugi

Jurków Drugi – wieś w Polsce położona w województwie łódzkim, w powiecie kutnowskim, w gminie Oporów.
W latach 1975–1998 miejscowość administracyjnie należała do województwa płockiego.

</doc>
<doc id="359387" url="https://pl.wikipedia.org/wiki?curid=359387" title="Jurków Pierwszy">
Jurków Pierwszy

Jurków Pierwszy – wieś w Polsce położona w województwie łódzkim, w powiecie kutnowskim, w gminie Oporów.
W latach 1975–1998 miejscowość administracyjnie należała do województwa płockiego.

</doc>
<doc id="359388" url="https://pl.wikipedia.org/wiki?curid=359388" title="Jurowlany">
Jurowlany

Jurowlany– wieś w Polsce położona w województwie podlaskim, w powiecie sokólskim, w gminie Krynki.
Wierni kościoła rzymskokatolickiego należą do parafii św. Anny w Krynkach.
Opis.
Wieś została założona w XVI wieku; nosiła początkowo nazwę Popławskie i była zamieszkana częściowo przez ludność litewską. 
W 1921 roku wieś liczyła 41 domów i 189 mieszkańców, w tym 184 prawosławnych i 5 katolików.
Do czasów II wojny światowej miejscowość leżała na skrzyżowaniu ważniejszych dróg; między innymi obecna droga z Krynek (ok. 6 km) – jeszcze do dziś niekiedy nazywana „Gościńcem” – była kiedyś trasą Krynki–Odelsk–Grodno (ok. 33 km). Jednak powojenne położenie granic Polski usytuowało tę wieś na wschodnim krańcu kraju (około 300 m od granicy z Białorusią). Po II wojnie światowej zamieszkującą wieś ludność prawosławną przymusowo wysiedlono do ZSRR, na jej miejsce sprowadzono ludność rzymskokatolicką z okolic Usnarza Dolnego.
W latach 1975–1998 miejscowość administracyjnie należała do województwa białostockiego.
Niedaleko wsi ma swoje źródła rzeka Połowianka, która jest jednym z dopływów Świsłoczy, a tym samym dorzeczem Niemna.
W związku z kryzysem migracyjnym na granicy z Białorusią, jaki nastąpił w połowie 2021 r., miejscowość i okolice objęte zostały stanem wyjątkowym.

</doc>
<doc id="359389" url="https://pl.wikipedia.org/wiki?curid=359389" title="Jurów">
Jurów

Jurów – wieś w Polsce położona w województwie lubelskim, w powiecie tomaszowskim, w gminie Jarczów.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Jarczów.
Historia.
Nazwa wsi pochodzi od nazwy osobowej "„Jur”" z sufiksem ~ów dającym brzmienie Jurów. Wieś wspomniana w dokumencie z roku 1453. W roku 1531 wymieniona w spisie parafii rzymskokatolickiej w Chodywańcach. W roku 1578 nazwę wsi pisano jako Juryow, była wówczas własnością wojewody bełskiego.Wieś królewska położona na przełomie XVI i XVII wieku w województwie bełskim. Wieś "Juriów" należała do uposażenia wojewodów bełskich. 
W roku 1882 istniała tu cerkiew po unicka postawiona z drewna. Domów było 55 zamieszkałych przez 417 mieszkańców. Włościanie posiadali 699 mórg ziemi uprawnej i 3 morgi łąk. Ziemia urodzajna popielatka i czarnoziem. Dwór murowany, z obszernym w pół dzikim ogrodem oraz folwark ma ziemi ornej o powierzchni 469 mórg należał hrabiego Łosia.
Na wzniesieniu zwanym „Horodysko”, istniał zamek obronny, dowodem na to były ślady fundamentów. Jak głosi podanie – w zamku tym bawił w czasie wojen szwedzkich w XVII wieku Karol Gustaw – król szwedzki. Zamek, napadany przez turków i tatarów, został zburzony. W 1838 wystawiano w pobliżu młyn.
W roku 1921 we wsi Jurów spisano 22 domy, 6 budynków gospodarczych oraz 224 mieszkańców w tym 194 prawosławnych. Kolonię Jurów zamieszkiwało 37 osób, istniały 2 budynki mieszkalne i 3 gospodarcze.

</doc>
<doc id="359390" url="https://pl.wikipedia.org/wiki?curid=359390" title="Juryszewo">
Juryszewo

Juryszewo – wieś w Polsce położona w województwie mazowieckim, w powiecie płockim, w gminie Radzanowo. Wieś znajduje się przy drodze wojewódzkiej nr 567.
Prywatna wieś szlachecka "Jurzyszewo", położona była w drugiej połowie XVI wieku w powiecie płockim województwa płockiego. W latach 1975–1998 miejscowość administracyjnie należała do województwa płockiego.

</doc>
<doc id="359391" url="https://pl.wikipedia.org/wiki?curid=359391" title="Juryzdyka">
Juryzdyka

Juryzdyka – wieś w Polsce położona w województwie podlaskim, w powiecie augustowskim, w gminie Nowinka.
W latach 1975–1998 miejscowość administracyjnie należała do województwa suwalskiego.

</doc>
<doc id="359392" url="https://pl.wikipedia.org/wiki?curid=359392" title="Jurzec Szlachecki">
Jurzec Szlachecki

Jurzec Szlachecki – wieś w Polsce położona w województwie podlaskim, w powiecie kolneńskim, w gminie Stawiski.
Przez miejscowość przepływa strumień „Jura”. W okolicach miejscowości znajduje się źródło niewielkiej rzeki Łojewek, dopływu Narwi.
Wierni kościoła rzymskokatolickiego należą do parafii Parafia św. Stanisława Biskupa i Męczennika w Dobrzyjałowie.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Stawiski.
Według Powszechnego Spisu Ludności z 1921 roku wieś zamieszkiwało 121 osób w 22 budynkach mieszkalnych. Miejscowość należała do parafii rzymskokatolickiej w m. Dobrzyjałowo. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Stawiski.
W wyniku napaści ZSRR na Polskę we wrześniu 1939 wieś znalazła się pod okupacją sowiecką. W październiku 1939 roku weszła w skład Zachodniej Białorusi – a 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="359393" url="https://pl.wikipedia.org/wiki?curid=359393" title="Jurzec Włościański">
Jurzec Włościański

Jurzec Włościański – wieś w Polsce położona w województwie podlaskim, w powiecie kolneńskim, w gminie Stawiski.
Przez miejscowość przepływa niewielka rzeka Łojewek, dopływ Narwi.
Wierni kościoła rzymskokatolickiego należą do parafii Parafia św. Stanisława Biskupa i Męczennika w Dobrzyjałowie.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Stawiski.
Według Powszechnego Spisu Ludności z 1921 roku wieś zamieszkiwało 176 osoby w 29 budynkach mieszkalnych. Miejscowość należała do parafii rzymskokatolickiej w m. Dobrzyjałowo. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Stawiski.
W wyniku napaści ZSRR na Polskę we wrześniu 1939 wieś znalazła się pod okupacją sowiecką. W październiku 1939 roku weszła w skład Zachodniej Białorusi – a 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
W latach 1954–1959 wieś należała i była siedzibą władz gromady Jurzec Włościański, po jej zniesieniu w gromadzie Stawiski. W latach 1975–1998 miejscowość należała administracyjnie do województwa łomżyńskiego.

</doc>
<doc id="359394" url="https://pl.wikipedia.org/wiki?curid=359394" title="Jurzynek">
Jurzynek

Jurzynek – wieś w Polsce położona w województwie mazowieckim, w powiecie płońskim, w gminie Nowe Miasto.
W latach 1975–1998 miejscowość administracyjnie należała do województwa ciechanowskiego.
Linki zewnętrzne.
 

</doc>
<doc id="359395" url="https://pl.wikipedia.org/wiki?curid=359395" title="Jusaki-Zarzeka">
Jusaki-Zarzeka

Jusaki-Zarzeka (dawn. Jusaki) – wieś w Polsce położona w województwie lubelskim, w powiecie bialskim, w gminie Łomazy.
Do 31 marca 1927 w gminie Huszcza.
W latach 1975–1998 miejscowość administracyjnie należała do województwa bialskopodlaskiego.
Wierni wyznania rzymskokatolickiego należą do parafii Świętych Apostołów Piotra i Pawła w Łomazach.
Według Narodowego Spisu Powszechnego (III 2011 r.) liczyła 172 mieszkańców i była dziesiątą co do wielkości miejscowością gminy Łomazy.

</doc>
<doc id="359397" url="https://pl.wikipedia.org/wiki?curid=359397" title="Rachunek ekonomiczny">
Rachunek ekonomiczny

Rachunek ekonomiczny - jedna z podstawowych kategorii ekonomicznych - porównanie nakładów związanych z podejmowanymi działaniami i efektów, jakie jednostka zamierza osiągnąć. Ułatwia on wybór takiego wariantu postępowania, który pozwala osiągnąć maksymalne korzyści:
Podstawowe cechy rachunku ekonomicznego:

</doc>
<doc id="359398" url="https://pl.wikipedia.org/wiki?curid=359398" title="Juszki (województwo pomorskie)">
Juszki (województwo pomorskie)

Juszki (dodatkowa nazwa w j. kaszub. Juszczi; niem. "Juschken") – wieś kaszubska w Polsce położona w województwie pomorskim, w powiecie kościerskim, w gminie Kościerzyna na terenie Wdzydzkiego Parku Krajobrazowego i nad jeziorem Mielistym.
W skład sołectwa Juszki (801,27 ha) wchodzi także miejscowość Dębrzyno. Wg danych z 30.06.2014, razem sołectwo zamieszkiwało 120 osób. Okoliczne lasy i liczne jeziora nadają Juszkom charakter oazy spokoju o szczególnych walorach rekreacyjno-turystycznych. Na południu znajduje się otoczone lasami jezioro Strupino. Juszki, dzięki swojej zabudowie z XIX i początku XX wieku jak również zachowanemu oryginalnemu porządkowi ruralistycznemu, uzyskały status zabytku architektonicznego. Miejscowość znajduje się na turystycznym Szlaku Kamiennych Kręgów.
W latach 1975–1998 miejscowość administracyjnie należała do województwa gdańskiego.
Zabytki.
Według rejestru zabytków NID na listę zabytków wpisany jest zespół ruralistyczny wsi, nr rej.: 911 z 23.09.1986.

</doc>
<doc id="359399" url="https://pl.wikipedia.org/wiki?curid=359399" title="Juszkowo">
Juszkowo

Juszkowo () – wieś w Polsce położona w województwie pomorskim, w powiecie gdańskim, w gminie Pruszcz Gdański na trasie nieczynnej linii kolejowej Pruszcz Gdański-Żukowo-Kartuzy-Lębork i w bezpośrednim sąsiedztwie Obwodnicy Trójmiasta. W 2008 r. Juszkowo liczyło 1358 mieszkańców, a w końcu 2015 – 2872.
Miejscowość od 1 stycznia 2018 jest siedzibą gminy Pruszcz Gdański.
Wieś należąca do Gdańskiej Wyżyny terytorium miasta Gdańska położona była w drugiej połowie XVI wieku w województwie pomorskim. W latach 1975–1998 miejscowość administracyjnie należała do województwa gdańskiego.
Historia.
Badania archeologiczne na terenie Juszkowa przeprowadzono przed budową obwodnicy Trójmiasta. Niektóre z eksponatów z odkrytych stanowisk (osady i cmentarzyska) znajdują się w Muzeum Archeologicznym w Gdańsku. W 2006 r. badaniami archeologicznymi w Juszkowie objęto osadę z wczesnej epoki żelaza. Badania te potwierdziły, że osadnictwo w tej okolicy trwa już od 27 wieków. Pierwsza wzmianka historyczna o tej wsi pochodzi z 1220 r.
Infrastruktura.
Przez wieś przepływa rzeka Radunia, nad którą położona jest elektrownia wodna "Juszkowo" wykorzystująca zbiornik retencyjny powstały przez zamknięcie fragmentu doliny Raduni przez zaporę. Zapora położona tuż przy budynku elektrowni posiada jaz klapowy, upust denny i kanał odpływowy. Elektrownia o mocy 0,231 MW pracuje przepływowo przełykiem 7,0 m/s.
21 sierpnia 2010 r. w Juszkowie oficjalnie otwarto Centrum Rekreacji: kompleks sportowy z przystanią kajakową, magazynem sprzętu wodnego (10 kajaków i 2 rowery wodne), boiskiem do koszykówki oraz kilometrową ścieżką przyrodniczo-zdrowotną z urządzeniami do ćwiczeń, placem zabaw oraz miejscem odpoczynku. Na trasie ścieżki ustawiono trzy tablice edukacyjne, a nad brzegiem rozlewiska rzeki w odległości 200 m od elektrowni wodnej zbudowano pomost do cumowania sprzętu wodnego dla korzystających ze szlaku kajakowego Raduni. Z centrum korzysta klub sportowy "GTS Juszkowo".
W 2011 r. zakończono budowę ścieżki pieszo-rowerowej wzdłuż ulicy Raduńskiej, a w 2012 – ulicy Sportowej. W 2015 kosztem 5,3 mln zł powstała droga wytyczona wzdłuż drogi ekspresowej S6 do Straszyna.
Wspólnoty wyznaniowe.
8 grudnia 2015 w miejscowości erygowano parafię rzymskokatolicką pw. bł. Jerzego Popiełuszki, obejmująca także Borzęcin. Planowany w związku z tym kościół parafialny powstanie przy ulicy Raduńskiej, na fundamentach świątyni, która nie przetrwała II wojny światowej. Szczątki osób pochowanych na przykościelnym cmentarzu zostały ekshumowane i w listopadzie 2016 złożone w zachowanej kaplicy grobowej. Również w 2016 w miejscu nieistniejącego kościoła została znaleziona XVII-wieczna płyta nagrobna, z zachowanym wizerunkiem herbu oraz inskrypcją odnoszącą się do osoby Hansa Kordta, który zmarł w roku 1607. W 2017 płyta została poddana renowacji.
W miejscowości znajduje się też Sala Królestwa zboru Świadków Jehowy.

</doc>
<doc id="359400" url="https://pl.wikipedia.org/wiki?curid=359400" title="Juszkowy Gród">
Juszkowy Gród

Juszkowy Gród – wieś w Polsce położona w województwie podlaskim, w powiecie białostockim, w gminie Michałowo.
Wieś jest siedzibą sołectwa Juszkowy Gród w skład którego wchodzą: Juszkowy Gród, Barszczewo i Julianka.
Historia.
Wieś królewska położona była w końcu XVIII wieku w starostwie niegrodowym jałowskim w powiecie wołkowyskim województwa nowogródzkiego. W latach 1954–1972 wieś należała i była siedzibą władz gromady Juszkowy Gród. W latach 1975–1998 miejscowość administracyjnie należała do województwa białostockiego. 
Przez wieś przebiegają drogi wojewódzkie nr 686 i 687.
Juszkowy Gród jest siedzibą parafii prawosławnej pod wezwaniem Narodzenia Przenajświętszej Bogurodzicy. We wsi znajduje się cmentarz prawosławny założony w 1909. 
Natomiast wierni kościoła rzymskokatolickiego należą do parafii Opatrzności Bożej w Michałowie. 
Miejsce urodzenia poety Aleksandra Kazberuka.
Ludność.
Nina Ciwoniuk (z pobliskiej wsi Rybaki) stwierdza: "Element białoruski był w starostwie jałowskim liczny i silny, nie poddający się polonizacji." [...]"Po unii 1569 r., gdy ziemie Wielkiego Księstwa Litewskiego" [w tym starostwo jałowskie] "stanęły otworem dla szlachty polskiej, żywioł polski zaczął napływać w coraz większej masie." [...]"Właścicielami folwarczków byli Polacy. We wsiach natomiast, jak pozwalają sądzić inwentarze z lat 1623 i 1750, powszechnie panowały imiona białoruskie: Hryhor, Iwan, Łauryn, Maksim i in. Wojny, głód i epidemia nie zmieniły składu narodowościowego. Ustabilizował się on w XVIII w." Stąd autorka w latach 1980. odnotowała następujące nazwy części tej miejscowości: "Brody, Cerkiew, Cmentarz, Hrudy, Karczma, Klinok, Kruhlik, Kuryłouszczyna, Pad Olsikam, Padbierezina, Padwyżery, Pałoski, Sklar, Stanisława, Tuchlinskie, Zabrodzie, Zahranica, Zareczka," konstatując przy tym, że: "giną, wymierają ludzie, a nazwa żyje, jakby pełniła misję przekazywania następnym pokoleniom prawd i legend, które nie powinny ulec zapomnieniu." 
Nazwa miejscowości.
Nazwa miejscowości pochodzi od białoruskiego "Juszka" (zdrobnienia cerkiewnego imienia "Eufimij", "Eufemiusz, pochodzącego od greckiego εὐ- „dobry” i φήμη „wróżba”," ewentualnie od przekształconego "Jurczuk" [syn "Jurki", czyli "Jerzego"]"&lt;Juszczuk&lt;Juszko") oraz od biał. "hrud" - ‘miejsce podwyższone i suche wśród łąk błotnistych lub błot, wzgórek'. Historyczne zapisy: "Juszkowy Hrud" 1784 r., "Juszkiewicz Hrud" 1623 r., w miejscowej wymowie: "Juszkaŭ Hrud". Starania o powrót historycznej i żywej nazwy "Juszkowy Hrud" próbowano w 1995 r. zdyskredytować w białostockiej prasie hasłami typu: [nazwa] "Prawidłowa znaczy białoruska?""." Ogłoszono, że "NSA uznał skargę" [ws. nazewnictwa] "za nieuzasadnioną" (a powinno być: "niedopuszczalną", tj. niepodlegającą rozpatrywaniu przez NSA jako "akt normatywny"). Nie dziwi, że w takiej atmosferze weryfikacja nazewnictwa miejscowości Białostocczyzny w 1995r. była nieudana, lecz starania o powrót nazwy "Juszkowy Hrud" z udziałem mieszkańców ponowiono już w roku 1998. Wówczas MSWiA oświadczyło , że nie uzna przedstawionego pisemnego poparcia większości gospodarzy na rzecz powrotu nazwy historycznej, gdyż podpisów nie zebrały władze gminy, wobec czego obiektywna prawidłowość postulowanej nazwy "Juszkowy Hrud" staje się przesłanką jedyną i w konsekwencji niewystarczającą. Zaraz po tym sprawa nazwy miała się stać tematem reportażu Jerzego Kaliny "Gród na hrudzie," kręconego w lutym 1998 r. na zlecenie TVP Białystok. Kolejna weryfikacja, w 2009 r., również zakończyła się niepowodzeniem, choć na posiedzeniu rady gminy w tej sprawie nikt nie wypowiadał się przeciw żywej nazwie historycznej: "Radna Irena Kuryło zwróciła uwagę na to, że polonizując te nazwy, ktoś zmienił ich znaczenie. Dla przykładu podała znaczenie nazw miejscowości. Gród – osada, Hrud (hrudok) – tj. podwyższenie wśród bagien, miejsce doskonałe na osadnictwo. Hoźna – Bóg raczy wiedzieć, Hwozna (nie żadna Hwoźna) – ten wyraz stracił już dawno swoje znaczenie, ale ludzie nadając nazwę tej miejscowości wiedzieli co czynią, ponieważ ,zahwaździć” tzn. utwardzić, umocnić, bądź zapędzić w kozi róg, przyprzeć w miejsce bez wyjścia. Miejscowość ta leży w rogu między dwiema rzekami, wokoło są bagna. Dodała również, że [...] mamy piękne nazwy historyczne –" "Bieńdziuga, powinno być też Biendziuha. Etymologia tej nazwy znaczy port rzeczny"[...] "Zauważyła, że niekonsekwencja jest ogromna. Zaproponowała, aby wrócić do znaczenia historycznego, bo nazwa to jest logo miejscowości, przechowalnik historii". Widać w tym zaczątki namysłu nad tym, "jak twórczo przetworzyć istniejące i utracone dziedzictwo, dążąc ku wzmocnieniu lokalnej tożsamości" [...] m.in. poprzez "badanie i popularyzację elementów identyfikacji symbolicznej miasteczek: nazwy i jej wyjaśnienia" oraz [...] "wprowadzanie zgodnie z ustawą o mniejszościach narodowych dwujęzycznych tablic z nazwami miejscowości - w naszym regionie polskich i białoruskich""." Obecnie zmiana nazwy miejscowości nie wymaga wymiany żadnych dokumentów, jednak w 2009 r. było inaczej, co mogło zniechęcać mieszkańców, skłaniając ich ku opinii, że "gmina chce po prostu przy takiej okazji zarobić. – Dowody zmieniać i inne papiery, to przecież kosztuje". To tłumaczyłoby rozdźwięk pomiędzy przebiegiem obrad rady gminy w tej sprawie w 2009 r. a dotychczasowym brakiem pozytywnego dla nazwy historycznej rozstrzygnięcia w sytuacji, gdy obecna nazwa "Gród" jest niezgodna z ogólnymi zasadami przyjętymi przez Komisję Nazw Miejscowości i Obiektów Fizjograficznych: "Zasadą przyjętą przez KNMiOF jest niepolonizowanie form nazewniczych zgodnych z systemem językowym mniejszości, np. oficjalnie zatwierdzoną nazwą jest Hrud [w woj. lubelskim], a nie spolonizowana" "nazwa Grąd". 
Przyczyny impasu w sprawie nazwy.
Przyczyny nazewniczego impasu są pozamerytoryczne (pozalingwistyczne).  Potwierdził to w 2002 r. ówczesny sołtys, Czesław Barszczewski: "to nie chodziło o Juszkowy Gród. My wiemy, o co chodziło. Wójt najlepiej to wyjaśni""." Takie niedopowiedzenie – wspomniana konieczność dłuższego "wyjaśniania" - świadczyłoby o tym, że nie o tak prostą rzecz chodzi, jak konieczność wymiany dowodów osobistych, praw jazdy, itp. po zmianie nazwy miejscowości. (Obecnie nie ma takiego obowiązku). Wobec tego najprawdopodobniej chodzi tu o (faktycznie: trudną do "wyjaśnienia") obawę, że powrót nazwy „białorusko brzmiącej” groziłby włączeniem tej miejscowości do Białorusi. Tak umotywowany sprzeciw części mieszkańców wobec nazwy "Hrud"  byłby tzw. sekurytyzacją, tj. reakcją na domniemane zagrożenie, tutaj związane z pewnym nieporozumieniem zaistniałym po ustrojowej „odwilży” po 1956 r. Otóż  podczas akcji zbierania deklaracji członkowskich do nowo powstałego Białoruskiego Towarzystwa Społeczno-Kulturalnego, Polacy w "Michałowie wyrzucili z domu kultury wszystkie książki pisane cyrylicą, w tym i białoruskie. Potem je podpalili.-Dlaczego? – Poszła pogłoska, że Białorusini zbierają podpisy za przyłączeniem do Związku Radzieckiego."[...] Wtedy "wszystko dobrze się skończyło," ale "to „przyłączenie” do dziś za nami się wlecze i wyłazi w różnych sytuacjach"." Tego typu obawy są obiektywnie nieuzasadnione, gdyż z kraju bogatszego nigdy nie odnotowano secesji do biedniejszego, np. nie ma secesji Korsyki do biedniejszych Włoch, nie ma secesji Basków, Katalończyków we Francji ani nawet ich autonomii. Podobne problemy Adam Bobryk widzi następująco: Przestrzeń publiczna jest nośnikiem znaczeń. Oddziałują one na kształt wspólnoty. Stanowią one symbolizację doświadczeń, ale są także wytworem uznanych społecznie wartości czy idei. Jednocześnie oddziałują też na nie." [Sprzężenie zwrotne: nazwa dwujęzyczna lub powrót nazwy historycznej może wynikać z „tolerancji”, ale też – i tego chcą organizacje mniejszości - ustanowienie jej – pomimo sprzeciwu ksenofobów - może tę tolerancję wykreować, wzmacniać.] To także forma ukazania ciągłości istnienia [jak nazwa Hrud od 1623 r.] "i aktywności danej społeczności. Szczególnie istotne są tu miejsca, nad którymi poszczególne grupy panują, oznaczając to za pomocą symboli. Jednocześnie [tutaj: konserwowanie obecnej nazwy Gród, "nieprawidłowej, ale za to polskiej"] może być formą ukazania [także instytucjonalnej] siły ukierunkowanej na zmuszenie innych do podporządkowania.  Takie miejsca określane są „domenami symbolicznymi”. Niewątpliwie sfera symboliczna wpływa na identyfikację mieszkańców z daną miejscowością. Pewnym wyzwaniem są więc przypadki społeczności wielokulturowych, zwłaszcza gdy występuje specyficzna gra o przestrzeń i jej oznaczenie. Konieczne przy tym jest niestosowanie polityki asymilacyjnej, postrzeganie poprzez kontekst kultury narodowej, okazywanie szacunku, praktyka tolerancji i kształtowanie pokojowych relacji międzyludzkich." [Relacji pokojowych nie poprzez unikanie, zduszenie konfliktu, wycofanie się emancypującej się drugiej strony, lecz jego pozytywne rozwiązanie.] Niejednokrotnie [nacja tytularna-dominująca] traktuje [nazwy] jako dobra niepodzielne, [w konsekwencji] dość powszechnie unikając rozwiązań kompromisowych [jak nazwy dwujęzyczne, podzielne], gdyż odbiera je w kategoriach [nieokreślonych lub tutaj bezpodstawnych] potencjalnych ‘zagrożeń’. Owo "unikanie rozwiązań kompromisowych, akcentowanie "niepodzielności" nazwy znalazło odzwierciedlenie w następującej wypowiedzi burmistrza Michałowa: "Myślę, że znaleźliby się jacyś ludzie, którym mogłyby się takie tablice" [dwujęzyczne albo prawidłowa nazwa Juszkowy Hrud] "nie podobać. I już jest pole do konfliktu""." Jarosław Iwaszkiewicz widział tego typu problemy raczej w kontekście ksenofobii: "Całe pokłady historii i prehistorii drzemią w tych nazwach" [...]"Chrzestni rodzice [Komisja NMiOF] wyraźnie prześladują literę „h”. (Prześladowanie litery „h” to oczywiście metafora na użytek PRL-owskiej cenzury, nie litery się prześladuje). Przedstawiciele mniejszości białoruskiej postrzegają obronę nazwy Gród (w tym polską niechęć do nazw dwujęzycznych) jako konserwowanie uprzywilejowania, "pańskości," gdyż: "Bez pana nie ma Polaka""." Nazwa dwujęzyczna "Juszkowy Gród" (lub: "Juszkowy Hrud")-"Juszkaŭ" "Hrud" nie naruszałaby żadnych praw "nacji tytularnej", poza swoistym "prawem" do "pańskości". Ta zaś ze swej istoty nie sprzyja równouprawnieniu, tzw. [re]"dystrybucji" "godności". Zarówno bowiem nazwa tradycyjna "Juszkowy Hrud" jak i dwujęzyczna miałyby znaczenie nie praktyczne, lecz wyłącznie godnościowe (co nie znaczy, że przez to mniej istotne: przeciwnie). Prof. Elżbieta Smułkowa (późniejsza ambasador Polski w Białorusi) zauważa ten aspekt godnościowy na Białostocczyźnie: "Zachowanie ciągłości historycznej nazw miejscowych i zasadnicza zgodność ich postaci urzędowej z faktycznie używanymi w terenie jest oczywiście ważna i nie budzi wątpliwości. W odniesieniu do terenów etnicznie mieszanych lub zamieszkałych przez ludność innojęzyczną niż polska, na przykład białoruską[...] problem nabiera szczególnej ostrości, gdyż każda forma przystosowania nazwy miejscowej do wymowy i pisowni polskiej, nieraz istotnie nieudolna albo wręcz błędna, interpretowana jest jako zabieg świadomie polonizacyjny, a więc godzący w godność narodową mieszkańców""." Jak podpowiada Zygmunt Bauman, na poziomie gminnym potransformacyjne (po 1989 r.) zubożenie miejscowej ludności (w tym miejscowych Polaków) sprawiło, że "właśnie dlatego ta" [polska] "część obywateli pragnie jakiegoś zadośćuczynienia z tytułu utraty statusu i godności (nawet jeśli jego wartość będzie niska, z powodu ogólnego, a nie jednostkowego charakteru" [np. "pańskości" nacji tytularnej]")." Ta rekompensata-"zadośćuczynienie" polega tutaj na tym, że inni są jeszcze mniej godni, bo np. ich nazw nie ma na drogowskazach, są „gorsze”. Rzecz jasna, podobne dążenia (do ww. "zadośćuczynienia") może przejawiać i przejawiła także mniejszość białoruska (w tej miejscowości być może większość), jednak na jej niekorzyść działają tu prawa przemocy symbolicznej, zgodnie z którymi "podporządkowani" (często lub dla nazewniczego impasu wystarczająco często) postrzegają swoje podporządkowanie, swoją nieobecność w przestrzeni publicznej (np. na drogowskazach) jako stan "oczywisty, naturalny", ("odwieczny", pomimo - na ogół nikomu nieznanych - wyżej przytoczonych zapisów historycznych). To oddala perspektywę nazw dwujęzycznych jako rozwiązania problemu i jako obiektywnie korzystnej ekonomicznie "atrakcji turystycznej," przy czym częste są tu analogie do Kaszub: "Choć kaszubskim posługuje się w Polsce na co dzień ponad 50 tys. osób zwykłemu turyście trudno usłyszeć ten język w użyciu… pozostaje lektura dwujęzycznych tablic." "Dwujęzyczne nazwy miejscowości i takież nazwy ulic jak Kaszuby długie i szerokie z początku budziły wątpliwości i kontrowersje. Teraz nikogo już nie bulwersują, a dla przybyszów z głębi lądu stanowią atrakcję turystyczną""." "Sprawiamy wrażenie ludzi siłą przesiedlonych z obcych stron" [czyli jakby imigrantów], "którzy nie mają tu nic własnego w sferze duchowej, nie potrafią wskazać swych etnicznych korzeni. A jeszcze w końcu XIX wieku etnografowie uważali nasz folklor za jeden z najbogatszych w Europie! Teraz znika on ostatecznie wraz ze znikaniem naszego języka "prostego". I nie zostanie nam nic własnego, czym moglibyśmy się wyróżnić i pochwalić, jak to robią Kurpie, Kaszubi, Ślązacy czy Górale""." 

</doc>
<doc id="359401" url="https://pl.wikipedia.org/wiki?curid=359401" title="Juszowice">
Juszowice

Juszowice – wieś w Polsce położona w województwie dolnośląskim, w powiecie lubińskim, w gminie Rudna.
Podział administracyjny.
W latach 1975–1998 miejscowość administracyjnie należała do województwa legnickiego.
Środowisko naturalne.
Wieś znajduje się w obrębie mikroregionu Wzgórza Polkowickie, wchodzącego w skład mezoregionu Wzgórza Dalkowskie.

</doc>
<doc id="359402" url="https://pl.wikipedia.org/wiki?curid=359402" title="Jutrków">
Jutrków

Jutrków – wieś w Polsce położona w województwie łódzkim, w powiecie wieruszowskim, w gminie Wieruszów.
Historia.
Miejscowość historycznie należy do ziemi wieluńskiej i pierwotnie związana była z Wielkopolską oraz Śląskiem. Ma metrykę średniowieczną i istnieje co najmniej od XIII wieku. Wymieniona pierwszy raz w dokumencie zapisanym po łacinie w 1266 "Jutrcowo", 1305 "Jutrkow inferior", 1429 "Jutrkow Ossyadle", 1434 "major Jutrkow, Magna Jutrkow”. Dawniej zwany także "Dolnym, Dużym lub Osiadłym".
Miejscowość została odnotowana w historycznych dokumentach własnościowych, prawnych i podatkowych. W 1266 była wsią książęcą. Mieszkańcy płacili dziesięcinę biskupowi wrocławskiemu. W 1295 wymieniona została w kronice łacińskiej "Liber fundationis episcopatus Vratislaviensis" jako "Jutrkowo". W 1305 w ramach dziesięciny oddawali biskupowi wrocławskiemu donicę miodu. W 1429 Siechna z Jurkowa pozwała do sądu Jana współwłaściela wsi. W 1435 sprzedała część swojej posiadłości w miejscowości t.j. 6 łanów z fortalicją i dworem. W 1452 dzieląc posiadłość w Jurkowie przeznaczyła 1 łan dla starszego syna Macieja, a drugi łan, zwany wielkim, dla syna Piotra i córki Katarzyny. W 1429 odnotowany został we wsi Stanisław Jutrkowski. W 1431 zastawił on w Jutrkowie jednego kmiecia J. Burzyńskiemu. W 1436 sprzedał jedną grzywnę czynszu za 10 grzywien altaryście ostrzeszowskiemu. W 1498 odnotowano Piotra Jutrkowskiego, a w 1528 Jakuba Jutrkowskiego herbu Świnka.
Po rozbiorach Polski miejscowość znalazła się w zaborze pruskim. Jako wieś i folwark leżące w powiecie ostrzeszowskim wymienia ją XIX wieczny Słownik geograficzny Królestwa Polskiego. W 1882 miejscowość miała 24 domy oraz 249 mieszkańców; w tym 14 ewangelików, 235 katolików. Słownik odnotowuje również 65 analfabetów mieszkających we wsi. Folwark należał do dominium Lubczyna liczył 8 domów zamieszkanych przez 98 mieszkańców.
W latach 1975–1998 miejscowość administracyjnie należała do województwa kaliskiego.

</doc>
<doc id="359403" url="https://pl.wikipedia.org/wiki?curid=359403" title="Jutroszew">
Jutroszew

Jutroszew – wieś w Polsce położona w województwie łódzkim, w powiecie łódzkim wschodnim, w gminie Tuszyn.
W latach 1975–1998 miejscowość administracyjnie należała do województwa piotrkowskiego.

</doc>
<doc id="359404" url="https://pl.wikipedia.org/wiki?curid=359404" title="Jutrzyna">
Jutrzyna

Jutrzyna (do 1945 r. niem. "Marienau", następnie krótko "Marianów") – wieś w Polsce położona w województwie dolnośląskim, w powiecie strzelińskim, w gminie Wiązów, położona 10 km od Wiązowa. Układ wsi owalnicowy z wydłużonym placem pośrodku, na którym mieści się kościół parafialny. Na terenie wsi znajduje się Kościół św. Franciszka z Asyżu. 
Geografia.
Wieś leży na pograniczu Niziny Grodkowskiej i Wzgórz Strzelińskich. Na południe od miejscowości przebiega wyżyna Wawrzyszowsko-Szklarska, część Wysoczyzny Nyskiej. Na terenie Jutrzyny przepływa rzeczka Gnojna i jej lewy dopływ Krajnica. W północnej części znajduje się wzniesienie Wronie, na którego zachodnim stoku mieści się cmentarz parafialny. Za wschodnią granicą wsi znajduje się kolejne wzgórze Białogórze.
Legenda.
Na temat Jutrzyny na przestrzeni wieków powstała legenda.
Wersja 1.
Niedaleko Jutrzyny istniała miejscowość Wischau otoczona wieloma stawami. Liczyła około 300 mieszkańców. Została nagle zatopiona w ogromnej ulewie. Jednocześnie w jedną noc znikła osada wraz z ludnością i inwentarzem. Uznano, iż jest to kara za grzechy mieszkańców. Ocalała tylko dwójka dzieci, które przebywały u rodziny w sąsiednich wsiach. Zdarzyło się to około 1440 roku.
Wersja 2.
Inna wersja tej samej legendy podaje, że to dawni mieszkańcy Wischau przerażeni tajemnicą zaraźliwą chorobą, która powodowała masową śmierć, uciekli z niej i przenosząc się niedaleko stali się pierwszymi mieszkańcami Jutrzyny.
Historia.
Wioska założona na prawie niemieckim przez templariuszy z Oleśnicy Małej w kształcie owalnicy. W 1294 wzmiankowano o sołtysie Sigfrid ze wsi Margenau. W 1314 przejęta przez joannitów. W czasie wojny trzydziestoletniej opuszczona i zniszczona. W trakcie epidemii dżumy w 1648 miejscowość ponownie się wyludnia. W 1783 istniała tutaj szkoła katolicka. W 1814, po sekularyzacji dóbr kościelnych, Jutrzyna przeszła w ręce hrabiego Hansa Ludwiga Davida Yorcka von Wartenburg.
W 1945 na terenie miejscowości toczyły się zażarte walki między 21 Armią I Frontu Ukraińskiego, a pozostałościami oddziałów Wermachtu. 6 zmarłych żołnierzy Armii Czerwonej zostało pochowanych pod murem kościelnym, jednak pod koniec lat 40. zostali ekshumowani na Cmentarz Żołnierzy Armii Radzieckiej w Wiązowie. Wskutek m.in. ostrzałów artyleryjskich została zniszczona gotycka wieża kościelna, a także wiele zabudowań gospodarczych.
Po wojnie miejscowość zamieszkana głównie przez przesiedleńców z Kresów, a dokładnie z miejscowości Zabojki i Chłopy. Pierwszym proboszczem został ks. Stanisław Przewoźnik, wcześniej administrator parafii w Chłopach. W czasie powojennej unifikacji nazewnictwa nazwę wsi zmieniono z Marianowa na Jutrzyna.
W 1990 roku mieszkańcy wybudowali wspólnymi siłami świetlicę, w której w 1998 utworzono bibliotekę publiczną, obecnie filia Gminnej Biblioteki Publicznej w Wiązowie.
4 października 2016 w kościele parafialnym zostało erygowane Diecezjalne Sanktuarium św. Franciszka z Asyżu.
Szkoła.
Po raz pierwszy stwierdzono istnienie szkoły w miejscowości w 1783 jako placówki parafialnej. Na początku XIX wieku przeszła ona pod pruską administrację świecką. W latach 30. XX wieku wzniesiono nowy, ceglany budynek szkoły w centralnej części wsi.
Od 1946 roku Agnieszka i Władysław Orzechowscy stali się pierwszymi nauczycielami w budynku opuszczonej szkoły. Istniały trzy klasy, w których jednocześnie uczyły się dzieci zarówno 8-letnie, jak i 15-letnie. Wynikało to z różnic z edukacji jako skutek trudności wojennych oraz różnic w rozwoju poszczególnych regionów II RP. Brakowało podręczników i zeszytów, pisano więc kredą na małych tabliczkach na wzór szkół kresowych.
W 1956 roku istniała już pełnowymiarowa szkoła 7-klasowa, w której pracowało sześciu nauczycieli. Mieszkali oni w wyremontowanym przez mieszkańców Domu Nauczyciela. W 1974 władze oświatowe zdecydowały o likwidacji wyższych klas i pozostawiły tylko 4 pierwsze jako filię szkoły w Wiązowie. W 1999 szkołę zamknięto całkowicie. 
Ochotnicza Straż Pożarna.
Została założona w 1946 roku na bazie wyposażenia niemieckiej straży przedwojennej. Pierwotnie liczyła 21 druhów. Początkowo jej siedzibą była poniemiecka kuźnia. Od 1952 do OSP należało również 11 kobiet. W 1966 w sąsiedztwie kościoła parafialnego powstał nowy budynek remizy. Obecnie jest tam zrzeszonych 24 strażaków czynnych oraz 12 wspierających, bądź honorowych. W 2022 roku powołano Młodzieżową Drużynę Pożarniczą.
Podział administracyjny.
Miejscowość na przestrzeni wieków należała do różnych jednostek terytorialnych. 
Zabytki.
Do wojewódzkiego rejestru zabytków wpisany jest:
Ponadto do obiektów zabytkowych należą:

</doc>
<doc id="359406" url="https://pl.wikipedia.org/wiki?curid=359406" title="Cypryśnik błotny">
Cypryśnik błotny

Cypryśnik błotny ("Taxodium distichum") – gatunek drzewa należący do rodziny cyprysowatych (dawniej zaliczana do wyodrębnianych cypryśnikowatych). Występuje naturalnie w południowo-wschodnich stanach USA, szczególnie na błotnistych obszarach Florydy, jednak już od dłuższego czasu sadzi się go w Europie jako drzewo ozdobne i parkowe.
Biologia i ekologia.
Drzewo iglaste zrzucające liście na zimę. Kwitnie od kwietnia do maja. W warunkach naturalnych porasta wilgotne niziny o wysokim poziomie wód gruntowych, względnie okresowo lub trwale zalewane.

</doc>
<doc id="359430" url="https://pl.wikipedia.org/wiki?curid=359430" title="Jarzębina (Polska)">
Jarzębina (Polska)

Jarzębina (niem. "Schulwiese") – wieś w Polsce, położona w województwie pomorskim, w powiecie kwidzyńskim, w gminie Ryjewo przy trasie drogi wojewódzkiej nr 605.
W latach 1975–1998 miejscowość administracyjnie należała do województwa elbląskiego.

</doc>
<doc id="359435" url="https://pl.wikipedia.org/wiki?curid=359435" title="Jaskra (województwo podlaskie)">
Jaskra (województwo podlaskie)

Jaskra – wieś w Polsce położona w województwie podlaskim, w powiecie monieckim, w gminie Knyszyn.
Wieś królewska (sioło), należąca do wójtostwa chrabołowskiego starostwa knyszyńskiego w 1602 roku, położona była w 1795 roku w ziemi bielskiej województwa podlaskiego. W latach 1975–1998 miejscowość administracyjnie należała do województwa białostockiego.

</doc>
<doc id="359451" url="https://pl.wikipedia.org/wiki?curid=359451" title="Jednorożec (wieś)">
Jednorożec (wieś)

Jednorożec (kurp. "Jednoroźec") – wieś w Polsce położona w województwie mazowieckim, w powiecie przasnyskim, w gminie Jednorożec. Leży w Puszczy Zielonej, w pobliżu rzeki Orzyc, na skrzyżowaniu dróg z Chorzel, Przasnysza, Myszyńca i z Krasnosielca.
Historia.
Nazwa, legendarne i historyczne początki.
W granicach administracyjnych wsi odnaleziono płoszcze (sztylet) z krzemienia wołyńskiego, ślad osady z XIV–XVI wieku oraz ślad prawdopodobnej smolarni z XV–XVII wieku.
Według legendy książę mazowiecki wybrał się na polowanie do Puszczy Zielonej, ponieważ dowiedział się o dziwnym stworzeniu z jednym rogiem, o którym opowiadali bartnicy i smolarze. Kiedy po kilku dniach wędrówki jego świta zatrzymała się na postój, książę pod osłoną nocy wyszedł z obozu. Na pobliskiej polanie ujrzał jednorożca. Strzelił zwierzęciu w oko. Aby upamiętnić wydarzenie, polecił na polanie postawić chatę myśliwską i nazwać ją Jednorożcem. Później powstała tu leśna osada, która dała początek wsi Jednorożec.
Legendarny jednorożec ma swoje odzwierciedlenie nie tylko w nazwie wsi (jedynej takiej w Polsce), ale też w herbie i fladze gminy Jednorożec (nadanych w 2003), pomnikach jednorożca – kamiennym na rondzie i metalowym przy budynku Gminnej Biblioteki Publicznej, na ustawionych w 2020 witaczach przy wjeździe do gminy od strony Szli, Przysów, Żelaznej Rządowej-Gutochy i Drążdżewa Nowego, w logotypie Stowarzyszenia „Przyjaciele Ziemi Jednorożeckiej”, na gadżetach promocyjnych wydawanych przez Urząd Gminy itp.
Legenda sytuuje początki wsi za panowania Janusza III, czyli w pierwszych dziesięcioleciach XVI wieku. Niemniej jeszcze przez co najmniej stulecie brak wzmianek o istnieniu miejscowości. W lustracji dóbr królewskich z 1565 opisano obszar między Przasnyszem a Chorzelami, zwany Puszczą Mazuch. W okolicy wskazano cztery uroczyska ("Sitwa, Lesnisko, Pięć Gai, Płodownica"), w których barcie mieli bartnicy m.in. z Ulatowa, Szli, Grądów, Raków, Drążdżewa, Przasnysza, Lipy, Kobylaku, Dębin, Grabowa, Bartnik i Brzesków-Kołaków. Uważa się, że Jednorożec mógł powstać w miejscu uroczyska "Lesnisko". Między 1609 a 1616 okolica została zniszczona przez wichury i pożary, o czym przeczytać można w lustracji z 1617. W 1616 starosta przasnyski Zygmunt Niszczycki nadał bartnikom przywilej, według którego mogli płacić mniejszą dań miodową oraz wykarczować pół włóki gruntu. Przywilej wspomina o "łąkach" [nadanych] "Sopechom". Chodziło zapewne o łąki należące do rodziny Sopechów, bartników o tym nazwisku. Łąki należące do Sopechów mogły być zlokalizowane w okolicach dzisiejszego Jednorożca. Możliwe, że Sopechy to pierwotna nazwa Jednorożca, co potwierdza późniejsze występowanie obu określeń. Pierwsza dotychczas odnaleziona wzmianka o istnieniu wsi Jednorożec to zapis z ksiąg przasnyskich ziemskich wieczystych z 1640, wedle której szlachcic Sebastian Ulatowski, syn zmarłego "Stanisława de Ulatowo-Czerniaki", zakończył spór graniczny między swoimi dobrami a wsią "Sopęchy alias Jednoroziec". W Metryce Koronnej pod datą 3 lipca 1643 czytamy, że król Władysław IV Waza nadał starostwo przasnyskie Samuelowi Rylskiemu, podkomorzemu koronnemu. Akt nadania wymienia położoną w starostwie miejscowość "Jednorożec". W lustracji dóbr królewskich z 1661 pojawia się miejscowość "Jednoroziec alias Sopechy". W akcie z 1762, w którym Angela Humięcka scedowała na Kazimierza Krasińskiego i jego żonę Eustachię z Potockich starostwo przasnyskie, wójtostwo przasnyskie i dzierżawę w Dobrzankowie, wymienia się "Jednoroźec seu Sopęchy". W lustracji z 1789 występuje tylko nazwa "Jednorożec". Heraldyk i genealog Adam Pszczółkowski uważa, że za zmianę nazwy miejscowości z "Sopech" na "Jednorożec" odpowiada Jan Baranowski, starosta przasnyski (1616–1643). Nazwa "Jednorożec" ma pochodzić od herbu rodowego jego matki, Doroty z Fredrów, która pieczętowała się Bończą.
Ludwik Krzywicki uważał, że mieszkańcy Jednorożca byli pionierami osadnictwa w Puszczy Zielonej. Nasiliło się ono dopiero po potopie szwedzkim, a Jednorożec jako wieś puszczańska istniał już kilkadziesiąt lat wcześniej. To oznacza, że wieś jest starsza od Lipnik uważanych dotąd za najstarszą osadę w Puszczy Zielonej.
Wieki XVII–XVIII.
W XVII wieku wojny polsko-szwedzkie, a wraz z nimi przemarsze wojsk przez puszczę, zniszczyły środowisko leśne, co wpływało na zajęcia ludności w osadach puszczańskich. Mieszkańcy Jednorożca nie byli w stanie utrzymywać się tylko z gospodarki leśnej. W 1660 w lustracji dóbr królewskich zapisano: "Wieś Iednorozec alias Sopechy. W tej bartnicy mieszkają, pewne grunta mają i z nich płacą" czynsz. Mieszkańcy oddawali staroście przasnyskiemu daninę miodową. Miejscowi coraz mniej zajmowali się bartnictwem, przechodząc na rolnictwo, niemniej zatrzymali przywileje bartne, które chroniły ich dotychczasowy status.
Pogłówne ziemi ciechanowskiej z 1676 informuje, że w Jednorożcu mieszkało 76 osób (bez starców, kalek i dzieci poniżej 10 roku życia). W lustracji dóbr królewskich z 1764 zauważano, że choć liczba rodzin w Jednorożcu oraz pobliskich wsiach Olszewce i Parciakach powiększała się, to gromada wiejska (trzy wsie) nadal oddawała staroście bartnemu 40 rączek miodu tak jak dawniej sam Jednorożec. Lustracja z 1789 informuje, że wieś Jednorożec leżała na gruntach piaszczystych. Mieszkańcy gospodarowali na "półwłóczkach, ćwierciach i półćwierciach". Wiemy też, że wysokość powinności wzrosła do 40,5 rączki miodu, a jedna rączka miodu równała się 11 garncom. Zysk starostwa przasnyskiego z miodu oddawanego z Jednorożca, Olszewki i Parciak wynosił 1336 złotych polskich 15 groszy, natomiast kunowe 22 złote polskie. Łącznie z Jednorożca oddawano 1358 złotych polskich i 15 groszy. Jedno gospodarstwo w Jednorożcu miało obowiązek odrobić nieco ponad 3 dni pańszczyzny rocznie. Łącznie mieszkańcy 81 gospodarstw w ciągu roku mieli odpracować 249 dni pieszych i 61 w formie podwód. Obowiązek mógł wykonać każdy zdolny do pracy. Jedno gospodarstwo zobowiązane było do 3/4 podwody (1 podwoda to ok. 6 dni). Zysk starosty z prowentu rocznego z Jednorożca wynosił 490 złotych polskich i 15 groszy, a z zagonowego 690 złotych polskich. Arenda karczemna wynosiła 800 złotych polskich. Zapisano też, że za pozwolenie na łowienie ryb w Orzycu oraz w "jeziorku przy Jednorożcu" corocznie starostwo otrzymywało od mieszkańców 300 złotych polskich. Łącznie dochody z Jednorożca wnosiły 2280 złotych polskich i 15 groszy. W lustracji zapisano, że mieszkańcy nie płacili za siano przekazywane do dworu starosty. Po konflikcie między mieszkańcami Jednorożca a Lipy, wsi królewskiej, przywrócono jednorożakom możliwość wypasania bydła na łace zwanej Promień. Z łąki Okół korzystali karczmarze. Prace pańszczyźniane wykonywano nierzadko w prywatnych majątkach starosty przasnyskiego (w przypadku Jednorożca zapewne w należącej do Krasińskich Stegnie). Na tle powinności na rzecz starosty wybuchały konflikty. W 1699 August II Mocny wydał list żelazny, który stanowił gwarancję opieki nad mieszkańcami Jednorożca i Olszewki wobec dążenia Jana Dobrogosta Krasińskiego do obciążenia ludności puszczańskiej pracami i daninami.
Wedle zachowanej księgi bartnej zachodniej Kurpiowszczyzny (1710–1760) sądy roczne dla bartników z Puszczy Mazuch i Puszczy Płodownickiej odbywały się w Jednorożcu, a nie, jak wynikało z nadanego w XVI wieku przez Krzysztofa Niszczyckiego prawa bartnego, w Przasnyszu. W ksiedze bartnej zanotowano nazwiska wójtów w Jednorożcu. Funkcję nierzadko przekazywano w obrębie rodziny. Wiemy, że wójtami byli (w nawiasie okres, w którym urzędowała dana osoba): Łukasz Krawczyk (1717), Mikołaj Kuta (1744–1748), Andrzej Pogorzelski (1760), Franciszek Pogorzelski (1728), Stanisław Pogorzelski, Stanisław Sobieraj (1750–1752), Franciszek Sopech (1754–1756), Jakub Sopech (1762), Paweł Szczepanik (1757–1758), Jan Łojewski (1752), Szymon Pogorzelski (1728–1741), Jan Pruszyk [Prusik] (1755), Andrzej Pruszyk (1713), Józef Berk (1728), Mikołaj Berk (1733–1757).
Bartnikom król nadawał przywileje, których kopie otrzymywali. W 1766 potwierdzenie przywilejów dla Jednorożca, Parciak i Olszewki oblatowano w aktach ziemskich przasnyskich. Delegatami, którzy zanieśli przywileje do oblatowania, byli bartnicy Jan Prusik z Olszewki, Adam Berk z Parciak i Maciej Bakuła z Jednorożca. Oblatowano przywilej starosty przasnyskiego Zygmunta Niszczyckiego z 1616 oraz przywileje królewskie, które nadali Michał Korybut Wiśniowiecki w 1671, August II Mocny w 1700, August III w 1748 i Stanisław August Poniatowski w 1766.
W XVIII wieku nastąpił kryzys wywołany wojnami, zwiększeniem wymiaru pańszczyzny, okresem nieurodzajów i przeludnieniem. W czasie konfederacji barskiej w powiecie przasnyskim, m.in. w okolicach Jednorożca, działał Józef Sawa Caliński, którego oddział miał bazę w lasach nad Orzycem. W 1790, 1791, 1792 i 1794 społeczność wsi ze starostwa przasnyskiego, w tym Jednorożca, wniosła skargę przeciwko staroście przasnyskiemu Kazimierzowi Krasińskiemu. Próbował zwiększyć Kurpiom wymiar pańszczyzny, nie zważając na przywileje królewskie. Starosta wymierzał kary cielesne oraz odbierał rodzicom dzieci i wysyłał je do pracy w folwarkach, płacąc zbyt mało. Realizacji apelacji mieszkańców starostwa przeszkodziło upolitycznienie komisji gruntowej złożonej z popleczników starosty oraz upadek Rzeczypospolitej.
Wieś leżała w starostwie przasnyskim, więc należała do parafii w Przasnyszu. Z początkiem 1694 nastąpiło przeniesienie Jednorożca do parafii w Chorzelach w dekanacie janowskim. W 1764 w Jednorożcu notowano 75 domów. Według akt wizytacji parafialnej z 1781 w Jednorożcu stały 84 domy, a wieś była drugą co do wielkości miejscowością parafii (po Chorzelach). Istniała też szkoła parafialna. W 1778 we wsi notowano 8 Żydów. Od 1780 należeli do kahału w Krasnosielcu (wcześniej w Makowie Mazowieckim). Wedle zapisów z pogłównego z 1781 karczmarzem w Jednorożcu był Icek Berkowicz. Na przełomie 1799 i 1800 we wsi notowano 105 domów.
Wiek XIX.
Po III rozbiorze Prusacy rozpoczęli likwidację barci, wprowadzili czynsze i opłaty za korzystanie z lasów. Zniesiono sądy bartne i wprowadzono prawodawstwo na wzór pruski. Na przełomie XVIII i XIX wieku bartnicy z Jednorożca i Olszewki procesowali się z państwem pruskim o to, że urzędnicy nie szanowali starych praw bartnych i niszczyli barcie. Na mieszkańców nałożono pańszczyznę i obowiązek dostarczenia furażu. Dokumentacja procesowa pozwala też na stwierdzenie, że w 1802 sołtysem w Jednorożcu był Mateusz Sopęch. Około 1800 Prusacy zlikwidowali starostwo przasnyskie, tworząc Ekonomię Przasnysz. W jej skład wchodziła wieś Jednorożec jako dawna królewszczyzna i była jej najludniejszą wsią. W 1815 notowano tu 104 domy. Mieszkało w nich 612 osób (288 mężczyzn i 324 kobiety). W 1827 we wsi było 111 domów, mieszkało zaś 693 osób.
Z akt wizytacji parafii Chorzele z 1817 i 1819 wiemy, że w Jednorożcu działała szkoła parafialna. Uczyły się tu dzieci z Jednorożca, Ulatowa-Pogorzeli, Ulatowa-Słabogóry, Małowidza, Połoni, Kobylaków-Wólki oraz Ulatowa-Czerniaków. Dzieci chodziły na zajęcia tylko przez część roku, większość czasu spędzały na pracy w gospodarstwach. Po 1820 z tego powodu oraz trudności w zbieraniu składek na prowadzenie szkoły i pensję nauczyciela szkoła została zamknięta.
Po powstaniu listopadowym w domach w Jednorożcu rozmieszczono żołnierzy z 22 Niżegrodzkiego Pułku Piechoty. Było to około 200 ludzi. Do 1840 zakazano utrzymywania barci w lasach. Lasami zarządzało państwo. Zakazano karczunków, myślistwa, zbieractwa, wypasu zwierząt w lesie, co powodowało ubożenie ludności. W latach 1848–1855 grunty wsi Jednorożec oddzielono od gruntów rządowych, by zniwelować trudności, jakie rodziła szachownica gruntów chłopskich z rządowymi. Obszar wsi oddzielono od lasów rządowych. W latach 1861–1873 małorolni chłopi z Jednorożca dzierżawili ziemię od
w Przasnyszu. Nie powiodły się próby zapłaty za kupno ziemi, kiedy zagrożono im usunięciem z dzierżawy. W końcu XIX wieku, mimo częściowej realizacji reformy rolnej, dochodziło do konfliktów i nadużyć przy wyznaczaniu granic między wsiami, pastwiskami a lasami rządowymi. 
W czasie powstania styczniowego w okolicy Jednorożca chronili się insurgenci. Na wyspie w widłach rzeki Orzyc niedaleko Jednorożca miała się ukrywać grupa księży uczestniczących w powstaniu. Wzgórze do dziś nazywa się Księżą Górką. W czerwcu 1863 odbyła się bitwa na Polskiej Kępie, w listopadzie 1863 pod Żelazną Rządową. Po powstaniu mieszkańcy Jednorożca byli zmuszeni do przygotowania wiernopoddańczych adresów.
W 1867 r. Jednorożec stał się siedzibą gminy oraz sądu gminnego okręgu IV (gminy Jednorożec, Baranowo i Zaręby). W latach 1896–1907 sędzią pokoju w Jednorożcu był Dominik Staszewski. W 1908 siedzibę sądu przeniesiono z Jednorożca do Baranowa.
W 1884 r. w Jednorożcu założono jednoklasową koedukacyjną rządową szkołę. Według danych z 1890 do szkoły uczęszczało 121 osób (75 chłopców i 46 dziewczynek) z całej gminy Jednorożec. Językiem wykładowym był rosyjski. W 1892 w szkole uczyło się 52 osób.
W części wsi sąsiadującej z Ulatowem-Pogorzelą mieszkała grupa Żydów. Od nich pochodzi nazwa tej okolicy do dziś używana przez miejscowych – Żydowo. W 1889 w Jednorożcu mieszkało 11 Żydów (mężczyzn i kobiet). Do Żydów należała karczma. We wsi mieszkała również kilkuosobowa grupa ewangelików, głównie Mazurów. W marcu 1863 wojska rosyjskie dowiedziały się o ukrywającym się w Drążdżewie Zygmuncie Padlewskim od niemieckiego kolonisty mieszkającego w Jednorożcu. We wsi byli też prawosławni – w 1912 było ich 5, byli to urzędnicy gminni i sądowi.
W "Słowniku geograficznym Królestwa Polskiego i innych krajów słowiańskich" wydanym w 1882 czytamy, że wieś liczyła "117 domów, 907 mieszkańców, 3898 mórg gruntu dobrego, 1294 nieużytków". W 1889 w Jednorożcu istniało 118 gospodarstw rolnych. We wsi żyło 45 rodzin bez ziemi (głównie Żydzi). Warunki gospodarcze były trudne: piaszczyste pola, rozdrobnienie ziemi zalewanej w dolinie Orzyca przez rozlewisko rzeki mające nawet na 3 km szerokości, rabunek ryb i raków z Orzyca, prymitywne narzędzia używane w pracach rolniczych, ograniczona liczba uprawianych gatunków (ziemniaki, kapusta, owies, len, gryka, groch, żyto), brak sadownictwa i ogrodnictwa, hodowla bydła i owiec, dla których czasem brakowało paszy. Do tego dochodziła niechęć mieszkańców do przyjmowania nowinek, klęski spowodowane przez warunki atmosferyczne oraz głód w 1881. Warunki sprzyjały emigracji sezonowej do Prus Wschodnich oraz do pracy w majątkach ziemiańskich w Przasnyskiem i Ciechanowskiem. Corocznie do Stanów Zjednoczonych, Argentyny lub Brazylii, emigrowało do kilkudziesięciu osób.
W Jednorożcu zorganizowano rejon lekarski. Mieściła się tu lecznica, w niektórych źródłach określana jako szpital. Pracował tu lekarz i akuszerka. We wsi była apteka, jedna z 30 na terenie guberni płockiej. Na wysoki wskaźnik śmiertelności wpływały: brak specjalistycznej pomocy, późne zgłaszanie chorób wirusowych i bakteryjnych, nieprzestrzeganie zasad higieny, epidemie, bieda, niedożywienie, od dzieciństwa trudne warunki pracy.
Od 1862 r. w Jednorożcu istniała drewniana kaplica (od 1889 kościół filialny parafii w Chorzelach). Była też kasa zaliczkowo-składkowa (z funduszu rządowego), posterunek straży granicznej, urząd leśny, wiatrak, karczma i tartak prowadzony przez Maurycego Rycherta. W Jednorożcu mieszkało i pracowało wielu rzemieślników: kowale, stolarze, szewcy, piekarze.
Wieś nawiedzały pożary, które trawiły drewniane zabudowania. Przed I wojną światową starano się o stworzenie w Jednorożcu straży ogniowej, ale bezskutecznie.
W 1905 r. w Jednorożcu chłopi wzięli udział w wystąpieniach antycarskich, które były częścią rewolucji 1905. Postulowano wprowadzenie języka polskiego do szkół, urzędów i sądów oraz zniesienie stanu wyjątkowego. Odmówiono płacenia podatków, prowadzono wyrąb lasów rządowych. Władze ukarały grzywną najbardziej aktywnych demonstrantów, zdarzały się pobicia i aresztowania. Skutkiem wystąpień rewolucyjnych był manifest carski liberalizujący życia społeczno-polityczne. W Jednorożcu powstało kółko rolnicze, Stowarzyszenia Spożywców „Jedność” (spółdzielnia prowadząca sklepy z artykułami spożywczymi i podstawowego użytku), koło Polskiej Macierzy Szkolnej (jej działacze otworzyli bibliotekę, ochronkę i szkołę). Założono orkiestrę dętą. Kiedy w 1906 ogłoszono wybory do Dumy Państwowej, wśród wybranych z powiatu przasnyskiego elektorów byli mieszkańcy Jednorożca.
I wojna światowa.
Podczas I wojny światowej w pobliżu wsi stał front wschodni. Jednorożec, w którym nastąpiło przerwanie frontu wschodniego w II bitwie przasnyskiej, został doszczętnie zniszczony. W lesie koło Jednorożca znajduje się cmentarz wojenny, na którym pochowano 1192 znanych i 273 nieznanych z nazwiska żołnierzy armii niemieckiej oraz 2119 żołnierzy armii rosyjskiej. W 1937 cmentarz został przebudowany przez Niemiecki Związek Opieki nad Grobami Wojennymi, stając się nekropolią komasacyjną, na którą przywieziono szczątki poległych pochowane w mniejszych cmentarzach w okolicy Jednorożca oraz w innych wsiach (Nakieł, Przejmy).
W latach 2013–2015 w Jednorożcu odbywała się rekonstrukcja wydarzeń z lata 1915. Był to element dwudniowych obchodów rocznicy II bitwy przasnyskiej. Początkowo rekonstrukcję prezentowano w pobliżu cmentarza wojennego, po roku przeniesiono ją na tzw. Księdzowe Pole, teren za zabudowaniami wsi od strony wjazdu z Przasnysza. Inscenizacja corocznie gromadziła około 100 rekonstruktorów, którzy wcielali się w role żołnierzy armii niemieckiej, rosyjskiej i austriackiej oraz ludność cywilną. Rekonstrukcje cieszyły się dużym zainteresowaniem publiczności.
W 1915 r. część mieszkańców Jednorożca udała się w bieżeństwo (niektóre rodziny wróciły dopiero po 1920), część przeniosła się czasowo do sąsiednich wsi poza linią frontu, a nieliczni pozostali we wsi. Z inicjatywy ks. Józefa Piekuta w Przasnyszu powstał Powiatowy Komitet Obywatelski. Organizowaniem zapomóg żywnościowych i pieniężnych w Jednorożcu zajął się ks. Józef Ciesielski. W 1916 przystąpiono do odbudowy wsi. W 1917 r. pobudowano nowy kościół pw. Narodzenia NMP i zabudowania plebańskie. W 1915 r. w pobliżu wsi Niemcy zbudowali kolejkę wąskotorową.
W 1916 r. powołano Powiatową Radę Opiekuńczą w Przasnyszu z oddziałem w postaci Miejscowej Rady Opiekuńczej parafii w Jednorożcu. Parafię erygowano w tym samym roku. Rada Opiekuńcza organizowała pomoc materialną i finansową dla mieszkańców zniszczonych wsi. Reaktywowano Polską Macierz Szkolną, która współpracowała z radą. W roku szkolnym 1917/1918 w Jednorożcu w organistówce i wynajętych od gospodarzy izbach funkcjonowała szkoła powszechna.
Między 1917 a 1921 r. sąd pokoju dla Jednorożca znajdował się w Ulatowie-Pogorzeli.
W 1916 r. w Jednorożcu powstała placówka Polskiej Organizacji Wojskowej, do której należało kilku mężczyzn. W listopadzie 1918 przeprowadzili rozbrojenie Niemców.
Międzywojnie.
Wojna polsko-bolszewicka nie spowodowała w Jednorożcu większych zniszczeń, choć pod pobliskimi Chorzelami w sierpniu 1920 stoczono bitwę.
Według spisu powszechnego z 1921 w Jednorożcu istniało 160 budynków (151 mieszkalnych i 9 o innym przeznaczeniu). We wsi żyło 869 osób: 432 mężczyzn i 437 kobiet. Wszyscy zadeklarowali się jako rzymscy katolicy i podali narodowość polską. W spisanym osobno Ulatowie-Pogorzeli-Żydowie (dziś to część Jednorożca najbardziej wysunięta na północ, sąsiadująca z Ulatowem-Pogorzelą) notowano 15 budynków mieszkalnych i 1 o innym przeznaczeniu. Żyło tu 69 osób (39 mężczyzn i 30 kobiet), z których 20 zadeklarowało wyznanie mojżeszowe. Wszyscy określili narodowość jako polską.
Od 1921 r. Jednorożec podlegał sądowi pokoju w Przasnyszu. W 1929 postawiono murowany budynek urzędu gminy oraz dzwonnicę parafialną. We wsi istniał posterunek policji.
W latach 20. XX wieku przeprowadzono komasację gruntów, w kolejnej dekadzie regulację rzeki Orzyc. W dolinie rzeki wydobywano torf. Upowszechniały się płodozmian i nowoczesne narzędzia. Działało kółko rolnicze i Spółdzielnia Mleczarska „Orzyc”. Hodowano konie, bydło, świnie, owce. Uprawiano len i konopie. We wsi mieszkało i pracowało wielu rzemieślników (kołodzieje, kowale, rymarze, murarze, stolarze i cieśle, krawcy i krawcowe, szewcy, rzeźnicy, piekarze). Była kaszarnia, masarnia, wędzarnia, sklepy spożywcze i z różnymi towarami, tartak, karczma, wiatrak. Działała agencja pocztowa. Pracowali położna i felczer.
W roku szkolnym 1922/1923 w Jednorożcu działała dwuklasowa szkoła. Zajęcia prowadzono w wynajętych od gospodarzy dużych izbach. W roku szkolnym 1925/1926 wynajmowano dwie izby o powierzchni 66 m². Dwoje nauczycieli kształciło 121 dzieci. W roku szkolnym 1930/1931 szkołę przemianowano na pięcioklasową. Pracowało tu siedmioro nauczycieli, a uczyło się tu 283 osób. Szkoła obejmowała 5 sal wynajętych w domach gospodarzy o łącznej powierzchni 153 m². Świętując dziesięciolecie niepodległości, 1 listopada 1928 wmurowano kamień węgielny pod budowę szkoły w Jednorożcu. Inwestycję realizowano społecznie pod okiem majstra Antoniego Wilgi ze Stegny. W 1931 szkole nadano imię Adama Mickiewicza. W 1935, gdy skończono budowę parteru, zajęcia najmłodszej klasy przeniesiono do nowego budynku. Inwestycja była możliwa dzięki pożyczce z funduszy państwowych w ramach Towarzystwa Popierania Budowy Publicznych Szkół Podstawowych. W roku szkolnym 1936/1337 w szkole uczyły się już wszystkie roczniki (przed 1935 status szkoły podniesiono do siedmioklasówki). W placówce pracowały głównie osoby spoza regionu, ponieważ na Kurpiach brakowało wykształconej kadry pedagogicznej. Nauczyciele i nauczycielki z Jednorożca animowali życie społeczno-kulturalne. Nauczyciele prowadzili amatorski teatr. Z inicjatywy nauczycielek po 1931 powstało Koło Gospodyń Wiejskich, które zorganizowało przedszkole, a w 1936 założono oddział Związku Pracy Obywatelskiej Kobiet. W szkole działały: Związek Harcerstwa Polskiego, Polski Czerwony Krzyż, Szkolna Kasa Oszczędności, Spółdzielnia Uczniowska, koło sportowe i chór szkolny. W jednorożeckiej podstawówce siedzibę miał oddział Związku Nauczycielstwa Polskiego, a okresowo koło Stowarzyszenia Chrześcijańsko-Narodowego Nauczycieli Szkół Powszechnych.
W Jednorożcu istniał Związek Strzelców Konnych, oddział Przysposobienia Wojskowego i Wychowania Fizycznego oraz Związek Strzelecki. Przy parafii działały: Akcja Katolicka (Katolickie Stowarzyszenie Młodzieży Żeńskiej i Męskiej, Katolickie Stowarzyszenie Kobiet), Krucjata Eucharystyczna, Bractwo Różańca Świętego i Unia Żywego Różańca, III Zakon św. Franciszka, ministranci, asysta procesyjna, chór parafialny, schola. Funkcjonowała orkiestra parafialna, później przemianowana na strażacką. Ochotnicza Straż Pożarna w Jednorożcu powstała 12 października 1918.
Raz w miesiącu odbywały się targi. Innymi ważnymi wydarzeniami były m.in. odpusty parafialne (4 maja na św. Floriana i 8 września na Narodzenie NMP), wizytacje biskupie i jedyna w historii wsi wizyta prezydencka. 25 maja 1930 wieś odwiedził Ignacy Mościcki.
Do dziś zachowało się kilkanaście drewnianych budynków, które pobudowano w Jednorożcu w okresie międzywojennym (1920–1936). Niektóre domy mają elementy zdobnicze charakterystyczne dla budownictwa Kurpiów Zielonych. Wybrane budynki są wpisane do gminnej ewidencji zabytków.
II wojna światowa.
W ramach mobilizacji przed II wojną światową do Wojska Polskiego powołano mieszkańców Jednorożca. Część z nich zginęła w kampanii wrześniowej, część później.
1 września 1939 we wsi mieszkało 1530 osób. Ze względu na niewielką odległość Jednorożca od granicy z III Rzeszą (ok. 20 km) wojska niemieckie szybko wkroczyły do wsi. Od rana mieszkańcy Jednorożca uciekali w stronę Ostrowi Mazowieckiej, Małkini i Różana. We wsi pozostała tylko nieliczna grupa osób, które nie miały transportu albo chciały bronić dobytku. 5 września 1939 w Krasnosielcu zamordowano Żydów z okolicy, m.in. z Jednorożca. Po 17 września 1939 ludzie wrócili do Jednorożca z obawy przed niewolą sowiecką. Niemiecki terror okupacyjny zakładał odpowiedzialność zbiorową. Prowadzono łapanki do prac przymusowych i aresztów. Ludzi wywożono do obozu w Działdowie i do pracy przymusowej, najczęściej w Prusach Wschodnich. Jednorożacy trafiali też do obozów koncentracyjnych, np. Auschwitz-Birkenau lub Stutthoff. Grupa jednorożan została zamordowana przez Niemców w styczniu 1945 w Starych Jabłonkach pod Ostródą.
W 1940 r. w Jednorożcu powołano, oprócz wybranych w 1939 urzędników, niemieckiego wójta. Urząd gminny zorganizowano w szkole. Zorganizowano posterunek żandarmerii i areszt.
Jesienią 1941 roku do Jednorożca przesiedlono ludzi z gmin Janowo, Duczymin, Krzynowłoga Wielka i Dzierzgowo. Wyznaczono tam obszar na poligon wojskowy. Trudne warunki pogorszył pożar, który strawił około 80 gospodarstw. Okupant wymagał kontyngentów i szarwarku (budowa dróg, osuszanie i transport torfu, odśnieżanie dróg, kopanie rowów przydrożnych), a zakazywał mielenia mąki na własny użytek czy uboju zwierząt. Niemcy prowadzili osuszanie i zasiewanie łąk nad Orzycem z wykorzystaniem pracy mieszkańców.
W czasie II wojny światowej w Jednorożcu aktywny był ruch oporu. Początkowo stosowano bierny opór, z czasem zaczęto się organizować. Niemniej nie brakowało kolaborantów.
W październiku 1939 w Jednorożcu powstała placówka Komendy Obrońców Polski, która szybko została rozbita przez Niemców. Na strukturach KOP w 1940 wzorowano Związek Walki Zbrojnej. W Jednorożcu powstał Ośrodek nr 3 podzielony na terenie gminy Jednorożec na 4 plutony: I Stegna, II Jednorożec, III Żelazna, IV Budy Rządowe. Z czasem organizację rozbudowano o siatkę wywiadowczą w Szli, Lipie, Małowidzu, Olszewce i Drążdżewie Nowym. W 1942 ZWZ przemianowano na Armię Krajową. Z początkiem 1943 w ramach przygotowań do Akcji „Burza” w Jednorożcu powołano jeden z dwóch w Obwodzie Przasnyskim ośrodków. Miał siedzibę w Małowidzu i kryptonim „Liwiec”. Podlegały mu jednostki z Chorzel, Baranowa, Zarąb i Jednorożca. W jednorożeckim ośrodku było 6 plutonów: I Stegna, II Jednorożec, III Żelazna, IV Budy Rządowe, V Parciaki, VI Połoń. W ramach Akcji „Burza” zorganizowano oddział AK „Łowcy”.
1 stycznia 1945 liczebność mieszkańców określono na 2245 osób. Jednorożec został zajęty przez Armię Czerwoną 19 stycznia 1945.
Granice i podziały administracyjne.
Zmiany administracyjne.
Do 1526 r. teren, na którym później powstała osada, leżał w państwie Polan (Mazowsze zostało przyłączone około 960–990), a po rozbiciu dzielnicowym w księstwie mazowieckim. Kiedy Mazowsze przyłączono do Korony Polskiej, tereny przyszłego Jednorożca znalazły się w ziemi ciechanowskiej w województwie mazowieckim. W 1576 powstało przasnyskie starostwo niegrodowe, do którego należał Jednorożec. W 1795 wraz z upadkiem I Rzeczypospolitej Jednorożec został włączony do państwa pruskiego (prowincja Prusy Nowowschodnie, departament płocki, powiat przasnyski). Po powstaniu Księstwa Warszawskiego Jednorożec należał do departamentu płockiego i powiatu przasnyskiego. Po powołaniu do życia Kongresówki Jednorożec włączono do województwa płockiego, obwodu przasnyskiego i powiatu przasnyskiego. Obowiązywał podział gminny z okresu Księstwa Warszawskiego. W 1837 województwa przemianowano na gubernie, w 1842 obwody na powiaty, a powiaty na okręgi sądowe. Od 1867 Jednorożec znalazł się w gminie Jednorożec, powiecie przasnyskim i guberni płockiej. Kiedy w 1915 powstało Generał-Gubernatorstwo Warszawskie, powiat przasnyski, a z nim Jednorożec jako siedziba gminy, był jego częścią. Od 1919 Jednorożec należał do powiatu przasnyskiego w województwie warszawskim. W 1933 w obrębie gmin wprowadzono podział na gromady. Jednorożec wraz z leśniczówką Uścianek tworzyły gromadę Jednorożec. Z dniem 1 listopada 1939 do III Rzeszy wcielono północną część województwa warszawskiego, w tym powiat przasnyski i Jednorożec. Wieś była częścią Rejencji Ciechanowskiej, która weszła w skład prowincji Prusy Wschodnie. Z dniem 22 sierpnia 1944 przywrócono przedwojenną administrację. Jednorożec leżał w powiecie przasnyskim i województwie warszawskim. W 1954 zlikwidowano gminy, w tym gminę Jednorożec, i zastąpiono je gromadami. W 1973 przywrócono istnienie gminy Jednorożec. W latach 1975–1998 miejscowość administracyjnie należała do województwa ostrołęckiego. Od 1999 Jednorożec jest siedzibą gminy w powiecie przasnyskim i województwie mazowieckim.
Nazwy miejscowe.
W użyciu są mikrotoponimy. Określają m.in. części wsi Jednorożec (Buchty – teren na wyjeździe ze Stegny w stronę Lipy; Działki – osiedle przy ul. Witosa, Gwiaździstej i Słonecznej; Grądy – część Jednorożca położona w oddaleniu od zwartej zabudowy, najbliżej Orzyca; Kocie Nerki – ul. Zielona i okolice; Na Jednorożcu – najstarsza część wsi wzdłuż ul. Długiej; Piaski – ul. Mazowiecka, Poświętne – okolice kościoła i placu św. Floriana; Rogatki – centrum wsi ze skrzyżowaniem-rondem; Wądołowo – okolice ulic Polnej i Leśnej; Wygonki – okolice cmentarza parafialnego na wyjeździe z Jednorożca do Przasnysza; Zastodola – pas nieużytków na tyłach gospodarstw po południowej stronie ul. Długiej) oraz drogi (Gościniec – droga z Jednorożca do Przasnysza; Grobla – droga z Jednorożca do Parciak przez Orzyc). Choć nazwy te straciły na znaczeniu po komasacji gruntów w okresie międzywojennym i później, nadal są używane przez część mieszkańców. Stanowią element lokalnego dziedzictwa.
Jednorożec a Ulatowo-Pogorzel i Stegna.
Jednorożec jako wieś puszczańska w Puszczy Zielonej leżała na pograniczu z wsiami drobnoszlacheckimi (Ulatowo-Pogorzel, Ulatowo-Słabogóra), co już od czasów nowożytnych wzbudzało antagonizmy. Józef Ostaszewski pisał, że mieszkańcy okolicznych wsi – Ulatowo, Kobylaki, Bobino, Chodkowo i innych nie wchodzili w związki małżeńskie z Kurpiami z Jednorożca, Parciak czy Żelaznej. "Mazurem nazywa Kurp mieszkańca wsi szlacheckiej, a Kurpiem" (…) "nazywa szlachcic byłego mieszkańca puszcz". Podobnie było w przypadku sąsiadującej z Jednorożcem od południą wsi Stegna, dawnej własności Krasińskich. Dochodziło do bójek między mężczyznami z obu wsi, nie zawierano mieszanych małżeństw. Sytuację, zarówno w przypadku kontaktów jednorożan ze stegniarzami, jak też jednorożan z pogorzelakami, zmieniły wspólne: parafia, administracja cywilna, szkoła, służba zdrowia, straż pożarna itp. 
O ile początkowo mieszkańcom Jednorożca i Stegny kulturowo było daleko, to nie terytorialnie. Wsie oddzielał jedynie wąski ciek wodny, którego pozostałości widoczne są do dziś i stanowią część strumienia wpływającego do stawu przy kościele. Nierzadko nawet miejscowi nie są w stanie wskazać, gdzie jest granica pomiędzy Jednorożcem a Stegną. Był czas, że nie było to zaznaczone znakami informacyjnymi, choć podział wyrażał się w używaniu określenia "na Stegnie", wydzielającego tę przestrzeń z Jednorożca. Współcześnie znaki informują o granicy między dwiema wsiami. Przebiega ona następująco: ulica Zielona to Jednorożec, od wylotu ulicy Zielonej do Warszawskiej w stronę Drążdżewa Nowego mamy Stegnę. Granicę wyznacza ogrodzenie cmentarza kościelnego, znajdująca się za nim, jadąc od centrum wsi, ulica Zdrojowa, to już Stegna. Plac św. Floriana (dawna Kościelna) to Jednorożec. Plac za kościołem płynnie przechodzi w ulicę Wolności, która jest osią wsi Stegna. Do Stegny należy też tzw. osiedle piastowskie i kwiatowe.
Rozwój miejscowości Jednorożec doprowadził do jej złączenia w jedno z sąsiadującym od północy Ulatowem-Pogorzelą i od południa Stegną. W rezultacie dla trzech miejscowości tworzy się wspólne miejscowe plany zagospodarowania przestrzennego.
Współcześnie.
Na dzień 25 listopada 2011 we wsi notowano 2118 osób: 1076 kobiet i 1042 mężczyzn. Na dzień 31 grudnia 2014 wieś Jednorożec zamieszkiwało 467 osoby w wieku przedprodukcyjnym, 1363 w wieku produkcyjnym i 255 w wieku poprodukcyjnym, łącznie 2085 osób. Wedle stanu na 31 grudnia 2018 we wsi mieszkało 2109 osób, a rok później 2074 osoby. Sołtyską sołectwa Jednorożec jest Renata Koper.
Miejscowość jest siedzibą gminy Jednorożec oraz parafii rzymskokatolickiej św. Floriana, należącej do metropolii białostockiej, diecezji łomżyńskiej, dekanatu Chorzele. We wsi jest Gminny Zespół Usług Komunalnych, oczyszczalnia ścieków, bank spółdzielczy, posterunek policji, urząd pocztowy, przychodnia lekarska, apteka, zakład weterynaryjny ze sklepem. Działa Zespół Placówek Oswiatowych (przedszkole, szkoła podstawowa, liceum, szkoła branżowa) z halą sportową. W latach 70. XX wieku zbudowano stadion.
Podstawowym zajęciem mieszkańców jest rolnictwo, choć z powodu coraz wyższych kosztów i nierzadko niewielkich powierzchniowo, a słabych jakościowo terenów rolniczych (grunty klasy V i VI) część mieszkańców decyduje się na likwidację gospodarstw. W 2015 z rolnictwa w Jednorożcu i Stegnie utrzymywało się 107 rodzin. Pozostali mieszkańcy pracują w budownictwie, przemyśle produkcyjnym, spożywczym i medycznym w Jednorożcu, Przasnyszu, Chorzelach, Warszawie i Olsztynie, zatrudniają przy wyrębie lasów i w zakładach pracy przetwarzających drewno. Występuje emigracja za granicę, m.in. do Wielkiej Brytanii, Irlandii, Niemiec, Norwegii i Szwecji. Wiele młodych ludzi wyjeżdża na studia (najczęściej do Olsztyna i Warszawy) i już nie wraca do rodzinnej wsi. 
W Jednorożcu działają organizacje pozarządowe (Koło Gospodyń Wiejskich, Stowarzyszenie Koła Gospodyń Wiejskich, Stowarzyszenie „Przyjaciele Ziemi Jednorożeckiej”, Polski Związek Emerytów, Rencistów i Inwalidów w Jednorożcu), kluby sportowe (Jednorożecki Klub Badmintona „BadKurp”, Stowarzyszenie „Jednorożec Robi Co Może”, Ludowy Klub Sportowy „Mazowsze Jednorożec”), a także Wielopoziomowa Drużyna Harcerska „Liwiec”, Klub Seniora „Złocień” oraz Gminna Biblioteka Publiczna (z filiami w Olszewce i Parciakach). Istnieje Ochotnicza Straż Pożarna. Rozwinięta jest sieć sklepów i usług. W Jednorożcu działają: Przedsiębiorstwo Handlowo-Usługowe „Profil” (produkcja i montaż mebli), P.P.H. „MIX” (hurtownia napojów), piekarnie, firmy budowlane, składy materiałów budowlanych, węgla i artykułów do produkcji rolniczej, zakłady stolarskie i meblowe, usługi transportowe. Jest zakład pogrzebowy, usług leśnych, naprawy samochodów. Usługi oferują zakłady fryzjerskie, kosmetyczne, florystyczne, sprzątające i naprawy sprzętu komputerowego. Istnieją zakłady małej gastronomii oraz liczne sklepy spożywcze i spożywczo-przemysłowe. Dwa razy w miesiącu we wsi odbywają się targi (środa po 1 i 15 dniu miesiąca). Działa gospodarstwo agroturystyczne. Jednorożec stanowi centrum administracyjne, ekonomiczne i kulturalne gminy.
We wsi działają zespoły regionalne („Jutrzenka”, „Kalina”, „Kurpie”, „Młode Kurpie”), które starają się upowszechniać i kultywować tradycje Kurpiów Zielonych. Istnieje jednorożecka odmiana stroju kurpiowskiego. Od 1988 szkoła podstawowa w Jednorożcu nosi imię Adama Chętnika. Wieś określa się mianem "Bramy Kurpiowszczyzny", co podkreśla instalacja przy wjeździe do Jednorożca od strony Przasnysza. W zbiorach Instytutu Sztuki Polskiej Akademii Nauk przechowywane są nagrania pieśni wykonanych w latach 50. XX wieku przez kobiety z Jednorożca: Michalinę Obrębską, Zofię Gładek, Stanisławę Kardaś, Czesławę Koziatek, Franciszkę Żabicką, Helenę Malon, Stanisławę Gwiazdę, Bronisławę Mordwę i Stefanię Sobolewską.
W centrum wsi, oprócz pomnika jednorożca dłuta rzeźbiarza Piotra Grabowskiego, ustawionego w 2016, znajduje się odsłonięty w 2014 pomnik POW. Od 1947 w centrum wsi stoi figura św. Floriana ufundowana przez OSP Jednorożec. 
W Jednorożcu jest jeden obiekt wpisany do rejestru zabytków: cmentarz z okresu I wojny światowej, największa na Mazowszu nekropolia z tego okresu. W granicach administracyjnych wsi Jednorożec znajduje się kilkadziesiąt przykładów małej architektury sakralnej: krzyży przydrożnych, kapliczek i figur. Najstarszym krzyżem jest ustawiony w centrum Jednorożca krzyż z 1892, najstarsza kapliczka to XIX-wieczna kapliczka kłodowa na polach między Jednorożcem a Szlą, a najstarszą figurą jest przedstawienie św. Floriana na placu jego imienia.
Utrwalaniu dziedzictwa kulturowego i historycznego służą cykliczne wydarzenia, takie jak rocznice wydarzeń historycznych, festyny, w tym „Dzień Jednorożca” na pamiątkę nadania herbu i flagi gminie Jednorożec, odpusty parafialne (Jednorożec: 4 maja – wspomnienie św. Floriana i 15 sierpnia – Uroczystość Wniebowzięcia NMP), koncert pieśni wielkanocnych w kościele (od 2007), „Piknik z kapliczką w tle” organizowany od 2017 przez Stowarzyszenie „Przyjaciele Ziemi Jednorożeckiej” we współpracy z innymi podmiotami, plenerowa wystawa zdjęć historycznych „Jednorożec i Stegna w fotografii” przygotowana przez Stowarzyszenie „Przyjaciele Ziemi Jednorożeckiej” oraz wystawa o historii OSP Jednorożec przygotowana przez osoby z jednostki. Istnieje Jednorożeckie Archiwum Społeczne.

</doc>
<doc id="359458" url="https://pl.wikipedia.org/wiki?curid=359458" title="Jeżowiec (województwo świętokrzyskie)">
Jeżowiec (województwo świętokrzyskie)

Jeżowiec – wieś sołecka w Polsce położona w województwie świętokrzyskim, w powiecie włoszczowskim, w gminie Kluczewsko.
W latach 1975–1998 miejscowość administracyjnie należała do województwa piotrkowskiego.
Przez miejscowość przebiega droga wojewódzka nr 742.
Wierni Kościoła rzymskokatolickiego należą do parafii św. Jakuba w Stanowiskach.

</doc>
<doc id="359459" url="https://pl.wikipedia.org/wiki?curid=359459" title="Jeżyce (województwo zachodniopomorskie)">
Jeżyce (województwo zachodniopomorskie)

Jeżyce (do 1945 niem. "Altenhagen") – wieś w Polsce położona w województwie zachodniopomorskim, w powiecie sławieńskim, w gminie Darłowo nad Grabową.
Według danych z 28 września 2009 roku wieś miała 276 stałych mieszkańców.
W latach 1975–1998 miejscowość położona była w województwie koszalińskim.

</doc>
<doc id="359464" url="https://pl.wikipedia.org/wiki?curid=359464" title="Julia (województwo wielkopolskie)">
Julia (województwo wielkopolskie)

Julia – wieś w Polsce położona w województwie wielkopolskim, w powiecie konińskim, w gminie Ślesin.
W latach 1975–1998 miejscowość administracyjnie należała do województwa konińskiego.

</doc>
<doc id="359467" url="https://pl.wikipedia.org/wiki?curid=359467" title="Jutrzenka (województwo pomorskie)">
Jutrzenka (województwo pomorskie)

Jutrzenka (kaszb. "Jutrzénka", "Mòsztern", niem. "Morgenstern") – wieś kaszubska w Polsce, położona w województwie pomorskim na skraju Pojezierza Bytowskiego, w powiecie bytowskim, w gminie Borzytuchom, przy trasie zawieszonej obecnie linii kolejowej Bytów-Korzybie i przy drodze wojewódzkiej nr .
W latach 1975–1998 miejscowość administracyjnie należała do województwa słupskiego.
Zabytki.
Według rejestru zabytków NID na listę zabytków wpisany jest szachulcowy młyn wodny nr 38 z 1850, nr rej.: A-900 z 13.02.1975.

</doc>
<doc id="359471" url="https://pl.wikipedia.org/wiki?curid=359471" title="Julia (ujednoznacznienie)">
Julia (ujednoznacznienie)



</doc>
<doc id="359479" url="https://pl.wikipedia.org/wiki?curid=359479" title="Suseł perełkowy">
Suseł perełkowy



</doc>
<doc id="359480" url="https://pl.wikipedia.org/wiki?curid=359480" title="Czungcing">
Czungcing



</doc>
<doc id="359481" url="https://pl.wikipedia.org/wiki?curid=359481" title="Chojnica">
Chojnica

miejscowości w Polsce:

</doc>
<doc id="359482" url="https://pl.wikipedia.org/wiki?curid=359482" title="Cingtao">
Cingtao



</doc>
<doc id="359485" url="https://pl.wikipedia.org/wiki?curid=359485" title="Ostra (Tatry Wysokie)">
Ostra (Tatry Wysokie)

Ostra (słow. "Ostrá", niem. "Ostra", "Scharfkammspitze", węg. "Osztra") – obszerny i piarżysty szczyt o wysokości 2351, 2350 lub 2349 m n.p.m. w bocznej grani Tatr Wysokich, w tzw. głównej grani odnogi Krywania. Położony jest pomiędzy Furkotem ("Furkotský štít"), od którego oddziela go Furkotna Przełęcz ("Furkotské sedlo"), a Krótką ("Krátka"), od której oddziela go Niewcyrska Przełęcz ("Nefcerské sedlo").
Od Ostrej odchodzi w kierunku południowym długa, boczna grań, która oddziela Dolinę Furkotną od Doliny Suchej Ważeckiej. W grani tej można wyróżnić m.in. następujące obiekty (w kolejności od Ostrej):
Pierwsze odnotowane przejście całej południowej grani – Alfred Martin i Johann Franz (senior) 19 września 1907 r.
W północno-wschodniej grani (w kierunku do Furkotu) wyróżniają się kolejno:
Na szczyt Ostrej nie prowadzi żaden znakowany szlak turystyczny. Drogi prowadzące na wierzchołek znane były od dawna. Najprawdopodobniej z wierzchołka prowadzono pomiary kartograficzne. Pierwsze odnotowane wejścia:

</doc>
<doc id="359486" url="https://pl.wikipedia.org/wiki?curid=359486" title="Chojnica (województwo warmińsko-mazurskie)">
Chojnica (województwo warmińsko-mazurskie)

Chojnica (niem. "Knipprode") – osada w Polsce położona w województwie warmińsko-mazurskim, w powiecie kętrzyńskim, w gminie Srokowo, sołectwo Solanka.
W latach 1975–1998 miejscowość administracyjnie należała do województwa olsztyńskiego.
Wieś położona jest przy drodze biegnącej z Solanki do Szczeciniaka.
Historia.
Majątek ziemski w Chojnicy o powierzchni około 300 ha w latach dwudziestych XX wieku należał do rodziny Daehne.
Po II wojnie światowej powstał tu PGR. W ostatnim okresie funkcjonowania PGR Chojnica wchodziła w skład PPGR Srokowo. W Chojnicy znajdowała się suszarnia zielonek i wytwórnia pasz treściwych.
Dwór w Chojnicy wybudowany został w drugiej połowie XIX wieku. Dwór jest parterowy, wzniesiony na rzucie prostokąta. Na osi elewacji frontowej posiada dwukondygnacyjny ryzalit. Budynek nakryty jest dachem dwuspadowym.

</doc>
<doc id="359491" url="https://pl.wikipedia.org/wiki?curid=359491" title="Tulipanowiec amerykański">
Tulipanowiec amerykański

Tulipanowiec amerykański ("Liriodendron tulipifera" L.) – jeden z dwóch gatunków tulipanowca. Jest okazałym drzewem zrzucającym liście na zimę. W swej ojczyźnie należy do najwyższych drzew liściastych, często wystaje ponad poziom dębów, klonów oraz innych drzew, wraz z którymi współtworzy lasy. Rośnie szybko, osiąga wiek 200–300 lat.
Zasięg geograficzny.
Ojczyzną tulipanowca są wschodnie i południowo-wschodnie części Ameryki Północnej (dziewicze lasy Appalachów). Jest on już od ponad 300 lat sadzony również w Europie jako drzewo parkowe i ozdobne. Można też gatunek ten spotkać w nasadzeniach ulicznych.
Ekologia.
Gatunek występujący w naturze w dolinach rzek, na wilgotnych zboczach górskich. Występuje głównie jako domieszka do innych drzew w lasach liściastych i mieszanych, chociaż czasami tworzy czyste drzewostany. Lubi gleby świeże i żyzne, obojętne do lekko kwaśnych, unika natomiast zbyt mokrych, jak również bardzo suchych oraz wapiennych. W Europie Środkowej wytrzymuje warunki zimowe, choć młode osobniki mogą przemarzać podczas dużych mrozów. Drzewo światłolubne, wymagające stanowisk nasłonecznionych lub co najwyżej lekko zacienionych.

</doc>
<doc id="359497" url="https://pl.wikipedia.org/wiki?curid=359497" title="Janusz Lorenz">
Janusz Lorenz

Janusz Józef Lorenz (ur. 28 marca 1942 w Kniażycach) – polski polityk, były wojewoda olsztyński, senator IV i V kadencji.
Życiorys.
Ukończył studia w Wyższej Szkole Rolniczej w Olsztynie, w 1971 uzyskał na tej uczelni (już pod nazwą Akademia Rolniczo-Techniczna w Olsztynie) stopień doktora. Odbył również studia podyplomowe w Instytucie Kadr Kierowniczych Administracji Państwowej (1975) w dziedzinie organizacji i zarządzania wielkimi organizacjami gospodarczymi. Pracę zawodową rozpoczął w 1966 w Okręgowym Przedsiębiorstwie Przemysłu Mięsnego w Olsztynie, obejmując w 1972 stanowisko dyrektora ds. produkcji. W latach 1973–1975 kierował rozruchem technicznym i technologicznym Zakładów Mięsnych „Morliny” w Ostródzie. Był również m.in. wiceprezydentem Polfoods Corporation w Nowym Jorku oraz ekspertem FAO.
Do 2006 należał do Sojuszu Lewicy Demokratycznej, działa w Ogólnopolskim Porozumieniu Związków Zawodowych i lokalnych organizacjach społecznych. W latach 1993–1997 pełnił funkcję wojewody olsztyńskiego. Przyczynił się w tym okresie do utworzenia Warmińsko-Mazurskiej Specjalnej Strefy Ekonomicznej i Uniwersytetu Warmińsko-Mazurskiego w Olsztynie.
W latach 1997–2005 był senatorem IV kadencji z województwa olsztyńskiego i V kadencji z okręgu olsztyńskiego. Pełnił m.in. funkcję wiceprzewodniczącego Komisji Rolnictwa i Rozwoju Wsi oraz przewodniczącego stałej delegacji polskiego Sejmu i Senatu w Zgromadzeniu Parlamentarnym Unii Zachodnioeuropejskiej. W 2004 bez powodzenia kandydował do Parlamentu Europejskiego.
W 2006 został kandydatem Polskiego Stronnictwa Ludowego na stanowisko prezydenta Olsztyna w wyborach samorządowych. W przedterminowych wyborach parlamentarnych w 2007 bez powodzenia kandydował z listy PSL, a cztery lata później ponownie z ramienia SLD.
W latach 2008–2010 pełnił funkcję przewodniczącego rady nadzorczej Warmińsko-Mazurskiej Specjalnej Strefy Ekonomicznej. Po upływie kadencji pozostał członkiem rady. Został też wiceprzewodniczącym rady nadzorczej Warmińsko-Mazurskiej Agencji Rozwoju Regionalnego w Olsztynie i przewodniczącym rady Fundacji im. M. Oczapowskiego w Olsztynie.
Odznaczony Krzyżem Komandorskim Orderu Odrodzenia Polski (2011). Laureat wyróżnienia Osobowość Roku Warmii i Mazur (1996) oraz nagrody powiatu szczycieńskiego (2005). W 1997 został honorowym obywatelem gminy Bartoszyce.
Życie prywatne.
Żonaty z Bożeną Dąbrowską-Lorenz, ma troje dzieci (syna Tomasza oraz córki Małgorzatę i Annę).

</doc>
<doc id="359501" url="https://pl.wikipedia.org/wiki?curid=359501" title="Orzesznik pięciolistkowy">
Orzesznik pięciolistkowy

Orzesznik pięciolistkowy ("Carya ovata" (Mill.) K.Koch), zwany także przeorzechem pięciolistkowym lub hikorą pięciolistkową – gatunek drzewa należącego do rodziny orzechowatych. Występuje naturalnie w Ameryce Północnej – od prowincji Quebec w Kanadzie po północno-wschodni Meksyk. W Europie jest znany od dawna (1629). W Polsce jest czasami uprawiany w parkach północnej i zachodniej części kraju (np. w Arboretum w Glinnej, Arboretum Karnieszewice, Parku Południowym we Wrocławiu). 
Gatunek ma w polskiej florze status już zadomowionego antropofita.
Biologia i ekologia.
Rośnie w dolinach rzek, na zboczach, na równinach, na żyznych, dostatecznie wilgotnych glebach. Wchodzi w skład wielogatunkowych lasów liściastych. Jest wytrzymały na mrozy.
Zmienność.
Podgatunki orzesznika pięciolistkowego:

</doc>
<doc id="359505" url="https://pl.wikipedia.org/wiki?curid=359505" title="Gajusz Salustiusz Kryspus Pasjen">
Gajusz Salustiusz Kryspus Pasjen

Gaius Sallustius Passienus Crispus (? – 47 n.e.) – prominentna osoba cesarstwa rzymskiego w pierwszym wieku naszej ery. Przez ojca Gajusza Salustiusza Kryspusa adoptowany wnuk historyka Salustiusza.
Był znany ze swej siły, bogactwa i wpływów. Dwukrotny konsul w 27 n.e. i 44 n.e. Pierwszą żoną Pasjena była Domicja, którą poślubił w 33, zostając jej trzecim mężem. Na początku 41 n.e na żądanie cesarza Klaudiusza rozwiódł się z Domicją i poślubił bratanicę cesarza Agrypinę Młodszą, która dopiero co straciła męża, została właśnie przez Klaudiusza odwołana z wygnania i miała młodego syna na wychowaniu. Kryspus w ten sposób został ojczymem Lucjusza Domicjusza, późniejszego cesarza Nerona. Kryspus Pasjen zmarł w 47 n.e., prawdopodobnie otruty przez własną żonę.
Tacyt uwiecznił jego dowcipne powiedzenie o cesarzu Tyberiuszu i jego następcy Kaliguli: "Nigdy nie było lepszego niewolnika ani gorszego pana".

</doc>
<doc id="359506" url="https://pl.wikipedia.org/wiki?curid=359506" title="Dobrzec">
Dobrzec

2 miejscowości w Polsce

</doc>
<doc id="359512" url="https://pl.wikipedia.org/wiki?curid=359512" title="Ważecka Turnia">
Ważecka Turnia

Ważecka Turnia (słow. "Ostrá veža", niem. "Ostraturm", węg. "Osztratorony", 2129 lub 2140 m n.p.m.) – dwuwierzchołkowy szczyt w długiej grani odchodzącej na południe od wierzchołka Ostrej ("Ostrá", 2351 m) w Tatrach Wysokich. Grań ta oddziela od siebie doliny: Furkotną ("Furkotská dolina") na wschodzie od Suchej Ważeckiej ("dolina Suchej vody") na zachodzie. Od wznoszącego się w tej grani na północy masywu Liptowskich Turni z najbliższą Skrajną Liptowską Turnią Ważecka Turnia oddzielona jest głębokim i wąskim wcięciem Ostrej Przełączki ("Ostrý zárez", ok. 2105 m). Południowym ograniczeniem masywu Ważeckiej Turni jest Siodełko ("Sedielkový priechod", ok. 2015 m), za którym grzbiet kulminuje w Siodełkowej Kopie ("Sedielková kopa", 2062 m).
Oprócz właściwych wierzchołków Ważeckiej Turni na odcinku grani między Ostrą Przełączką a Siodełkiem wyróżnia się szereg podrzędnych kulminacji i siodełek. Są to (w kolejności od północy):
Na Ważecką Turnię nie prowadzi żaden ze znakowanych szlaków turystycznych. Odwiedzana jest przez taterników najczęściej przy okazji przejść granią. Na obie strony opadają z niej strome, skalne ściany. Dla taternictwa udostępnione są tylko urwiska opadające do Doliny Furkotnej. Wschodnią ścianą, o wysokości 150–180 m, prowadzi wiele dróg wspinaczkowych, z których pierwsza została poprowadzona 24 lipca 1933 r. (Zoltán Brüll, K. Matherny i István Zamkovszky). Celem wspinaczek bywa też Ważecki Ząb (Ważecka Turniczka) ze swoim wschodnim filarem.
Pierwsze odnotowane wejście:

</doc>
<doc id="359514" url="https://pl.wikipedia.org/wiki?curid=359514" title="Dobrzec (województwo wielkopolskie)">
Dobrzec (województwo wielkopolskie)

Dobrzec – wieś w Polsce położona w województwie wielkopolskim, w powiecie ostrowskim, w gminie Sośnie, ok. 25 km na południowy zachód od Ostrowa. 
Przed 1932 rokiem miejscowość położona była w powiecie odolanowskim, w latach 1975-1998 w województwie kaliskim, w latach 1932-1975 i od 1999 w powiecie ostrowskim.
W okresie międzywojennym w miejscowości stacjonowała placówka Straży Granicznej I linii „Dobrzec”.

</doc>
<doc id="359519" url="https://pl.wikipedia.org/wiki?curid=359519" title="RJ-11">
RJ-11

RJ-11 (6P2C) (ang. "Registered Jack – type 11") – sześciopozycyjny (tj. szeroki na sześć styków) wtyk telefoniczny z dwoma stykami przeznaczony dla zarejestrowanego gniazda 11, używany zazwyczaj do zakończenia przewodów łączących sprzęt telekomunikacyjny. Służy np. do połączenia analogowego telefonu lub modemu komputerowego z gniazdem telefonicznym.
Tym określeniem bardzo często błędnie nazywa się inne sześciopozycyjne wtyki RJ-14 – to jest 6P (pozycji od ang. "positions") 4C (styki od ang. "contacts"), używane między innymi dla 2 linii telefonicznych, oraz RJ-12 (6P6C) dla 3 linii telefonicznych. Wymiarami nie różni się od RJ-12 lub RJ-14. W praktyce każdy sześciokrotny wtyk modularny nazywany jest RJ-11, co jest błędem, ponieważ nazwa RJ definiuje nie tylko liczbę pozycji ale i liczbę styków oraz sposób okablowania.
Wtyk.
Piny.
Oznaczenie RJ odnosi się do typu i rozmiaru wtyku, a następująca po tych literach liczba określa ilość pinów i rodzaj sygnałów.
Tabela wybranych połączeń i numeracji złącz RJ.
Sposób zaciskania końcówki.
Aby wykonany kabel spełniał swoje zadanie należy dobrze (do końca) wcisnąć poszczególne żyły do przyporządkowanych im pinów i zacisnąć wtyk RJ-11 za pomocą zaciskarki. Plastikowy zacisk wtyku powinien zostać zaciśnięty na zewnętrznej wspólnej dla wszystkich żył izolacji kabla. Wtyczki wykonywane są w wersjach dla kabla z linki lub drutu (nie można ich stosować zamiennie). Otwór na kabel może być przystosowany do kabla okrągłego lub płaskiego. Wtyk może być dodatkowo ekranowany. Zaciśnięcie wtyku przeznaczonego do linki na kablu z drutem lub odwrotnie może być powodem niestabilnej pracy złącza (sporadyczny brak połączenia elektrycznego).

</doc>
<doc id="359523" url="https://pl.wikipedia.org/wiki?curid=359523" title="Roman Čechmánek">
Roman Čechmánek

Roman Čechmánek (ur. 2 marca 1971 w Gottwaldovie) – czeski hokeista, reprezentant Czech.

</doc>
<doc id="359525" url="https://pl.wikipedia.org/wiki?curid=359525" title="Kalotypia">
Kalotypia

Kalotypia (z gr. "καλός" "piękny" i "τύπος" "odcisk", znana również jako 
talbotypia) – pierwsza fotograficzna technika negatywowa, opatentowana przez jej wynalazcę, Williama Foxa Talbota, w 1841 roku. Stosowana była w latach 40. i 50. XIX wieku. Papier pokryty światłoczułymi halogenkami srebra zostaje naświetlony w aparacie, a następnie wywoływany, dzięki czemu obraz utajony staje się widoczny. Z tak przygotowanego negatywu (kalotypu) wykonywane są odbitki – w XIX wieku w zasadzie wyłącznie były to odbitki na papierze solnym. Idea kalotypii – wykonywanie negatywu pozwalającego na otrzymanie wielu pozytywów (odbitek) – stała się podstawą dalszego rozwoju fotografii.
W XX wieku terminów kalotypii i talbotypii zaczęto używać w szerszym znaczeniu, obejmując nimi wszelkie obrazy pozytywowe z papierowych negatywów, jednak w ścisłym znaczeniu kalotypia (talbotypia) odnosi się wyłącznie do negatywowej techniki opracowanej przez Talbota, a nie do odbitek. Termin ten nie obejmuje także innych technik negatywowych na papierze, w tym także wywodzących się z kalotypii i będących jego modyfikacjami, takich jak np. negatywy na papierze woskowanym. 
Historia.
Jak sam Talbot pisał w swojej książce "The Pencil of Nature", idea fotografii miała się narodzić podczas jego pobytu nad jeziorem Como, gdzie przy pomocy urządzenia camera lucida bez powodzenia usiłował narysować pejzaże. Miał pomyśleć wówczas o wynalazku, dzięki któremu widoki te mogłyby same utrwalić się na papierze. W 1834 roku, po powrocie do Anglii, rozpoczął eksperymenty z papierem pokrytym samym azotanem srebra lub azotanem srebra i chlorkiem sodu. Na tak uczulony papier kładł rośliny i wystawiał na słońce, pod którego wpływem nieosłonięte partie ciemniały, pozostawiając negatywowe odbicie położonych obiektów. Tak uzyskane obrazy nazwał "photogenic drawing" ("fotogeniczne rysowanie"). Wkrótce rozpoczął eksperymenty z utrwalaniem widoków przy pomocy camera obscura.
Na początku 1839 roku z Francji dotarła wieść o wynalezionym przez Louis Daguerre'a procesie fotograficznym, jednak nie zostały upublicznione żadne szczegóły na jego temat. Talbot, obawiając się, że Daguerre wynalazł identyczną technikę, jeszcze w styczniu tego roku zaprezentował swoje dotychczasowe prace w Royal Institution i Royal Society.
Talbot kontynuował swoje eksperymenty, chcąc zwiększyć czułość papieru, tak aby można było go naświetlać w aparacie. Pracował także nad metodami utrwalania obrazu i za radą Johna Herschela jako utrwalacza zaczął używać tiosiarczanu sodu. Kluczowe okazało się odkrycie zjawiska obrazu utajonego, którego Talbot dokonał w 1840 roku. Dzięki niemu czas naświetlania mógł być znacznie skrócony, gdyż obraz był wywoływany (przy pomocy kwasu galusowego).
W rezultacie tych ulepszeń Talbot opracował wywodzącą się z "fotogenicznego rysowania" technikę kalotypii, w której na papierze umieszczonym w prostym aparacie otrzymywał negatywowy obraz. Z niego mógł następnie wykonać wiele pozytywów (odbitek). Proces kalotypii opatentował 8 lutego 1841 roku, inaczej niż Daguerre, który zezwolił na swobodne korzystanie ze swojego wynalazku (poza Anglią). Patent przyczynił się do mniejszej popularności kalotypii od dagerotypii, która spotkała się z natychmiastowym sukcesem w Europie i Stanach Zjednoczonych. Z czasem jednak to właśnie system negatywowo-pozytywowy, pozwalający na multiplikowanie obrazów, wyparł dagerotypię i stał się podstawą współczesnej fotografii. W 1844 roku Talbot wydał "The Pencil of Nature" – pierwszą w dziejach książkę ilustrowaną fotografiami. Każdy egzemplarz zawierał wklejone 24 odbitki na papierze solnym z kalotypów. Publikacja takiej książki była możliwa właśnie dzięki temu, że kalotypia (w przeciwieństwie do dagerotypii) pozwalała na powielanie obrazów pozytywowych.
Rzadsze wykorzystanie kalotypii od dagerotypii czy negatywów szklanych spowodowane było także właściwościami samej techniki, odznaczającej się mniejszą ostrością obrazu. Niektórzy fotografowie poświęcili się jednak właśnie fotografii na papierze, osiągając niemal malarskie, „impresjonistyczne” efekty. Należeli do nich m.in. Robert Adamson i David Octavius Hill, Maxime Du Camp, Édouard Baldus i Louis Désiré Blanquart-Evrard. W Stanach Zjednoczonych fotografia na papierze uprawiana była jedynie przez zakład dagerotypowy Fredricka i William Langenheimów w Filadelfii. Z kalotypii chętnie korzystali także fotografowie-podróżnicy, dokumentujący odległe miejsca, architekturę, ludność i zwyczaje, np. Ziemię Świętą.
Technika kalotypii podlegała w kolejnych latach licznym ulepszeniom i modyfikacjom, wprowadzanym przez różnych fotografów. Jedną z technik wywodzących się kalotypii była technika negatywu na papierze woskowanym, wprowadzona w 1851 roku przez Gustave'a Le Graya.
Kalotypia stosowana była przede wszystkim w latach 40. i 50 XIX wieku, zamierając przed 1870 rokiem. Krótkie okresy ponownej popularności przeżyła na samym początku XX wieku i w latach 20. 
Technika.
Arkusz wysokiej jakości papieru poddawany jest uczuleniu poprzez umieszczenie w roztworze azotanu srebra i roztworze jednego z halogenków, zazwyczaj jodku potasu, w wyniku czego na papierze powstaje jodek srebra. Następnie papier pokrywany jest roztworem kwasu galusowego i azotanu srebra. Po wypłukaniu papier jest umieszczany w aparacie i naświetlany. Czas naświetlania, w zależności od wielu czynników, może wynosić kilka sekund lub minut, a nawet dłużej. W tym czasie powstaje obraz utajony, który następnie jest wywoływany przy pomocy roztworu kwasu galusowego i azotanu srebra, dzięki czemu staje się widoczny. Później zostaje utrwalony przy pomocy tiosiarczanu sodu i wypłukany.
W efekcie końcowym otrzymywano obraz w kolorze neutralnej szarości, o odwróconej skali tonalnej, co oznacza, że najjaśniejsze partie rzeczywistego obrazu na papierze były ciemne, cienie – jaśniejsze, a najciemniejsze miejsca – zupełnie jasne.

</doc>
<doc id="359538" url="https://pl.wikipedia.org/wiki?curid=359538" title="Xi Xia">
Xi Xia



</doc>
<doc id="359541" url="https://pl.wikipedia.org/wiki?curid=359541" title="Cukier słodowy">
Cukier słodowy



</doc>
<doc id="359547" url="https://pl.wikipedia.org/wiki?curid=359547" title="Mirosław Lubiński">
Mirosław Lubiński

Mirosław Aleksander Lubiński (ur. 5 lipca 1962 w Wałbrzychu) – polski lekarz, samorządowiec i polityk, senator V kadencji.
Życiorys.
W 1987 ukończył studia na Wydziale Lekarskim Akademii Medycznej we Wrocławiu, po których podjął pracę na Oddziale Internistycznym i Oddziale Dializ Pozaustrojowych Górniczego Specjalistycznego Zespołu Opieki Zdrowotnej w Wałbrzychu. W 1991 uzyskał specjalizację I stopnia w zakresie chorób wewnętrznych, w 1999 specjalizację II stopnia w zakresie medycyny pracy. W 1991 został zatrudniony w Fabryce Porcelany „Krzysztof” S.A. w Wałbrzychu jako lekarz (specjalista medycyny pracy) i kierownik ambulatorium, w 1996 powołano go w skład rady nadzorczej (w 1999 objął stanowisko przewodniczącego).
W latach 1996–1999 był członkiem Socjaldemokracji Rzeczypospolitej Polskiej, następnie Sojuszu Lewicy Demokratycznej. Należał do władz lokalnych partii. W latach 1998–2003 pełnił mandat radnego rady miejskiej Wałbrzycha, od 2002 do 2003 był jej przewodniczącym.
W 2003 został wybrany do Senatu w wyborach uzupełniających w okręgu wałbrzyskim, rozpisanych po wygaśnięciu mandatu Henryka Gołębiewskiego, który objął urząd marszałka dolnośląskiego. W Senacie był wiceprzewodniczącym Komisji Polityki Społecznej i Zdrowia, brał udział w pracach Komisji Ustawodawstwa i Praworządności. W 2004 przeszedł do Socjaldemokracji Polskiej.
W 2005 i 2007 bez powodzenia kandydował w wyborach parlamentarnych (odpowiednio do Senatu i Sejmu). W 2006 ponownie zasiadł w radzie miasta Wałbrzycha, bezskutecznie ubiegał się o prezydenturę miasta. W 2010 utrzymał mandat radnego, bez powodzenia kandydował też na prezydenta Wałbrzycha (jako bezpartyjny kandydat Wałbrzyskiej Wspólnoty Samorządowej), przegrywając w drugiej turze. W 2011 startował w powtórzonych wyborach na prezydenta Wałbrzycha (z własnego komitetu, z poparciem SLD), zdobywając 13,95% głosów i zajmując 3. miejsce.
W lutym 2012 powrócił do SLD. W 2014 bezskutecznie startował do Parlamentu Europejskiego i do sejmiku dolnośląskiego. W 2018 uzyskał mandat radnego województwa VI kadencji z listy Polskiego Stronnictwa Ludowego. Został jednak radnym niezależnym, deklarując współpracę z koalicją PiS i Bezpartyjnych Samorządowców. W 2019 wystartował do Senatu z ramienia własnego komitetu wyborczego w okręgu nr 4, zajmując w nim ostatnie, 3. miejsce. W listopadzie tegoż roku przystąpił w sejmiku do klubu BS, który grudniu 2022 przemianował się na klub Dolnośląskiej Koalicji Samorządowej. Kilka dni po zmianie nazwy klubu Mirosław Lubiński wystąpił z niego w związku z przystąpieniem do powołanego przez parlamentarzystów PPS Stowarzyszenia Lewicy Demokratycznej (w wyniku czego klub DKS przestał istnieć).

</doc>
<doc id="359549" url="https://pl.wikipedia.org/wiki?curid=359549" title="Liniowa analiza dyskryminacyjna">
Liniowa analiza dyskryminacyjna

Liniowa analiza dyskryminacyjna (, LDA) i związany z nią liniowy dyskryminator Fishera (, FLD) są używanie w uczeniu maszynowym do znalezienia liniowej kombinacji cech, które najlepiej rozróżniają dwie lub więcej klas obiektów lub zdarzeń. Wynikowe kombinacje są używane jako klasyfikator liniowy lub, częściej, służą redukcji wymiarów do późniejszej klasyfikacji statystycznej.
LDA dla dwóch klas.
Rozważmy zbiór obiektów z których każdy jest opisywany przez wektor cech x, przy czym dla każdego obiektu znana jest jego przynależność do klasy "y". Taki zbiór obserwacji nazywany jest zbiorem uczącym.
Problem klasyfikacji polega na znalezieniu dobrego predyktora klasy "y" dla każdej obserwacji (niekoniecznie pochodzącej ze zbioru uczącego). Predyktor ma się opierać wyłącznie o obserwacje x. Podejście LDA bazuje na założeniu, że funkcje gęstości prawdopodobieństwa formula_1 i formula_2 mają rozkłady normalne i jednakową kowariancję formula_3 (podobną analizą, która dopuszcza, aby kowariancje się różniły, jest "quadratic discriminant analysis"). Można pokazać, że wymagane prawdopodobieństwo formula_4 jest zależne tylko od iloczynu skalarnego formula_5 gdzie:
Oznacza to, że prawdopodobieństwo, że wejściowe x będzie należało do klasy "y" jest funkcją liniowej kombinacji jego znanych cech.
Zastosowania.
FLD i LDA są używane do wielu zastosowań związanych z klasyfikacją. Jednym z nich jest rozpoznawanie twarzy. Obraz twarzy składający się z bardzo dużej liczby pikseli jest redukowany do mniejszego zbioru liniowych kombinacji, które mogą następnie być wykorzystane do klasyfikacji. Linowa kombinacja cech obrazu twarzy uzyskana za pomocą FLD określana jest mianem "Fisher faces", natomiast obrazy będące efektem redukcji cech przeprowadzonej za pomocą analizy głównych składowych nazywane są "eigenfaces".

</doc>
<doc id="359550" url="https://pl.wikipedia.org/wiki?curid=359550" title="LDA">
LDA



</doc>
<doc id="359552" url="https://pl.wikipedia.org/wiki?curid=359552" title="Litwinow">
Litwinow

Litwinow – rosyjska rodzina kniaziowska herbu własnego, wywodząca się od Semena ks. Litwin-Mossalskiego (inf. Wolf "Kniaziowie Litewsko-Ruscy"), który na początku XVI wieku uciekł do Wielkiego Księstwa Moskiewskiego. Magnacką pozycje osiągnęła na przełomie XVI i XVII wieku.
Podczas Wielkiej Smuty jednym z dowódców wojsk ruskich był kn. Wasil Litwin-Mossalski. W XVII wieku Litwinowowie skoligacili się z rodem Romanowów i byli nazywani przez współczesnych "współplemieńcami carów". Zgodnie z niektórymi dokumentami rodzina wymarła na Andreju (+1664), członku Dumy Bojarskiej w okresie Szujskiego oraz okolniczym carskim. Nie jest to prawda, ponieważ w archiwum senatu, znajdują się dokumenty dotyczące Mitrofana Litwinowa, członka Dumy Bojarskiej oraz stolnika carskiego przeczące tym informacjom. W XVIII wieku rodzina spadła do roli średniego ziemiaństwa i przestała używać tytułu kniaziowskiego oraz drugiego członu nazwiska. W XIX wieku generał-gubernatorem Podola był Piotr Lytwynow a po żonie hr. Komorowskiej otrzymał klucz w guberni grodzieńskiej. Z tej linii rodziny pochodził Aleksy Iwanowicz Litvinov (*1853) naczelny generał ot Kawalerii Ces. Ros. i komendant I Armii Ces. Ros. na froncie niemieckim podczas I wojny światowej. Ostatnio wzmiankowany w akcie dymisyjnym 7 (17) kwietnia 1917 r. Prawdopodobnie przedostał się do Polski i posiadał majątek Zamosty w województwie wołyńskim. Iwan Lytwynow (+1904) w młodości konsyliarz Ministerstwa Spraw Zagranicznych Ces. Rosyjskiego był żonaty z Anastazją ks. Lubomirską, jedną z kochanek cara Aleksandra II. Nazwisko Litwinow przybierało następujące formy: Lytwyn, Litvinoff, Litvinov oraz Lytwynow. Poza tym używali przydomku Mossalski, na znak pochodzenia z rodu kniaziów Massalskich vel Mossalskich.

</doc>
<doc id="359556" url="https://pl.wikipedia.org/wiki?curid=359556" title="Cyjanotyp">
Cyjanotyp



</doc>
<doc id="359557" url="https://pl.wikipedia.org/wiki?curid=359557" title="Cyjanotypia">
Cyjanotypia

Cyjanotypia – technika fotograficzna wykorzystująca światłoczułość soli żelaza, charakteryzująca się monochromatycznym obrazem w kolorze niebieskim, tworzonym przez błękit pruski. Wynaleziona w 1842 roku, początkowo pozwalała na otrzymywanie obrazu negatywowego i w takiej wersji była do około połowy XX wieku wykorzystywana w reprografii. Używano jej także do otrzymywania obrazów bez użycia aparatu fotograficznego, czego czołowym przykładem są wykonane w cyjanotypii ilustracje Anny Atkins przedstawiające odbite na papierze algi morskie. Cyjanotypowa technika pozytywowa została udoskonalona w 1877 roku, a dzięki niskim kosztom i łatwemu wykonaniu stosowana była również przez fotografów-amatorów w celu otrzymania odbitek z negatywu metodą stykową.
Historia.
Wynaleziona została przez Sir Johna Herschela, który opisał ją w 1842 r. w opracowaniu pt. "On the Action of the Rays of the Solar Spectrum on Vegetable Colours and on Some New Photographic Processes" i zaprezentował 16 czerwca tego roku w Royal Society of London. Pierwotnie technika opracowana przez Herschela pozwalała na otrzymywanie negatywów. Stworzył on także jej wersję pozytywową, jednak wymagała ona ulepszeń, które w 1877 r. wprowadził Henri Pellet. Herschel nie opatentował wynalezionej przez siebie techniki. Sam wykorzystywał ją do kopiowania rycin i notatek. Jednym z najwcześniejszych przykładów zastosowań cyjanotypii były prace zajmującej się amatorsko botaniką Anny Atkins, córki naukowca Johna George'a Childrena. W 1840 roku razem z ojcem zainteresowali się technikami opracowanymi przez Williama Foxa Talbota: kalotypią i "photogenic drawing". Dwa lata później Atkins zapoznała się z techniką cyjanotypii, wynalezioną przez Herschela, przyjaciela ich rodziny. Wykorzystała ją do stworzenia ilustracji do swojej książki na temat alg: "British Algae: Cyanotype Impressions", opublikowanej w latach 1843–1853. Była to pierwsza w historii książka ilustrowana fotografiami, wyprzedzająca o kilka miesięcy publikację "The Pencil of Nature" Talbota, której często przyznaje się pierwszeństwo w tym zakresie.
Cyjanotypia była techniką tańszą i łatwiejszą od technik srebrowych, wykorzystywanych w fotografii w tym czasie. Na szerszą skalę zaczęła być wykorzystywana po roku 1872, kiedy paryska firma Marion et Cie zaczęła sprzedawać "papier ferro-prussiate", czyli gotowy, światłoczuły papier do wykonywania cyjanotypowych kopii planów. Do około połowy XX wieku cyjanotypię stosowano w reprografii jako technikę służącą do kopiowania dokumentów (w języku angielskim uzyskana w ten sposób kopia nazywana jest "blueprint"). W XIX wieku używali jej fotografowie-amatorzy, ale ze względu na jej niebieski kolor odrzucała ją część fotografów zawodowych, uznając za technikę niższej rangi. Do profesjonalnych fotografów stosujących cyjanotypię należeli m.in. Henri Le Secq i Edward S. Curtis; z kolei Eadweard Muybridge w cyjanotypii wykonywał robocze odbitki, poprzedzające wykonanie właściwych odbitek w bardziej „szlachetnych” technikach. Cyjanotypia wykorzystywana była także w fotografii dokumentacyjnej, utrwalającej duże przedsięwzięcia inżynieryjne, takie jak budowa Forth Bridge i Kanału Panamskiego.
Podobnie jak inne dawne techniki fotograficzne, tak i cyjanotypia została w latach 60. XX wieku ponownie odkryta przez współczesnych fotografów jako jedna z alternatyw dla powszechnie wówczas wykorzystywanej techniki żelatynowo-srebrowej.
Technika.
Przy bladym świetle lub w ciemni papier albo inne podłoże (np. tkanina) pokrywane jest roztworem soli żelaza(III) (współcześnie jest to zwykle cytrynian amonowo-żelazowy), żelazicyjanku potasu i wody, który tworzy warstwę światłoczułą w kolorze żółtozielonym. Po wysuszeniu papier jest naświetlany stykowo, tj. poprzez bezpośrednie zetknięcie z negatywem i wystawienie na światło słoneczne lub sztuczne, zazwyczaj w kopioramce. Technikę tę wykorzystywano także do tworzenia fotogramów, czyli obrazów otrzymywanych bez użycia aparatu fotograficznego i negatywu, poprzez umieszczenie na uczulonym papierze przedmiotów czy roślin (tak jak robiła to Atkins). W wyniku zachodzącej pod wpływem światła redukcji cytrynianu amonowo-żelazowego i reakcji z żelazicyjankiem potasu powstaje błękit pruski. Po naświetleniu odbitka jest płukana i suszona. Możliwe jest także jej tonowanie, dzięki czemu obraz uzyskuje kolor fioletowy, zielony, brązowy, czerwony, a nawet czarny.

</doc>
<doc id="359558" url="https://pl.wikipedia.org/wiki?curid=359558" title="Gajusz Salustiusz Kryspus">
Gajusz Salustiusz Kryspus

C.Sallustius Crispus – prominentna osoba w początkach cesarstwa rzymskiego. Pochodził ze stanu ekwickiego. Jako wnuka siostry adoptował go i dał mu swe nazwisko historyk Salustiusz.
Mimo otwartej drogi do sprawowania urzędów poszedł w ślady Mecenasa i zadowolił się wpływami zakulisowymi. Był po Mecenasie najbliższym a potem pierwszym powiernikiem i współpracownikiem cesarza Augusta. Prowadził wykwintny i subtelny tryb życia gromadząc wielki majątek. Po śmierci Augusta w 14 n.e. stał się współwykonawcą pierwszego posunięcia nowego cesarza Tyberiusza, zamordowania uwięzionego wnuka Augusta Agrypy Postumusa. W podeszłym wieku stracił jednak wpływy i przyjaźń cesarza Tyberiusza. Ojciec Gajusza Salustiusza Kryspusa Pasjena.

</doc>
<doc id="359559" url="https://pl.wikipedia.org/wiki?curid=359559" title="Radoszewice (województwo łódzkie)">
Radoszewice (województwo łódzkie)

Radoszewice – wieś w Polsce, w województwie łódzkim, w powiecie pajęczańskim, w gminie Siemkowice.
Do 1953 istniała gmina Radoszewice. W latach 1975–1998 wieś położona była w województwie sieradzkim.
Historia.
Miejscowość ma metrykę średniowieczną i istnieje co najmniej od XV wieku. Pierwsza wzmianka pisana pochodzi dopiero z 1456 roku kiedy odnotowane zostały "Radoschowycze". Wieś była gniazdem rodowym Radoszewskich i Siemkowskich h. Oksza, których legenda rodowa łączy z czeskimi Wrszowicami. Według tych podań miejscowość po 1103 miał nadać król polski Bolesław Krzywousty zbiegłemu z Czech Janowi Werszowcowi. W 1456 nastąpił podział dóbr pomiędzy dwoma braćmi Stogniewem oraz Boksą z Siemkowic w wyniku, którego Lipnik oraz Radoszewice przypadły temu ostatniemu. W 1511 wieś leżała w powiecie wieluńskim. Od 1520 należała do parafii Osjaków. W 1533 pomiędzy Osjakowem, a Radoszewicami wytyczono granicę. 
W 1775 Michał z Siemkowic Boksa Radoszewski, kasztelan brzeziński, sprzedał Radoszewice Andrzejowi Niemojowskiemu herbu Wieruszowa. 
Od 1815 Radoszewice leżały w Królestwie Polskim, w województwie kaliskim, w powiecie wieluńskim.
17 marca 1863 doszło do bitwy pod Radoszewicami i Kiełczygłowem oddziału powstańczego Teodora Cieszkowskiego z wojskiem rosyjskim dowodzonym przez mjra. Pisankę (dwie roty piechoty i sotnia kozaków). Po obu stronach byli zabici i ranni. Ciała powstańców pochowano na cmentarzu w Osjakowie. W bitwie tej Walentyna Niemojowska, adiutantka gen. Edmunda Taczanowskiego, zasłynęła z bohaterskiego czynu, kiedy to w obliczu niebezpieczeństwa ocaliła sztandar powstańczy, wyrywając go z rąk śmiertelnie rannego kosyniera. W 1864 roku w Dreźnie Polki nosiły paski z klamrą, na której widniało popiersie Niemojowskiej. W 1863 roku kapelana tutejszej parafii ks. Stanisława Koreckiego oraz właściciela wsi Ludwika Niemojowskiego (1823-1892) uznano za niebezpiecznych dla carskiego systemu panowania i zesłano na Sybir. Ksiądz Korecki tam zginął. Niemojewski - etnograf, pisarz - po powrocie w 1874 r. osiedlił się w Warszawie i tam zmarł 18 grudnia 1892 r. Majątek przejęła córka Niemojowskiego - Emilia żona Władysława Wodzińskiego. Wodzińscy sprzedali Radoszewice Molińskim, a ci aptekarzowi z Praszki - Teodorowi Durzyńskiemu, który utrzymał się tu do II wojny światowej, po której ziemię rozparcelowano.
Zabytki.
We wsi znajduje się kościół Niepokalanego Poczęcia NMP z 1735 roku, odbudowany i rozbudowany po spaleniu w 1851 roku. Z wyposażenia wnętrza na uwagę zasługują dwa krucyfiksy z XVIII wieku. Poprzednio na tym miejscu stał kościół drewniany z pocz. XVII w., ufundowany przez Marcina Boksa Radoszewskiego.
W pobliżu kościoła znajduje się barokowy dwór z XVIII wieku, zbudowany przez Niemojowskich, przebudowany na przełomie XIX/XX wieku i po 1945 roku, do niedawna użytkowany przez szkołę podstawową. Obecnie wyremontowany, jest własnością prywatną. Siedmioosiową elewację frontową zdobi wysunięty przed lico piętrowy portyk z czterema kolumnami, zwieńczony spłaszczonym frontonem, od strony ogrodowej balkon. Na uwagę zasługuje tzw. dach polski: czterospadowy, łamany, zaopatrzony w doświetlające lukarny. Dach pierwotnie był kryty gontem. Kiedy dwór był siedzibą szkoły (jako własność gminy), dach został pokryty papą. Od kiedy jest własnością prywatną, ponownie jest pokryty gontem.
Według rejestru zabytków Narodowego Instytutu Dziedzictwa na listę zabytków wpisane są obiekty:
Przyroda.
Dwór otoczony jest resztkami niegdyś pięknego parku, w którym podziwiać można 34 lipy drobnolistne i 16 dębów szypułkowych. W runie występuje zawilec. Park stanowi doskonałe siedlisko wielu gatunków ptaków.

</doc>
<doc id="359562" url="https://pl.wikipedia.org/wiki?curid=359562" title="Gaiki">
Gaiki



</doc>
<doc id="359565" url="https://pl.wikipedia.org/wiki?curid=359565" title="Gaiki (województwo dolnośląskie)">
Gaiki (województwo dolnośląskie)

Gaiki (niem. "Hainbach") – wieś w Polsce położona w województwie dolnośląskim, w powiecie głogowskim, w gminie Jerzmanowa.
Podział administracyjny.
W latach 1975–1998 miejscowość położona była w województwie legnickim.

</doc>
<doc id="359566" url="https://pl.wikipedia.org/wiki?curid=359566" title="Kąciki (województwo warmińsko-mazurskie)">
Kąciki (województwo warmińsko-mazurskie)

Kąciki (niem. "Koncziki") – wieś w Polsce położona w województwie warmińsko-mazurskim, w powiecie nowomiejskim, w gminie Kurzętnik. W latach 1975–1998 miejscowość administracyjnie należała do województwa toruńskiego.
Historia.
Pod koniec XIX w/ wieś obejmowała 746 mórg ziemi i znajdowała się w powiecie brodnickim, tuż przy granicy z powiatem lubawkim. W tamtym okresie we wsi było 26 domów z 126 mieszkańcami (15 katolików, 111 ewangelików).
W 1920 r. Kąciki znalazły się w granicach Polski. We wsi pozostała tylko jedna rodzina niemiecka, reszta przeniosła się na stronę niemiecką. W czasie II wojny światowej zginął mieszkaniec wsi – Franciszek Kochalski.
Wierni Kościoła rzymskokatolickiego należą do parafii w Tereszewie, działa tu Koło Gospodyń Wiejskich. We wsi są 52 indywidualne gospodarstwa rolne i mieszka 119 osób. Sołectwo ma powierzchnię 654,22 ha. Dzieci chodzą do szkoły podstawowej w Tereszewie oraz do gimnazjum w Marzecicach.
Sołtysami, w wieku XX, byli: Józef Jaguszewski, Stefan Rogowski, Piotr Wyrostek, Alfons Krukowski, Bernard Lamparski, Stefan Wyrostek, Zdzisław Nehring, Monika Kutza. W 1999 r. sołtysem została Irena Knorps.
Do najstarszych (najdłużej osiedlonych) należą rodziny: Jarzębowskich, Kłosowskich, Kochalskich, Kogów, Rzemińskich i Wyrostków.

</doc>
<doc id="359567" url="https://pl.wikipedia.org/wiki?curid=359567" title="Kąck">
Kąck

Kąck – wieś w Polsce położona w województwie mazowieckim, w powiecie otwockim, w gminie Wiązowna.
Wieś jest sołectwem w gminie Wiązowna.
W latach 1975–1998 miejscowość administracyjnie należała do województwa warszawskiego.
Obecnie w Kącku znajduje się kąpielisko, powstałe po kopalni piasku. Są tam 4 oddzielne stawy:
Na terenie miejscowości Kąck istnieją stadniny konne oraz sklep wielobranżowy i świetlica dla najmłodszych mieszkańców. 

</doc>
<doc id="359568" url="https://pl.wikipedia.org/wiki?curid=359568" title="Kąclowa">
Kąclowa

Kąclowa – wieś w Polsce, położona w województwie małopolskim, w powiecie nowosądeckim, w gminie Grybów, nad Białą dopływem Dunajca.
Wieś królewska "Kunclowa", położona w drugiej połowie XVI wieku w powiecie sądeckim województwa krakowskiego, należała do tenuty grybowskiej. W latach 1954–1968 wieś należała i była siedzibą władz gromady Kąclowa, po jej zniesieniu w gromadzie Grybów. W latach 1975–1998 miejscowość administracyjnie należała do województwa nowosądeckiego.
Urodził się tutaj Józef Gucwa, polski duchowny katolicki, biskup tarnowski.
We wsi znajduje się zabytkowy kościół pw. św. Wojciecha Biskupa wzniesiony w latach 1926–1929 według projektu prof. Zdzisława Mączeńskiego, jednonawowy, konstrukcji zrębowo-słupowej, oszalowany i pokryty blachą, zaprojektowany w tradycji dawnego budownictwa regionalnego. Wieża kościoła jest o konstrukcji słupowo-ramowej z pozorną izbicą, zwieńczona ślepą latarnią z kopułką. Nawę i prezbiterium nakrywa dach wielopołaciowy z wieloboczną sygnaturką. Po bokach nawy podcienia. Wnętrze nakryte jest częściowo stropem płaskim, a częściowo pozornym sklepieniem kolebkowym.
Ochotnicza Straż Pożarna.
Ochotnicza Straż Pożarna w Kąclowej istnieje od 1911 roku. Posiada samochód marki MAN.

</doc>
<doc id="359569" url="https://pl.wikipedia.org/wiki?curid=359569" title="Kąkolewnica Południowa">
Kąkolewnica Południowa

Kąkolewnica Południowa – część wsi Kąkolewnica we wschodniej Polsce położona w województwie lubelskim, w powiecie radzyńskim, w gminie Kąkolewnica. 
Do końca 2010 odrębna wieś. 
W latach 1975–1998 Kąkolewnica Południowa administracyjnie należała do województwa bialskopodlaskiego.

</doc>
<doc id="359570" url="https://pl.wikipedia.org/wiki?curid=359570" title="Kąkolewnica Północna">
Kąkolewnica Północna

Kąkolewnica Północna – część wsi Kąkolewnica we wschodniej Polsce położona w województwie lubelskim, w powiecie radzyńskim, w gminie Kąkolewnica. 
Do końca 2010 odrębna wieś. 
W latach 1975–1998 Kąkolewnica Północna administracyjnie należała do województwa bialskopodlaskiego.

</doc>
<doc id="359571" url="https://pl.wikipedia.org/wiki?curid=359571" title="Kąkolewnica Wschodnia">
Kąkolewnica Wschodnia

Kąkolewnica Wschodnia – część wsi Kąkolewnica we wschodniej Polsce położona w województwie lubelskim, w powiecie radzyńskim, w gminie Kąkolewnica.
Do końca 2010 odrębna wieś, siedziba gminy Kąkolewnica Wschodnia. 
W latach 1954–1972 wieś należała i była siedzibą władz gromady Kąkolewnica Wschodnia. W latach 1975–1998 miejscowość administracyjnie należała do województwa bialskopodlaskiego.

</doc>
<doc id="359572" url="https://pl.wikipedia.org/wiki?curid=359572" title="Kąkolno">
Kąkolno

Kąkolno – wieś w Polsce położona w województwie dolnośląskim, w powiecie górowskim, w gminie Wąsosz.
Podział administracyjny.
W latach 1975–1998 miejscowość administracyjnie należała do województwa leszczyńskiego.

</doc>
<doc id="359573" url="https://pl.wikipedia.org/wiki?curid=359573" title="Kąkolówka">
Kąkolówka

Kąkolówka – wieś w Polsce położona w województwie podkarpackim, w powiecie rzeszowskim, w gminie Błażowa.
W latach 1954–1968 wieś należała i była siedzibą władz gromady Kąkolówka, po jej zniesieniu w gromadzie Białka. W latach 1975–1998 miejscowość administracyjnie należała do województwa rzeszowskiego.
Historia wsi.
Kąkolówka znajduje się 30 km na południe od stolicy województwa podkarpackiego – Rzeszowa. Wchodzi w skład Gminy Błażowa i jest jej jedną z najstarszych wsi. Wieś została założona w 1429 roku, o czym świadczy zachowany dokument lokacyjny. Nazwa wsi pochodzi od jej założyciela Stanisława Kąkola, który otrzymał pozwolenie na lokację wsi od pana włości błażowskich Piotra Lunaka Kmity. Kąkolówka była lokowana na prawie niemieckim i powstała na tzw. “surowym korzeniu”, otrzymała również okres 20-letniej wolnizny. Wieś powstała po obu stronach potoku Biała i Denówka, obejmując między innymi tereny późniejszej powstałej wsi Białka. Kąkolówka liczyła wówczas 50 łanów. Władzę we wsi sprawował sołtys. Do nowo lokowanej wioski przynależeć też miała „dzika osada” Denówka, prawdopodobnie pierwotna przedlokacyjna wieś, po której pozostała nazwa łąk w Nawsiu. Najstarszą częścią miejscowości poza wspomnianymi Denówkami jest Nawsie. Nawsie w dawnych wiekach oznaczało centrum, środek. Stała tam zapewne karczma, gdzie zbierała się ława wiejska, na zewnątrz na placu znajdował się pręgierz, przy którym wymierzano sprawiedliwość. W późniejszym czasie zagospodarowano, tzn. wykarczowano las i zasiedlono przysiółki Wola oraz Nowiny. Nowiny prawdopodobnie powstały po Woli, po założeniu folwarku pańskiego. Najmłodszy przysiółek to właśnie Folwark powstały po rozsprzedaniu gruntów drugiego folwarku pańskiego na przełomie XIX i XX wieku. Proces ten rozpoczęli państwo Nowakowie z Sanoka, którzy byli właścicielami Kąkolówki w 90. latach XIX wieku. W XV wieku Kąkolówka była co najmniej cztery razy zastawiana przez swych właścicieli, Kmitów Denowskich, którzy tym sposobem zdobywali potrzebne pieniądze. Za każdym razem była pośpiesznie wykupowana z obcych rąk, co może świadczyć o tym, iż wieś była bogata i zasobna, przedstawiała dużą wartość. Do bogactw tej wsi należał miód. Dokument lokacji, i prawie każdy następny, mówi o miodonośnym obszarze jak i barciach. Znajdowały się tu też trzy stawy rybne, a ryb nie brakowało również w rzekach i potokach. Do XX wieku Kąkolówka należała do parafii Błażowej, miała też takich samych właścicieli, ponieważ wchodziła w skład klucza błażowskiego. W XV i XVI wieku właścicielami byli Kmitowie i Rzeszowscy. Potem Kąkolówka należała do Węgrów: Tekelyego i Wesselenyniego, a od XVIII wieku należała kolejno do Lubomirskich, Flemmingów i w końcu do Skrzyńskich (Zdzisław Skrzyński). Ostatnim właścicielem Kąkolówki był Żyd Silber.
Wieś leżała na pograniczu polsko-ruskim stykała się z różnym elementem etnicznym, była widownią częstych walk, celem najazdów i terenem kolonizacji. Charakter dzisiejszej wsi jak i zachowane wzmianki z XV wieku czy Księgi Wiejskiej z XVI i XVIII wieku świadczą o tym, iż przeważał element polski. Według memoriału wydanego dla potrzeb wydziału krajowego w 1881 roku istniało tu ponad 140 warsztatów tkackich. Wyroby tutejszych tkaczy cieszyły się zasłużoną sławą nie tylko w Galicji. Tkacze używali po części przędzy, której dostarczali z okolic Błażowej. Wkrótce okazał się, że tak wyeksploatowano tutejszą glebę, iż uprawa lnu stała się mało opłacalna. Sięgnięto wówczas po sprowadzaną ze Śląska przędze fabryczną lub wytwarzaną ręcznie w Gródku. Swoje wyroby tkacze sprzedawali na okolicznych targach, a także w Krakowie, Lwowie i Multanach. Kupcy szybko zorientowali się jak chodliwym towarem stały się wyroby tutejszych tkaczy. Aby uzyskać lepszą cenę sprzedawali je często w Galicji jako wyroby rumuńskie czy tureckie. Mieszkańcy wsi zajmowali się również uprawą roli. Nie było to zajęcie łatwe ze względu na górzysty teren, ciężka gliniasta glebę i prymitywne narzędzia, jakimi dysponowała ludność w tamtych wiekach. Od wczesnej wiosny przygotowywano glebę pod jare wysiewy, doglądano pól z oziminą przed dziką zwierzyną, później żęto i suszono trawy w małych szopkach tzw. „wiązaniach”, bielono płótna tkane zimą. Lato i jesień to okres zbierania całorocznych plonów, przygotowywania zimowych zapasów, późną jesienią i zimą kiszono kapustę, młócono, przędzono, tkano płótna lniane i konopne, polowano na sarny i inną dziką zwierzynę, na co zezwalał chłopom przywilej lokacyjny. Rzadko uprawianymi zbożami w wiekach: XV–XVIII były: jęczmień, żyto owies, pszenica. Pozostałe uprawy to hreczka, proso, rzepa, groch, kapusta, marchew, a z pewnością również buraki. Wymienione rośliny stanowiły podstawę pożywienia w postaci potraw mącznych, kasz, gotowanego grochu, kapusty, rzepy. Omastę stanowiły oleje lniane i konopne, których w wyrobie specjalizowali się rzemieślnicy z Baryczy, a w okresie zimowym – słonina i sadło. Nabiału spożywano mało, i to głównie w lecie ze względu na bardzo słabą mleczność hodowanych zwierząt. Drób trzymano w zagrodach w bardzo małych ilościach: od 2 do 6 kur, 2–3 gęsi, stąd jajka, jak i mięso z drobiu nie mogły odgrywać poważnej roli w codziennym jadłospisie. Dietę tako uzupełniano mięsem wieprzowym, ponieważ powszechna była hodowla świń. Pamiętać jednak należy, że świnie te żywiono głównie trawą, żołędziami, rzepą, plewami, latem pasione nie osiągały wagi nawet zbliżonej do dzisiejszej. Śledząc informacje zawarte w dostępnych nam dokumentach możemy zorientować się jakimi narzędziami dysponowali mieszkańcy Kąkolówki w XVII czy XVIII wieku. Najczęściej spotykamy w gospodarstwach tego okresu: drewniany pług zwykle z żelaznym okuciem, drewniane brony, motykę, siekierę, ryl, skrzynię z rzezaniem (prymitywna sieczkarnia), bardzo rzadko – kosę, sierp. Do gospodarskich sprzętów zaliczyć jeszcze należy: sita, dzieże, karcze na kapustę, bierki, niecki, wozy. Narzędzia rolnicze jak i inne sprzęty domowego użytku wyrabiali wiejscy rzemieślnicy. Wśród rzemiosł wiejskich najbardziej liczącą się i dochodowa profesją było młynarstwo. Już akt lokacji mówi o dwóch młynach istniejących we wsi. Źródła z roku 1515 wymieniają tylko jeden zdewastowany młyn, a w roku 1589 znów mowa jest o dwóch. Po najrozmaitszych kataklizmach, najazdach, wieś szybko odbudowywała swoje domostwa i zabudowania. Oprócz młynów i młynarzy już w 1429 roku istniały we wsi dwie rzeźnie, tkacz, szewc, krawiec i wielu innych rzemieślników, wymienianych w różnych dokumentach. Rzemieślnicy ci zaspokajali prawie wszystkie potrzeby chłopów. Niestety wyroby kołodziejów, tkaczy, cieśli, bednarzy, garncarzy, kowali i innych nie przetrwały do dnia dzisiejszego poza nielicznymi okazami z okresu dużo późniejszego.
Religia.
Kościół rzymskokatolicki:

</doc>
<doc id="359574" url="https://pl.wikipedia.org/wiki?curid=359574" title="Kąkowa Wola">
Kąkowa Wola

Kąkowa Wola – wieś w Polsce położona w województwie kujawsko-pomorskim, w powiecie włocławskim, w gminie Brześć Kujawski.
Wieś królewska, położona w II połowie XVI wieku w powiecie brzeskokujawskim województwa brzeskokujawskiego. Do 1954 roku miejscowość była siedzibą gminy Falborz. W latach 1954–1968 wieś należała i była siedzibą władz gromady Kąkowa Wola, po jej zniesieniu w gromadzie Stary Brześć. W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 152 mieszkańców. Jest siedemnastą co do wielkości miejscowością gminy Brześć Kujawski.
Historia.
Kąkowa Wola na Kujawach na mocy patentu królewskiego w roku 1767 oddane były jako dobra w dożywotnie posiadanie Stanisławowi Poniatowskiemu, od którego w 1771 r. nabył prawa Piotr Brzeski, a od tegoż w 1791 r. Józef Sokołowski. Po inkameracji pruskiej (upaństwowieniu przez władze pruskie dóbr kościelnych) folwark wcielono do ekonomii Brześć, a w 1866 r. darowano generałowi Korffowi.
W 1883 roku w piśmiennictwie występowały zarówno Kąkowa Wola, jak i Konkowa Wola (oraz Konkowa Wola Nowa, kolonia). Były to wsie, folwarki w powiecie włocławskim, gminie Falbórz, parafii Dąbie.

</doc>
<doc id="359576" url="https://pl.wikipedia.org/wiki?curid=359576" title="Kąkowa Wola-Parcele">
Kąkowa Wola-Parcele

Kąkowa Wola-Parcele – wieś w Polsce położona w województwie kujawsko-pomorskim, w powiecie włocławskim, w gminie Brześć Kujawski.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 186 mieszkańców. Jest trzynastą co do wielkości miejscowością gminy Brześć Kujawski.

</doc>
<doc id="359577" url="https://pl.wikipedia.org/wiki?curid=359577" title="Kąp (wieś)">
Kąp (wieś)

Kąp (niem. "Kampen") – wieś w Polsce, położona w województwie warmińsko-mazurskim, w powiecie giżyckim, w gminie Giżycko.
Wieś założona w 1507 roku. W latach 1975–1998 miejscowość administracyjnie należała do województwa suwalskiego. W XVI wieku istniała tu huta żelaza wytapianego z rudy darniowej.

</doc>
<doc id="359578" url="https://pl.wikipedia.org/wiki?curid=359578" title="Komparzów">
Komparzów

Komparzów (do 31.12.2012 Kąparzów) – wieś w Polsce położona w województwie świętokrzyskim, w powiecie włoszczowskim, w gminie Kluczewsko.
W latach 1975–1998 miejscowość administracyjnie należała do województwa piotrkowskiego.
Przez miejscowość przepływa struga Brzozówka, dopływ Pilicy.
Spis powszechny z 1921 podaje, że miejscowość Kąparzów (pisownia oryginalna) jest wsią, w której znajdują się 33 domy oraz 1 budynek zamiszkały innego typu. Liczba ludności wynosi 234 (mężczyźni: 115, kobiety: 119), wszyscy mieszkańcy są narodowości polskiej oraz wyznania rzymskokatolickiego.

</doc>
<doc id="359579" url="https://pl.wikipedia.org/wiki?curid=359579" title="Kąpiele Wielkie">
Kąpiele Wielkie

Kąpiele Wielkie – wieś w Polsce położona w województwie małopolskim, w powiecie olkuskim, w gminie Wolbrom.
W latach 1954–1961 wieś należała i była siedzibą władz gromady Kąpiele Wielkie, po jej zniesieniu w gromadzie Dłużec. W latach 1975–1998 miejscowość administracyjnie należała do województwa katowickiego.
W Kąpielach Wielkich znajduje się kościół i parafia pod wezwaniem Miłosierdzia Bożego, należąca do dekanatu św. Katarzyny w Wolbromiu i diecezji sosnowieckiej.
W okolicach wsi bierze początek struga Udorka, dopływ Pilicy.

</doc>
<doc id="359580" url="https://pl.wikipedia.org/wiki?curid=359580" title="Kąpiołki">
Kąpiołki

Kąpiołki – wieś w Polsce położona w województwie małopolskim, w powiecie olkuskim, w gminie Wolbrom.
W latach 1975–1998 miejscowość administracyjnie należała do województwa katowickiego.

</doc>
<doc id="359581" url="https://pl.wikipedia.org/wiki?curid=359581" title="Kąpławki">
Kąpławki

Kąpławki (niem. "Kamplack") – wieś w Polsce, położona w województwie warmińsko-mazurskim, w powiecie kętrzyńskim, w gminie Barciany.
W latach 1975–1998 wieś administracyjnie należała do województwa olsztyńskiego.
Historia.
Wieś założona została w 1338 roku.
Budynek szkoły wybudowano tu w 1876 roku i rozbudowano w 1911 r. Przed II wojną światową była tu szkoła jednoklasowa. W roku 1945 w Kąpławkach zorganizowano szkołę podstawową siedmioklasową.
W roku 1970 we wsi mieszkało 70 osób. W 1973 r. do sołectwa Kąpławki należały Kąpławki i Plinkajmy (niem. "Plienkeim").

</doc>
<doc id="359582" url="https://pl.wikipedia.org/wiki?curid=359582" title="Kąsinowo">
Kąsinowo

Kąsinowo – wieś w Polsce położona w województwie wielkopolskim, w powiecie szamotulskim, w gminie 
Szamotuły.
Wieś szlachecka Kąsinowo położona była w 1580 roku w powiecie poznańskim województwa poznańskiego. W latach 1975–1998 miejscowość administracyjnie należała do województwa poznańskiego.

</doc>
<doc id="359583" url="https://pl.wikipedia.org/wiki?curid=359583" title="Kąśna Dolna">
Kąśna Dolna

Kąśna Dolna – wieś w Polsce położona w województwie małopolskim, w powiecie tarnowskim, w gminie Ciężkowice.
Opis.
W latach 1975–1998 miejscowość znajdowała się w województwie tarnowskim.
W Kąśnej Dolnej znajduje się dwór, który należał do Ignacego Paderewskiego. W 1990 urządzono w nim muzeum Paderewskiego oraz siedzibę Centrum Paderewskiego Tarnów-Kąśna Dolna. Główne cele Centrum to upowszechnianie muzyki klasycznej i propagowanie pamięci o Paderewskim. Odbywają się tu m.in. koncerty i warsztaty muzyczne.
W miejscowości znajdują się też dawne zabudowania dworskie: stara gorzelnia, młyn, mała elektrownia wodna oraz stajnie dworskie.
Przez Kąśną Dolną biegnie linia kolejowa nr 96 Tarnów – Leluchów.

</doc>
<doc id="359584" url="https://pl.wikipedia.org/wiki?curid=359584" title="Kąśna Górna">
Kąśna Górna

Kąśna Górna – wieś w Polsce położona w województwie małopolskim, w powiecie tarnowskim, w gminie Ciężkowice.
W latach 1975–1998 miejscowość administracyjnie należała do województwa tarnowskiego.
Zobacz też: Kąśna Dolna

</doc>
<doc id="359585" url="https://pl.wikipedia.org/wiki?curid=359585" title="Kątna">
Kątna

Kątna – wieś w Polsce położona w województwie dolnośląskim, w powiecie wrocławskim, w gminie Długołęka.
Podział administracyjny.
W latach 1975–1998 miejscowość administracyjnie należała do województwa wrocławskiego.
Atrakcje turystyczne.
W Kątnej znajduje się barokowy dwór z pierwszej połowy XVIII w. Budynek był przebudowywany w XIX w. i w latach 1934-1935.

</doc>
<doc id="359586" url="https://pl.wikipedia.org/wiki?curid=359586" title="Kątne">
Kątne

Kątne – wieś w Polsce położona w województwie mazowieckim, w powiecie nowodworskim, w gminie Nasielsk.
Prywatna wieś szlachecka położona była w drugiej połowie XVI wieku w powiecie nowomiejskim ziemi zakroczymskiej województwa mazowieckiego. W latach 1975–1998 miejscowość administracyjnie należała do województwa ciechanowskiego.
W miejscowości znajduje się przystanek kolejowy Kątne.

</doc>
<doc id="359587" url="https://pl.wikipedia.org/wiki?curid=359587" title="Kąty-Borucza">
Kąty-Borucza

Kąty-Borucza (do 14 lutego 2002 "Kąty Borucza") – wieś w Polsce położona w województwie mazowieckim, w powiecie mińskim, w gminie Dobre.
Opis.
W latach 1975–1998 miejscowość administracyjnie należała do województwa siedleckiego. 15 lutego 2002 nastąpiła zmiana nazwy z "Kąty Borucza" na "Kąty-Borucza".
Wieś położona jest wzdłuż drogi powiatowej nr 36219 oraz strugi Borucza (zwanej też Boruczanką). 
We wsi znajduje się zbudowana w latach 80. XX w. kaplica pw. św. Antoniego, należąca do parafii Stanisławów. Od strony południowej wieś graniczy z dość pokaźnym kompleksem leśnym będącym klasycznym przykładem sosnowej monokultury. Od strony północnej las mieszany sosnowo-brzozowy z dodatkiem dębu, olchy oraz świerka. Wieś Kąty-Borucza charakteryzuje się typowo agrarną strukturą społeczną – większość mieszkańców związana jest z gospodarką rolną, mimo iż gleby posiadają najniższą V i VI kategorię bonitacyjną. Gospodarka rolna opiera się na niewielkich rodzinnych gospodarstwach.
Fauna.
Dolina rzeki jest ostoją bobra, który od połowy lat 90. w sposób istotny powiększył swoją populację. Ponadto występują typowe dla regionu ssaki (zając, sarna, łoś), ptaki (kuropatwa, bażant, jastrząb), gady (żmija zygzakowata), płazy i bezkręgowce.

</doc>
<doc id="359588" url="https://pl.wikipedia.org/wiki?curid=359588" title="Kąty Czernickie (wieś)">
Kąty Czernickie (wieś)

Kąty Czernickie – wieś w Polsce położona w województwie mazowieckim, w powiecie wołomińskim, w gminie Strachówka.
W latach 1975–1998 miejscowość administracyjnie należała do województwa siedleckiego.
Historia.
Podczas powstania styczniowego 20 marca 1863 r. doszło do potyczki oddziału dr. Władysława Czarkowskiego z kolumną rosyjską liczącą ok. 500 żołnierzy z dwoma działami, pod dowództwem mjr. Antuszewicza:

</doc>
<doc id="359589" url="https://pl.wikipedia.org/wiki?curid=359589" title="Kąty Drugie">
Kąty Drugie

Kąty Drugie – wieś w Polsce położona w województwie lubelskim, w powiecie zamojskim, w gminie Szczebrzeszyn.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Szczebrzeszyn.
Historia.
Kąty (dziś Kąty Pierwsze i Kąty Drugie) w końcu XIX wieku stanowiły dobra składające się ze wsi i folwarku powiecie zamojskim, ówczesnej gminie Mokre, parafii Wielącza. Według nomenklatury administracji sądowej leżą w I okręgu sądowym. Dobra należą do ordynacji zamojskiej obejmując 12 760 mórg przestrzeni.
Od Zamościa oddalone wiorst 11 od gminy 9 wiorst. W roku 1882 wieś liczyła domów dworskich 2, włościańskich 35. W ogólnej liczbie ludności 217: katolickiej było 206 a Rusinów 11. Włościanie gospodarowali na 491 morgach. Według noty słownika grunt był ciężki, borowina na pokładzie opoki, łąk nie ma zupełnie.
Folwark Kąty wraz z folwarkiem Wielącza, Wieprzec, Wólka Wieprzecka, Zawada, Zarzecze, Lipsko, Mokre, Niedzielska i Płoskie, należą do dóbr ordynacji zamojskiej Białowola łącznie było to domów 45 na rozległości ogólnej 24 499 mórg.
Uwagi.
W powiecie zamojskim w XIX wieku wymienia się także Kąty w gminie i parafii Frampol, oddalone o 7 wiorst od Frampola a 44 od Zamościa.

</doc>
<doc id="359590" url="https://pl.wikipedia.org/wiki?curid=359590" title="Kąty Goździejewskie Drugie">
Kąty Goździejewskie Drugie

Kąty Goździejewskie Drugie – kolonia w Polsce położona w województwie mazowieckim, w powiecie mińskim, w gminie Dębe Wielkie.
W latach 1975–1998 miejscowość administracyjnie należała do województwa siedleckiego.
Spis powszechny w 2011 ustalił populację wsi na 171 osób. Według danych przedstawionych przez władze gminne w 2020 było ich 159.

</doc>
<doc id="359591" url="https://pl.wikipedia.org/wiki?curid=359591" title="Kąty Goździejewskie Pierwsze">
Kąty Goździejewskie Pierwsze

Kąty Goździejewskie Pierwsze – kolonia w Polsce położona w województwie mazowieckim, w powiecie mińskim, w gminie Dębe Wielkie.
W latach 1975–1998 miejscowość administracyjnie należała do województwa siedleckiego.
Spis powszechny w 2011 ustalił populację wsi na 232 osoby. Według danych przedstawionych przez władze gminne w 2020 było ich 270.

</doc>
<doc id="359592" url="https://pl.wikipedia.org/wiki?curid=359592" title="Kąty-Miąski">
Kąty-Miąski

Kąty-Miąski – wieś w Polsce położona w województwie mazowieckim, w powiecie wołomińskim, w gminie Strachówka.
W latach 1954–1961 wieś należała i była siedzibą władz gromady Kąty-Miąski, po jej zniesieniu w gromadzie Strachówka. W latach 1975–1998 miejscowość administracyjnie należała do województwa siedleckiego.
Przez miejscowość przepływa rzeka Cienka – dopływ Rządzy.

</doc>
<doc id="359593" url="https://pl.wikipedia.org/wiki?curid=359593" title="Kąty Opolskie">
Kąty Opolskie

Kąty Opolskie (dodatkowa nazwa w j. ) – wieś w Polsce położona w województwie opolskim, w powiecie opolskim, w gminie Tarnów Opolski. 
Historia.
Podczas akcji germanizacyjnej nazw miejscowych i fizjograficznych na Górnym Śląsku historyczna nazwa niemiecka została w 1936 r. zastąpiona przez administrację nazistowską sztuczną formą .

</doc>
<doc id="359594" url="https://pl.wikipedia.org/wiki?curid=359594" title="Kąty Pierwsze">
Kąty Pierwsze

Kąty Pierwsze – wieś w Polsce położona w województwie lubelskim, w powiecie zamojskim, w gminie Szczebrzeszyn.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Szczebrzeszyn.
Historia.
Kąty (dziś Kąty Pierwsze i Kąty Drugie) w końcu XIX wieku stanowiły dobra składające się ze wsi i folwarku powiecie zamojskim, ówczesnej gminie Mokre, parafii Wielącza. Według nomenklatury administracji sądowej leżały w I okręgu sądowym. Dobra należały do ordynacji zamojskiej obejmując 12 760 mórg przestrzeni.
Od Zamościa oddalone wiorst 11 od gminy 9 wiorst. W roku 1882 wieś liczyła domów dworskich 2, włościańskich 35. W ogólnej liczbie ludności 217 mieszkańców: ludności katolickiej było 206 a Rusinów 11. Włościanie gospodarowali na 491 morgach. Cytując za SgKP „"grunt był ciężki, borowina na pokładzie opoki, łąk nie ma zupełnie"”.
Folwark Kąty wraz z folwarkiem Wielącza, Wieprzec, Wólka Wieprzecka, Zawada, Zarzecze, Lipsko, Mokre, Niedzielska i Płoskie, należą do dóbr ordynacji zamojskiej Białowola łącznie było to domów 45 na rozległości ogólnej 24 499 mórg.
Pierwszy Powszechny Spis Ludności z roku 1921 umieszcza Kąty w gminie Mokre, wieś posiadała wówczas 61 domów i 381 mieszkańców, w folwarku mieszkało 50 osób w dwóch budynkach.

</doc>
<doc id="359595" url="https://pl.wikipedia.org/wiki?curid=359595" title="Kąty Śląskie">
Kąty Śląskie

Kąty Śląskie – (niem. Kennchen) wieś w Polsce położona w województwie wielkopolskim, w powiecie ostrowskim, w gminie Sośnie. Leżą ok. 35 km na południowy zachód od Ostrowa Wlkp., w pobliżu drogi krajowej nr 25 Bydgoszcz-Wrocław.
Przed 1932 rokiem miejscowość położona była w powiecie odolanowskim, w latach 1975-1998 w województwie kaliskim, w latach 1932-1975 i od 1999 w powiecie ostrowskim. 

</doc>
<doc id="359596" url="https://pl.wikipedia.org/wiki?curid=359596" title="Kąty Węgierskie (wieś w województwie mazowieckim)">
Kąty Węgierskie (wieś w województwie mazowieckim)

Kąty Węgierskie – wieś w Polsce położona w województwie mazowieckim, w powiecie legionowskim, w gminie Nieporęt.
Według stanu na dzień 31 grudnia 2009 roku sołectwo posiadało 1391 ha powierzchni i 614 mieszkańców.

</doc>
<doc id="359598" url="https://pl.wikipedia.org/wiki?curid=359598" title="Kąty-Wielgi">
Kąty-Wielgi

Kąty-Wielgi – wieś w Polsce położona w województwie mazowieckim, w powiecie wołomińskim, w gminie Strachówka. 
W latach 1975–1998 miejscowość administracyjnie należała do województwa siedleckiego.

</doc>
<doc id="359599" url="https://pl.wikipedia.org/wiki?curid=359599" title="Kębło">
Kębło

Kębło – wieś w Polsce położona w województwie lubelskim, w powiecie puławskim, w gminie Wąwolnica.
Historycznie położone jest w Małopolsce (początkowo w ziemi sandomierskiej, a następnie w ziemi lubelskiej). Wieś królewska w starostwie wąwolnickim województwa lubelskiego w 1786 roku. 
W latach 1975–1998 miejscowość należała administracyjnie do ówczesnego województwa lubelskiego.
We wsi zachował się neorenesansowy pałac hr. Rostworowskich z II połowy XIX w., w okresie międzywojennym własność Antoniego i Marii z Brezów Rostworowskich, których synem był Jan Rostworowski. 

</doc>
<doc id="359600" url="https://pl.wikipedia.org/wiki?curid=359600" title="Kębłowo Nowowiejskie">
Kębłowo Nowowiejskie

Kębłowo Nowowiejskie (kaszb. "Kãbłowò" lub też "Kãbòła", niem. "Kamelow") – wieś kaszubska w Polsce, położona w województwie pomorskim, w powiecie lęborskim, w gminie Nowa Wieś Lęborska. 
Wieś jest siedzibą sołectwa Kębłowo Nowowiejskie w którego skład wchodzi również Łowcze.
W latach 1975–1998 miejscowość administracyjnie należała do województwa słupskiego.

</doc>
<doc id="359601" url="https://pl.wikipedia.org/wiki?curid=359601" title="Kęcerzyn">
Kęcerzyn

Kęcerzyn – wieś w Polsce położona w województwie wielkopolskim, w powiecie kolskim, w gminie Kłodawa.
W latach 1975–1998 miejscowość administracyjnie należała do województwa konińskiego.

</doc>
<doc id="359602" url="https://pl.wikipedia.org/wiki?curid=359602" title="Białołęka (województwo dolnośląskie)">
Białołęka (województwo dolnośląskie)

Białołęka (niem. "Weißholz") – wieś w Polsce położona w województwie dolnośląskim, w powiecie głogowskim, w gminie Pęcław.
Podział administracyjny.
W latach 1945-54 siedziba gminy Białołęka. W latach 1975–1998 miejscowość administracyjnie należała do województwa legnickiego.
Zabytki.
Do wojewódzkiego rejestru zabytków wpisane są obiekty:

</doc>
<doc id="359603" url="https://pl.wikipedia.org/wiki?curid=359603" title="Kęczewo">
Kęczewo

Kęczewo (do 14 lutego 2002 "Kęczewizna") – wieś w Polsce położona w województwie mazowieckim, w powiecie mławskim, w gminie Lipowiec Kościelny.
W latach 1975–1998 miejscowość administracyjnie należała do województwa ciechanowskiego.
Na terenie wsi funkcjonowała szkoła podstawowa wybudowana w 1938 roku. Placówka funkcjonowała do roku 2008. Obecnie przekształcona w budynek mieszkalny.
W Kęczewie istniał drewniany wiatrak typu koźlak wybudowany pod koniec XIX wieku. Remontowany w 1948 r. następnie nieczynny od 1966 r. Uległ zniszczeniu w ostatnich latach XX wieku.
Od nazwy wsi wywodzi się ród Kęczewskich.
Historia.
Wieś po raz pierwszy jest wspomniana w 1411 roku, w aktach procesów polsko-krzyżackich jako Cancewo.
Według spisu z XIX wieku we wsi było 36 domów, włościanie posiadali 640 mórg pól uprawnych oraz 468 mórg lasu. Dwór był w posiadaniu 629 mórg gruntu ornego oraz 469 mórg lasu. W skład dóbr kęczewskich wchodziły: Kęczewo, Lipowiec Podborny (odsprzedany w 1880 roku) i Niedziałki Kęczewskie.
W drugiej połowie XIX wieku, Józef Kosiński herbu Rawicz wybudował we wsi gorzelnię, a następnie przekształcił ją w krochmalnię. W czasie przygotowywania pierwszego transportu do Prus, wskutek wadliwej instalacji budynek zapalił się i spłonął doszczętnie. Obecnie po byłych obiektach przemysłowych nie ma już śladu.
31 marca 1864 r. w okolicach Kęczewa wojska rosyjskie dowodzone przez esauła Dukmasowa i Aksentiewa zaatakowały powstańców styczniowych. Oddział został rozbity w skutego czego, życie straciło 17 (lub 19) powstańców, 8 zostało rannych a 58 wziętych do niewoli. Dowódca oddziału, kapitan Wandel ps. „Bruder” został rozstrzelany w Mławie. W 1939 r. w mogile powstańców pochowano nieznanych żołnierzy WP.
W dniach 1-4 września 1939 roku w okolicy Kęczewa walczyła 15 Brygada Kawalerii, broniąca granic Rzeczypospolitej przed III Rzeszą. We wsi znajduje się głaz upamiętniający to wydarzenie.
15 lutego 2002 nastąpiła zmiana nazwy z "Kęczewizna" na "Kęczewo".

</doc>
<doc id="359604" url="https://pl.wikipedia.org/wiki?curid=359604" title="Kędrzyno">
Kędrzyno

Kędrzyno (niem. "Gandelin") – wieś sołecka w Polsce położona w województwie zachodniopomorskim, w powiecie kołobrzeskim, w gminie Siemyśl. Wieś jest siedzibą sołectwa "Kędrzyno", w skład którego wchodzą również Paprocie i Wędzice.
Według danych z 30 czerwca 2015 r. Kędrzyno liczy 302 mieszkańców.
Położenie.
Kędrzyno, położone przy drodze powiatowej Gościno – Nieżyn – Byszewo – Głąb, składa się z dwóch części. Pierwsza część – „stare” Kędrzyno położone jest 2 km na zachód od Byszewa. „Nowa” część została wybudowana po 1945 r., gdy ok. 0,5 km na zachód od Byszewa wybudowano kompleks PGR – wybudowano m.in. silosy i bloki mieszkalne dla pracowników.
Historia.
Wieś istniała już w VIII w., czego śladem jest zachowane do dziś grodzisko cyplowe. Po raz pierwszy miejscowość wzmiankowana w 1276 r. jako "Chandurino" w opisie uposażenia katedry kołobrzeskiej przez biskupa kamieńskiego Hermanna von Gleichen (według J. Ellwarta wtedy właśnie bp kamieński zakupił Kędrzyno do tworzonego przez biskupów kamieńskich władztwa). Później wieś stała się lennem rodziny von Manteuffel, którzy władali nią aż do XVIII w. Po pokoju westfalskim i podziale księstwa pomorskiego miejscowość wchodziła w skład Brandenburgii, potem Prus i Niemiec. W 1748 roku majątek znalazł się w rękach Balthazara Friedricha von Goltz i jego małżonki Henrietty Joanny z domu von Manteuffel, potem często zmieniał właścicieli (m.in. rodziny Darkow i Weidlich). Według danych z 1901 r. Kędrzyno liczyło (razem z majątkiem) 252 mieszkańców. Wchodziło w skład okręgu ("Amt") Drzonowo i parafii ewangelickiej w Sarbi. Od 1945 r. w granicach Polski. W latach 1950–1998 miejscowość administracyjnie należała do województwa koszalińskiego. Po 1945 r. wybudowano „nowe” Kędrzyno – ok. 0,5 km na zachód od Byszewa wybudowano kompleks PGR – wybudowano m.in. silosy i bloki dla pracowników.
Wspólnoty religijne.
Kędrzyno wchodzi w skład parafii rzymskokatolickiej pw. św. Jana Chrzciciela w Sarbii, zaś kaplica pw. Miłosierdzia Bożego jest filią kościoła parafialnego w Sarbi.

</doc>
<doc id="359605" url="https://pl.wikipedia.org/wiki?curid=359605" title="Kędzie">
Kędzie

Kędzie – wieś w Polsce położona w województwie dolnośląskim, w powiecie trzebnickim, w gminie Żmigród.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
Nazwa miejscowości wywodzi się od polskiej nazwy "kąta". Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia nazwę "Kędzin" podając jej znaczenie "Winkelsdorf" czyli po polsku "Wieś w kącie".

</doc>
<doc id="359606" url="https://pl.wikipedia.org/wiki?curid=359606" title="Kędzierówka">
Kędzierówka

Kędzierówka – wieś w Polsce położona w województwie mazowieckim, w powiecie piaseczyńskim, w gminie Prażmów.
Kędzierówka jest siedzibą parafii pod wezwaniem Św. Jana Chrzciciela, należącej do dekanatu czerskiego archidiecezji warszawskiej.
W latach 1975–1998 miejscowość administracyjnie należała do województwa warszawskiego.

</doc>
<doc id="359607" url="https://pl.wikipedia.org/wiki?curid=359607" title="Kędzierz">
Kędzierz

Kędzierz (do 1968 roku Kandzierz) – wieś w Polsce położona w województwie podkarpackim, w powiecie dębickim, w gminie Dębica.
W latach 1975–1998 miejscowość administracyjnie należała do województwa tarnowskiego.

</doc>
<doc id="359608" url="https://pl.wikipedia.org/wiki?curid=359608" title="Kędzierzawice">
Kędzierzawice

Kędzierzawice – wieś w Polsce położona w województwie mazowieckim, w powiecie nowodworskim, w gminie Nasielsk.
W latach 1975–1998 miejscowość administracyjnie należała do województwa ciechanowskiego.

</doc>
<doc id="359609" url="https://pl.wikipedia.org/wiki?curid=359609" title="Kędzierzynka">
Kędzierzynka

Kędzierzynka – wieś w Polsce położona w województwie małopolskim, w powiecie myślenickim, w gminie Dobczyce.
W latach 1975–1998 miejscowość administracyjnie należała do województwa krakowskiego.
Przysiółki wchodzące w skład sołectwa.
Knieje, Brusznica, Boczoniec (Boconiec), Zadziele, Pod Willą, Kobylanka (Kobylonka), Siciny, Brzegi, Pod Olszyną, Łącki, Zielona, Potoki, Działy (Dzioły), Sękówka, Granice, Brzeg, Koźmicówka.
Sołectwo zajmuje obszar 498,3 ha.
Historia.
Średniowiecze.
Historia Kędzierzynki sięga XIII wieku. W średniowieczu istniała tutaj miejscowość o nazwie Kędzierza Wola. Później wieś należała do dóbr Stadnickich herbu Drużyna. Długosz pisał, że w Kędzierzynce "siedzą [...] kmiecie łanowi i płacą dziesięcinę do kościoła Najświętszej Marii Panny w Gdowie". Wspomina też, że we wsi istnieją dwie karczmy.
Byli także kmiecie łanowi (posiadający co najmniej po 30 mórg ziemi). Pamięć o karczmach pozostała na długo wśród miejscowej ludności.
W 1513 roku Wojciech Stadnicki sprzedaje Kędzierzynkę (razem ze Stadnikami, Zegartowicami i Fałkowicami) Mikołajowi, synowi Jana z Wielopola. Żyjąc bezżennie, nowy właściciel umiera w 1535 roku bez potomka, dobra swoje dzieli na donacje i krótko przed śmiercią zapisuje swoim synowcom stryjecznym.
Okres zaborów.
W 1846 r. ludność Kędzierzynki nie brała udziału w rzezi gdowskiej. Na przełomie XIX i XX wieku wielu ludzi emigrowało z powodów ekonomicznych, przede wszystkim do Stanów Zjednoczonych. Niektórzy wracali z emigracji, a zaoszczędzone pieniądze przeznaczali na rozwój swych gospodarstw.
W 15-tomowym dziele pod tytułem "Słownik Geograficzny Królestwa Polskiego i innych ziem słowiańskich" znajduje się następująca informacja (tom III, 1882 rok, strona 955):
"Kędzierzynka, albo Kędzierzyna Wola, wieś w powiecie wielickim, w dolinie Raby i potoku Kędzierzynki, 238 m n.p.m., należy do parafii rzymskokatolickiej w Gdowie, odległość od Dobczyc wynosi 7 km; ma 330 mieszkańców rzymskich katolików. Większa posiadłość ma obszaru 51 mórg roli i 295 mórg lasu; mniejsza 271 mórg roli, 56 mórg łąk, 61 mórg pastwisk i 127 mórg lasu. Graniczy na północ ze Stadnikami, na wschód ze Strzyszową, na południe Krzyworzeką. W XV w. była własnością Stadnickich".
W 1904 roku właścicielami posiadłości w Kędzierzynce są: A. Fink, Czarnowscy, Fihause'owa. Wieś zamieszkuje 278 osób.
Dwudziestolecie międzywojenne.
W okresie międzywojennym rozwinęła się we wsi działalność młodzieży zorganizowanej w Kole Młodzieży przy MTR.
W latach 1928–1939 powstały w kilku gospodarstwach ogrody owocowe. Rozwijało się pszczelarstwo.
Koło młodzieży wystawiało we wsi i okolicznych miejscowościach takie sztuki jak m.in. "Karpaccy Górale" i "Cyganie".
W 1928 r. z funduszów Koła Młodzieży i składek mieszkańców wsi zbudowano pomnik obok szkoły – jako wyraz rozwijającej się kultury i patriotyzmu ku czci 10-lecia niepodległości Polski. Pomnik wykonał Jakub Zabdyr, ludowy artysta, z zawodu murarz. Mieszkał on w Stadnikach. W postumencie pomnika wmurowano akt erekcyjny.
W latach 1936–1939, wraz z ożywieniem życia gospodarczego kraju we wsi w wielu gospodarstwach na miejscu sierpa pojawiła się kosa, zarzucono orkę na wąskie zagony. Pojawiły się również kieraty konne, młockarnie na korby.
II wojna światowa.
Panika, jaka ogarnęła społeczeństwo w chwili wybuchu wojny, ogarnęła również i wieś. Wielu mieszkańców wsi ruszyło do ucieczki. Po kilku tygodniach obdarci, głodni, zmęczeni powrócili do swoich domów. Wielu uciekinierów dotarło do wschodnich krańców Polski.
Wieś leżąca na uboczu od głównych szlaków nie była nawiedzana przez Niemców, widziano ich sporadycznie. Najczęściej pojawiała się żandarmeria, głównie przy budowie rowów przeciwczołgowych.
We wsi organizowano tajne nauczanie (1940–1945). Na kompletach przerabiano program szkoły średniej. Na koniec roku odbywały się egzaminy z udziałem komisji oraz delegata na powiat myślenicki. Świadectwa egzaminacyjne sporządzano na kartkach, wkładano je do butelek i zakorkowane wkopywano w ziemię. Po zakończeniu wojny były one weryfikowane przez Powiatową Komisję Egzaminacyjną w Myślenicach.
Wieś była położona na uboczu i otoczona z trzech stron lasem, co sprzyjało działalności konspiracyjnej. Znajdowały się tutaj kwatery Oddziału Partyzanckiego "Żółw" dowodzonego przez Franciszka Mroza ("Żółw", "Bóbr") pochodzącego z sąsiedniej Skrzynki.
Kędzierzynka była też azylem dla wielu rodzin inteligencji z różnych części Polski. Ludzie zbierali się prawie codziennie, słuchali nowin przywiezionych z terenu lub czytali prasę podziemną.
Czasy PRL-u.
Nadejście roku 1945 i końca wojny nie oznacza spokoju dla mieszkańców Kędzierzynki i okolic. Represje NKWD i UB skierowane w członków AK skutkują powstaniem w sierpniu 1946 roku oddziału Zrzeszenia Wolność i Niezawisłość pod dowództwem Franciszka Mroza. Większość członków tego oddziału zostaje aresztowana pod koniec 1946 roku lub ujawnia się na początku 1947. Dowódca Mróz pozostaje w ukryciu, wkrótce nawiązując kontakt z por. Józefem Miką ("Wrzos", "Leszek") z pobliskiego Gruszowa. Wspólnie organizują czteroosobowy oddział partyzancki, który zostaje rozbity przez UB dopiero w październiku 1950 roku.
Wielu mieszkańców wsi zaczęło wyjeżdżać do pracy do Wieliczki, Płaszowa, Podgórza i Nowej Huty. Pojawiły się motory spalinowe. Domy przestawano kryć gontem, a najczęściej dachówką. Coraz częściej rozlegał się we wsi warkot samochodów czy motocykli. Wielu gospodarzy posiadało siewniki.
Za tym rozwojem gospodarczym nie szedł w parze rozwój kulturalny wsi. Istniejący wówczas w szkole punkt biblioteczny nie przyciągał wielu czytelników.
Młodzież nie kontynuowała tradycji z okresu międzywojennego i nie organizowała poważniejszych imprez kulturalno-rozrywkowych. Inicjatywą kulturalną wykazywało się Kółko Rolnicze.
Na terenie wsi działa Ochotnicza Straż Pożarna.
Turystyka.
Wieś ze względu na położenie i sąsiedztwo lasów jest miejscem wycieczek turystów i grzybiarzy, także miejscem wypoczynku.

</doc>
<doc id="359610" url="https://pl.wikipedia.org/wiki?curid=359610" title="Kędziorki (województwo łódzkie)">
Kędziorki (województwo łódzkie)

Kędziorki – wieś w Polsce położona w województwie łódzkim, w powiecie brzezińskim, w gminie Brzeziny.
W latach 1975–1998 miejscowość administracyjnie należała do województwa skierniewickiego.

</doc>
<doc id="359611" url="https://pl.wikipedia.org/wiki?curid=359611" title="Kędziorowo">
Kędziorowo

Kędziorowo – wieś w Polsce położona w województwie podlaskim, w powiecie grajewskim, w gminie Wąsosz.
Wieś królewska położona była w drugiej połowie XVI wieku w powiecie wąsoskim ziemi wiskiej województwa mazowieckiego. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Przemienienia Pańskiego w Wąsoszu.

</doc>
<doc id="359612" url="https://pl.wikipedia.org/wiki?curid=359612" title="Kępa Bielańska">
Kępa Bielańska

Kępa Bielańska – wieś w Polsce położona w województwie mazowieckim, w powiecie kozienickim, w gminie Kozienice.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Jakuba Apostoła w Świerżach Górnych.

</doc>
<doc id="359613" url="https://pl.wikipedia.org/wiki?curid=359613" title="Kępa Bogumiłowicka">
Kępa Bogumiłowicka

Kępa Bogumiłowicka – wieś w Polsce, położona w województwie małopolskim, w powiecie tarnowskim, w gminie Wierzchosławice.
W latach 1975–1998 miejscowość należała administracyjnie do województwa tarnowskiego.
Miejscowość jest podzielona przez przebiegającą na nasypie linię kolejową 91 Kraków – Medyka na części południową i północną.
Przed 1 stycznia 2023 roku Kępa Bogumiłowicka była przysiółkiem.

</doc>
<doc id="359614" url="https://pl.wikipedia.org/wiki?curid=359614" title="Kępa Borzechowska">
Kępa Borzechowska

Kępa Borzechowska – wieś w Polsce położona w województwie lubelskim, w powiecie lubelskim, w gminie Borzechów, w sołectwie Borzechów.
Wieś jest przedłużeniem ku wschodowi południowej części Borzechowa – powstała w wyniku parcelacji dóbr Borzechowa. Pod względem administracyjnym została wyodrębniona w 1899 roku. W tradycji ustnej nosi nazwę „Słomianki”. We wsi znajduje się drewniana kuźnia, powstała w latach trzydziestych XX wieku oraz krzyż drewniany z 1906 roku.
W latach 1975–1998 miejscowość administracyjnie należała do ówczesnego województwa lubelskiego.
Wieś wchodzi w skład sołectwa "Borzechów" gminy Borzechów. Według Narodowego Spisu Powszechnego z roku 2011 wieś liczyła 167 mieszkańców.

</doc>
<doc id="359615" url="https://pl.wikipedia.org/wiki?curid=359615" title="Kępa Chotecka">
Kępa Chotecka

Kępa Chotecka – wieś w Polsce położona w województwie lubelskim, w powiecie opolskim, w gminie Wilków.
W latach 1975–1998 miejscowość należała administracyjnie do ówczesnego województwa lubelskiego.

</doc>
<doc id="359616" url="https://pl.wikipedia.org/wiki?curid=359616" title="Kępa Gostecka">
Kępa Gostecka

Kępa Gostecka – wieś w Polsce położona w województwie lubelskim bezpośrednio nad Wisłą, w powiecie opolskim, w gminie Łaziska.
Do końca 2004 roku wraz z miejscowością Kępa Solecka należały do gminy Solec nad Wisłą w powiecie lipskim położonym na terenie województwa mazowieckiego. Jednakże z powodu położenia siedziby gminy po drugiej stronie Wisły i dużej odległości od najbliższego mostu, 1 stycznia 2005 roku miejscowości przyłączono do województwa lubelskiego.
W latach 1975–1998 miejscowość administracyjnie należała do województwa radomskiego, w latach 1999–2004 należała do województwa mazowieckiego.
Wieś stanowi sołectwo gminy Łaziska.
Historia.
Wieś lokowana w roku 1789 przez Benedyktynów świętokrzyskich na gruntach zabranych przez Wisłę wsi Goszcza w miejscu gdzie po zalewie Wisły gruntów wsi pozostało jedyne na kępie wiślanej pole folwarczne (Chałupa Goszcza).
Znana w wieku XIX jako "Kępa Gostecka", wówczas wieś włościańska, nad rzeką Wisłą, w powiecie iłżeckim, gminie Dziurków, parafii Solec.
Podług lustracji z 1827 roku było tu 13 domów i 92 mieszkańców.
Spis z roku 1882 pokazał 34 domów, 204 mieszkańców i 367 mórg obszaru.

</doc>
<doc id="359617" url="https://pl.wikipedia.org/wiki?curid=359617" title="Kępa Karolińska">
Kępa Karolińska

Kępa Karolińska (niem. "Karoliner Kämpe") – wieś w Polsce położona w województwie mazowieckim, w powiecie sochaczewskim, w gminie Iłów.
W latach 1975–1998 miejscowość administracyjnie należała do województwa płockiego.

</doc>
<doc id="359618" url="https://pl.wikipedia.org/wiki?curid=359618" title="Kępa Kiełpińska">
Kępa Kiełpińska

Kępa Kiełpińska (niem. "Kielpiciener Kämpe") – wieś i sołectwo w Polsce położona w województwie mazowieckim, w powiecie warszawskim zachodnim, w gminie Łomianki.
W latach 1975–1998 miejscowość administracyjnie należała do województwa warszawskiego.
Według staniu na dzień 31 grudnia 2008 roku sołectwo posiada powierzchnię 282,5 ha i 70 mieszkańców.
We wsi przy ul. 6 Pułku Piechoty położony jest cmentarz ewangelicki, na którym najstarszy zachowany nagrobek pochodzi z 1895. W wyniku wykupu działek cmentarz ten znalazł się na prywatnym terenie, wobec czego nie jest dostępny dla odwiedzających. Pozostaje otoczony opieką przez właścicieli obejmującej jego obszar parceli.
Granice sołectwa.
Granice sołectwa wyznaczają obszar ograniczony:

</doc>
<doc id="359619" url="https://pl.wikipedia.org/wiki?curid=359619" title="Kępa-Kolonia">
Kępa-Kolonia

Kępa-Kolonia – wieś w Polsce położona w województwie lubelskim, w powiecie lubelskim, w gminie Borzechów.
W latach 1975–1998 miejscowość administracyjnie należała do województwa lubelskiego.
Wieś stanowi sołectwo gminy Borzechów. Według Narodowego Spisu Powszechnego z roku 2011 wieś liczyła 330 mieszkańców.

</doc>
<doc id="359620" url="https://pl.wikipedia.org/wiki?curid=359620" title="Kępa Kujawska">
Kępa Kujawska

Kępa Kujawska – wieś w Polsce położona w województwie kujawsko-pomorskim, w powiecie inowrocławskim, w gminie Gniewkowo.
W latach 1975–1998 miejscowość administracyjnie należała do województwa bydgoskiego.
Według Narodowego Spisu Powszechnego (2011) wieś liczyła 53 mieszkańców.

</doc>
<doc id="359621" url="https://pl.wikipedia.org/wiki?curid=359621" title="Kępa Lubawska">
Kępa Lubawska

Kępa Lubawska – wieś w Polsce położona w województwie świętokrzyskim, w powiecie buskim, w gminie Pacanów.
W latach 1975–1998 miejscowość administracyjnie należała do województwa kieleckiego.
Historia.
W wieku XIX miejscowość jest opisana jako : Kępa Lubawska, nad Wisłą, w powiecie stopnickim, gminie i parafii Pacanów.
W 1827 r. było tu 30 domów, 182 mieszkańców.
Folwark Kępa Lubawska rozległy był na mórg 228, grunta orne i ogrody mórg 179, pastwisk mórg 32, nieużytki i place mórg 17, budynków drewnianych było 10, płodozmian. 6-polowy; natomiast wieś Kępa Lubawska osad 23, z gruntem mórg 138.

</doc>
<doc id="359622" url="https://pl.wikipedia.org/wiki?curid=359622" title="Kępa Nadbrzeska">
Kępa Nadbrzeska

Kępa Nadbrzeska – wieś w Polsce położona w województwie mazowieckim, w powiecie otwockim, w gminie Karczew.
W latach 1975–1998 miejscowość administracyjnie należała do województwa warszawskiego.
Kępę Nadbrzeską założyli ewangeliccy Niemcy. Wśród pierwszych osadników występowały nazwiska takie jak Darchel, Pełka, Krygier, Klamer, Szultz, pierwszym polskim mieszkańcem był natomiast pochodzący z Nadbrzeża Wojciech Kuźmiński (1788 1852). Obecnie mieszkańcy wsi zajmują się głównie sadownictwem i warzywnictwem.

</doc>
<doc id="359623" url="https://pl.wikipedia.org/wiki?curid=359623" title="Kępa Nagnajewska">
Kępa Nagnajewska

Kępa Nagnajewska – wieś w Polsce położona w województwie świętokrzyskim, w powiecie sandomierskim, w gminie Łoniów.
Historia.
W czasie II wojny światowej z Nagnajowa na drugi brzeg Wisły w okolicy Kępy Nagnajewskiej 30 lipca 1944 przeprawiały się wojska radzieckie którym pomocy udzielał oddział Batalionów Chłopskich dowodzony przez Stanisława Ordyka.
W latach 1975–1998 miejscowość administracyjnie należała do województwa tarnobrzeskiego.
Miejscowa ludność katolicka przynależy do Parafii św. Józefa w Chodkowie Nowym.

</doc>
<doc id="359624" url="https://pl.wikipedia.org/wiki?curid=359624" title="Kępa Niemojewska (wieś)">
Kępa Niemojewska (wieś)

Kępa Niemojewska – wieś w Polsce położona w województwie mazowieckim, w powiecie kozienickim, w gminie Grabów nad Pilicą.
Jest słynna z kąpielisk na rzece Pilicy. Współczesna wieś zlokalizowana wśród lasów i nad Pilicą, pełni funkcję miejscowości wczasowej. Znajduje się tu wiele ośrodków i indywidualnych domków wypoczynkowych.
W latach 1975–1998 miejscowość administracyjnie należała do województwa radomskiego. 15 lutego 2002 częścią wsi Kępa Niemojewska stała się ówczesna wieś Budy Grzegorzewskie.

</doc>
<doc id="359625" url="https://pl.wikipedia.org/wiki?curid=359625" title="Kępanów">
Kępanów

Kępanów – wieś w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 miejscowość administracyjnie należała do województwa tarnowskiego.
Położenie.
Miejscowość położona jest na Pogórzu Wiśnickim na prawym brzegu rzeki Stradomka. Zajmuje płaskie i rozległe w tym miejscu dno doliny oraz okoliczne wzgórza. Przez Kępanów przebiega droga z Łapanowa przez Grabie i Kępanów do Raciechowic, oraz krzyżująca się z nią droga z Kępanowa do Jodłownika.
Opis miejscowości.
W Kępanowie przy tuż przy szosie znajduje się Cmentarz wojenny nr 343 - Kępanów z okresu I wojny światowej.

</doc>
<doc id="359626" url="https://pl.wikipedia.org/wiki?curid=359626" title="Kępa Oborska">
Kępa Oborska

Kępa Oborska – wieś w Polsce, położona w województwie mazowieckim, w powiecie piaseczyńskim, w gminie Konstancin-Jeziorna. Leży na terenie mikroregionu etnograficznego Urzecze.
W latach 1975–1998 miejscowość należała administracyjnie do województwa warszawskiego.

</doc>
<doc id="359627" url="https://pl.wikipedia.org/wiki?curid=359627" title="Kępa Okrzewska">
Kępa Okrzewska

Kępa Okrzewska (d. "Kępa Olęderska", "Kępa Okrzwska") – wieś w Polsce położona w województwie mazowieckim, w powiecie piaseczyńskim, w gminie Konstancin-Jeziorna. Założona w latach 70. XVIII wieku przez osadników olęderskich, najstarsza pisemka wzmianka o miejscowości pochodzi z 1779 r.
W latach 1975–1998 miejscowość administracyjnie należała do województwa warszawskiego.
W miejscowości mieści się cmentarz osadników olęderskich, odnowiony w latach 90..
We wsi znajduje się też pętla "Kępa Okrzewska - Cmentarz" linii autobusowej ZTM 264.

</doc>
<doc id="359628" url="https://pl.wikipedia.org/wiki?curid=359628" title="Kępa Piotrawińska">
Kępa Piotrawińska

Kępa Piotrawińska – wieś w Polsce położona w województwie lubelskim, w powiecie opolskim, w gminie Łaziska.
W latach 1975–1998 miejscowość należała administracyjnie do ówczesnego województwa lubelskiego.
Przy szkole podstawowej działa Uczniowski Klub Sportowy UKS Kępa Piotrawińska z sekcją tenisa stołowego.
Wieś stanowi sołectwo gminy Łaziska.
Etymologia.
Kępa, jest to zwykle część wybrzeża, rzeki, oderwanego od lądu przez wytworzenie się bocznego koryta rzeki, lub też wyspa powstała przez nagromadzenie się piasku i mułu. Kępę również zowią suche i wynioślejsze kawałki gruntu wśród błot i bagien. Wisła i wpadające do niej rzeki, płynąc równinami piaszczystymi i szerokimi korytami, utworzyły mnóstwo kęp, noszących nazwy od przyległych wiosek i osad. W dokumentach zwane pospolicie: "Campa". ()
Historia.
Od 1867 w gminie Kamień w powiecie nowoaleksandryjskim. W okresie międzywojennym miejscowość należała do powiatu puławskiego w woj. lubelskim. 1 września 1933 utworzyła gromadę Kępa Piotrawińska w gminie Kamień, składającą się z samej wsi Kępa Piotrawińska.
Podczas II wojny światowej Kępę Piotrawińską włączono do Generalnego Gubernatorstwa (dystrykt lubelski, powiat puławski), cały czas w gminie Kamień). W 1943 roku liczba mieszkańców wynosiła 146.
W związku z reorganizacją administracji wiejskiej jesienią 1954, Kępa Piotrowińska weszła w skład nowo utworzonej gromady Łaziska w powiecie puławskim. 13 listopada 1954 włączono ją do nowo utworzonego powiatu opolsko-lubelskiego w tymże województwie. Tam przetrwała do kolejnej reformy gminnej 1 stycznia 1973. Kępa Piotrowińska weszła wtedy w skład gminy Łaziska.
W latach 1975–1998 miejscowość należała administracyjnie do województwa lubelskiego.

</doc>
<doc id="359629" url="https://pl.wikipedia.org/wiki?curid=359629" title="Kępa Podwierzbiańska">
Kępa Podwierzbiańska

Kępa Podwierzbiańska – wieś w Polsce położona w województwie mazowieckim, w powiecie garwolińskim, w gminie Maciejowice.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Jadwigi Śląskiej w Samogoszczy.

</doc>
<doc id="359630" url="https://pl.wikipedia.org/wiki?curid=359630" title="Polarografia">
Polarografia

Polarografia – część woltamperometrii, elektrochemiczna metoda analityczna polegająca na przyłożeniu liniowo wzrastającego potencjału elektrycznego do kroplowej elektrody rtęciowej będącej elektrodą pracującą z cyklicznie odnawiającą się w trakcie pomiaru powierzchnią i rejestracji natężenia prądu płynącego przez nią. Wartość natężenia prądu jest proporcjonalna do stężenia obecnej w roztworze substancji ulegającej utlenieniu lub redukcji. Krzywa zależności natężenia prądu od liniowo rosnącego potencjału, rejestrowana za pomocą aparatu zwanego polarografem, w postaci tzw. krzywej polarograficznej, pozwala zidentyfikować substancję badaną i określić jej stężenie.
Stosowanie w tej metodzie tylko jednego z używanych w woltamperometrii rodzaju elektrody pracującej uzasadnia uznanie jej zgodnie z zaleceniami IUPAC za część woltamperometrii. Sama polarografia jest jednak starsza niż woltamperometria, gdyż praktycznie była zastosowana już na początku XX wieku przez Jaroslava Heyrovskiego, noblisty z roku 1959.

</doc>
<doc id="359631" url="https://pl.wikipedia.org/wiki?curid=359631" title="Kępa Polska">
Kępa Polska

Kępa Polska – wieś w Polsce położona w województwie mazowieckim, w powiecie płockim, w gminie Bodzanów. W latach 1975–1998 miejscowość administracyjnie należała do województwa płockiego.
W Kępie Polskiej znajduje się stacja pomiarowa Wisły Instytutu Meteorologii i Gospodarki Wodnej.
Etymologia nazwy.
Kępą nazywano zwykle część wybrzeża rzeki, oderwanego od lądu przez wytworzenie się jej bocznego koryta lub też wyspę powstałą przez nagromadzenie się piasku i mułu. Wisła i wpadające do niej rzeki tworzą dużo kęp, noszących nazwy od przyległych wiosek i osad. A mówi się o niej 'polska', bo pod koniec XVIII w. istniała osada niemiecko-holenderska z cmentarzyskiem (Kępa Niemiecka) między Kępą Polską a Białobrzegami.
Historia wsi.
Wieś-gniazdo rodziny Kępskich.
Już od 1408 wieś była gniazdem rodziny Kępskich herbu Jastrzębiec z przydomkiem Bolesta. W 1622 r. Paweł potomek rodu Kępskich, będąc bezdzietny, odstąpił dobra Adamowi Kossobudzkiemu, wojewodzie mazowieckiemu. Syn jego Jan w czasie zjazdu elekcyjnego w Warszawie w 1634, poranił Kazimierza Sapiehę, wojewodzica nowogródzkiego i skazany został przez sąd marszałkowski na ścięcie i konfiskatę dóbr..
Okres Lasockich i Żółtowskich.
Król nadał Kępę Marcjanowi Chełmińskiemu, podkomorzemu krakowskiemu, którego syn Jan, łowczy krakowski, odstąpił ją dzierżawcy od 1639, Walentemu Lasockiemu, sędziemu ziemskiemu wyszogrodzkiemu. W 1658 roku Władysław Lasocki otrzymał prawo założenia w Kępie miasta, co jednak nie doszło do skutku. W 1694 roku Michał Lasocki, podkomorzy wyszogrodzki, odstąpił Kępę z częścią Białobrzegów Wojciechowi Żółtowskiemu, sędziemu grodzkiemu, a następnie w 1731 r. dobra przejął jego syn, też Wojciech.
Okres rodziny Nakwaskich.
Od 1763 właścicielem majątku Kępa Polska był Klemens Nakwaski h. Prus podkomorzy wyszogrodzki i poseł na Sejm Rzeczypospolitej. Ufundował kościół w Kępie Polskiej pod wezwaniem św. Klemensa (ok. 1783). Po nim dziedzicem Kępy Polskiej był syn jego, Jan Paweł – stolnik i cześnik wyszogrodzki. Po jego śmierci w 1828 roku, właścicielem został Mirosław Henryk Nakwaski, syn Franciszka Salezego Nakwaskiego a bratanek Jana Pawła Nakwaskiego, uczestnik powstania listopadowego. Po powstaniu listopadowym majątek uległ konfiskacji na rzecz państwa, a Henryk wyjechał na emigrację. W 1831 r. Anna Nakwaska z Krajewskich, jego matka, wykupiła zarekwirowane dobra od rządu. W 1852 r. majątek Kępę odziedziczyła jedna z córek, Henryka i Karoliny z Potockich - Karolina, żona Cypriana Walewskiego. Następne w 1859 r. odstąpiła część dóbr swojemu bratu Bolesławowi Nakwaskiemu. W 1889 r. część dóbr Bolesław sprzedał Stanisławowi Lasockiemu, a pozostałą, większą część majątku w Kępie, sprzedał w 1893 roku Jerzemu Bogusławskiemu. Ten nie mając potomstwa, w 1914 r. dobra przepisał wdowie po Bolesławie Nakwaskim, Jadwidze Nakwaskiej z Korwin-Szymanowskich.
Okres po pierwszej wojnie światowej.
Jadwiga Nakwaska była właścicielką dóbr Kępa Polska do śmierci w 1937 r. Przed wybuchem wojny majątek liczący już tylko 101 ha przeszedł na rzecz Marii Korwin-Szymanowskiej (1888-1980), jej nie zamężnej bratanicy, córki Teodora Korwin-Szymanowskiego. Majątek nie był objęty dekretem o Reformie rolnej z 1944 r.
Zabytki.
Założenie dworskie.
Do dzisiejszego dnia zachowały się w centrum wsi pozostałości założenia parkowego z przełomu XVIII i XIX wieku, w tym blisko 60-metrowa aleja lipowa kończąca się letnim domem właścicieli. Dom drewniany dwukondygnacyjny, zbudowanym w latach 30. XX wieku na miejscu dawnego dworu. Z tego samego okresu co dom, zachowała się drewniana plebania przy kościele.
Kościół św. Klemensa.
Według legendy, około 1700 roku w jednym z domów położonych nad samą Wisłą miała się ukazać Matka Boska. Niedługo potem mieszkańcy wioski wyłowili z nurtu rzeki obraz Matki Boskiej, pochodzący z początku XVII wieku przedstawiący scenę Zwiastowania. Na pamiątkę tych wydarzeń wybudowano drewnianą kaplicę w 1728 roku i obraz tam przeniesiono. W 1735 r. wizerunek Matki Boskiej przystrojony został srebrną sukienką ufundowaną przez Walentego Żółtowskiego, opata klasztoru benedyktynów w Płocku. W 1785 roku. fundatorem nowej murowanej świątyni był podkomorzy wyszogrodzki Klemens Nakwaski. Ołtarz główny jest neobarokowy z fragmentami snycerskimi i rzeźbami i z ninejszym obrazem. Na zasuwie jest obraz Św. Klemensa z końca XVIII w. Wyposażenie kościoła w większości pochodzi z końca XVII w. Wewnątrz kościoła umieszczone zostały klasycystyczne nagrobki zmarłych z rodu fundatorów świątyni. Długi czas świątynia była pod zarządem właściciela, a nie proboszcza parafii. Dziedzic utrzymywał przy kościele specjalnego kapelana. Obok kościoła, na miejscu domu, w którym miały być objawienia w 1700 r., stoi drewniana kapliczka. 

</doc>
<doc id="359632" url="https://pl.wikipedia.org/wiki?curid=359632" title="Kępa Rybacka">
Kępa Rybacka

Kępa Rybacka – wieś w Polsce położona w województwie warmińsko-mazurskim, w powiecie elbląskim, w gminie Elbląg. Leży na obszarze Żuław Elbląskich.
Wieś komornictwa zewnętrznego Elbląga w XVII i XVIII wieku. W latach 1975–1998 miejscowość administracyjnie należała do województwa elbląskiego.

</doc>
<doc id="359633" url="https://pl.wikipedia.org/wiki?curid=359633" title="Kępa Rzeczycka">
Kępa Rzeczycka

Kępa Rzeczycka – wieś w Polsce położona w województwie podkarpackim, w powiecie stalowowolskim, w gminie Radomyśl nad Sanem.
W latach 1975–1998 miejscowość administracyjnie należała do województwa tarnobrzeskiego.
Urodził się tutaj polski duchowny rzymskokatolicki – biskup Edward Frankowski.

</doc>
<doc id="359634" url="https://pl.wikipedia.org/wiki?curid=359634" title="Kępa Skórecka">
Kępa Skórecka

Kępa Skórecka – wieś w Polsce położona w województwie mazowieckim, w powiecie kozienickim, w gminie Magnuszew.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Jana Chrzciciela w Magnuszewie lub do parafii św. Rocha w Mniszewie

</doc>
<doc id="359635" url="https://pl.wikipedia.org/wiki?curid=359635" title="Kępa Solecka">
Kępa Solecka

Kępa Solecka – wieś w Polsce położona w województwie lubelskim, w powiecie opolskim, w gminie Łaziska.
W latach 1975–1998 miejscowość administracyjnie należała do województwa radomskiego. Potem, do 2004 roku, wraz z miejscowością Kępa Gostecka wsie należały do gminy Solec nad Wisłą w powiecie lipskim w województwie mazowieckim. Jednakże z powodu położenia siedziby gminy po drugiej stronie rzeki i dużej odległości od najbliższego mostu, z dniem 1 stycznia 2005 roku miejscowości przyłączono do województwa lubelskiego.

</doc>
<doc id="359636" url="https://pl.wikipedia.org/wiki?curid=359636" title="Kępa Tolnicka">
Kępa Tolnicka

Kępa Tolnicka (niem. "Atkamp") – wieś w Polsce położona w województwie warmińsko-mazurskim, w powiecie kętrzyńskim, w gminie Reszel.
W latach 1975–1998 miejscowość administracyjnie należała do województwa olsztyńskiego.
Nazwa.
Pruska nazwa miejscowości to Atekamps, a pod koniec XVIII wieku – Alt Kamp.
12 lutego 1948 r. ustalono urzędową polską nazwę miejscowości – Kępa Tolnicka, określając drugi przypadek jako Kępy Tolnickiej, a przymiotnik – kępski.
Historia.
Miejscowość powstała w drugiej połowie XIV wieku.
W Kępie Tolnickiej w roku 1751 urodził się Franciszek Pol, ojciec Wincentego.
Po II wojnie światowej w Kępie Tolnickiej powstał PGR. Przed 1970 Kępa Tolnicka jako obiekt produkcyjny pdległa Zakładowi Rolnemu Troksy, który wchodził w skład Kombinatu PGR Sątopy z siedzibą w Sątopach-Samulewie.

</doc>
<doc id="359637" url="https://pl.wikipedia.org/wiki?curid=359637" title="Kępa Troszyńska">
Kępa Troszyńska

Kępa Troszyńska (do 1945 niem. "Vorwerk Kapernaum") – osada w Polsce, położona w województwie zachodniopomorskim, w powiecie gryfińskim, w gminie Mieszkowice. Według danych z 2011 miejscowość liczyła 26 mieszkańców. Założona została w 1779 jako folwark należący do majątku szlacheckiego w Troszynie, na obszarze ówczesnej Nowej Marchii. Od 1945 leży w granicach Polski.
Położenie.
Zgodnie z podziałem fizycznogeograficznym Polski według Kondrackiego teren, na którym położona jest Kępa Troszyńska należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pojezierze Południowopomorskie oraz w końcowej klasyfikacji do mezoregionu Równina Gorzowska.
Miejscowość leży 2,5 km na wschód od Mieszkowic.
Historia.
Nazwa.
"Kapernaum Vorwerk" 1779; "Vorwerk Capernaum" 1833; "Vorwerk Kapernaum" 1944; "Kępa Troszyńska" 1948.
Nazwa niemiecka pochodzi od "Vorwerk" 'folwark' oraz od biblijnej nazwy "Kafarnaum", w j. niemieckim "Kapernaum".
Demografia.
Liczba ludności w ostatnich 3 wiekach:
Architektura.
Na układ przestrzenny miejscowości składają się budynki mieszkalne i gospodarcze, ustawione wokół czworobocznego podwórza gospodarczego. Murowane budynki folwarku pochodzą z przełomu XIX i XX w., lecz w późniejszym okresie podlegały przebudowom: ingerencja w fasadę oraz wymiana stolarki i pokrycia dachu. Dojazd zapewnia droga obsadzona drzewami liściastymi. Kolejne dwa, mniejsze gospodarstwa znajdują się wzdłuż drogi dojazdowej.
Oświata i nauka.
Uczniowie uczęszczają do szkoły podstawowej w Troszynie oraz do gimnazjum w Mieszkowicach.
Religia.
Kępa Troszyńska należy do rzymskokatolickiej parafii Wniebowzięcia Najświętszej Maryi Panny w Troszynie. W miejscowości nie ma kościoła.

</doc>
<doc id="359638" url="https://pl.wikipedia.org/wiki?curid=359638" title="Kępa Wielka">
Kępa Wielka

Kępa Wielka – wieś w Polsce położona w województwie wielkopolskim, w powiecie średzkim, w gminie Zaniemyśl.
W latach 1975–1998 miejscowość administracyjnie należała do województwa poznańskiego.
Zobacz też.
Kępa Mała

</doc>
<doc id="359639" url="https://pl.wikipedia.org/wiki?curid=359639" title="Kępa Wólczyńska">
Kępa Wólczyńska

Kępa Wólczyńska – wieś w Polsce położona w województwie mazowieckim, w powiecie kozienickim, w gminie Kozienice.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Parafia Świętego Krzyża w Kozienicach.

</doc>
<doc id="359640" url="https://pl.wikipedia.org/wiki?curid=359640" title="Kępa Zagajna">
Kępa Zagajna

Kępa Zagajna – wieś w Polsce położona w województwie lubuskim, w powiecie strzelecko-drezdeneckim, w gminie Dobiegniew.
W latach 1975–1998 miejscowość administracyjnie należała do województwa gorzowskiego.
Demografia.
Liczba mieszkańców miejscowości w poszczególnych latach:

</doc>
<doc id="359641" url="https://pl.wikipedia.org/wiki?curid=359641" title="Kępeczki">
Kępeczki

Kępeczki – wieś w Polsce położona w województwie mazowieckim, w powiecie kozienickim, w gminie Kozienice.
W latach 1975–1998 miejscowość administracyjnie należała do województwa radomskiego.
We wsi, na terenie obszaru Ostoja Kozienicka objętym programem Natura 2000 (Dolina Środkowej Wisły), znajduje się punkt widokowy.
Wierni kościoła rzymskokatolickiego należą do parafii Najświętszego Serca Jezusowego i św. Leonarda w Brzeźnicy.

</doc>
<doc id="359642" url="https://pl.wikipedia.org/wiki?curid=359642" title="Kępica">
Kępica

Kępica – osada w Polsce położona w województwie zachodniopomorskim, w powiecie kamieńskim, w gminie Świerzno.
W latach 1975–1998 miejscowość administracyjnie należała do województwa szczecińskiego.

</doc>
<doc id="359643" url="https://pl.wikipedia.org/wiki?curid=359643" title="Kępie Zaleszańskie">
Kępie Zaleszańskie

Kępie Zaleszańskie – wieś w Polsce, położona w województwie podkarpackim, w powiecie stalowowolskim, w gminie Zaleszany.
W latach 1975–1998 wieś administracyjnie należała do województwa tarnobrzeskiego.

</doc>
<doc id="359644" url="https://pl.wikipedia.org/wiki?curid=359644" title="Kępino">
Kępino

Kępino – wieś w Polsce położona w województwie dolnośląskim, w powiecie strzelińskim, w gminie Borów. Przed przyznaniem Polsce tzw. ziem odzyskanych wioska nosiła niemiecką nazwę "Kampen". 
Podział administracyjny.
W latach 1975–1998 miejscowość administracyjnie należała do województwa wrocławskiego.
Poprzednia nazwa.
Jej dawna nazwa brzmiała "Kampen".

</doc>
<doc id="359645" url="https://pl.wikipedia.org/wiki?curid=359645" title="Kępiny Małe">
Kępiny Małe

Kępiny Małe (kaszb. "Môłé Kãmpinë") – wieś w Polsce położona w województwie pomorskim, w powiecie nowodworskim, w gminie Nowy Dwór Gdański na obszarze Żuław Wiślanych. Wieś jest siedzibą sołectwa Kępiny Małe
W latach 1975–1998 miejscowość administracyjnie należała do województwa elbląskiego.
Sołectwo Kępiny.
Sołectwo Kępiny Małe położone jest na wschodnim skraju gminy. W skład sołectwa wchodzą Kępiny Małe.
Miejscowość liczy 235 mieszkańców. Z czego 55 osób jest niepełnoletnich, a 26 osób jest w wieku poprodukcyjnym. Pozostałą część 154 osób stanowi ludność w wieku produkcyjnym. Struktura płciowa wsi jest mniej więcej równa na 125 kobiet przypada 110 mężczyzn.
Wschodnia granica sołectwa jest też granicą wojewódzką. Granicą między województwem pomorskim a warmińsko-mazurskim jest rzeka Nogat, która jest prawą odnogą Wisły wpadającą do Zalewu Wiślanego.
Atrakcje turystyczne.
Obecność dużej i czystej rzeki sprzyja uprawianiu sportów wodnych oraz wędkowaniu. Latem często widać płynące wzdłuż Nogatu łodzie motorowe, żaglówki, skutery wodne czy spływy kajakowe. Niekiedy uczestnicy tych wodnych wędrówek zatrzymują się w granicach sołectwa by odpocząć i zostają na noc, gdyż u stóp wału przy Nogacie znajduje się wiele miejsc na rozpalenie ognisk i miłego spędzenia czasu.
Trasy rowerowe.
Przez Kępiny Małe wiodą liczne trasy rowerowe. Przykładem może tu być jedna z tras 54 Centralnego Międzynarodowego Złotu Kolarzy PTTK „Ziemia Elbląska 2005”, której trasa wiodła wzdłuż szlaku rowerowego R64 (Kamienica Elbląska – Rubno – Nowakowo – Kępiny – Marzęcino – Tujsk – Sztutowo – Stutthof – Stegna – Nowy Dwór Gdański – Marzęcino – Kępiny – Nowakowo – Kamienica Elbląska). Sołectwo odwiedza dużo wycieczek zagranicznych, przeważnie niemieckich, w tym również menonici zamieszkujący ten teren.
Okres przedwojenny.
Wieś Kępiny Małe przed zakończeniem II wojny światowej była wsią niemiecką. A teren wsi podobnie jak teraz był również granicą, lecz nie województw a Wolnego Miasta Gdańska i Prus. W czasie gdy tereny Kępin Małych był wsią niemiecką nosił nazwę Zeyerniederkampen.
Depresja.
Sołectwo Kępiny Małe w niektórych rejonach swego obszaru znajduje się pod poziomem morza, co ze względu na bliskość dużych zbiorników wodnych w czasie opadów deszczu powoduje, że duże obszary pól znajdują się pod wodą. Dzieje się to najczęściej na jesień, kiedy rolnicy zabiorą swoje płody z pól, choć niekiedy muszą te płody „kraść”. Rolnicy sołectwa Kępiny Małe posiadają bardzo żyzne gleby – mady, a wzdłuż rzeki Nogat występują piaszczyste bielice i gleby torfowe.
Handel.
We wsi Kępiny Małe znajduje się jeden z dziewięciu w powiecie punktów sprzedaży środków ochrony roślin, gdzie rolnicy mogą dokonywać zakupów niezbędnych środków.
Sport.
Miejscowość Kępiny Małe posiada swoją drużynę piłkarska, która gra amatorsko w różnego rodzaju turniejach. W 2007 zdobyła pierwsze miejsce na Grand Prix Żuław
Inne miejscowości o nazwie Kępiny: Kępiny, Kępiny Wielkie

</doc>
<doc id="359646" url="https://pl.wikipedia.org/wiki?curid=359646" title="Kępiny Wielkie">
Kępiny Wielkie

Kępiny Wielkie (niem. "Zayerniederkampen") – wieś w Polsce położona w województwie warmińsko-mazurskim, w powiecie elbląskim, w gminie Elbląg. Leży na obszarze Żuław Elbląskich i nad Nogatem.
W latach 1975–1998 miejscowość administracyjnie należała do województwa elbląskiego.

</doc>
<doc id="359647" url="https://pl.wikipedia.org/wiki?curid=359647" title="Kępiste-Borowe">
Kępiste-Borowe

Kępiste-Borowe – wieś w Polsce położona w województwie mazowieckim, w powiecie ostrowskim, w gminie Zaręby Kościelne.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Zarębach Kościelnych.

</doc>
<doc id="359648" url="https://pl.wikipedia.org/wiki?curid=359648" title="Kępka Szlachecka">
Kępka Szlachecka

Kępka Szlachecka – wieś w Polsce położona w województwie kujawsko-pomorskim, w powiecie włocławskim, w gminie Kowal. 
 
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 198 mieszkańców. Jest dziesiątą co do wielkości miejscowością gminy Kowal.

</doc>
<doc id="359649" url="https://pl.wikipedia.org/wiki?curid=359649" title="Kępnica">
Kępnica

Kępnica () – wieś w Polsce, położona w województwie opolskim, w powiecie nyskim, w gminie Nysa.
Historyczna nazwa miejscowości – "Deutsch Kamitz" – o słowiańskim rodowodzie została w 1936 r. podczas akcji germanizacyjnej nazewnictwa na Śląsku zmieniona na "Hermannstein".
W latach 1945–1954 siedziba gminy Kępnica.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="359650" url="https://pl.wikipedia.org/wiki?curid=359650" title="Kępniewo">
Kępniewo

Kępniewo – wieś w Polsce położona w województwie warmińsko-mazurskim, w powiecie elbląskim, w gminie Markusy, na obszarze Żuław Elbląskich.
W latach 1975–1998 miejscowość administracyjnie należała do województwa elbląskiego.

</doc>
<doc id="359651" url="https://pl.wikipedia.org/wiki?curid=359651" title="Kępsko (województwo lubuskie)">
Kępsko (województwo lubuskie)

Kępsko (niem. "Schönborn") – wieś w Polsce położona w województwie lubuskim, w powiecie świebodzińskim, w gminie Świebodzin.
W latach 1975–1998 miejscowość administracyjnie należała do województwa zielonogórskiego.
Historia.
Pierwsza wzmianka o wsi pochodzi z 1320 roku i mówi o darowaniu wsi Schonenburn przez rycerza Dragonusa dla cystersów z Paradyża. Nadanie zostało potwierdzone przez księcia głogowskiego Henryka IV Wiernego. W następnych wiekach cystersi sprzedają miejscowość dla rodu von Schlichting. W czasie wojny siedmioletniej Rosjanie spalili większość drewnianej zabudowy wsi, od tej pory osłabiona gospodarczo posiadłość przechodziła z rąk do rąk kolejnych właścicieli. Od 1840 roku Kępsko należało do rodziny Schulz, która doprowadziła do odbudowy i rozkwitu objęty majątek.
Zabytki.
Do wojewódzkiego rejestru zabytków wpisany jest:

</doc>
<doc id="359652" url="https://pl.wikipedia.org/wiki?curid=359652" title="Kęsice">
Kęsice

Kęsice – wieś w Polsce położona w województwie mazowieckim, w powiecie sierpeckim, w gminie Zawidz. Leżą nad Sierpienicą.
Prywatna wieś szlachecka położona była w drugiej połowie XVI wieku w powiecie sierpeckim województwa płockiego. W latach 1975–1998 miejscowość administracyjnie należała do województwa płockiego.

</doc>
<doc id="359653" url="https://pl.wikipedia.org/wiki?curid=359653" title="Kęsowo">
Kęsowo

Kęsowo (niem. "Kensau") – wieś w Polsce położona w województwie kujawsko-pomorskim, w powiecie tucholskim, w gminie Kęsowo.
Miejscowość jest siedzibą gminy Kęsowo. W latach 1954–1972 wieś należała i była siedzibą władz gromady Kęsowo. W latach 1975–1998 miejscowość administracyjnie należała do województwa bydgoskiego.
Historia.
Obóz Zjednoczenia Niemieckiego.
Obóz dla młodzieży Zjednoczenie Niemieckie zorganizowało w kwietniu 1937 r. w majątku ziemskim sióstr Augusty i Małgorzaty Wehr, na wzór obozów przysposobienia wojskowego. Program zajęć obejmował ćwiczenia gimnastyczne, pracę w folwarku. Organizatora obozu Armina Droßa witano podniesieniem ręki i okrzykiem „Heil”. Wieczorami odbywały się tzw. „Heimabendy”, tj. wieczorki, na których były wykłady, śpiewy, czytano z książek o Niemcach i Hitlerze, m.in. „Mein Kampf”. Uczestników uczono, że „ziemie te mogą wrócić, więc trzeba utrzymać na nich ducha niemieckiego”. W dniu 20 kwietnia urządzony był wieczór z okazji urodzin Hitlera. Czytano wtedy z książek, omawiano życiorys Hitlera i mówiono uczestnikom obozu że „mają tak żyć, jak Hitler uczy”. Na ścianie wisiał obraz Hitlera, otoczony zielenią, a pod nim stała świeca. Dzień wcześniej słuchano w radiu przemówienia Goebbelsa. Ponieważ obóz nie był zameldowany, sąd okręgowy w Chojnicach skazał organizatorów i uczestników obozu oraz właścicielki folwarku, łącznie 22 osoby, na kary od 5 miesięcy do 2 lat pozbawienia wolności oraz umieszczenia w zakładzie poprawczym. W czasie rewizji folwarku znaleziono wiele druków, broszur i ulotek o treści antypolskiej oraz nielegalną broń.
Opis.
Przed I wojną światową mieściła się tutaj „Gospoda pod Dębami” (niem. "Gasthaus zu den Eichen").
Według Narodowego Spisu Powszechnego (III 2011 r.) wieś liczyła 930 mieszkańców. Jest drugą co do wielkości miejscowością gminy Kęsowo. Funkcjonuje tu także parafia Chrystusa Króla.
Sport.
Wieś jest siedzibą "Ludowego Klubu Sportowego Kęsowo" (zał. 2009 r., B klasa, grupa: Bydgoszcz I). Obecnie (sezon 2016/2017), po zakończeniu 11. kolejek rundy jesiennej, "LKS Kęsowo" jest liderem rozgrywek, mając na swym koncie 28 pkt (9 zwycięstw, 1 remis i 1 porażka).

</doc>
<doc id="359654" url="https://pl.wikipedia.org/wiki?curid=359654" title="Kęsów">
Kęsów

Kęsów – wieś sołecka w Polsce położona w województwie świętokrzyskim, w powiecie kazimierskim, w gminie Opatowiec.
W latach 1975–1998 miejscowość administracyjnie należała do województwa kieleckiego.

</doc>
<doc id="359655" url="https://pl.wikipedia.org/wiki?curid=359655" title="Kęsy-Wypychy">
Kęsy-Wypychy

Kęsy-Wypychy – wieś w Polsce położona w województwie mazowieckim, w powiecie pułtuskim, w gminie Gzy.
W latach 1975–1998 miejscowość administracyjnie należała do województwa ciechanowskiego.

</doc>
<doc id="359656" url="https://pl.wikipedia.org/wiki?curid=359656" title="Kęszyca">
Kęszyca

Kęszyca () – wieś w Polsce położona w województwie lubuskim, w powiecie międzyrzeckim, w gminie Międzyrzecz.
Wieś królewska należąca do starostwa międzyrzeckiego, pod koniec XVI wieku leżała w powiecie poznańskim województwa poznańskiego. W latach 1975–1998 miejscowość administracyjnie należała do województwa gorzowskiego.
Położenie.
Kęszyca położona jest 6 kilometrów na południowy zachód od Międzyrzecza. Osada leży w urozmaiconym terenie i otoczona jest lasami. Obok wsi znajdują się pozostałości Międzyrzeckiego Rejonu Umocnionego i rezerwaty przyrody Nietoperek.
Historia.
Wieś o średniowiecznym rodowodzie. W 1328 r. z nadania Władysława Łokietka stanowiła własność biskupa lubuskiego. Szachulcowy kościół wzniesiono na miejscu wcześniejszej drewnianej świątyni w 1728 r. W 1886 r. dobudowano neogotycką wieżę. Na uwagę zasługuje wyposażenie świątyni przeniesione tu z innych kościołów i pochodzące z XVIII w. (obrazy, ołtarz, ławki i dzwon z 1591).

</doc>
<doc id="359657" url="https://pl.wikipedia.org/wiki?curid=359657" title="Kęszyca Leśna">
Kęszyca Leśna

Kęszyca Leśna – wieś sołecka w zachodniej Polsce, w województwie lubuskim, w powiecie międzyrzeckim, w gminie Międzyrzecz.
W latach 1994–1998 miejscowość administracyjnie należała do województwa gorzowskiego.
Położenie.
Miejscowość usytuowana wśród lasów, nad Jeziorem Kęszyckim, 10 km na południowy zachód od Międzyrzecza, na terenie dawnej bazy wojskowej.
Opis.
W 1993 bazę całkowicie opuścili żołnierze rosyjscy, stacjonujący w ramach 3 Samodzielnej Warszawskiej Brygady Łączności Naczelnego Dowództwa. Od lipca 1994 Kęszyca Leśna jest samodzielną miejscowością i siedzibą sołectwa w gminie Międzyrzecz. Znajdują się tutaj: hotel z restauracją, kilka sklepów, remiza OSP z muzeum pożarnictwa, kaplica i przystanek PKS.
Zabytki.
Do wojewódzkiego rejestru zabytków wpisane są:
inne obiekty:

</doc>
<doc id="359658" url="https://pl.wikipedia.org/wiki?curid=359658" title="Kęszyce-Wieś">
Kęszyce-Wieś

Kęszyce-Wieś – wieś w Polsce położona w województwie łódzkim, w powiecie skierniewickim, w gminie Bolimów.
Historia.
W pobliżu miejscowości toczyły się walki podczas bitwy nad rzeką Rawką (zob. bitwa nad Bzurą) podczas I wojny światowej. Znajduje się tutaj cmentarz żołnierzy 129 Pułku Piechoty Armii Niemieckiej. Po stronie rosyjskiej walczył m.in. 9 Syberyjski Pułk Strzelecki. 
W latach 1975–1998 miejscowość administracyjnie należała do województwa skierniewickiego.

</doc>
<doc id="359659" url="https://pl.wikipedia.org/wiki?curid=359659" title="Kęszyn">
Kęszyn

Kęszyn – wieś w Polsce położona w województwie łódzkim, w powiecie piotrkowskim, w gminie Rozprza.
W latach 1975–1998 miejscowość administracyjnie należała do województwa piotrkowskiego.

</doc>
<doc id="359660" url="https://pl.wikipedia.org/wiki?curid=359660" title="Kętrzyno">
Kętrzyno

Kętrzyno (dodatkowa nazwa w j. kaszub. Kãtrzëno) – wieś w Polsce położona w województwie pomorskim, w powiecie wejherowskim, w gminie Linia.
Kętrzyno to wieś kaszubska, leży przy trasie (zawieszonej obecnie) linii kolejowej z Kartuz do Lęborka.
Wieś szlachecka położona była w II połowie XVI wieku w powiecie mirachowskim województwa pomorskiego. W latach 1975–1998 miejscowość administracyjnie należała do województwa gdańskiego.
Hieronim Derdowski wspomniał o Kętrzynie w swoim poemacie "O Panu Czorlińścim co do Pucka po sece jachoł". Z Kętrzyna wywodzi się kaszubska szlachta ewangelicka rodu "Kętrzyńskich" (Wojciech Kętrzyński) herbu Cietrzew.
W latach 1925–1937 zmieniono nazwę miejscowości z "Kantrzyn" na "Kętrzyno".
Podczas zaboru pruskiego wieś nosiła nazwę niemiecką "Kantrschin". 
Dnia 2 września 1939 roku została zaatakowana przez Niemców ze wszystkich stron znajdująca się w tej miejscowości Polska Placówka Straży Granicznej. W powstałej sytuacji w obawie przed całkowitym okrążeniem dowódca placówki sierż. Stachowiak podjął decyzję o wycofaniu się do pobliskiego Tłuczewa, gdzie kontynuowano obronę.
Podczas okupacji niemieckiej nazwa "Kantrschin" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Kontenau".
W okolicy Kętrzyna swoje źródła ma struga Węgorza (dopływ Łeby).
W miejscowości znajduje się rzeźba kaszubskiego demona zwanego Wëkrëkùs, wykonana przez Jana Redźkę na podstawie opracowania "Bogowie i duchy naszych przodków. Przyczynek do kaszubskiej mitologii" Aleksandra Labudy. Jest to jedna z 13 figur szlaku turystycznego „Poczuj kaszubskiego ducha" współfinansowanego ze środków unijnych.
Inne miejscowości o nazwie nawiązującej do rodu "Kętrzyńskich": Kętrzyn

</doc>
<doc id="359661" url="https://pl.wikipedia.org/wiki?curid=359661" title="Klamry">
Klamry

Klamry – wieś w Polsce położona w województwie kujawsko-pomorskim, w powiecie chełmińskim, w gminie Chełmno.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 581 mieszkańców. Była drugą co do wielkości miejscowością gminy Chełmno. Wg stanu na dzień 31.12.2018 r. w Klamrach mieszkało 840 osób. Pod względem liczebności mieszkańców są największym sołectwem w gminie.
Historia.
Wieś założona przez Olędrów w XVII wieku, do XVI wieku wieś nie była wykorzystywana rolniczo. W 1773 r. mieszkało w Klamrach 29 osób, w 1883 r. mieszkało 493. ewangelików i 134. katolików. Od 1785 działa w miejscowości szkoła. W 1916 r. pobudowano rakarnię powiatową. W wiejskiej szkole w 1907 r. wybuchł strajk szkolny.
Zbrodnia w Klamrach.
W okolicznych lasach, od 12 października do 11 listopada 1939 roku oddziały Selbstschutz u dokonywały masakry ludności polskiej z powiatu chełmińskiego. Do 2018 roku udało się ustalić tożsamość ok. 200 ofiar. Liczba osób zamordowanych w Klamrach wzbudza kontrowersje. Większość źródeł podaje, że w Klamrach zamordowano ok. 2,2-5 tys. osób. Zdaniem historyka Tomasza Cerana, liczba ta jest zawyżona. Podczas wojny Niemcy próbowali zatrzeć ślady egzekucji. Podczas ekshumacji odnaleziono fragmenty zapalnika granatu, łuski pocisku i monetę mającą ślady zetknięcia z ogniem.
Zabytki.
Według rejestru zabytków NID na listę zabytków wpisane są:

</doc>
<doc id="359662" url="https://pl.wikipedia.org/wiki?curid=359662" title="Klamy">
Klamy

Klamy – wieś w Polsce położona w województwie mazowieckim, w powiecie białobrzeskim, w gminie Wyśmierzyce.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii Zwiastowania Najświętszej Maryi Panny w Jasionnej.

</doc>
<doc id="359663" url="https://pl.wikipedia.org/wiki?curid=359663" title="Klaniny">
Klaniny

Klaniny (kaszb. "Klôninë") – wieś pogranicza borowiacko-kociewskiego w Polsce położona w województwie pomorskim, w powiecie starogardzkim, w gminie Osieczna w kompleksie leśnym Borów Tucholskich.
W latach 1975–1998 miejscowość administracyjnie należała do województwa gdańskiego.

</doc>
<doc id="359664" url="https://pl.wikipedia.org/wiki?curid=359664" title="Klapka">
Klapka

Klapka – wieś w Polsce położona w województwie łódzkim, w powiecie wieluńskim, w gminie Biała.
W latach 1975–1998 miejscowość administracyjnie należała do województwa sieradzkiego. W 2011 roku we wsi Klapka liczba mieszkańców wynosiła 132.

</doc>
<doc id="359665" url="https://pl.wikipedia.org/wiki?curid=359665" title="Klarów">
Klarów

Klarów – kolonia w Polsce położona w województwie lubelskim, w powiecie łęczyńskim, w gminie Milejów.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Milejów.

</doc>
<doc id="359666" url="https://pl.wikipedia.org/wiki?curid=359666" title="Klarynowo">
Klarynowo

Klarynowo – osada w Polsce położona w województwie kujawsko-pomorskim, w powiecie sępoleńskim, w gminie Więcbork.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 129 mieszkańców. Jest piętnastą co do wielkości miejscowością gminy Więcbork.

</doc>
<doc id="359667" url="https://pl.wikipedia.org/wiki?curid=359667" title="Klasak Duży">
Klasak Duży

Klasak Duży – wieś w Polsce położona w województwie łódzkim, w powiecie wieluńskim, w gminie Skomlin.
W latach 1975–1998 miejscowość administracyjnie należała do województwa sieradzkiego.

</doc>
<doc id="359668" url="https://pl.wikipedia.org/wiki?curid=359668" title="Klaskawa">
Klaskawa

Klaskawa – wieś borowiacka w Polsce, położona w województwie pomorskim, w powiecie chojnickim, w gminie Czersk. Wraz ze wsią Struga tworzy sołectwo Klaskawa. 
W latach 1975–1998 miejscowość administracyjnie należała do województwa bydgoskiego.

</doc>
<doc id="359669" url="https://pl.wikipedia.org/wiki?curid=359669" title="Klaski">
Klaski

Klaski – wieś w Polsce położona w województwie mazowieckim, w powiecie pułtuskim, w gminie Pokrzywnica.
W latach 1975–1998 miejscowość administracyjnie należała do województwa ciechanowskiego.
Demografia.
Dane za rok 2009:

</doc>
<doc id="359670" url="https://pl.wikipedia.org/wiki?curid=359670" title="Klasztorek">
Klasztorek

Klasztorek (do 31 grudnia 2002 "Klasztorne", niem. "Klösterchen") – wieś w Polsce położona w województwie pomorskim, w powiecie kwidzyńskim, w gminie Gardeja, na wąskim przesmyku lądowym pomiędzy jeziorami Klasztornym i Leśnym. 
W latach 1975–1998 miejscowość administracyjnie należała do województwa elbląskiego. 1 stycznia 2003 nastąpiła zmiana nazwy z "Klasztorne" na "Klasztorek".

</doc>
<doc id="359671" url="https://pl.wikipedia.org/wiki?curid=359671" title="Klatka (województwo łódzkie)">
Klatka (województwo łódzkie)

Klatka – wieś w Polsce położona w województwie łódzkim, w powiecie wieruszowskim, w gminie Wieruszów.
W latach 1975–1998 miejscowość administracyjnie należała do województwa kaliskiego.

</doc>
<doc id="359672" url="https://pl.wikipedia.org/wiki?curid=359672" title="Klaudyn">
Klaudyn

Klaudyn – wieś w Polsce położona w województwie mazowieckim, w powiecie warszawskim zachodnim, w gminie Stare Babice.
W latach 1975–1998 miejscowość administracyjnie należała do województwa warszawskiego.
Nazwa miejscowości pochodzi od Klaudyny z Działyńskich Potockiej żony Bernarda Potockiego, która stała się właścicielką części dóbr Babice otrzymanych w ramach układu pomiędzy jej mamą Justyną Działyńską a jej dziećmi z 1826 roku. Klaudyna z Działyńskich Potocka jest założycielką Komitetu Dobroczynności Dam Polskich otaczającego swą opieką udających się na emigrację po Powstaniu Listopadowym. Dla uczczenia pamięci zmarłej Adam Mickiewicz kazał zrobić obrączki z napisem "Klaudyno módl się za nami" a poeci Cyprian Kamil Norwid, Wincenty Pol i Edward Odyniec poświęcili jej swoje wiersze.
Folwark w Klaudynie stał w pobliżu kapliczki przy ulicy Sikorskiego.
W 1939 wieś przechodziła z rąk do rąk w czasie obrony Warszawy. Jedna z głównych ulic nazwana jest na cześć plut. Józefa Ciećwierza pseudonim "Cicha jabłoń" działającego w konspiracji w oddziale por. Zygmunta Sokołowskiego ps. "Zetes". Plutonowego Józefa Ciećwierza aresztowanego w święto Trzech Króli 6 stycznia 1944 roku przez gestapo stacjonujące w Zaborowie i tam zamordowano.
W latach 50. XX w. powstała tutaj wojskowa jednostka radiolokacyjna, a część mieszkańców pracowała przy jej obsłudze (jednostka zlikwidowana w latach 2003-2004). Od początku lat 90. nasila się tu zabudowa domami jednorodzinnymi.
W lesie przy ulicy Karola Szymanowskiego znajduje się obelisk upamiętniający brutalnie zamordowanego wojskowego - Andrzeja Szmidta. Do zabójstwa doszło w Klaudynie na krótko przed II wojną światową (w różnych źródłach można znaleźć datę 27 marca 1939 roku i 28 marca 1938 roku).
Podczas budowy drogi znaleziono szpilę z brązu o długości ok. 25 cm z kultury łużyckiej, prawdopodobnie z około 750 p.n.e.
Na wschód od Klaudyna znajduje się wysypisko śmieci (144 m n.p.m.). Od 1 stycznia 2017 roku nie są na nim składowane odpady. Do Klaudyna można dojechać autobusami linii 712 oraz L-6.

</doc>
<doc id="359673" url="https://pl.wikipedia.org/wiki?curid=359673" title="Klątwy">
Klątwy

Klątwy – wieś w Polsce, położona w województwie lubelskim, w powiecie tomaszowskim, w gminie Tyszowce.
W latach 1975–1998 miejscowość administracyjnie należała do województwa zamojskiego.
Wieś starostwa tyszowieckiego w XVIII wieku. 

</doc>
<doc id="359674" url="https://pl.wikipedia.org/wiki?curid=359674" title="Klebark Mały">
Klebark Mały

Klebark Mały (niem. "Klein Kleeberg") – wieś w Polsce położona w województwie warmińsko-mazurskim, w powiecie olsztyńskim, w gminie Purda. W latach 1975–1998 miejscowość administracyjnie należała do województwa olsztyńskiego.
Wieś powstała w 1587 r. w wyniku podziału Klebarka na Klebark Wielki i Klebark Mały, w trakcie nowej kolonizacji wsi, położona ok. 3 km na północny zachód od Klebarka Wielkiego, przy drodze do Olsztyna. We wsi znajduje się dawny budynek szkoły (podlega ochronie zabytkowej), stare budownictwo wiejskie, dwie zabytkowe kapliczki oraz stanowisko archeologiczne na południe od wsi.
Historia.
Wcześniej w miejscu Klebarka znajdowała się osada pruska (jeszcze na przełomie XIV i XV wieku większość mieszkańców stanowili Prusowie). W dokumentach Klebark wspominany jest już w roku 1352. Klebark ("Cleberg") lokowany był w 1357 roku przez Kapitułę Warmińską na prawie chełmińskim, na 60 włókach (około tysiąc ha). Należało do niej Jezioro Klebarskie (271,22 ha) wówczas zwane "Amelung". Zasadźcą był Prus Johannes. Zasadźca otrzymał 8 wolnych łanów a osadnicy 52 łany z 14 okresem wolnizny (okresu wolnego od opłat czynszowych).
W XV wieku, podczas wojny trzynastoletniej, wieś uległa całkowitemu zniszczeniu (w 1455 r.).
Po zniszczeniach i wyludnieniu z czasów wojny polsko-krzyżackiej akcję rekolonizacyjną w 1517 r. i 1521 r. prowadził Mikołaj Kopernik (jako administrator kapituły warmińskiej, rezydujący w Olsztynie). Osadnicy pochodzili z terenów Polski. Jednakże osadnictwo organizowane było w dwóch miejscach, w wyniku czego dokonał się podział na dwie osobne wsie: Klebark Wielki (zwany też Starym – "Alt Cleberg") i Klemark Mały ((zwany też Nowym Klebarkiem – "Neti Cleberg"). Kapituła warmińska przywilejem z 4 września 1587 r. usankcjonowała podział na dwie równe części, po 30 łanów każda, w tym po 4 łany sołeckie. Współczesna nazwy wsi (Klebark Mały i Wieki) ukształtowały się w XVII w.
Pod jedną z kapliczek został pochowany mieszkaniec Klebarka Małego, zabity przez żołnierzy radzieckich w 1945 r. Zachowała się lastrikowa rama, wskazująca na dawny pochówek.

</doc>
<doc id="359675" url="https://pl.wikipedia.org/wiki?curid=359675" title="Klebark Wielki">
Klebark Wielki

Klebark Wielki (niem. "Groß Kleeberg") – wieś w Polsce położona w województwie warmińsko-mazurskim, w powiecie olsztyńskim, w gminie Purda.
Do 1954 roku siedziba gminy Klebark. W latach 1954–1972 wieś należała i była siedzibą władz gromady Klebark Wielki. W latach 1975–1998 miejscowość administracyjnie należała do województwa olsztyńskiego.
Wieś leży nad Jeziorem Klebarskim, na niewielkich pagórkach, otoczona starym drzewostanem i polami uprawnymi, na trasie z Olsztyna do Giław w odległości ok. 9 km od Olsztyna.
Historia.
Przed lokacją Klebarka w tym miejscu znajdowała się osada pruska. Wieś tę wzmiankowano w 1352 r. w dokumentach dotyczących założenia majątku w Klewkach. Wieś pod nazwą Cleberg lokowana była w 1357 roku przez warmińską kapitułę na prawie chełmińskim na 60 włókach (około tysiąc ha). Należało do niej Jezioro Klebarskie (271,22 ha) wówczas zwane "Amelung". Zasadźcą był Prus Johannes. Zasadźca otrzymał 8 włók wolnych o czynszu, a osiedleni chłopi – 52 łany czynszowe (każdy po 1-4 włók) z 14 latami wolnizny. Wieś należała początkowo do parafii w Klewkach. Sołtys (pierwszym był zasadźca Johannes) otrzymał, oprócz ziemi wolnej od czynszu, prawo do połowu ryb w jeziorze oraz do pobierania połowy czynszu z karczmy. Później pobierał także podatki dla Kapituły i dziesięciny dla proboszcza.
Jeszcze na przełomie XIV i XV wieku większość mieszkańców stanowili Prusowie. Ludność polska z Mazowsza i ziemi chełmińskiej zaczęła się tu osiedlać na przełomie XIV i XV wieku. Na początku XVI wieku kazania w wygłaszano w języku polskim i pruskim.
Kościół zbudowano prawdopodobnie po 1400, a w 1420 przybył tu nowy proboszcz Georg Hese objął parafię po poprzedniku Jakubie Rogenschutzu.
W XV wieku, podczas wojny trzynastoletniej, wieś uległa całkowitemu zniszczeniu (w 1455 zniszczyli ją Krzyżacy pod wodzą "Jerzego von Schlibena"), ale kościół ocalał. Również w czasie wojny polsko-krzyżackiej (1519–21) wieś została zniszczona. Po zniszczeniach i wyludnieniu akcje rekolonizacyjną w 1517 i 1521 prowadził Mikołaj Kopernik (jako administrator kapituły warmińskiej, rezydujący w Olsztynie). Osadnicy pochodzili z terenów Polski. Nowe osadnictwo rozpoczęto w dwóch miejscach, wskutek czego powstały dwie wsie: Klebark Wielki (zwany też Starym – Alt Cleberg) i Klebark Mały (zwany też Nowym Klebarkiem – Neu Cleberg). Kapituła warmińska przywilejem z 4 września 1587 usankcjonowała podział na dwie części po 30 włók każda, w tym 4 sołeckie. Pierwotną, drewnianą budowlę świątyni zastąpiono murowanym budynkiem w 1580 r.
W II połowie XIX wieku Klebark Wielki był wsią kościelną i zarazem gminną. Jego zabudowa z tego okresu przetrwała do dziś.
Od 1945 roku Klebark należy do Polski.
W Klebarku Wielkim urodził się Jan Liszewski, a związani ze wsią byli: Robert Bilitewski, ks. Paweł Chmielewski, Jadwiga Hosenberg.
Mieszkańcy wsi.
1773.
Według katastru podatkowego z 1773, sporządzonego przez urzędników pruskich po zaborze Warmii, Klebark Wielki był wsią szarwarczną na 30 łanach, z których 6 stanowiło uposażenie proboszcza "Macieja Ludwiga". Karczma, którą obsługiwał Józef Doliwa, była własnością polskiej rodziny szlacheckiej "Grzymałów" z Tracka. We wsi był nauczyciel o nazwisku "Jackowski". We wsi było dwóch kowali (nazwisko jednego z nich to "Jeski") oraz krawiec o nazwisku "Matrowski". Wieś w tym czasie liczyła 161 mieszkańców.
1935.
W 1935 mieszkało we wsi 377 katolików (w całej parafii 2400), z których 27 uważało język polski za swój macierzysty, a 105 posługiwało się językiem polskim i niemieckim. Działało polskie Towarzystwo Młodzieży, 4 osoby należały do Związku Polaków w Niemczech. Nabożeństwa odprawiano tu na przemian po polsku i po niemiecku.

</doc>
<doc id="359676" url="https://pl.wikipedia.org/wiki?curid=359676" title="Klecewko">
Klecewko

Klecewko – osada w Polsce położona w województwie pomorskim, w powiecie kwidzyńskim, w gminie Ryjewo przy drodze wojewódzkiej nr 608.
Wieś szlachecka położona była w II połowie XVI wieku w województwie malborskim. W latach 1975–1998 miejscowość administracyjnie należała do województwa elbląskiego.

</doc>
<doc id="359677" url="https://pl.wikipedia.org/wiki?curid=359677" title="Klecin">
Klecin

Klecin (dawniej niem. "Klettendorf") – wieś w Polsce położona w województwie dolnośląskim, w powiecie świdnickim, w gminie Marcinowice.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Szlaki rowerowe.
Jest 111,7 km polskiego fragmentu dalekosiężnej trasy rowerowej EuroVelo 9 (szlak rowerowy R-9): Bałtyk-Adriatyk.
Kalendarium.
Źródło: "Kalendarium Historyczne Gmin: Dzierżoniów, Marcinowice, Mietków, Niemcza, Sobótka", Fabisiak W.

</doc>
<doc id="359678" url="https://pl.wikipedia.org/wiki?curid=359678" title="Klecza">
Klecza

Klecza – wieś w Polsce położona w województwie dolnośląskim, w powiecie lwóweckim, w gminie Wleń.
Położenie.
Klecza to niewielka wieś leżąca na Pogórzu Izerskim, na południowo-wschodnim skraju Wzgórz Radomickich, na wysokości około 350-440 m n.p.m.
Podział administracyjny.
W latach 1975–1998 miejscowość administracyjnie należała do województwa jeleniogórskiego.

</doc>
<doc id="359679" url="https://pl.wikipedia.org/wiki?curid=359679" title="Kleczanów">
Kleczanów

Kleczanów – wieś w Polsce położona w województwie świętokrzyskim, w powiecie sandomierskim, w gminie Obrazów.
Prywatna wieś duchowna "Kliczanów" położona była w drugiej połowie XVI wieku w powiecie sandomierskim województwa sandomierskiego. W latach 1954–1972 wieś należała i była siedzibą władz gromady Kleczanów. W latach 1975–1998 miejscowość administracyjnie należała do województwa tarnobrzeskiego.
Przez miejscowość przebiega droga krajowa nr 77 z Lipnika do Przemyśla.
Przez wieś przechodzi zielony szlak turystyczny z Chańczy do Pielaszowa.
Historia.
Kleczanów to jedna z najstarszych miejscowości w regionie.
W 2013 odkryty tu został datowany na 5000 lat wstecz grób ludności kultury złockiej, której ślady do tej pory znane były jedynie z okolic Sandomierza i niewielkiej enklawy pod Pacanowem. Pochodzący z końca środkowego neolitu pochówek ma postać grobu niszowego, z pionowym szybem długości 1,5 m, który prowadzi do wydrążonej w lessowym podłożu niszy o wymiarach ok. 1,8 x 2,3 m, której płaskie dno znajduje się na głębokości ok. 2 m. Wewnątrz badacze natrafili na należące do kobiety kości i kilka innych drobnych artefaktów. 
Na terenie wsi znajduje się również odkryte w miejscowym lesie cmentarzysko kurhanowe dawnej osady pochodzące co najmniej z IX wieku.
Jak podaje Jan Długosz tutejsza parafia została założona w 990 r. Według miejscowej tradycji, Kleczanów mógł mieć nawet status miasta. W 1240 r. został jednak całkowicie zniszczony podczas najazdu Tatarów. Ludność Kleczanowa została wymordowana, zniszczeniu uległ też pierwotny kościół. Kolejny najazd tatarski nastąpił w 1287 r. Na przełomie XIII i XIV wieku wieś została odbudowana. Do 1819 r. była własnością klasztoru Norbertanek, najpierw w Krzyżanowicach, a potem w Busku.
Pod koniec XVII wieku, rozebrano dawny kościół i wzniesiono nowy, który stoi w Kleczanowie do dzisiaj.
W latach 1864–1919 folwark we wsi Kleczanów należał do rosyjskiego administratora, Chruszczewa, który otrzymał majątek w tej okolicy, w nagrodę za tłumienie powstania styczniowego. W 1919 r. majątek w Kleczanowie został rozparcelowany. W lesie obok Kleczanowa znajdują się zbiorowe groby partyzantów wymordowanych przez Niemców w latach 1939 do 1945. Największa mogiła znajduje się na brzegu lasu od strony Opatowa. Spoczywa w niej 29 ofiar czterech egzekucji. Najwięcej, bo aż 20 osób rozstrzelano 19 kwietnia 1944 roku. Druga mogiła, w której spoczywa pięć osób rozstrzelanych 24 sierpnia 1943, znajduje się na początku lasu od strony Sandomierza.

</doc>
<doc id="359680" url="https://pl.wikipedia.org/wiki?curid=359680" title="Kleczkowo">
Kleczkowo

Kleczkowo – wieś w Polsce położona w województwie mazowieckim, w powiecie ostrołęckim, w gminie Troszyn.
Leży nad rzeką Ruż.
Historia.
Miejscowość powstała na przełomie XIV/XV wieku jako wieś. W 1429 pierwszy kościół funduje tu Sobessantius – Sobiesąd Tyszka herbu Trzaska – sędzia ziemski łomżyński, dziedzic wsi. W 1512 r., staraniem księdza Stanisława z Budnego z fundacji Jakuba Kleczkowskiego, wzniesiono tu trójnawową bazylikę, wkrótce potem przekształconą na pseudohalę zbliżoną do kościoła w Wiźnie. Wieś w pierwszej połowie XVI wieku otrzymała prawa miejskie, lecz na skutek niekorzystnych warunków nie rozwinęła się w miasto.
Wieś szlachecka położona była w drugiej połowie XVI wieku w powiecie ostrołęckim ziemi łomżyńskiej.
W latach 1921–1939 wieś leżała w województwie białostockim, w powiecie ostrołęckim, w gminie Troszyn. 1 kwietnia 1939 roku wchodzące w skład powiatu ostrołęckiego Kleczkowo przyłączono do województwa warszawskiego.
Według Powszechnego Spisu Ludności z 1921 roku wieś zamieszkiwało 490 osób, 465 było wyznania rzymskokatolickiego a 25 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 76 budynków mieszkalnych. Miejscowość należała do miejscowej parafii rzymskokatolickiej. Podlegała pod Sąd Grodzki w Ostrołęce i Okręgowy w Łomży; we wsi mieścił się urząd pocztowy, który obsługiwał dużą część terenu gminy Troszyn.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką i weszła w skład Białoruskiej Socjalistycznej Republiki Radzieckiej (tzw. Zachodnia Białoruś). Po agresji III Rzeszy na ZSRR, w czerwcu 1941 Kleczkowo znalazło się pod okupacją niemiecką. Miejscowość została włączona w skład prowincji Prusy Wschodnie (Ostpreußen): , Regierungsbezirk Zichenau (Rejencja Ciechanowska) III Rzeszy.
W latach 1954–1968 wieś należała i była siedzibą władz gromady Kleczkowo, po jej zniesieniu w gromadzie Piski. W latach 1975–1998 miejscowość administracyjnie należała do województwa ostrołęckiego.
W miejscowości znajduje się kościół, który jest siedzibą parafii św. Wawrzyńca.
Zabytki.
Do rejestru zabytków na terenie wsi Kleczkowo wpisane są:

</doc>
<doc id="359681" url="https://pl.wikipedia.org/wiki?curid=359681" title="Klejdyty">
Klejdyty

Klejdyty – wieś w Polsce położona w województwie warmińsko-mazurskim, w powiecie lidzbarskim, w gminie Kiwity.
W latach 1975–1998 miejscowość administracyjnie należała do województwa olsztyńskiego.

</doc>
<doc id="359682" url="https://pl.wikipedia.org/wiki?curid=359682" title="Klejniki">
Klejniki

Klejniki (historyczna i miejscowa nazwa: "Kleniki", białorus.: "Кленікі") – wieś w Polsce położona w województwie podlaskim, w powiecie hajnowskim, w gminie Czyże.
Wieś jest siedzibą prawosławnej parafii Wniebowstąpienia Pańskiego, a wierni kościoła rzymskokatolickiego należą do parafii Wniebowzięcia Najświętszej Maryi Panny i św. Stanisława Biskupa i Męczennika w Narwi.
Historia.
Wieś powstała przy trakcie królewskim łączącym Bielsk Podlaski z Grodnem. 
Pierwsza cerkiew na terenie wsi istniała w XVI wieku. Następna świątynia, zbudowana w 1793, została przeniesiona na teren cmentarza w Koźlikach, natomiast cerkiew z 1883 spłonęła w 1973. Na miejscu dwóch poprzednich świątyń zbudowano obecną, murowaną cerkiew pod wezwaniem Wniebowstąpienia Pańskiego, siedzibę miejscowej parafii prawosławnej. Wzniesiona w latach 1974–1988 cerkiew została zaprojektowana przez Irenę Małafiejew i Adama Stalony-Dobrzańskiego, natomiast witraże i ołtarz wykonali mieszkańcy. Świątynię otacza ogrodzenie z końca XIX wieku.
W latach 1952–1954 miejscowość należała i była siedzibą gminy Klejniki. W latach 1954–1972 wieś należała i była siedzibą władz gromady Klejniki. W latach 1975–1998 miejscowość administracyjnie należała do województwa białostockiego.
Wieś w 2011 roku zamieszkiwały 452 osoby.
Demografia.
Według Pierwszego Powszechnego Spisu Ludności z 1921 roku Klejniki były wsią liczącą 128 domów i 636 mieszkańców (318 kobiet i 318 mężczyzn). Większość mieszkańców miejscowości zadeklarowała wówczas wyznanie prawosławne (628 osób), pozostali zgłosili kolejno: wyznanie mojżeszowe (4 osoby) i wyznanie rzymskokatolickie (4 osoby). Podział religijny mieszkańców miejscowości całkowicie pokrywał się z ich strukturą narodowo-etniczną, bowiem większość mieszkańców miejscowości podała narodowość białoruską (632 osoby), zaś reszta zadeklarowała narodowość polską (4 osoby). W okresie międzywojennym wieś znajdowała się w gminie Pasynki. We wsi, w środkowej jej części, znajdował się folwark własności Makawiejewskich.
Architektura.
Oprócz cerkwi Wniebowstąpienia Pańskiego, na skrzyżowaniu dróg znajduje się zbudowana na planie kwadratu murowana kaplica św. Mikołaja Cudotwórcy wybudowana w 1895 roku. Około kilometra na północ, na powierzchni 5 ha, ulokowany został cmentarz prawosławny na którym znajduje się cerkiew Przemienienia Pańskiego z 1914 roku wraz z dzwonnicą.
We wsi spotkać można rzadki w tym regionie typ kapliczki przydrożnej.

</doc>
<doc id="359683" url="https://pl.wikipedia.org/wiki?curid=359683" title="Klejnowo">
Klejnowo

Klejnowo – wieś w Polsce położona w województwie warmińsko-mazurskim, w powiecie braniewskim, w gminie Braniewo.
W latach 1975–1998 miejscowość administracyjnie należała do województwa elbląskiego. Wieś znajduje się w historycznym regionie Warmia.

</doc>
<doc id="359684" url="https://pl.wikipedia.org/wiki?curid=359684" title="Klejnówko">
Klejnówko

Klejnówko (niem. "Klenau-Gut") – osada w Polsce położona w województwie warmińsko-mazurskim, w powiecie braniewskim, w gminie Braniewo.
W latach 1975–1998 miejscowość administracyjnie należała do województwa elbląskiego. Osada znajduje się w historycznym regionie Warmia.
Zobacz też: Klejnowo

</doc>
<doc id="359685" url="https://pl.wikipedia.org/wiki?curid=359685" title="Klejwy">
Klejwy

Klejwy – wieś w Polsce, położona w województwie podlaskim, w powiecie sejneńskim, w gminie Sejny.
W latach 1975–1998 wieś administracyjnie należała do województwa suwalskiego.
Wieś szlachecka położona była w końcu XVIII wieku w powiecie grodzieńskim województwa trockiego. Za Królestwa Polskiego istniała wiejska gmina Klejwy.
Zabytki.
Do rejestru zabytków Narodowego Instytutu Dziedzictwa wpisane są następujące obiekty:

</doc>
<doc id="359686" url="https://pl.wikipedia.org/wiki?curid=359686" title="Klekacz">
Klekacz

Klekacz – wieś w Polsce położona w województwie lubelskim, w powiecie tomaszowskim, w gminie Tomaszów Lubelski.
W latach 1975–1998 miejscowość administracyjnie należała do województwa zamojskiego.
W miejscowości znajduje się kurhan eksplorowany w 2005 roku przez grupę studentów pod kierunkiem dr Haliny Taras z UMCS i mgr Jolanty Bagińskiej z Muzeum Regionalnego w Tomaszowie Lubelskim. 

</doc>
<doc id="359687" url="https://pl.wikipedia.org/wiki?curid=359687" title="Klekotna">
Klekotna

Klekotna (dodatkowa nazwa w j. niem. Charlottenthal) – wieś w Polsce położona w województwie opolskim, w powiecie oleskim, w gminie Dobrodzień.
W latach 1975–1998 miejscowość administracyjnie należała do województwa częstochowskiego.
W skład miejscowości wchodzą osady: Kątne, Lubojańskie, Świerkle i Wiesiądry.
Położenie.
Klekotna rozciąga się w północno-wschodniej części gminy Dobrodzień na obszarze o najwyższych wysokościach (ok. 275 m n.p.m.), na Progu Woźnickim i obniżeniu Liswarty-Prosny. Występują tu słabe gleby. Przez północną część wsi przepływa Potok Łomnicki. W okolicznych lasach zaczyna swój bieg rzeka Myślina. Te rolno-łąkowo-leśne tereny stanowią siedliska cennych gatunków ptaków. 
Nieopodal miejsca zwanego Karsonkami znajduje się najstarszy w gminie dąb szypułkowy - pomnik przyrody o obwodzie 626 cm liczący ponad 350 lat. Malownicze okolice miejscowości kuszą turystów do rekreacji na świeżym powietrzu. Lasy wsi to również ulubione miejsca zbieraczy grzybów.
Historia.
W 1911 r. założono w miejscowości ochotniczą straż pożarną. 
W wyniku plebiscytu przeprowadzonego 20 marca 1921 roku za przynależnością do Polski opowiedziało się 106 mieszkańców Klekotnej na ogólną liczbę 159 głosujących (53 osoby głosowały za przynależnością do Niemiec).
Od grudnia 1945 r. Klekotna leżała w gminie Sieraków, powiat dobrodzieński (wydzielony w marcu 1945 r. z powiatu lublinieckiego), województwo śląsko-dąbrowskie. Gmina Sieraków została zniesiona w 1954 r. wraz z reformą, więc miejscowość należała do gromady Sieraków w powiecie lublinieckim, województwo katowickie (stalinogrodzkie do 1956 r.).
Od 1 stycznia 1973 r. miejscowość należy do gminy Dobrodzień. Od 29 grudnia 1990 r. istnieje sołectwo Klekotna jako jednostka pomocnicza gminy.
Mieszkańcy należą do parafii pw. św. Mikołaja i św. Małgorzaty w Wysokiej, a na nabożeństwa uczęszczają do kościoła filialnego w Kolonii Łomnickiej. Patronami Klekotnej są św. Jan i św. Paweł.

</doc>
<doc id="359688" url="https://pl.wikipedia.org/wiki?curid=359688" title="Klekotowo (województwo podlaskie)">
Klekotowo (województwo podlaskie)

Klekotowo – wieś w Polsce położona w województwie podlaskim, w powiecie siemiatyckim, w gminie Siemiatycze.
Wieś posiadała w 1673 roku wojewodzina wileńska Anna Barbara Sapieżyna, leżała w ziemi drohickiej województwa podlaskiego w 1795 roku. Wchodziła w skład klucza siemiatyckiego księżnej Anny Jabłonowskiej. Według Pierwszego Powszechnego Spisu Ludności z 1921 roku Klekotowo było wsią liczącą 26 domów i zamieszkałą przez 145 osób (64 kobiety i 81 mężczyzn). Większość mieszkańców miejscowości (130 osób) zadeklarowała wyznanie prawosławne, pozostali podali kolejno: wyznanie mojżeszowe (8 osób) i wyznanie rzymskokatolickie (7 osób). Pod względem narodowościowym większość stanowili mieszkańcy narodowości białoruskiej (131 osób); reszta zgłosiła narodowość polską (14 osób). W okresie międzywojennym miejscowość znajdowała się w powiecie bielskim.
W latach 1975–1998 miejscowość administracyjnie należała do województwa białostockiego.
Mieszkańcy utrzymują się głównie z prowadzenia niewielkich gospodarstw rolnych i hodowli zwierząt (krów).
W strukturze Kościoła prawosławnego wieś podlega parafii pw. św. Mikołaja w Drohiczynie.

</doc>
<doc id="359689" url="https://pl.wikipedia.org/wiki?curid=359689" title="Klekowiec">
Klekowiec

Klekowiec – przysiółek wsi Bobry w Polsce położona w województwie łódzkim, w powiecie radomszczańskim, w gminie Radomsko, miejscowość w dolinie rzeki Warty, położona w pobliżu potoku Brylisko.
Historia.
W pobliżu potoku Brylisko w przeszłości zlokalizowane były dwa młyny wodne: na gruntach tzw. Dębnica znajdował się Brzilski młyn (od nazwiska młynarzy Brel) i 0,5 km w dół strumienia w kierunku Warty drugi młyn zwany Klek. Młyn Brzilski istniał do poł. XVI w., zaś młyn Klek tylko przez krótki okres na początku XVII w. Obszar ten stanowił część królewszczyzny zwanej starostwem radomskowskim i jako taki w tekstach źródłowych wspominany jest wraz z pobliskim Radomskiem. Młyn Klek miał stanowić uposażenie szpitala przy nieistniejącym już kościele św. Ducha w Radomsku.
Nazwę miejscowości wyprowadza się od nazwy drugiego młyna Klek, od którego nazwę wzięła rodzina młynarzy Klekowieckich alias Klekowskich i z czasem przeniesiona została na inną osadę młynarską Osty, zlokalizowaną nad Radomką, którą dla odróżnienia zaczęto nazywać Klekotowe. W XVIII w. miejscowość nazywana była Pustkowie Klekowiec, zaś na pocz. XIX w. Klikowiecka Wola.
W latach 1975–1998 miejscowość administracyjnie należała do województwa piotrkowskiego.

</doc>
<doc id="359690" url="https://pl.wikipedia.org/wiki?curid=359690" title="Klembów">
Klembów

Klembów – wieś w Polsce położona w województwie mazowieckim, w powiecie wołomińskim, w gminie Klembów.
Prywatna wieś szlachecka "Klembowo" położona była w drugiej połowie XVI wieku w powiecie kamienieckim ziemi nurskiej województwa mazowieckiego. W latach 1954–1972 wieś należała i była siedzibą władz gromady Klembów, następnie gminy Klembów. W latach 1975–1998 miejscowość administracyjnie należała do województwa ostrołęckiego.
Miejscowość jest siedzibą gminy Klembów.
Przez miejscowość przepływa rzeka Cienka, dopływ Rządzy.
W Klembowie znajduje się przystanek kolejowy Klembów, kościół, poczta, ZS im. gen. dyw. Franciszka Żymirskiego w Klembowie, boisko wielofunkcyjne, plac zabaw.
Historia.
Na terenie Klembowa odnaleziono gliniane urny z prochami zmarłych jeszcze z czasów pogańskich; odkryto także szczątki murowanych zabudowań, a także fragment brukowanej uliczki z przełomu XI i XII wieku.
Pierwsze wzmianki o Klembowie mówią o jego przynależności do dóbr książąt mazowieckich. Żyjący w latach 1455-1495 książę Janusz II, w nagrodę za zasługi wyświadczone dworowi książęcemu, uwolnił od ciążących podatków rozległe dobra należące wówczas do Świętosława: Pruszkowo, Wolicę i Pęczyska. Około roku 1470, po śmierci Świętosława, jego synowie podzielili spuściznę między siebie: Pruszkowo i Krzewiączyno trafiły w ręce Piotra i Mikołaja, zaś wsie Wolica, Kłębowo i Jasienica i pozostałe - Jana, Sasina i Jędrzeja.
Parafia Klembów została erygowana w I poł. XIV wieku. Niektórzy z badaczy wskazują nawet rok 1075, gdyż parafia znajduje się w wykazach archidiecezji gnieźnieńskiej, do której pierwotnie należała. Fundatorem drewnianego kościoła pod wezwaniem św. Klemensa był niejaki Woliński. Konsekracji świątyni za panowania Kazimierza Wielkiego dokonał biskup płocki Klemens Pierzchała. W 1445 roku z parafii Klembów została wydzielona nowa parafia - Dąbrówka. 17 marca 1629 roku biskup płocki Stanisław Łubieński konsekrował nowo zbudowaną świątynię klembowską; wraz z całym wyposażeniem spłonęła ona w 1656 roku. Nowy kościół powstał w dwa lata później dzięki Wojciechowi Mościckiemu, kanonikowi klembowskiemu, Samuelowi Czosnowskiemu i rodzinie Wolińskich.
Wkrótce kościół ponownie został zniszczony, ale tym razem ucierpiała także osada: w roku 1667 zaatakowali Szwedzi i wojska kozackie księcia Bogusława Radziwiłła. Po remoncie świątynię konsekrował biskup Andrzej Chryzostom Załuski w III niedzielę po Wielkanocy 1699 roku. Szczegółowe informacje o parafii i kościele przekazują akta wizytacji generalnej z 1775 roku przeprowadzonej przez Antoniego Górskiego, kanonika płockiego. Z akt tych dowiadujemy się, że kościół był "drewniany, w kwadrat wystawiony, stary (...), do reperacji niezdatny, nowy fundować potrzeba. W ścianach już są dyle w niektórych miejscach popróchniałe."
W tym czasie fundatorami kościoła byli: Dominik Sobolewski, łowczy nurski, i Teresa Młocka, starościna zakroczymska. Proboszczem parafii Klembów od 1758 roku był ks. Józef Kownacki. Do parafii należało dwadzieścia wiosek: Klembowo, Zamoście, Łysobyki, Jasienica, Jażwie, Kobiel, Miąsze, Międzyleś, Szczepanek, Lipka, Dobczyn, Krajewo (Kraszew), Rasztowo, Borki, Roszczep, Krusze, Tłuszcze, Kozły, Wola Rasztowska.
Według sporządzonego w latach 1783-1785 Regestru Diecezji przez ks. Franciszka Czajkowskiego, właścicielami poszczególnych wiosek parafii byli: Stanisław Sobolewski, podkomorzy warszawski (Klembów, Borki, Jasienica, Krusze, Kur (karczma), Łysobyki, Miąsze), Sobolewscy i Zambrzycki (Cisie, Jażwie, Szczepanek), Zambrzycki (Kobiel, Międzylesie), Józef Młocki, starosta zakroczymski (Roszczep. Wola Rasztowska), Młocki, generał adiutant (Dobczyn, Kraszew, Pasek-młyn, Rasztów), Czarnowski, podstoli (Kozły), Olizar (Lipka, Zamoście), Tarnowski, starosta sulejewski (Kłuściec, czyli królewszczyzna).
Koniec wieku XVIII był dla klembowskiego kościoła trudny: w kraju wybuchła insurekcja Kościuszki, a świątynia bardzo zubożała, ponieważ parafia przekazywała na cele wojenne złote i srebrne naczynia liturgiczne oraz wota ołtarzowe.
W latach 1791-1822 Klembów był własnością rodziny Czarnockich. W 1822 roku gen. Franciszek Żymirski nabył od Franciszka Ksawerego Czarnockiego dobra klembowskie z przyległościami położonymi w powiecie stanisławowskim (na południowy wschód od Radzymina). Dobra te były częścią dużej własności ziemskiej podczaszego ziemi drohickiej, Jana Czarnockiego. Po jego śmierci przeszły one na własność syna Czarnockiego, który niestety nie był dobrym gospodarzem. Wielu folwarkom szybko zaczęła grozić licytacja, nieremontowany kościół również niszczał. Wszystko zmieniło się z chwilą, gdy 9 marca 1822 roku przed rejentem kancelarii hipotecznej województwa mazowieckiego, Janem Wincentym Bandtkie, zawarty został akt kupna dóbr klembowskich przez gen. Franciszka Żymirskiego. Rodzina Żymirskich nabyła wówczas Klembów, Zamoście Klembowskie, Krusze i Borki ze wszystkimi przyległościami. Cały areał nabytych ziem liczył około 3500 mórg (jedna morga to około 0,56 hektara) i dzielił się na ziemie folwarczne i wiejskie. Klembów liczył około 1780 mórg, z czego folwark miał 767 mórg, wieś 454, plebania 79; lasy zajmowały 441 mórg, reszta należała do różnych osób. W Kruszu folwark obejmował 516 mórg, a chłopi mieli w uprawie 377. Borki miały tylko ziemie folwarczne - 220 mórg ziemi ornej i 592 lasu.
Kupno dóbr klembowskich nie wyczerpało wszystkich zasobów finansowych rodziny Żymirskich i wkrótce rozpoczęto budowę nowych obiektów: murowanych budynków gospodarczych, gorzelni, zajazdu. Generał dobrze gospodarował, i czerpał z majątku niemałe korzyści; wszystkie inwestycje opłacane były rodzinnymi pieniędzmi, bez obciążania hipoteki. W Klembowie Żymirscy mieli bardzo skromny, stary, drewniany dom, który stał przy drodze do miejscowości Sitki. Większość czasu spędzali oni jednak w Warszawie, w luksusowym apartamencie wynajętym od hrabiny Tyszkiewiczowej znajdującym się w budynku stojącym przy ul. Świętojerskiej.
W 1823 roku przystąpiono do budowy nowego, już murowanego kościoła. Dla tej budowy wyznaczono miejsce na wschód od poprzedniego kościoła, w odległości około kilometra od cmentarza, na którego terenie stały dwa poprzednie, drewniane kościoły parafialne. To wokół nich powstawał cmentarz grzebalny. Kiedy w 1829 roku powstał nowy kościół, rozebrano starą, już bardzo zniszczoną, świątynię. Stała ona pośrodku cmentarza obok starej, kilkupiennej lipy, dziś już nierosnącej. W tym miejscu teren cmentarza jest nieco wyższy, a znajdują się tam najstarsze drzewa i nagrobki. Mogiły są usytuowane inaczej, niż w pozostałych częściach cmentarza, jakby w kierunku stojącego tam wówczas kościoła.
Nowa świątynia została wybudowana z cegły i pokryta gontem; obok postawiono budynki gospodarcze. Kościół został przebudowany w latach 1885-1894 według projektu W. Kamieńskiego. W czasie tych prac dobudowane zostały prezbiterium z zakrystią i skarbcem oraz dwie kaplice po obu stronach nawy. Powstał w ten sposób kościół jednonawowy, który wraz z kaplicami tworzył kształt krzyża łacińskiego. Nad główną nawą założono plafon (ozdobny sufit), a nad wielkim ołtarzem i kaplicami położono sklepienie.
W czasie działań wojennych w 1944 roku kościół został uszkodzony, ale szybko usunięto zniszczenia. Nad zwieńczeniem fasady wzniesiono czworoboczną, dwukondygnacyjna wieżę, której górną część nadbudowano w 1959 roku. Dach nawy głównej i kaplic bocznych jest dwuspadowy, pokryty blachą ocynkowaną.
Ołtarz główny i cztery ołtarze boczne pochodzą z połowy XIX wieku. Są to ołtarze drewniane, które zostały odmalowane i pokryte szlagmetalem (złotem w płatkach). Temu samemu zabiegowi poddane zostały również XIX-wieczne drewniane: ambona, chrzcielnica i tron. W ołtarzu głównym znajduje się przykryty srebrną suknią obraz Matki Bożej z Dzieciątkiem z XVII wieku, zwany Matką Bożą Klembowską. Jeszcze na początku XX wieku do Matki Bożej Klembowskiej na każde święto Wniebowzięcia NMP (15 sierpnia) zdążały z odległych okolic pielgrzymki.
Obecny wystrój wnętrza kościoła jest dziełem artysty malarza Jana Molgi z Warszawy. W latach 1987-1988 ozdobił on ściany polichromią. Na uwagę zasługuje znajdujący się w nawie głównej plafon Matki Bożej Wniebowziętej oraz malowidło przedstawiające Ostatnią Wieczerzę w prezbiterium. Na ścianach bocznych nawy głównej widnieją postacie świętych: biskupa Wojciecha, królowej Jadwigi, Stanisława Kostki, brata Alberta Chmielowskiego i Karoliny Kózkówny. Na ścianie poprzecznej przy głównym ołtarzu namalowano postacie papieża Jana Pawła II i kardynała Stefana Wyszyńskiego.
Fragment książki ks. Zbigniewa Drzewieckiego Generał Franciszek Żymirski. Album upamiętniający 170. rocznicę śmierci generała dywizji Franciszka Żymirskiego. Klembów, 25 II 2001 r.
Ząbki, 2004.
W Klembowie w czasie II wojny ukrywał się, udając urzędnika-dezynfektora, prof. Ludwik Hirszfeld (u gospodarza Stanisława Kaflika).

</doc>
<doc id="359691" url="https://pl.wikipedia.org/wiki?curid=359691" title="Klemencice">
Klemencice

Klemencice – wieś sołecka w Polsce, położona w województwie świętokrzyskim, w powiecie jędrzejowskim, w gminie Wodzisław. Leży przy drodze krajowej nr 7.
W latach 1975–1998 miejscowość administracyjnie należała do województwa kieleckiego. 
Zabytki.
Założenie krajobrazowe z I połowy XIX w., wpisane do rejestru zabytków nieruchomych (nr rej.: A.161 z 3.05.1977).

</doc>
<doc id="359692" url="https://pl.wikipedia.org/wiki?curid=359692" title="Klementów">
Klementów

Klementów – wieś w Polsce położona w województwie łódzkim, w powiecie poddębickim, w gminie Poddębice.
W latach 1975–1998 miejscowość administracyjnie należała do województwa sieradzkiego.

</doc>
<doc id="359693" url="https://pl.wikipedia.org/wiki?curid=359693" title="Klempicz">
Klempicz

Klempicz – wieś w Polsce położona w województwie wielkopolskim, w powiecie czarnkowsko-trzcianeckim, w gminie Lubasz.
W latach 1975–1998 miejscowość administracyjnie należała do województwa pilskiego. Przez wieś przebiega droga wojewódzka nr 182.
W Klempiczu miała powstać druga w Polsce Elektrownia Jądrowa "Warta", jednak prace przerwano po wybuchu w elektrowni w Czarnobylu.
W czerwcu 2009 roku wśród mieszkańców gminy Lubasz przeprowadzono ankietę dotyczącą lokalizacji elektrowni atomowej na tym terenie. Odpowiedzi udzieliło 47,6%, tj. 853 ankietowanych, z których 56,9% opowiedziało się za budową elektrowni atomowej w miejscowości Klempicz, a 33,8% było przeciw.
Na północny wschód od Klempicza stoi w lesie pomnik spadochroniarzy.

</doc>
<doc id="359694" url="https://pl.wikipedia.org/wiki?curid=359694" title="Klenica">
Klenica

Klenica () – wieś sołecka w Polsce położona w województwie lubuskim, w powiecie zielonogórskim, w gminie Bojadła.
Historia.
W IX w. istniała tu osada, gród i podgrodzie ludów grupy zwanej Tornow-Klenica.
W Klenicy spędziła dzieciństwo Olga Tokarczuk, laureatka Nagrody Nobla w dziedzinie literatury za rok 2018. Uczęszczała do miejscowego przedszkola i szkoły podstawowej.
W latach 1954–1972 wieś należała i była siedzibą władz gromady Klenica. W latach 1975–1998 miejscowość administracyjnie należała do województwa zielonogórskiego.
Zabytki.
Do wojewódzkiego rejestru zabytków wpisane są:

</doc>
<doc id="359695" url="https://pl.wikipedia.org/wiki?curid=359695" title="Kleniew">
Kleniew

Kleniew – wieś w Polsce położona w województwie mazowieckim, w powiecie gostynińskim, w gminie Gostynin.
Po I wojnie światowej dziedzic z Sierakówka Wodzyński sprzedaje część swojej ziemi – folwark Kleniew, który przylega do Leśniewic. Ziemię od Wodzyńskiego kupuje Julian Czapiewski syn Romana Czapiewskiego (Herbu Jastrzębiec).
Okupanci niemieccy wysiedlają w 1940 roku mieszkańców Leśniewic i Kleniewa. Po wojnie następuje powrót prawowitych właścicieli.
W latach 1975–1998 miejscowość administracyjnie należała do województwa płockiego.

</doc>
<doc id="359696" url="https://pl.wikipedia.org/wiki?curid=359696" title="Kleniewo (województwo mazowieckie)">
Kleniewo (województwo mazowieckie)

Kleniewo – wieś w Polsce położona w województwie mazowieckim, w powiecie płockim, w gminie Bielsk.
Do 1948 roku istniała gmina Kleniewo. W latach 1975–1998 miejscowość administracyjnie należała do województwa płockiego. 1 stycznia 2003 będące dotychczasową częścią wsi Kleniewo-Kolonia zostało zlikwidowane jako osobna miejscowość.

</doc>
<doc id="359697" url="https://pl.wikipedia.org/wiki?curid=359697" title="Klenkor">
Klenkor

Klenkor – wieś w Polsce położona w województwie mazowieckim, w powiecie ostrołęckim, w gminie Łyse.
Dawniej Klękor.
Wierni kościoła rzymskokatolickiego należą do parafii św. Stanisława Kostki w Zalasiu.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie ostrołęckim), w gminie Turośl.
Według Powszechnego Spisu Ludności z 1921 roku wieś zamieszkiwały 54 osoby w 12 budynkach mieszkalnych. Miejscowość należała do parafii rzymskokatolickiej w m. Zalas. Podlegała pod Sąd Grodzki w Kolnie i Okręgowy w Łomży; właściwy urząd pocztowy mieścił się w m. Turośl a najbliższy telefon w Kolno.
W wyniku agresji Niemiec we wrześniu 1939, miejscowość znalazła się pod okupacją i do stycznia 1945 była przyłączona do III Rzeszy i znalazła się w strukturach Landkreis Scharfenwiese ("ostrołęcki") w rejencji ciechanowskiej (Regierungsbezirk Zichenau) Prus Wschodnich.
W latach 1975–1998 miejscowość należała administracyjnie do województwa łomżyńskiego.

</doc>
<doc id="359698" url="https://pl.wikipedia.org/wiki?curid=359698" title="Klepaczew">
Klepaczew

Klepaczew – wieś w Polsce położona w województwie mazowieckim, w powiecie łosickim, w gminie Sarnaki. Leży nad Bugiem.
Wieś królewska w starostwie mielnickim w ziemi mielnickiej województwa podlaskiego w 1795 roku. W latach 1975–1998 miejscowość administracyjnie należała do województwa bialskopodlaskiego.

</doc>
<doc id="359699" url="https://pl.wikipedia.org/wiki?curid=359699" title="Klepki">
Klepki

Klepki – wieś w Polsce, położona w województwie mazowieckim, w powiecie sokołowskim, w gminie Sabnie.
W latach 1975–1998 miejscowość administracyjnie należała do województwa siedleckiego.
Mieszkańcy wyznania rzymskokatolickiego należą do parafii św. Wojciecha w Skibniewie-Podawcach lub parafii Trójcy Przenajświętszej w Grodzisku.

</doc>
<doc id="359700" url="https://pl.wikipedia.org/wiki?curid=359700" title="Klesno">
Klesno

Klesno (, do 2003 r. "Kleśno") – wieś sołecka o układzie ulicówki w Polsce położona w województwie lubuskim, w powiecie strzelecko-drezdeneckim, w gminie Drezdenko.
Przez miejscowość przechodzi DW160, a kończy się DW156.
Historia.
W latach 1975–1998 miejscowość administracyjnie należała do województwa gorzowskiego. Pierwotna nazwa Kleśno, stąd &lt;w Kleśnie&gt;, nazwa zmieniona w 2003 r.
Wieś atrakcyjna zarówno turystycznie (trasy rowerowe), jak i gospodarczo. Lasy to główny atut tej wsi. W obrębie Klesna znajduje się rezerwat przyrody Łubówko. W Kleśnie znajduje się Nadleśnictwo Smolarz.

</doc>
<doc id="359701" url="https://pl.wikipedia.org/wiki?curid=359701" title="Kleszczewko">
Kleszczewko

Kleszczewko (niem. "Kleschkau") – wieś w Polsce położona w województwie pomorskim, w powiecie gdańskim, w gminie Pszczółki. W 2010 r. zamieszkiwało ją 311 osób.
Z kart historii.
Na terenie wsi znaleziono groby z VI wieku p.n.e. Pięć wieków później istniała tu osada, przez którą przechodził Szlak Bursztynowy (z tego okresu pochodzą znalezione kolie bursztynowe). Na początku XIV wieku między właścicielem wsi Zychem a cystersami z Oliwy toczył się spór o tutejsze grunty. Na wzniesieniu, na północ od stawu, we wsi znajdował się kiedyś dwór, stanowiący własność Zygmunta Krasińskiego. Po II wojnie światowej zdewastowany i opuszczony, popadł w ruinę i został rozebrany.
W latach 1773-1918 Kleszczewko podlegało administracji zaboru pruskiego, natomiast w 1919 znalazło się na terenie Wolnego Miasta Gdańska, pomimo usilnych starań właściciela Kleszczewka – Franciszka Wojnowskiego – o przyłączenie wsi i okolic do Polski. Na przedwojennych mapach Polski wieś widnieje pod nazwą "Kleszczyn".
1 września 1939 Kleszczewko zostało włączone do niemieckiej III Rzeszy. Wiosną 1945 roku znalazło się ponownie w Polsce. W latach 1975–1998 miejscowość administracyjnie należała do województwa gdańskiego.

</doc>
<doc id="359702" url="https://pl.wikipedia.org/wiki?curid=359702" title="Kleszczewo Kościerskie">
Kleszczewo Kościerskie

Kleszczewo Kościerskie – wieś kociewska w Polsce położona w województwie pomorskim, w powiecie starogardzkim, w gminie Zblewo, na Pojezierzu Starogardzkim.
W latach 1954–1961 wieś należała i była siedzibą władz gromady Kleszczewo Kościerskie, po jej zniesieniu w gromadzie Pinczyn. W latach 1975–1998 miejscowość administracyjnie należała do województwa gdańskiego.
Przymiotnik "kościerskie" został wprowadzony do nazwy w roku 1953 celem podkreślenia ówczesnej przynależności administracyjnej do powiatu kościerskiego.
Jesienią roku 1906 w Kleszczewie wybuchł strajk szkolny w obronie języka polskiego.
Miejscowość jest siedzibą parafii św. Jana Chrzciciela należącej do dekanatu Zblewo. Kościół parafialny został wzniesiony staraniem mieszkańców w latach 1925-1926. Świątynia jest zbudowana w stylu neoromańskim, orientowana.

</doc>
<doc id="359703" url="https://pl.wikipedia.org/wiki?curid=359703" title="Kleszczowa">
Kleszczowa

Kleszczowa – wieś w Polsce położona w województwie śląskim, w powiecie zawierciańskim, w gminie Pilica.
Wieś królewska, położona była w drugiej połowie XVI wieku w powiecie ksiąskim województwa krakowskiego, jej tenutariuszem w 1595 roku był Andrzej Baranowski.. W latach 1975–1998 miejscowość administracyjnie należała do województwa katowickiego.

</doc>
<doc id="359704" url="https://pl.wikipedia.org/wiki?curid=359704" title="Kleszczowice">
Kleszczowice

Kleszczowice – wieś w Polsce położona w województwie dolnośląskim, w powiecie wołowskim, w gminie Wińsko.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="359705" url="https://pl.wikipedia.org/wiki?curid=359705" title="Kleszczówek">
Kleszczówek

Kleszczówek – wieś w Polsce położona w województwie podlaskim, w powiecie suwalskim, w gminie Rutka-Tartak. 
Do 31 grudnia 2009 wieś należała do gminy Wiżajny.
W latach 1975–1998 miejscowość administracyjnie należała do województwa suwalskiego.
Na zachód od wsi znajduje się Jezioro Perty.

</doc>
<doc id="359706" url="https://pl.wikipedia.org/wiki?curid=359706" title="Kleszczówka (województwo lubelskie)">
Kleszczówka (województwo lubelskie)

Kleszczówka – wieś w Polsce położona w województwie lubelskim, w powiecie ryckim, w gminie Ryki.
W latach 1975–1998 miejscowość należała administracyjnie do ówczesnego województwa lubelskiego.
W lesie, ok. 2,5 km od wsi znajduje się mogiła żołnierzy Armii Radzieckiej.
Wierni Kościoła rzymskokatolickiego należą do parafii Nawiedzenia Najświętszej Maryi Panny w Bobrownikach.

</doc>
<doc id="359707" url="https://pl.wikipedia.org/wiki?curid=359707" title="Kleszczyn">
Kleszczyn

Kleszczyn – wieś w Polsce położona w województwie kujawsko-pomorskim, w powiecie rypińskim, w gminie Brzuze.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) liczyła 219 mieszkańców. Jest dziesiątą co do wielkości miejscowością gminy Brzuze.

</doc>
<doc id="359708" url="https://pl.wikipedia.org/wiki?curid=359708" title="Kleszczyna">
Kleszczyna

Kleszczyna (niem. "Kleschin") – wieś krajeńska w Polsce, położona w województwie wielkopolskim, w powiecie złotowskim, w gminie Złotów. 
Historia.
Jako "Klacino" wieś wspominana jest w kronikach już w 1260. Pierwsza wzmianka źródłowa o niej pochodzi z 1480. Obecna nazwa w użyciu jest od 1653. Początkowo była to wieś szlachecka, należąca do rodziny Czeszewskich, Słupskich i Sławianowskich. W średniowieczu prowadził tędy szlak handlowy z Wielkopolski ku wybrzeżu środkowego Bałtyku (od Kalisza, poprzez Łobżenicę, Złotów, Jastrowie do Kołobrzegu). Wożono tędy przede wszystkim kujawską pszenicę. Takie położenie przyczyniało się do szybkiego rozwoju wsi. W 1700 wybudowano w związku z powyższym duży zajazd z szopami i stajniami na sto wozów i koni oraz karczmę. W 1821 przeprowadzono parcelację gruntów i od tego czasu jest to wieś chłopska. 
W okresie międzywojennym wieś była prężnie działającym ośrodkiem polskości (m.in. w latach 1929-1939 funkcjonowała szkoła polska - jej dyrektora, Bronisława Kokowskiego, Niemcy ścięli toporem w 1939). Prowadzono rozległą działalność oświatowo-kulturalną oraz dokształcającą w zakresie nowoczesnego rolnictwa.
W latach 1945–54 i 1973–1976 miejscowość była siedzibą gminy Kleszczyna. Po wprowadzeniu gromad w 1954 r. wieś należała do gromady Skic. W latach 1962-1972 wieś należała i była siedzibą władz gromady Kleszczyna. W latach 1975–1998 miejscowość administracyjnie należała do województwa pilskiego.
Obiekty.
We wsi jest kilka szachulcowych chałup. Kościół pod wezwaniem Chrystusa Króla jest budowlą z muru pruskiego.
Na południe od centrum wsi znajduje się Kleszczyński Staw.

</doc>
<doc id="359709" url="https://pl.wikipedia.org/wiki?curid=359709" title="Kleszczyniec">
Kleszczyniec

Kleszczyniec (dodatkowa nazwa w j. kaszub. Kleszczińc) – wieś kaszubska w Polsce, położona w województwie pomorskim, w powiecie bytowskim, w gminie Czarna Dąbrówka, przy drodze wojewódzkiej nr .
W latach 1975–1998 wieś administracyjnie należała do województwa słupskiego.
Wieś stanowi sołectwo gminy Czarna Dąbrówka.
Historia.
Wieś stanowiła lenno Puttkamerów do 1725, wówczas Marie von Puttkamer poślubiając Georga von Zitzewitz wniosła do związku w wianie m.in. Kleszczyniec. W 1784 we wsi było dwadzieścia domów i folwark. W 1799 ponownie właścicielami wsi zostali Puttkamerowie, w 1824 Albert Puttkamer sprzedał majątek rodzinie von Reckow, a oni w 1857 odsprzedali go rodzinie von Domarus.
Obecnie wieś słynie z galerii sztuki Hops z wystawą prac Jerzego Haponiuka oraz częścią etnograficzną.

</doc>
<doc id="359710" url="https://pl.wikipedia.org/wiki?curid=359710" title="Kleszewo">
Kleszewo

Kleszewo – wieś w Polsce położona w województwie mazowieckim, w powiecie pułtuskim, w gminie Pułtusk. Leży nad Narwią przy ujściu Pełty.
Wieś duchowna położona była w drugiej połowie XVI wieku w ziemi zakroczymskiej województwa mazowieckiego. W 1765 roku wchodziła w skład klucza przemiarowskiego biskupstwa płockiego. Do 1954 roku istniała gmina Kleszewo. W latach 1975–1998 miejscowość administracyjnie należała do województwa ciechanowskiego.
Miejsce śmierci w 1831 rosyjskiego feldmarszałka Iwana Dybicza, znanego z tłumienia powstania listopadowego.
W latach 1964–1972 w Kleszewie prowadzono badania archeologiczne na cmentarzysku kultury przeworskiej. W trakcie wykopalisk znaleziona została między innymi bransoleta typu Şimleul Silvaniei oraz szklany pucharek.

</doc>
<doc id="359711" url="https://pl.wikipedia.org/wiki?curid=359711" title="Klesztów">
Klesztów

Klesztów – wieś w Polsce położona w województwie lubelskim, w powiecie chełmskim, w gminie Żmudź. 
Wieś oddalona 20 km od Chełma.
W latach 1975–1998 miejscowość administracyjnie należała do województwa chełmskiego.
Wieś stanowi sołectwo gminy Żmudź.
Historia.
Klesztów, w wieku XIX opisano jako wieś, folwark i kolonia w powiecie chełmskim, gminie Żmudź, parafii Kumów. Wieś posiada wówczas gorzelnię i cerkiew parafialną po unicką.
Według lustracji z 1827 r. było tu 31 domów i 198 mieszkańców.
Dobra Klesztów składały się wówczas z folwarku Klesztów, attynencji Rudno, wsi Klemiów, Puszcza i Wołkowiany. Od rzeki Bugu wiorst 10, granicą północną wsi przepływa rzeczka Skordyówka.
Rozległość dóbr wynosiła 1928 mórg. Z budynków murowany był 1, z drzewa 18. We wsi wiatrak, pokłady wapna i torfu. W koloniach wieczysto-dzierżawnych 205 mórg, grunta cerkiewne obejmowały 72 morgi.
Wieś Klesztów posiadała osad 20, z gruntem mórg 388, wieś Puszcza osad 10, z gruntem mórg 116, Wołkowiany osad 29, z gruntem 864 mórg.
Zabytki.
Kościół pw. Wniebowzięcia Najświętszej Maryi Panny w Klesztowie – kościół barokowy z XVIII wieku (dawniej kaplica pałacowa), zajęty w 1868 r. przez schizmatyków. Po I wojnie zwrócony katolikom. Wewnątrz malowidła ścienne sygnowane przez Gabriela Sławińskiego.
Kościół murowany, wybudowany przed 1772 r. pw. Wniebowzięcia NMP dla unitów. Konsekrował go biskup unicki M. Ryłło 13.11.1773 r.
W 1875 r., po kasacie unii zamieniony na cerkiew, od 1920 r. jest kościołem katolickim. Resturowany był w 1927 r. i 1958 – prof. Kadłuczka z Krakowa polichromię, w 1960 r. dobudowano nową zakrystię, w 1975 – prof. Alojzy Goss z Torunia dokonał renowacji polichromii kruchty, starej zakrystii i prezbiterium. Świątynia jest murowana z cegły, jednonawowa, późnobarokowa, przy prezbiterium 2 zakrystie, nawa z kruchtą, polichromia wykonana ok. 1772 r. przez Gabriela Sławińskiego. Ołtarze drewniane, malowane iluzjonistycznie. W głównym – obraz MB Chełmskiej z 1745 r., po lewej stronie nawy – św. Łukasza z II poł. XVIII w., po prawej – MB Częstochowskiej. Na małym chórze muzycznym fisharmonia, w zakrystii późnobarokowa szafa z II poł. XVIII w. Cmentarz otoczony murem z bramą-dzwonnicą (wymurowane z cegły po 1772 r.) W obrębie cmentarza inne budynki zabytkowe, niezamieszkane: dla służby kościelnej i szpital dla ubogich. Plebania z kamienia i cegły z XVIII (XIX w.)

</doc>
<doc id="359712" url="https://pl.wikipedia.org/wiki?curid=359712" title="Kleśniska">
Kleśniska

Kleśniska – wieś w Polsce położona w województwie śląskim, w powiecie kłobuckim, w gminie Lipie. W skład wsi wchodzą też kolonie: Stawki, Marianka. Przez wieś przebiega droga krajowa nr 42.
W latach 1975–1998 miejscowość administracyjnie należała do województwa częstochowskiego.
Historia.
Początki wsi sięgają II połowy XVIII wieku. Nad jednym ze strumieni powstał tu wówczas młyn Kleśnik, a następnie osada, którą w I połowie XIX wieku odnotowano jako Kleśniska Pustkowie. W obecnym miejscu wieś rezyduje od I połowy XIX wieku. Na przełomie XIX i XX wieku nieco na wschód od zabudowań wiejskich położony był folwark Marianin. Po I wojnie światowej we wsi założono straż pożarną. W 1933 roku wieś zamieszkiwało 537 osób. Parcelacja majątku Parzymiechy przed II wojną światową stała się podstawą do powstania kolonii o nazwie Marianka. W pierwszych dniach II wojny światowej wielu mieszkańców zostało zamordowanych przez Wehrmacht. 24 lipca 1946 roku oddział Konspiracyjnego Wojska Polskiego stoczył w lesie obok wsi bój z siłami UB. Obecnie w lesie na granicy wsi stoi pomnik upamiętniający tamte wydarzenia. 
Przyroda.
W lesie w pobliżu wsi znajduje się ścisły rezerwat przyrody Bukowa Góra. Przy drodze dojazdowej od strony Parzymiech znajdowała się aleja, w 2010 roku decyzją władz lokalnych drzewa zostały ścięte.

</doc>
<doc id="359713" url="https://pl.wikipedia.org/wiki?curid=359713" title="Kletno">
Kletno

Kletno (dawniej niem. "Klessengrund") – wieś w Polsce położona w województwie dolnośląskim, w powiecie kłodzkim, w gminie Stronie Śląskie.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Geografia.
Kletno jest rzadko zabudowaną wsią rozciągającą się w krętej i głębokiej dolinie rzeki Kleśnicy. Od północy graniczy ze Starą Morawą i ciągnie się na przestrzeni około 4 km. W swojej końcowej części styka się z rezerwatem Jaskinia Niedźwiedzia i terenami będącymi dawniej obszarem odkrywkowej kopalni marmuru.
Dolina rozgranicza dwa pasma górskie, które są rozłogami Śnieżnika (1425 m n.p.m.) i wchodzą w skład Masywu Śnieżnika. Pasmo wschodnie tworzą góry o nazwach Stroma, Porębek i Młyńsko. Pasmo zachodnie zaczyna się od części grzbietu Żmijowca i prowadzi dalej przez Rudkę, Janowiec i Krzyżnik. Powyżej wsi dolina Kleśnicy zwęża się w tzw. „gęsią gardziel” wiodącą ku szczytowi Śnieżnika.
Geologia.
Kletno leży na obszarze jednostki geologicznej nazywanej Metamorfikiem Lądka i Śnieżnika. Jest ona bardzo starą formacją, datowaną na 570 mln lat i zaliczaną do przełomu proterozoiku i paleozoiku. Wydobywano tu od średniowiecza rudy żelaza, srebra, fluoryt, a nawet rudy uranu i złoto.
Dolina jest wycięta w skałach metamorficznych, tzw. łupkach łyszczykowych, gnejsach i paragnejsach, w których występują erlany i soczewy marmuru. Na Stromej występują kwarcyty, które tworzą skałki. Inne skałki – zbudowane z łupków łyszczykowych – występują na Młyńsku.
W miejscach styku odmiennych rodzajów skał występują rudy żelaza (magnetyt, limonit, syderyt i sferosyderyt) oraz ołowiu (galena), a nawet miedzi. W skałach we wnętrzu Żmijowca prowadzono głęboką penetrację w celu pozyskania fluorytu oraz występującej w jego sąsiedztwie blendy smolistej, czyli rudy uranu. W sumie na stosunkowo niewielkim obszarze doliczono się prawie 50 pierwiastków tworzących blisko 60 minerałów.
Występowanie wapieni krystalicznych (marmurów), które są skałami rozpuszczalnymi w wodzie, jest przyczyną bardzo ciekawych zjawisk geologicznych, nazywanych krasowymi. Najbardziej efektownym z nich jest Jaskinia Niedźwiedzia (Sudety), której ponad 1000 metrowej długości chodniki wypłukała właśnie woda. Nie jest to jedyna jaskinia w okolicy. Obserwuje się tu także liczne ponory i wywierzyska. Część wód podziemnych z okolic Kletna wypływa po południowej stronie granicy – w dolinie Morawy.
Teren wsi był dawniej miejscem bardzo różnorodnych eksploracji górniczych, a obecnie jest celem licznych wypraw poszukiwaczy minerałów. Zawdzięcza się to urozmaiconej budowie geologicznej.
Przyroda.
Stoki są tu dość mocno zalesione tworząc specyficzny nastrój bujnej zieleni. Las schodzi miejscami aż do rzeki. Drzewa to głównie świerki z domieszką modrzewi, buków i jaworów tworzących piętro regla dolnego. Na dnie doliny przeważają drzewa liściaste, które jesienią nadają jej szczególnego kolorytu.
Okolica może się poszczycić ostępami, w których występuje zwierzyna płowa. Tylko tutaj w Polsce, poza Tatrami, można spotkać kozice. Nie są rzadkością jelenie, sarny i muflony. Z ptactwa warto wymienić czeczotkę oraz pluszcza. Tego drugiego można łatwo znaleźć w potoku Kleśnica powyżej Jaskini Niedźwiedziej, jak wykonuje efektowne skoki do wody połączone z zabawnym tańcem na kamieniach. Obserwowano tu także przeloty bociana czarnego. Herpentolodzy wspominają o występowaniu w okolicy stanowisk salamandry oraz o interesującym ekosystemie płazów na terenie starego wyrobiska kamieniołomów marmurów. Z ciekawostek – w okolicy Młyńska w lesie żyje zdziczała para kóz domowych, a w górnej części wsi zaobserwowano wiewiórki o nietypowym dwubarwnym umaszczeniu.
Ochrona przyrody.
Cała wieś, jak i jej okolice leżą w całości na obszarze Śnieżnickiego Parku Krajobrazowego. W bezpośrednim sąsiedztwie umiejscowione są dwa rezerwaty przyrody. Pierwszym z nich jest wspomniana już „Jaskinia Niedźwiedzia” wraz z leśną otuliną, przez którą prowadzą przyrodnicze ścieżki dydaktyczne. Drugi rezerwat obejmuje szczyt Śnieżnika i chroni znajdującą się tam haliznę z endemiczną roślinnością górską.
Klimat.
Ciekawą własnością mikroklimatu okolic Kletna są dwa zjawiska. Pierwszy to zupełny brak jednej pory roku, a mianowicie lata (definiowanego roku jako okres, w którym przez minimum 15 dni temperatura nie spada poniżej +15 °C), co jest dość typowe dla okolic górskich znajdujących się powyżej 550 m n.p.m.
Drugim zjawiskiem jest wyjątkowa zaciszność doliny Kleśnicy w okresach, w których w całej okolicy występują nawet bardzo silne wiatry. Sprzyja temu głębokość doliny oraz osłonięcie jej od południa, zachodu i wschodu wysokim masywem górskim. Względnie wysoka wilgotność oraz duże dobowe wahania temperatury, zwłaszcza w pogodne dni, to także typowe cechy klimatu górskiego.
W Kletnie w pobliżu Jaskini Niedźwiedziej usytuowane jest meteorologiczna stacja pomiarowa Uniwersytetu Wrocławskiego.
Historia.
Przypuszczalne początki w XIV wieku.
Osadnictwo na terenie dzisiejszego Kletna najpewniej związane było z wydobyciem i wytopem rud żelaza. Na ten okres datuje się istnienie u wylotu doliny jednej z najstarszych kuźnic w okolicy. W dolinie Kleśnicy zapewne znajdowały się złoża, z których wydobywano surowiec.
Na terenie, który pokrywa się z dzisiejszym obszarem gmin Stronie Śląskie i Lądek-Zdrój, istniało dawniej samodzielne państewko feudalne ze stolicą na zamku Karpień. Przypuszcza się, że już wtedy musiała tu istnieć osada górników lub hutników, jednakże brak na to dowodów. W dokumencie z 1347 r. wymienia się „die Clesse”, jako jedną z części państewka. Nazwa miejsca, pochodzi od słowa „Klesse”, które mogło oznaczać wtedy narzędzie i miejsce do rozdrabniania rudy. Mogła ona pierwotnie być stosowana do nazwy samej kuźnicy, później potoku lub doliny w jego pobliżu.
Pewne przypuszczenia, co do istnienia osady już w XIII w. wysnuwa się na pewnej przesłance. Otóż znany jest z dokumentów poeta kłodzki Dietrich von der Glesse. Żył w latach 1209–1291, co mogłoby świadczyć o tak wczesnym istnieniu wsi lub osady o tej nazwie.
W końcu XV w. w dokumentach pojawia się pierwsza konkretna wzmianka o tym terenie i kuźnicy. Dokumenty dotyczą Nicolasa Bechmana i Veroniki Bechman ze Świdnicy i mowa w nich o tym, że Nicolas sprzedał kopalnię w Kletnie niejakiemu Boranowi w 1483 r. Zaś w dokumencie z 1492 r. Veronika Bechman zrzeka się praw do kuźnicy żelaza.
Najpewniej powstanie samego Kletna można datować na lata 1550–1560 w okresie, gdy na nieodległym terenie zakładano wieś Bolesławów ("Wilhelmsthal") w związku z rozwojem tam górnictwa i hutnictwa. Wieś założono w dobrach kameralnych.
Kuźnicę u wylotu doliny Kleśnicy w 1501 r. hrabia kłodzki Ulryk von Hardeck sprzedał K. Weidlichowi. W 1520 r. istniała w Kletnie sztolnia "Sankt Paul", a w 1521 "Sankt Jacob" (sztolnia odwadniająca), nadana przez hrabiego książętom ziębickim. Eksploatacja nie trwała jednak długo. Bardziej opłacalne stały się poszukiwania złóż rud srebra. Wiadomo, że w 1577 r. zaczęto wydobywać tu srebronośną galenę w kopalni o nazwie "Dunkelstollen" (dosł. Mroczna Sztolnia) należącej do założyciela Bolesławowa, Wilhelma von Oppersdorfa. Z 1606 r. zachowała się wzmianka o istnieniu huty w samym Kletnie. W latach 70. XVI w. działała tu także kopalnia „Sankt Johan” wydobywająca rudę żelaza.
Upadek górnictwa po wojnie trzydziestoletniej.
Spustoszenie całej ziemi kłodzkiej przyniosły wojny na tle religijnym prowadzone w latach 1618–1648, a zwłaszcza rabunki dokonywane przez przechodzącą armię szwedzką. Dotyczyło to również okolic Kletna. Po zawarciu pokoju, mimo podejmowanych prób, gospodarka oparta o wydobycie surowców nie przynosiła już takich zysków, jak wcześniej. W 1661 r. otwarto jeszcze kopalnię miedzi na potrzeby huty w Starej Morawie. Pod koniec XVII w. można mówić już o faktycznym upadku górnictwa i hutnictwa. W 1684 r. okoliczne dobra stały się własnością hrabiego von Althanna z Międzylesia. Wieś Kletno, wówczas "Klessengrundt", była już typowo rolniczą, małą osadą.
Rozwój w wieku XVIII i XIX.
Kletno stało się częścią dużej posiadłości zwanej "kluczem strońskim". Po Althannie w 1747 r. klucz kupił hr. Georg Olivier von Wallis. Mieszkało tu wtedy 20 chałupników i zagrodników, była więc to niewielka osada. W 1765 r. mowa jest już o jednym kmieciu, 24 zagrodnikach i czterech chałupnikach. W 22 lata później odnotowano istnienie kamieniołomu wapieni krystalicznych oraz zamieszkiwanie wsi przez 32 zagrodników i chałupników.
O niewielkim rozwoju w początkach XIX w. świadczy powstanie ok. 1830 r. kolonii Neu Klessengrund (Klecienko) w okolicy dzisiejszego rozdroża na Sienną. Właścicielem dóbr stał się hrabia von Mutius, od którego cały klucz stroński odkupiła królewna Marianna Orańska. Gospodarczy rozwój, budowa wielu dróg, wykształcanie się miejscowości letniskowych i zwiększający się ruch turystyczny. Z inicjatywy Marianny Orańskiej powstała m.in. droga na Śnieżnik wiodąca przez Kletno.
W 1840 r. w Kletnie były 44 budynki, 2 młyny wodne, 3 tartaki oraz potażarnia. Wieś żyła głównie z lasu i eksploatacji złóż marmuru. Wiadomo również o powierzchniowym pozyskiwaniu fluorytu w latach 1855–1866. W II poł. XIX w. Kletno zaczęło funkcjonować także jako letnisko. Zachwycano się tu krajobrazem górskim i przyrodą. Na potrzeby turystów pracowała gospoda, a w "Neu Klessengrund" postawiono nawet kaplicę (dotrwała do 1969 r.). W roku 1839 przeprowadzono inwentaryzację starych wyrobisk. Pozwoliło to na wydobywanie do 1893 r. hematytowej rudy żelaza. W 1895 r. przez zaledwie jeden rok, kopano jeszcze rudę miedzi.
Lata międzywojenne.
Kletno nabrało popularności jako wieś letniskowa. Hotel "Kaiserruh", pensjonat "Villa Agnes" (obecna leśniczówka), schronisko młodzieżowe, dwie gospody i kwatery prywatne obsługiwały całkiem sporą liczbę turystów. W 1937 r. zanotowano, że wieś dysponuje 75 miejscami noclegowymi. Powstała nawet skocznia narciarska.
Chociaż w pobliskich kamieniołomach marmuru natrafiano od czasu do czasu na jaskinie, to jednak były odstrzeliwane i nie stanowiły atrakcji turystycznej. Jedna z nich, o długości ok. 30 m, przetrwała do 1956 r.
Lata powojenne.
Tuż po II wojnie światowej i osiedleniu się tu ludności polskiej, Kletno było wsią rolniczą. Mieszkańcy utrzymywali się również z lasu oraz kamieniołomu marmuru eksploatowanego na niewielka skalę. Duża część zabudowy wsi popadła w kompletną ruinę lub została rozszabrowana.
W 1948 r. rozpoczęto w polskich Sudetach prace poszukiwawcze złóż uranu. Całość była finansowana i prowadzona przez służby geologiczne Związku Radzieckiego. W lecie tego roku w Kletnie dokonano obiecujących odkryć. W lipcu w hałdzie starej sztolni "Sankt Paul" odkryto podwyższoną radioaktywność typu gamma i okruszcowanie uranowe. Już w kilka miesięcy później rozpoczęto pozyskiwanie z niej rud uranu. Wkrótce złoże okazało się być coraz słabiej opłacalne i w końcu marca 1953 zaprzestano eksploatacji oraz dalszych poszukiwań. Od 1953 r. przez kilka następnych lat pozyskiwano tu jeszcze fluoryt. W 1958 r. i tę kopalnię zlikwidowano.
Od maja 1958 r. ruszyła w Kletnie eksploatacja na dużą skalę pobliskich złóż marmurów przez Bystrzyckie Zakłady Kamienia Budowlanego. Prace prowadzono metodą odkrywkową. Do wykorzystywanego już od dawna złoża „Biała Marianna” w wyrobisku Kletno I dołączyło w 1959 złoże Kletno II, a w 1965 Kletno III.
Odkrycie jaskiń i rozwój turystyczny wsi.
W październiku 1966 r. w czołowej ścianie nowo założonego kamieniołomu Kletno III wykonano odstrzał, po którym odsłoniła się głęboka szczelina, a z osuwającej się ziemi wydobyto liczne kości dużych zwierząt. O odkryciu zostali powiadomieni naukowcy z Uniwersytetu Wrocławskiego. Zaprzestano eksploatacji marmuru w tym rejonie Kletna i zabezpieczono otwór. Dzięki staraniom badaczy jaskinia stała się najpierw pomnikiem przyrody, a od 1977 r. objęto ją wraz z przyległościami ochroną rezerwatową. Jaskinia swoją nazwę zyskała od niedźwiedzia jaskiniowego, którego kości dominowały z paleontologicznych znaleziskach.
Wartość naukowa i przyrodnicza jaskini okazała się na tyle duża, że ostatecznie zaprzestano w Kletnie prowadzenia robót górniczych. Najpierw zamknięto łom Kletno II, włączając go do granic rezerwatu a ostatecznie w 1993 r. również Kletno I. Równolegle z badaniami i penetracją podziemnych korytarzy rozpoczęto starania o udostępnienie jej do zwiedzania. W roku 1983 otwarto trasę turystyczną prowadzącą przez środkowe partie jaskini. Postawiono pawilon u jej wejścia, wytyczono parkingi i wyremontowano drogę. Od tego czasu systematycznie wzrastała turystyczna popularność Kletna i całej gminy. Pierwszym opiekunem i przewodnikiem turystycznym po jaskini był mieszkaniec Kletna – Jakub Sądej.
W latach 70. w rejonie Stronia Śląskiego planowano zlokalizowanie dużej inwestycji turystycznej pod nazwą „drugie Zakopane”. W Kletnie miały powstać wyciągi oraz podziemne sanatorium radonowe. Projekty spaliły jednak na panewce, zanim zdążono uruchomić jakiekolwiek budowy. W 1977 r. okolice Kletna objął Śnieżnicki Park Krajobrazowy.

</doc>
<doc id="359714" url="https://pl.wikipedia.org/wiki?curid=359714" title="Klew">
Klew

Klew – wieś w Polsce położona w województwie łódzkim, w powiecie opoczyńskim, w gminie Żarnów.
W latach 1975–1998 miejscowość administracyjnie należała do województwa piotrkowskiego.
W 1784 r. miejscowość administracyjnie należała do powiatu opoczyńskiego w województwie sandomierskim i była własnością subdeledata Brzeskiego. Prawdopodobnie chodzi o Ignacego Brzeskiego herbu Oksza, subdelegata grodzkiego nowokorczyńskiego.
W okolicy miejscowości znajduje się wzniesienie o nazwie Diabla Góra.
Wierni Kościoła rzymskokatolickiego należą do parafii św. Łukasza w Skórkowicach.

</doc>
<doc id="359715" url="https://pl.wikipedia.org/wiki?curid=359715" title="Klewianka">
Klewianka

Klewianka – wieś w Polsce położona w województwie podlaskim, w powiecie monieckim, w gminie Goniądz.
W latach 1954–1971 wieś należała i była siedzibą władz gromady Klewianka, po przeniesieniu siedziby i zmianie nazwy gromady w gromadzie Goniądz. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Agnieszki w Goniądzu.
Historia.
Według spisu ludności z 30 września 1921 Klewiankę zamieszkiwało ogółem 527 osób z czego mężczyzn - 260, kobiet - 267, a folwarku 44 osób (mężczyzn 17, kobiet 27). Budynków mieszkalnych było 85.

</doc>
<doc id="359716" url="https://pl.wikipedia.org/wiki?curid=359716" title="Klewinowo">
Klewinowo

Klewinowo – wieś w Polsce położona w województwie podlaskim, w powiecie białostockim, w gminie Juchnowiec Kościelny.
Według Powszechnego Spisu Ludności z 1921 roku wieś zamieszkiwało 399 osób, wśród których 384 było wyznania rzymskokatolickiego, 13 prawosławnego a 2 mojżeszowego. Jednocześnie 398 mieszkańców zadeklarowało polską przynależność narodową a 9 białoruską. We wsi było 56 budynków mieszkalnych.
W latach 1975–1998 miejscowość administracyjnie należała do województwa białostockiego.
Urodził się tu Jan Kamieński – podpułkownik dyplomowany piechoty Wojska Polskiego, Armii Krajowej, NIE i NSZ, cichociemny.
Wierni kościoła rzymskokatolickiego należą do parafii Niepokalanego Poczęcia Najświętszej Maryi Panny w Tryczówce.

</doc>
<doc id="359717" url="https://pl.wikipedia.org/wiki?curid=359717" title="Klewiny">
Klewiny

Klewiny (niem. "Klewienen") – osada w Polsce, w województwie warmińsko-mazurskim, w powiecie gołdapskim, w gminie Banie Mazurskie.
W latach 1975–1998 miejscowość należała administracyjnie do województwa suwalskiego.
We wsi prosty bezstylowy dwór z XIX wieku, prowadzi do niego aleja wysadzana stuletnimi dębami i jesionami.
Nazwa.
28 marca 1949 r. ustalono urzędową polską nazwę miejscowości – Klewiny, określając drugi przypadek jako Klewin, a przymiotnik – klewiński.

</doc>
<doc id="359718" url="https://pl.wikipedia.org/wiki?curid=359718" title="Klew-Kolonia">
Klew-Kolonia

Klew-Kolonia – wieś w Polsce położona w województwie łódzkim, w powiecie opoczyńskim, w gminie Żarnów.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii św. Łukasza w Skórkowicach.

</doc>
<doc id="359720" url="https://pl.wikipedia.org/wiki?curid=359720" title="Klewków">
Klewków

Klewków – wieś w Polsce położona w województwie łódzkim, w powiecie łowickim, w gminie Łowicz.
Wieś duchowna położona była w drugiej połowie XVI wieku w powiecie gąbińskim ziemi gostynińskiej województwa rawskiego. Była wsią klucza łowickiego arcybiskupów gnieźnieńskich. W latach 1975–1998 miejscowość administracyjnie należała do województwa skierniewickiego.

</doc>
<doc id="359721" url="https://pl.wikipedia.org/wiki?curid=359721" title="Klewno (województwo warmińsko-mazurskie)">
Klewno (województwo warmińsko-mazurskie)

Klewno (do 1945 r. niem. "Klawsdorf") – wieś w Polsce położona w województwie warmińsko-mazurskim, w powiecie kętrzyńskim, w gminie Reszel. Do 1954 roku siedziba gminy Klewno. W latach 1975–1998 miejscowość administracyjnie należała do województwa olsztyńskiego. Wieś położona jest na Warmii, pierwotnie była na terenie komornictwa zarządzanego przez burgrabiów reszelskich, później na obszarze powiatu reszelskiego, powiatu biskupieckiego i kętrzyńskiego.
Na zachód od wsi rozciągało się podłużne jezioro, zaznaczone na XVIII w. mapie. Miejsce po dawnym jeziorze nosi nazwę "Reszelskie Łąki" (do 1945 r. niem. "Rösseler Oberteich"). Woda wypływająca z tego jeziora do Sajny napędzała młyn i folusz. Wieś położona jest tuż przy Reszlu, na północny wschód od tego miasta. Pola wsi od miasta oddzielone były linią kolejową biegnącą od Kętrzyna, przez Reszel, Sątopy-Samulewo, Bisztynek do Lidzbarka, a rozebraną przez Armię Czerwoną w 1945 r. W Klewnie funkcjonuje gospodarstwo agroturystyczne, które z racji hodowli kóz nazywane jest "Kozią Górką". W budynku mieszkalnym tego gospodarstwa jedno z pomieszczeń było kaplicą pallotynów.
Historia.
Wieś w XVIII w. nosiła nazwę Clausdorf, od XIX w. Klawsdorf. W nazwie tej tkwi rdzeń pruski nazwy odosobowej Clawke, lub Klawke. Powstała na dawnym polu osadniczym Prusów, zwanym "Lauchogede".
Klewno to najstarsza wieś w pobliżu Reszla. Zasadźcami wsi na polu Lauchogede byli dwaj Prusowie: "Klausio" i "Susik". Zgodnie z aktem lokacyjnym Klewna z 1 listopada 1366 zobowiązani oni byli do obsadzenia 60 włók przez okres pół roku osadnikami, pod rygorem utraty praw lennych. Osadnicy otrzymali dziesięcioletni okres wolnizny. Wieś w znacznej części została zniszczona w czasie wojny polsko-krzyżackiej 1519-1521. Zniszczenie przedmieść Reszla, w tym i pobliskiej wsi miało miejsce 23 sierpnia 1520 r. Po wojnie leżało odłogiem w Klewnie 29 włók, z których sześć obsadzono do 1533, a pozostałe do 1586 roku.
W roku 1611 biskup warmiński Piotr Tylicki przekazał szlachcicowi Mateuszowi Pakuszowi ze Smolajn oraz jego małżonce jedną morgę ziemi z przeznaczeniem na budowę karczmy. Pakosz dożywotnio został zwolniony z czynszów i powinności jakie ciążyły na karczmarzach. W roku 1783 w Klewnie było 35 domów, a w 1820 było ich 44 i mieszkały tu 274 osoby. Właścicielem majątku ziemskiego w 1847 był tu "Aleksander Droz". W 1848 we wsi było 521 mieszkańców.
Szkoła w Klewnie w 1935 roku miała dwóch nauczycieli i 118 uczniów. W 1933 r. we wsi było 842 mieszkańców a w 1939 – 892.
17 lipca 1945 w Klewnie powstała gmina wiejska, której siedzibę jeszcze w tym roku przeniesiono do Reszla. Wójtem był wówczas "Aleksander Karpowicz". Gmina miała powierzchnię 10940 ha, na jej obszarze mieszkało 2010 osób i było 11 sołectw. Klewno było też siedzibą gromady, którą zlikwidowano 1 stycznia 1955. Klewno stało się wsią sołecką.
W 1976 w Klewnie funkcjonowała czteroklasowa szkoła i świetlica wiejska.

</doc>
<doc id="359722" url="https://pl.wikipedia.org/wiki?curid=359722" title="Klębów">
Klębów

Klębów – wieś w Polsce położona w województwie lubelskim, w powiecie radzyńskim, w gminie Ulan-Majorat.
W latach 1975–1998 miejscowość administracyjnie należała do województwa bialskopodlaskiego.
Wierni Kościoła rzymskokatolickiego należą do parafii św. Małgorzaty w Ulanie-Majoracie.
Linki zewnętrzne.
Historia wsi Klębów

</doc>
<doc id="359723" url="https://pl.wikipedia.org/wiki?curid=359723" title="Klęcino">
Klęcino

Klęcino (kaszb. "Klicëno" lub też "Knicëno", "Klisëno", niem. "Klenzin") – wieś w Polsce położona w województwie pomorskim, w powiecie słupskim, w gminie Główczyce.
W latach 1975–1998 miejscowość administracyjnie należała do województwa słupskiego.

</doc>
<doc id="359724" url="https://pl.wikipedia.org/wiki?curid=359724" title="Klęcz">
Klęcz

Klęcz – wieś w Polsce położona w województwie łódzkim, w powiecie łaskim, w gminie Widawa.
W latach 1975–1998 miejscowość administracyjnie należała do województwa sieradzkiego.
Przez miejscowość przebiega droga wojewódzka nr 480.

</doc>
<doc id="359725" url="https://pl.wikipedia.org/wiki?curid=359725" title="Klęczana">
Klęczana

Klęczana (daw. "Klęczany") – wieś w Polsce położona w województwie małopolskim, w powiecie wielickim, w gminie Gdów.
Integralna część miejscowości: Samołkowiec.
W latach 1975–1998 miejscowość administracyjnie należała do województwa krakowskiego.

</doc>
<doc id="359726" url="https://pl.wikipedia.org/wiki?curid=359726" title="Klęka">
Klęka

Klęka – wieś w Polsce położona w województwie wielkopolskim, w powiecie średzkim, w gminie Nowe Miasto nad Wartą.
W latach 1975–1998 miejscowość administracyjnie należała do województwa poznańskiego.
Wieś położona jest przy drodze wojewódzkiej nr 436 ze Śremu.
Okolice Klęki to głównie lasy i parki rozpościerające się na obszarze kilkunastu kilometrów aż do rzeki Warty. Wieś ta słynie w Polsce i świecie z zakładów zielarskich.

</doc>
<doc id="359727" url="https://pl.wikipedia.org/wiki?curid=359727" title="Klępicz">
Klępicz

Klępicz – (niem. "Klemzow"), wieś w Polsce położona w województwie zachodniopomorskim, w powiecie gryfińskim, w gminie Moryń.
W latach 1954–1959 wieś należała i była siedzibą władz gromady Klępicz, po jej zniesieniu w gromadzie Bielin. W latach 1975–1998 miejscowość administracyjnie należała do województwa szczecińskiego.
Przez wieś przebiega droga wojewódzka nr 125.
Zabytki.
W miejscowości znajdują się:

</doc>
<doc id="359728" url="https://pl.wikipedia.org/wiki?curid=359728" title="Klępie Dolne">
Klępie Dolne

Klępie Dolne – wieś w Polsce położona w województwie świętokrzyskim, w powiecie buskim, w gminie Stopnica.
W latach 1975–1998 miejscowość administracyjnie należała do województwa kieleckiego.
Historia.
Dawna wieś królewska wspominana przez Długosza w L.B. t.II s.441.
W wieku XIX opisano wsie Klępie Dolne jako prywatne i Górne jako wsie w powiecie Stopnickim gminie i parafii Stopnica.
Wieś posiadała szkołę gminną. 
Wieś Klępie Górne liczyła osad 44 z gruntem 232 mórg.

</doc>
<doc id="359729" url="https://pl.wikipedia.org/wiki?curid=359729" title="Klępie Górne">
Klępie Górne

Klępie Górne – wieś w Polsce, położona w województwie świętokrzyskim, w powiecie buskim, w gminie Stopnica.
W latach 1975–1998 miejscowość administracyjnie należała do województwa kieleckiego.
Historia.
Dawna wieś królewska wspominana przez Długosza w L.B. t.II s.441.
W wieku XIX opisano wsie Klępie Dolne jako prywatne i Górne jako wsie w powiecie Stopnickim gminie i parafii Stopnica.
Wieś posiadała szkołę gminną. 
Wieś Klępie Górne liczyła osad 44 z gruntem 232 mórg.

</doc>
<doc id="359730" url="https://pl.wikipedia.org/wiki?curid=359730" title="Klępina">
Klępina

Klępina – wieś w Polsce, położona w województwie lubuskim, w powiecie zielonogórskim, w gminie Nowogród Bobrzański.
W latach 1975–1998 miejscowość administracyjnie należała do województwa zielonogórskiego.
Demografia.
Liczba mieszkańców miejscowości w poszczególnych latach:

</doc>
<doc id="359731" url="https://pl.wikipedia.org/wiki?curid=359731" title="Klępino Białogardzkie">
Klępino Białogardzkie

Klępino Białogardzkie (niem. "Klempin") – wieś sołecka w Polsce położona w województwie zachodniopomorskim, w powiecie białogardzkim, w gminie Białogard. Jedna z najstarszych wsi powiatu. W latach 1975–1998 wieś należała do województwa koszalińskiego. W 2007 wieś liczyła 127 mieszkańców.
Geografia.
Wieś leży w odległości ok. 7 km na południowy wschód od Białogardu, przy drodze z Białogardu do Żytelkowa. Teren wokół wsi jest pagórkowaty w otoczeniu lasu, pól uprawnych i łąk.
Historia.
Po raz pierwszy nazwa miejscowości pojawiła się w 1299. W 1454 książę pomorski Eryk I. podarował wieś miastu Białogard. Dopiero od początku XIX wieku wieś stała się niezależna.
W połowie XIX wieku wieś zamieszkiwało 177 osób, a w 1910 liczba mieszkańców wzrosła do 195. 
31 sierpnia 1930 spłonęła prawie połowa wsi. Przyczyną pożaru były dzieci, które bawiły się zapałkami.
Zabytki i ciekawe miejsca.
We wsi nieczynny cmentarz ewangelicki z połowy XIX wieku o pow. 0,24 ha.
Budynek inwentarski o konstrukcji ramowej z 2. połowy XIX wieku (zagroda nr 23) oraz budynek mieszkalny o konstrukcji szachulcowej z 1. połowy XIX wieku (zagroda nr 5). 
Niedaleko wsi znajduje się Góra Niwka - wyniesienie kemowe o wysokości 88 m n.p.m., z którego roztacza się widok na Białogard i okoliczne wioski. Przed II wojną światową znajdował się punkt startowy dla szybowców, tor saneczkowy oraz budynek starej szkoły.
Turystyka.
Przez wieś prowadzi lokalny, nieoznaczony szlak turystyczny: Szlak pieszy wokół Białogardu.
Gospodarka.
W Klępinie Białogardzkim działa wytwórnia mas bitumicznych.
Kultura i sport.
W miejscowości jest świetlica wiejska i boisko sportowe.
Ludowy Zespół Sportowy we wsi to "Huragan" Klępino, należący do Gminnego Zrzeszenia LZS. Corocznie odbywają się tutaj Gminne Biegi Przełajowe Szkół Podstawowych i Gimnazjum. 
Komunikacja.
We wsi jest przystanek komunikacji autobusowej.

</doc>
<doc id="359732" url="https://pl.wikipedia.org/wiki?curid=359732" title="Klępiny">
Klępiny

Klępiny (kaszb."Klãpinë") – wieś w Polsce położona w województwie pomorskim, w powiecie gdańskim, w gminie Trąbki Wielkie.
W latach 1975–1998 miejscowość administracyjnie należała do województwa gdańskiego.
Wieś stanowi sołectwo gminy Trąbki Wielkie.

</doc>
<doc id="359733" url="https://pl.wikipedia.org/wiki?curid=359733" title="Klępnica">
Klępnica

Klępnica (niem. "Glietzig") – wieś sołecka w północno-zachodniej Polsce, położona w województwie zachodniopomorskim, w powiecie łobeskim, w gminie Łobez, przy linii kolejowej 202 Gdańsk-Stargard, z przystankiem Klępnica. Wieś leży nad południowym brzegiem jeziora Klępnicko. Według danych z 29 września 2014 r. wieś miała mieszkańców 85 mieszkających w 19 domach.
W latach 1818–1945 miejscowość administracyjnie należała do Landkreis Regenwalde (Powiat Resko) z siedzibą do roku 1860 w Resku, a następnie w Łobzie i liczyła mieszkańców w roku 1933 – 262, a w roku 1939 – 253. 
W latach 1975–1998 miejscowość administracyjnie należała do województwa szczecińskiego.
Klępnica to niewielka wieś o średniowiecznym rodowodzie (niegdyś należała do rodu Borków). We wsi zachował się w dobrym stanie pałac wzniesiony w XIX w. Groby jego przedwojennych właścicieli (rodziny Splittgerberów) przetrwały na miejscowym, nieużytkowanym już cmentarzu. Pałac posiada dwie kondygnacje, przybudówkę oraz ozdobiony jońskimi kolumnami ryzalit ogrodowy.

</doc>
<doc id="359734" url="https://pl.wikipedia.org/wiki?curid=359734" title="Klice">
Klice

Klice – wieś w Polsce położona w województwie mazowieckim, w powiecie ciechanowskim, w gminie Regimin, nad rzeką Łydynią.
Na części Klic ustanowiono odrębne sołectwo Mościce.
W latach 1975–1998 miejscowość administracyjnie należała do województwa ciechanowskiego.
W XIX wieku w Klicach było 10 gospodarstw i 98 mieszkańców (1827 r.) a pod koniec XIX wieku 15 gospodarstw i 182 mieszkańców.
Postacie związane z miejscowością.
W XIX wieku właścicielem majątku Mościce była rodzina Mościckich. W latach 60. XIX majątek po swym ojcu objął Faustyn Walenty Mościcki, ojciec Ignacego Mościckiego. Przyszły prezydent RP spędził w tym majątku najmłodsze lata dzieciństwa, do 1877 roku. Z Klic pochodziła również pierwsza małżonka Ignacego Mościckiego.

</doc>
<doc id="359735" url="https://pl.wikipedia.org/wiki?curid=359735" title="Klichy">
Klichy

Klichy – wieś w Polsce położona w województwie podlaskim, w powiecie bielskim, w gminie Brańsk. Przez miejscowość przepływa Czarna, rzeka dorzecza Bugu.
W latach 1921 - 1934 wieś należała do gminy Widźgowo. Według Powszechnego Spisu Ludności z 1921 roku wieś zamieszkiwało 316 osób, wśród których 303 było wyznania rzymskokatolickiego, 9 prawosławnego a 4 mojżeszowego. Jednocześnie 315 mieszkańców zadeklarowało polską przynależność narodową, a 1 białoruską. Było tu 56 budynków mieszkalnych.
W latach 1954–1959 wieś należała i była siedzibą władz gromady Klichy, po jej zniesieniu w gromadzie Holonki. W latach 1975–1998 miejscowość administracyjnie należała do województwa białostockiego.
Miejscowość jest siedzibą rzymskokatolickiej do parafii Matki Bożej Wspomożenia Wiernych.

</doc>
<doc id="359736" url="https://pl.wikipedia.org/wiki?curid=359736" title="Klicko (Polska)">
Klicko (Polska)

Klicko – osada w Polsce położona w województwie zachodniopomorskim, w powiecie myśliborskim, w gminie Myślibórz.
W latach 1975–1998 miejscowość administracyjnie należała do województwa gorzowskiego.

</doc>
<doc id="359737" url="https://pl.wikipedia.org/wiki?curid=359737" title="Kliczewo Duże">
Kliczewo Duże

Kliczewo Duże – wieś w Polsce położona w województwie mazowieckim, w powiecie żuromińskim, w gminie Żuromin.
Wierni Kościoła rzymskokatolickiego należą do parafii św. Bartłomieja w Kuczborku-Osadzie.
W latach 1975–1998 miejscowość administracyjnie należała do województwa ciechanowskiego.

</doc>
<doc id="359738" url="https://pl.wikipedia.org/wiki?curid=359738" title="Kliczewo Małe">
Kliczewo Małe

Kliczewo Małe – wieś w Polsce położona w województwie mazowieckim, w powiecie żuromińskim, w gminie Żuromin.
Wierni Kościoła rzymskokatolickiego należą do parafii św. Bartłomieja w Kuczborku-Osadzie.
W latach 1975–1998 miejscowość administracyjnie należała do województwa ciechanowskiego.

</doc>
<doc id="359739" url="https://pl.wikipedia.org/wiki?curid=359739" title="Kliczki">
Kliczki

Kliczki – wieś w Polsce położona w województwie mazowieckim, w powiecie ciechanowskim, w gminie Regimin.
W latach 1975–1998 miejscowość administracyjnie należała do województwa ciechanowskiego.

</doc>
<doc id="359740" url="https://pl.wikipedia.org/wiki?curid=359740" title="Kliczków-Kolonia">
Kliczków-Kolonia

Kliczków-Kolonia – wieś w Polsce położona w województwie łódzkim, w powiecie sieradzkim, w gminie Brzeźnio.
W latach 1975–1998 miejscowość administracyjnie należała do województwa sieradzkiego.

</doc>
<doc id="359742" url="https://pl.wikipedia.org/wiki?curid=359742" title="Klikawa">
Klikawa

Klikawa – wieś w Polsce położona w województwie lubelskim, w powiecie puławskim, w gminie Puławy.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do ówczesnego województwa lubelskiego.
Wierni Kościoła rzymskokatolickiego należą do parafii św. Wojciecha w Górze Puławskiej.

</doc>
<doc id="359743" url="https://pl.wikipedia.org/wiki?curid=359743" title="Klikuszowa">
Klikuszowa

Klikuszowa – wieś w Polsce położona w województwie małopolskim, w powiecie nowotarskim, w gminie Nowy Targ.
Wieś królewska "Klukoszowa", położona w drugiej połowie XVI wieku w powiecie sądeckim województwa krakowskiego, należała do tenuty nowotarskiej. W latach 1954–1972 wieś należała i była siedzibą władz gromady Klikuszowa. W latach 1975–1998 miejscowość administracyjnie należała do województwa nowosądeckiego.
Położenie geograficzne.
Przez miejscowość przechodzi łącząca Kraków z Zakopanem droga krajowa nr 47, będąca częścią Zakopianki. Miejscowość ta jest położona u podnóża Turbacza, najwyższego szczytu pasma Gorców.
Opis miejscowości.
Liczba mieszkańców wynosi ok. 1400 osób. Na terenie miejscowości znajduje się kopalnia odkrywkowa surowców drogowych. Parafia rzymskokatolicka w Klikuszowej pod wezwaniem św. Marcina powstała w 1343 roku. Jej obszar został wydzielony z parafii w Nowym Targu. Od 1786 roku istnieją i są przechowywane księgi parafialne. Obecnie parafia obejmuje zasięgiem Klikuszową i kilka sąsiednich wsi (Lasek, Obidowa, Trute, Morawczyna). Kościół parafialny wybudowano w latach 1878–1889.
Historia.
Powstanie wsi datuje się przed rokiem 1350, kiedy to po raz pierwszy wzmiankowano ją w wykazach świętopietrza. W 1389 roku osada została przeniesiona przez króla Władysława Jagiełło na prawo magdeburskie. Lokacja na 60 łanach powierzona została Henrykowi z Klikuszowej, który otrzymał sołectwo z 4 łanami, prawo do karczmy, młyna, kramu szewskiego i jatki rzeźniczej oraz prawo dochodu 1/6 z czynszów i 1/3 z kar. Sołectwo przez trzy stulecia dzierżyli przedstawiciele rodu zasadźcy Henryka wzmiankowanin pod nazwiskami Klikuszowscy, Czerwińscy lub Miętusowie. 
W XVI wieku wieś zamieszkiwało kilkudziesiąt osób . W 1564 r. wzmiankowanych jest 33 kmieci osiadłych, z których 21 płaci czynsz, „jako który wiele wykopał” oraz 12 kmieci nowych osiadających na surowym korzeniu korzysta z wolnizny. W owym roku wyliczono stado owiec na 920 sztuk . 
W 1624 roku dzierżawę nad nowotoarszczyną przejął Mikołaj Komorowski, przeciw któremy w 1630 roku górale wraz z jendym z przywódców, klikuszowianinem Piotrem Czerwińskim dokonali buntu. 
W 1750 roku Czerwińscy utracili sołectwo na rzecz krakowskiej rodziny Soldadinich. W 1770 roku po zajęciu przez Austrię starostwa nowotarskiego w Klikuszowej wyznaczono przejście graniczne polsko-węgierskie. 
W 1819 roku Klikuszową i kilka innych wsi zakupił Sebastian Stadnicki. Później jako właściciele notowani byli Leon Stadnicki, Konrad Fihauser i Józef Silberschütz, który po 1880 roku stopniowo wyprzedał dobra klikuszowskie okolicznym chłopom. Dwie wielkie powodzie – w 1893 i 1907 roku przyniosły wielkie zniszczenia we wsi. 
W dwudziestoleciu międzywojennym w osadzie działały aż trzy sklepy, tartak, Spółka Oszczędności i Pożyczek, a od 1923 roku Ochotnicza Straż Pożarna. 
Podczas drugiej wojny światowej wielu mieszkańców brało udział w konspiracji. Na terenie wsi niemieckie władze okupacyjne przeprowadziły kilka egzekucji.13 września 1939 rozstrzelano m.in. mieszkańców Szaflar: Stanisława Łukaszczyka ps. "Maćków", Józefa Waksmundzkiego ps. "Buławski" za rzekome posiadanie broni . 
W okresie PRL, w 1959 roku przeprowadzono elektryfikację miejscowości. 
Od lat 60. XX wieku w Klikuszowej działa kamieniołom, w którym wydobywany jest piaskowiec magurski. Obecnie kamieniołom należy do Kopalni Odkrywkowej Surowców Drogowych w Rudawie (własność francuskiej spółki Lafarge Kruszywa). 
Z historią wsi ściśle związana jest historia kościoła pod wezwaniem św. Marcina., kótry w XVI w., najprawdopodobniej między 1526 a 1539 rokiem stał się kościołem filialnym parafii św. Katarzyny w Nowym Targu. W 1727 roku powódź zniszczyła konstrukcję klikuszowskiej świątyni. W 1753 roku przedstawiciel dawnej rodziny sołtysiej ufundował w Klikuszowej nowy kościół, a w 1766 roku we wsi utworzono ekspozyturę nowotarskiej parafii św. Katarzyny. W okresie od 1878 do 1889 roku wybudowano nowy, murowany kościół. 
Ludzie związani z Klikuszową.
Ks. Władysław Czencz SJ (ur. 1850 w Klikuszowej, zm. 1922 w Wilnie) - działacz związkowy i publicysta, pseudonimem „Bartłomiej Kropidło", powołał do życia chrześcijańska spółkę handlową W Nowym Sączu, a w 1914 r. w Krakowie Stowarzyszenie Pomocnic Handlowych.
Gustaw Fihauser-Mieczowski (ur. 1874 w Klikuszowej, zm. 1938 w Chorzowie) – jezuita, autor polskiego tekstu pieśni „My chcemy Boga”. Dziennikarz, pisarz, nauczyciel Gimnazjum Klasycznego w Królewskiej Hucie (obecnie Chorzów).
Jan Kuroś (ur. 1897 w Klikuszowej, zginął w 1923 r. w wypadku pod Będzinem) - lotnik służący w armii austro-węgierskiej, a później w lotnictwie polskim w stopniu por. pil. w 14-tej Eskadrze Wywiadowczej

</doc>
<doc id="359744" url="https://pl.wikipedia.org/wiki?curid=359744" title="Klimasze">
Klimasze

Klimasze – wieś w Polsce położona w województwie podlaskim, w powiecie zambrowskim, w gminie Zambrów.
Wierni kościoła rzymskokatolickiego należą do parafii Ducha Świętego w Zambrowie.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Długobórz.
Według Powszechnego Spisu Ludności z 1921 roku wieś zamieszkiwało 55 osób, 52 było wyznania rzymskokatolickiego, 3 prawosławnego. Jednocześnie wszyscy mieszkańcy zadeklarowali polską przynależność narodową. Było tu 6 budynków mieszkalnych. Miejscowość należała do parafii rzymskokatolickiej w Zambrowie. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Zambrowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
Do 1954 roku miejscowość należała do gminy Długobórz. Z dniem 18 sierpnia 1945 roku została wyłączona z woj. warszawskiego i przyłączona z powrotem do woj. białostockiego. W latach 1975–1998 miejscowość administracyjnie należała do województwa łomżyńskiego.

</doc>
<doc id="359745" url="https://pl.wikipedia.org/wiki?curid=359745" title="Klimaszewnica">
Klimaszewnica

Klimaszewnica – wieś w Polsce położona w województwie podlaskim, w powiecie grajewskim, w gminie Radziłów.
Prywatna wieś szlachecka położona była w drugiej połowie XVI wieku w powiecie radziłowskim ziemi wiskiej województwa mazowieckiego.
W latach 1954-1959 wieś należała i była siedzibą władz gromady Klimaszewnica, po jej likwidacji należała do gromady Białaszewo. W latach 1975–1998 miejscowość administracyjnie należała do województwa łomżyńskiego.
Przez miejscowość przebiega droga wojewódzka nr 668.
Z nazwy tej miejscowości wywodzi się nazwisko rodowe Klimaszewski.

</doc>
<doc id="359746" url="https://pl.wikipedia.org/wiki?curid=359746" title="Klimczyce">
Klimczyce

Klimczyce – wieś w Polsce położona w województwie mazowieckim, w powiecie łosickim, w gminie Sarnaki. Leży nad Bugiem.
Wierni Kościoła rzymskokatolickiego należą do parafii św. Stanisława Biskupa i Męczennika w Sarnakach.
Klimczyce to swoisty region sadowniczy położony na krańcu wschodnim województwa mazowieckiego. Piękne sady doskonale wkomponowały się w krajobraz nadbużański, dzięki czemu okolica ta jest jeszcze piękniejsza. Dlatego zimą można natknąć się tu na niezliczone rzesze Białorusinów i Rosjan, którzy przyjeżdżają do miejscowych sadowników po jabłka. I właśnie położenie wsi blisko granicy wschodniej sprzyja temu niesamowicie. W okresie letnim można spotkać tu wielu turystów z całej Polski, którzy w Klimczycach zaczęli kupować działki i budować domy. Już dziś jest tu kilka rodzin - szczególnie emerytów - którzy na stałe przeprowadzili się z miasta na wieś.
W latach 1975–1998 miejscowość administracyjnie należała do województwa bialskopodlaskiego.
W drugiej połowie XVII wieku właścicielką Klimczyc była Helena z Zamoyskich, wdowa po Marku Wodyńskim i jej syn Jan. Po niej dobra przejęła Konstancja Butlerowa.

</doc>
<doc id="359747" url="https://pl.wikipedia.org/wiki?curid=359747" title="Klimczyce-Kolonia">
Klimczyce-Kolonia

Klimczyce-Kolonia – wieś w Polsce położona w województwie mazowieckim, w powiecie łosickim, w gminie Sarnaki.
Wierni Kościoła rzymskokatolickiego należą do parafii św. Stanisława Biskupa i Męczennika w Sarnakach.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="359748" url="https://pl.wikipedia.org/wiki?curid=359748" title="Klimkowicze">
Klimkowicze

Klimkowicze – wieś w Polsce położona w województwie podlaskim, w powiecie siemiatyckim, w gminie Milejczyce. Leży nad rzeką Nurczyk.
W latach 1975–1998 miejscowość administracyjnie należała do województwa białostockiego.
Według Powszechnego Spisu Ludności z 1921 roku wieś zamieszkiwało 47 osób, wśród których 41 było wyznania prawosławnego, a 6 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 8 budynków mieszkalnych.
Wierni kościoła rzymskokatolickiego należą do parafii św. Stanisława w Milejczycach.

</doc>
<doc id="359749" url="https://pl.wikipedia.org/wiki?curid=359749" title="Klimontówek">
Klimontówek

Klimontówek – wieś sołecka w Polsce, położona w województwie świętokrzyskim, w powiecie jędrzejowskim, w gminie Sędziszów.
W latach 1975–1998 wieś administracyjnie należała do województwa kieleckiego.
Historia.
Wieś odnotowana w spisie powszechnym w roku 1921, wówczas kolonia w gminie Mstyczów, posiadająca 24 budynki zamieszkane przez 154 mieszkańców.

</doc>
<doc id="359750" url="https://pl.wikipedia.org/wiki?curid=359750" title="Klimówka">
Klimówka

Klimówka – wieś w Polsce, położona w województwie podlaskim, w powiecie sokólskim, w gminie Kuźnica.
W latach 1954–1959 wieś należała i była siedzibą władz gromady Klimówka, po jej zniesieniu w gromadzie Malawicze Dolne. W latach 1975–1998 wieś administracyjnie należała do województwa białostockiego.
Wieś duchowna położona była w końcu XVIII wieku w powiecie grodzieńskim województwa trockiego. 

</doc>
<doc id="359751" url="https://pl.wikipedia.org/wiki?curid=359751" title="Klimusin">
Klimusin

Klimusin – wieś w Polsce położona w województwie lubelskim, w powiecie świdnickim, w gminie Piaski.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Piaski.

</doc>
<doc id="359752" url="https://pl.wikipedia.org/wiki?curid=359752" title="Klisino">
Klisino

Klisino "("")" – wieś w Polsce, położona w województwie opolskim, w powiecie głubczyckim, w gminie Głubczyce, na ziemi prudnickiej.
Leży na terenie Nadleśnictwa Prudnik (obręb Prudnik).
Historia.
Pierwsza wzmianka o wsi pochodzi z 1245, z dokumentu księcia opolsko-raciborskiego Mieszka Otyłego. Kolejnymi właścicielami wsi byli: biskup ołomuniecki Brunon z Schauenburga, jego stolnik Herbord, a od drugiej połowy XIII wieku król czeski Przemysł Ottokar II Wielki i wchodziła w skład klucza dóbr królewskich. W XIV i XV wieku majątek Klisino przechodził w ręce kolejnych panów (m.in Larischów). Od XVI wieku właścicielem Klisina był hrabia von Cobb, a także arystokratyczna rodzina Mettichów z Prudnika. Wieś wchodziła w skład dóbr zamku w Łące Prudnickiej. W połowie XVII wieku nowymi właścicielami wsi był ród von Herberstein. W XVIII wieku dwór przejęła rodzina von Gruttschreiber. Na początku XIX wieku właścicielem wsi został Anton Forni, a następnie nabył ją baron Alexander von Prittwitz. Do 1816 roku Klisino należało do powiatu prudnickiego. W związku z reformą administracyjną, w 1816 Klisino zostało odłączone od powiatu prudnickiego i przyłączone do głubczyckiego. 3 maja 1921, po wykonaniu akcji „Mosty” w Racławicach Śląskich rozpoczynającej III powstanie śląskie, w Klisinie skryli się prudniccy powstańcy. Ostatnim przedwojennym właścicielem wsi był Johannes von Eiche-Polwitz. W styczniu 1945 przez Klisino przeszły kolumny więźniów niemieckich obozów koncentracyjnych. W toku tzw. „marszu śmierci” wiele osób zmarło lub zostało zamordowanych przez Niemców. W czasie II wojny światowej wieś została zajęta przez Armię Czerwoną około 24 marca 1945r. (w tym dniu zajęto Głubczyce).
W latach 1945-54 wieś należała i była siedzibą gminy Klisino. W latach 1954–1959 wieś należała i była siedzibą władz gromady Klisino, po jej zniesieniu w wyniku zmiany siedziby w gromadzie Szonów. Miejscowość uzyskała tytuł "Najpiękniejszej Wsi Opolskiej" w konkursie "Piękna Wieś Opolska 2009".
Zabytki.
Do wojewódzkiego rejestru zabytków wpisane są:

</doc>
<doc id="359753" url="https://pl.wikipedia.org/wiki?curid=359753" title="Kliszkowice">
Kliszkowice

Kliszkowice – wieś w Polsce położona w województwie dolnośląskim, w powiecie trzebnickim, w gminie Żmigród.
Historia.
Na początku XV wieku wzmiankowana jako "Gleyschewicz", lokowana na prawie niemieckim, w roku 1591 odnotowano tu istnienie folwarku, który spłonął w roku 1787, a potem ponownie wraz z samą wsią w roku 1834. Od wieku XVIII do roku 1945 wieś była własnością książąt Hatzfeldów ze Żmigrodu. Po II wojnie światowej w granicach Polski.
Podział administracyjny.
Zarówno w podziale administracyjnym z lat 1946–1975, jak i po gruntownej reformie tego podziału, w latach 1975–1998 miejscowość administracyjnie należała do województwa wrocławskiego.

</doc>
<doc id="359754" url="https://pl.wikipedia.org/wiki?curid=359754" title="Klizin">
Klizin

Klizin – wieś w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 wieś administracyjnie należała do województwa piotrkowskiego.

</doc>
<doc id="359755" url="https://pl.wikipedia.org/wiki?curid=359755" title="Klocek">
Klocek

Klocek (niem. "Klotzek") – wieś w Polsce, położona w województwie kujawsko-pomorskim, w powiecie tucholskim, w gminie Tuchola, na obszarze Tucholskiego Parku Krajobrazowego.
W 1943 roku okupanci niemieccy zmienili nazwę miejscowości na "Klotzeck". W latach 1975–1998 miejscowość administracyjnie należała do województwa bydgoskiego. Obecnie w skład sołectwa Klocek wchodzą również miejscowości Biała, Bielska Struga, Dziekcz, Woziwoda, Za Jeziorem, Zielona Łąka i Zielonka. Według Narodowego Spisu Powszechnego (III 2011 r.) wieś liczyła 92 mieszkańców. Jest szesnastą co do wielkości miejscowością gminy Tuchola.

</doc>
<doc id="359756" url="https://pl.wikipedia.org/wiki?curid=359756" title="Klocówka">
Klocówka

Klocówka – wieś w Polsce położona w województwie lubelskim, w powiecie tomaszowskim, w gminie Tarnawatka.
W latach 1975–1998 miejscowość administracyjnie należała do województwa zamojskiego.

</doc>
<doc id="359757" url="https://pl.wikipedia.org/wiki?curid=359757" title="Klonorejść">
Klonorejść

Klonorejść – wieś w Polsce położona w województwie podlaskim, w powiecie suwalskim, w gminie Szypliszki.
W latach 1975–1998 miejscowość administracyjnie należała do województwa suwalskiego.

</doc>
<doc id="359758" url="https://pl.wikipedia.org/wiki?curid=359758" title="Klonowa Góra">
Klonowa Góra

Klonowa Góra – wieś w Polsce położona w województwie podlaskim, w powiecie suwalskim, w gminie Bakałarzewo.
W latach 1975–1998 miejscowość administracyjnie należała do województwa suwalskiego.
Historia.
Nazwa Klonowej Góry wzięła się najprawdopodobniej z licznie występującymi tu klonami. W 1819 roku Klonowa Góra należała do parafii bakałarzewskiej. Na początku lat 40. XIX wieku ta wieś liczyła siedem domów włościańskich i jeden dworski.
Około 1883 roku Klonowa Góra należała do gminy Wólka oraz parafii Bakałarzewo i liczyła 77 mieszkańców.
Okres II wojny światowej spowodował całkowite zniszczenie 5 domów, przetrwało 12. W 1946 roku władze oszacowały, że zniszczenia wyniosły tu 60 proc.

</doc>
<doc id="359759" url="https://pl.wikipedia.org/wiki?curid=359759" title="Klonowa Wola">
Klonowa Wola

Klonowa Wola – wieś w Polsce położona w województwie mazowieckim, w powiecie grójeckim, w gminie Warka.
Wieś leży na północ od Warki. Nieznana jest data jej powstania. Wymieniona jest w dokumencie z 1828 roku, kiedy to wchodziła w skład dóbr królewskich, które car Mikołaj I przekazał Skarbowi Królestwa Polskiego. Zarząd Ekonomii Państwowej do 1833 roku znajdował się w Potyczy, później w Moczydłowie.
W 1833 roku wieś została przyłączona do dóbr Konary. Miała wtedy 11 domów i 258 mórg ziemi uprawnej. Po uwłaszczeniach w 1867 roku stała się wsią włościańską i należała do gminy Konary.
Od roku 1933 w Klonowej Woli znajdowała się siedziba gminy Konary. W czasie II wojny światowej, w sierpniu 1944 roku, w trakcie walk na przyczółku warecko-magnuszewskim, Niemcy wysiedlili z niej mieszkańców. 
W latach 1954–1972 wieś należała i była siedzibą władz gromady Klonowa Wola, później w gminie Warka. 
W latach 1975–1998 miejscowość administracyjnie należała do województwa radomskiego.

</doc>
<doc id="359760" url="https://pl.wikipedia.org/wiki?curid=359760" title="Klonowiec Stary">
Klonowiec Stary

Klonowiec Stary – wieś w Polsce położona w województwie łódzkim, w powiecie kutnowskim, w gminie Strzelce.
W latach 1975–1998 miejscowość administracyjnie należała do województwa płockiego.

</doc>
<doc id="359761" url="https://pl.wikipedia.org/wiki?curid=359761" title="Klonownica Duża">
Klonownica Duża

Klonownica Duża – wieś w Polsce położona w województwie lubelskim, w powiecie bialskim, w gminie Rokitno.
W latach 1975–1998 miejscowość administracyjnie należała do województwa bialskopodlaskiego.
Miejscowość jest siedzibą rzymskokatolickiej parafii św. Jana Apostoła. Zabytkowy kościół parafialny św. Jana Ewangelisty, został wzniesiony w latach 1854–1861 jako cerkiew unicka. Po likwidacji unickiej diecezji chełmskiej cerkiew została przekształcona w świątynię prawosławną, a następnie rewindykowana na kościół w 1918. 
Na południowy zachód od wsi znajduje się zabytkowy cmentarz prawosławny w Klonownicy Dużej, obecnie niegrzebalny.

</doc>
<doc id="359762" url="https://pl.wikipedia.org/wiki?curid=359762" title="Klonownica Mała">
Klonownica Mała

Klonownica Mała – wieś w Polsce położona w województwie lubelskim, w powiecie bialskim, w gminie Janów Podlaski.
Wierni Kościoła rzymskokatolickiego należą do parafii Trójcy Świętej w Janowie Podlaskim.
W latach 1954–1959 wieś należała i była siedzibą władz gromady Klonownica, po jej zniesieniu w gromadzie Janów Podlaski. W latach 1975–1998 miejscowość administracyjnie należała do województwa bialskopodlaskiego.

</doc>
<doc id="359763" url="https://pl.wikipedia.org/wiki?curid=359763" title="Klonownica-Plac">
Klonownica-Plac

Klonownica-Plac – wieś w Polsce położona w województwie lubelskim, w powiecie bialskim, w gminie Janów Podlaski.
Wierni Kościoła rzymskokatolickiego należą do parafii św. Jana Apostoła w Klonownicy Dużej.
W latach 1975–1998 miejscowość administracyjnie należała do województwa bialskopodlaskiego.
Na terenie wsi rośnie dąb szypułkowy o obwodzie 363 cm powołany pomnikiem przyrody w 2020 roku.

</doc>
<doc id="359764" url="https://pl.wikipedia.org/wiki?curid=359764" title="Klonowy Dwór">
Klonowy Dwór

Klonowy Dwór (niem. "Höfen") – wieś w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość administracyjnie należała do województwa olsztyńskiego.
Wieś wzmiankowana w dokumentach z roku 1493, jako wieś pruska na 14 włókach. Pierwotna nazwa wsi to "Hoeffen". W roku 1782 we wsi odnotowano sześć domów (dymów), natomiast w 1858 w pięciu gospodarstwach domowych było 82 mieszkańców. W latach 1937–1939 było 73 mieszkańców. W roku 1973 jako majątek Klonowy Dwór należał do powiatu morąskiego, gmina i poczta Małdyty.
W Klonowym Dworze znajduje się dworek wybudowany w stylu późnoklasycystycznym z 2. Połowy XIX wieku

</doc>
<doc id="359765" url="https://pl.wikipedia.org/wiki?curid=359765" title="Klonówek">
Klonówek

Klonówek – wieś w Polsce położona w województwie łódzkim, w powiecie sieradzkim, w gminie Warta.
Historia.
W latach 1975–1998 miejscowość administracyjnie należała do województwa sieradzkiego.

</doc>
<doc id="359766" url="https://pl.wikipedia.org/wiki?curid=359766" title="Klonówiec">
Klonówiec

Klonówiec – wieś w Polsce, położona w województwie wielkopolskim, w powiecie leszczyńskim, w gminie Lipno.
W latach 1975–1998 miejscowość administracyjnie należała do województwa leszczyńskiego.
We wsi w 1943 urodził się Zbigniew Jąder – były polski żużlowiec i trener sportu żużlowego.
Godne zobaczenia.
We wsi tuż przy drodze z Goniembic znajduje się zespół dworski z przełomu XIX w. i XX w.:
Ponadto we wsi można zobaczyć tablicę upamiętniającą mieszkańców poległych w I wojnie światowej i w powstaniu wielkopolskim, ufundowaną przez właściciela majątku, Józefa Cioromskiego, jak również kaplicę pw. Podwyższenia Krzyża z początku XX w.

</doc>
<doc id="359767" url="https://pl.wikipedia.org/wiki?curid=359767" title="Linkeus">
Linkeus



</doc>
<doc id="359768" url="https://pl.wikipedia.org/wiki?curid=359768" title="Kluczewsko">
Kluczewsko

Kluczewsko – wieś w Polsce, położona w województwie świętokrzyskim, w powiecie włoszczowskim, w gminie Kluczewsko.
W latach 1975–1998 miejscowość administracyjnie należała do województwa piotrkowskiego.
Kluczewsko
Przez miejscowość przebiega droga wojewódzka nr 742.
Miejscowość jest siedzibą gminy Kluczewsko.
Kluczewsko leży w dolinie Czarnej Włoszczowskiej, na granicy Przedborskiego Parku Krajobrazowego, na trasie Włoszczowa – Przedbórz (droga wojewódzka nr 742). Znajduje się tu kościół parafialny Św. Wawrzyńca z przełomu XVIII i XIX wieku. Samodzielna parafia powstała w 1812 r. w wyniku wydzielenia z parafii Januszewice.
W drugiej połowie XIX wieku dziedzicami Kluczewska była rodzina Turskich prowadząca m.in. stadninę Koni. W 1870 roku Antoni Turski na Wystawie Rolniczej w Warszawie otrzymał złoty medal za prezentowanego ogiera oraz srebrny za klacz.
We dworze w majątku rodzinnym Konarskich w Kluczewsku w 1910 r. urodziła się poetka Krystyna Konarska-Łosiowa.
5 września 1939 żołnierze Wehrmachtu po zajęciu wsi zgromadzili mieszkańców przed remizą strażacką. Tam zabili 6 osób a 5 ranili. Następnie Niemcy spalili 53 gospodarstwa.
Sport.
W miejscowości działa klub piłki nożnej, "GKS Kluczewsko", założony w 1995 roku. 

</doc>
<doc id="359770" url="https://pl.wikipedia.org/wiki?curid=359770" title="Kluczkowice">
Kluczkowice

Kluczkowice – wieś w Polsce położona w województwie lubelskim, w powiecie opolskim, w gminie Opole Lubelskie.
Typ zabudowy: ulicówka. We wsi znajduje się szkoła podstawowa, było gimnazjum.
W latach 1954–1959 wieś należała i była siedzibą władz gromady Kluczkowice, po jej zniesieniu w gromadzie Wrzelowiec. W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Opole Lubelskie.
Historia.
Kluczkowice w dawnej gminie Wrzelowiec, województwie lubelskim. W 1416 roku zapisano tę wieś jako „Cliczcowice”, jako „Cliczkow” w 1425 r. Długosz nazywa wieś „Clyczkowycze” które należały wówczas do parafii opolskiej (Długosz L.B. t.II s.512, t.III s.545). W spisach poborowych z 1529 roku pisane jako „Cliczkovicze”, „Kluczkowycze” i „Klyczkowycze”. Natomiast w 1531 r. „Kliczkowice” i tak samo w latach 1563 i 1580. Rejestr poborowy województwa lubelskiego z roku 1626 oraz w spisach z następnych lat wymieniane są Kliczkowice. Kliczkowice należące do dóbr opolskich w województwie lubelskim w 1704 roku odziedziczyła Teresa Dunin-Borkowska, żona wojewody lubelskiego Stanisława Tarły. W 1721 r. ponownie zapisano tę wieś Kluczkowice i tak już zostało do czasów współczesnych, chociaż sporadycznie w 1747 r. występują jeszcze Kliczkowice. W 1905 roku rozróżniano dwie miejscowości Kluczkowice Duże i Kluczkowice Małe.
Spis z roku 1921 wymienia Kluczkowice wieś z folwarkiem i Kluczkowice Małe wieś, do 1967 roku istniały Kluczkowice wieś i kolonia w gromadzie Wrzelów, w 1970 r. była to jedna wieś Kluczkowice.
W roku 1543 na nowo wykarczowanych polach lokowano miasto Kluczkowice alias Wrzelowiec.

</doc>
<doc id="359771" url="https://pl.wikipedia.org/wiki?curid=359771" title="Kluczkowice-Osiedle">
Kluczkowice-Osiedle

Kluczkowice-Osiedle – wieś w Polsce położona w województwie lubelskim, w powiecie opolskim, w gminie Opole Lubelskie.
W latach 1975–1998 wieś należała administracyjnie do województwa lubelskiego.
Osiedle powstało na miejscu dawnego folwarku rodziny Kleniewskich. Z folwarku pozostały dwa budynki gospodarcze i pałac zbudowany w pierwszej połowie XIX wieku. Jan Kleniewski gościł w Kluczkowicach Romana Dmowskiego.
W 1946 w pałacu utworzono szkołę rolniczą, przekształconą następnie w Zespół Szkół Ogrodniczych. Obecnie w pałacu mieści się Technikum Ogrodnicze przy Zespole Szkół Zawodowych im. Stanisława Konarskiego w Opolu Lubelskim i Muzeum Regionalne. Muzeum ma cztery oddziały: prehistoryczny, historyczny i historii kolejki wąskotorowej, etnograficzny i oświatowy. W pokoju nauczycielskim zachował się wystrój w stylu zakopiańskim zaprojektowany przez Stanisława Witkiewicza.
Przy pałacu znajduje się stary park angielski i kilka drzew – pomników przyrody.
Obok osady stawy rybne (obecnie nieużywane), nad największym z nich znajduje się ośrodek wypoczynkowy i plaża. Na terenie wsi znajduje się zakład przetwórstwa owocowo-warzywnego.
Wieś stanowi sołectwo gminy Opole Lubelskie.

</doc>
<doc id="359772" url="https://pl.wikipedia.org/wiki?curid=359772" title="Kluczkowo">
Kluczkowo

Kluczkowo (niem. "Klützkow") – wieś w Polsce położona w województwie zachodniopomorskim, w powiecie świdwińskim, w gminie Świdwin.
Położenie geograficzne.
Kluczkowo oddalone jest 7 km na połud.-wsch. od Świdwina przy drodze do Bierzwnicy i Gawrońca. Rzeka Rega wyznacza wschodnią granicę wsi. Od strony połud.-zach. przepływa 9-kilometrowy potok Galbena uchodzący do Regi w Świdwinie.
Historia miejscowości.
Pierwsze zapiski historyczne w księgach ziemskich Nowej Marchii w 1337 jako posiadłość von Seg. Volzikow o nazwie Clocktzow z majątkiem Charlottenhof i Klutzkower Muhle (Kluczkówko). 3 maja 1376 r. Johan von Wedel, pan ze Świdwina, przenosi probostwo w Smardzku do kościoła w Kluczkowie.
W 1447 część wsi otrzymał zakon kartuzów ze Świdwina. Wcześniej Kluczkowo należało prawdopodobnie do rodziny Wedlów. Od 1602 Kluczkowo było własnością junkra Henninga Reicha. Po jego śmierci majątek odkupili jego synowie. Od 1784 datuje się spór graniczny komendy z właścicielem Klutzkow Hansem Colerem, który zajął 155 mórg magdeburskich wykorzystywanych dotychczas na pastwisko. Po recesji w 1827 właścicielem majątku w Kluczkowie zostaje Gottlob Butow. W 1843 wieś liczyła 270 mieszkańców, w 1925 – 462, a w 1939 – 443 w 95 gospodarstwach. W 1855 odnotowano istnienie młyna wodnego i 36 domów, w 1882 cegielni. W 1901 zbudowano szosę do Świdwina, w 1904 dokonano parcelacji majątku junkierskiego zajmującego 737 hektarów. Przed 1945 r. majątek Kluczkowo należał do Paula Mullera, a pobliski Charlottenhof, gdzie mieściła się gorzelnia, do Friedricha Wilhelma Schlottego. We wsi funkcjonowała spółdzielnia mleczarska i młyn należący do Augusta Graunkego. Do 1944 r. burmistrzem był Reinhold Schulz, a od 1944 do 1945 Paul Muller i ponownie R. Schulz.
Kluczkowo zostało zdobyte 5-6 marca 1945 r. przez wojska radzieckie i jednostki polskie z 4 Pułku Piechoty 1 Armii WP po walkach z jednostkami niemieckimi X Korpusu SS pod dowództwem SS-Standartenführera Herberta Golza, wchodzącego w skład 3 Armii Pancernej. Około 120 zabitych niemieckich żołnierzy i cywilów pochowano w zbiorowym grobie na cmentarzu Klützkower blisko kostnicy. Ok. 1 tys. Niemców dostało się do niewoli.
W sierpniu 1945 r. rozpoczęto wysiedlanie Niemców z Kluczkowa. Wśród nowych mieszkańców było wielu weteranów wojennych oraz przesiedleńców z terenów wschodniej Polski. W 1963 wybudowano szkołę podstawową, w 1965 w czynie społecznym linię telefoniczną.
Do reformy powiatowej (Kreisreform) w 1932 miejscowość należała do powiatu świdwińskiego, potem do 1954 r. do powiatu białogardzkiego, a następnie ponownie do świdwińskiego. W latach 1975–1998 miejscowość administracyjnie należała do województwa koszalińskiego.
Kościół.
Kluczkowski kościół pw. MB Szkaplerznej pochodzi z 1856. W 1940 miejscowa gmina kościelna liczyła 850 członków. Kościół wybudowany w stylu neogotyckim z głazów narzutowych i cegły z wielobocznym zakończeniem umiejscowienia chóru, bez wież. Obydwie ściany szczytowe w formie schodów, wyprowadzone ponad dach. W pobliżu budowli znajduje się dzwonnica. Na terenie przykościelnym znajduje się obelisk poświęcony niemieckim żołnierzom poległym w I wojnie światowej. Obecnie jest kościołem filialnym parafii pw. NSPJ w Cieszeniewie (dekanat Świdwin).
Szkoła do 1945.
Ostatnim niemieckim nauczycielem przed 1945 r. był Fritz Ristow, który jednocześnie pełnił obowiązki organisty.

</doc>
<doc id="359773" url="https://pl.wikipedia.org/wiki?curid=359773" title="Kluczowa">
Kluczowa

Kluczowa (niem. "Kleutsch") – wieś w Polsce położona w województwie dolnośląskim, w powiecie ząbkowickim, w gminie Ząbkowice Śląskie.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Położenie.
Na wzgórzu obok wsi znajduje się źródło rzeki Piławy, będącej dopływem Bystrzycy.
Zabytki.
Do wojewódzkiego rejestru zabytków wpisany jest:

</doc>
<doc id="359774" url="https://pl.wikipedia.org/wiki?curid=359774" title="Kluczyce">
Kluczyce

Kluczyce – wieś sołecka w Polsce położona w województwie świętokrzyskim, w powiecie włoszczowskim, w gminie Secemin.
W latach 1975–1998 miejscowość administracyjnie należała do województwa częstochowskiego.
Historia.
Kluczyce w wieku XIX opisano jako wsi: 

</doc>
<doc id="359775" url="https://pl.wikipedia.org/wiki?curid=359775" title="Klugajny">
Klugajny

Klugajny (niem. "Klogehnen") – wieś w Polsce położona w województwie warmińsko-mazurskim, w powiecie ostródzkim, w gminie Miłakowo.
W latach 1975–1998 miejscowość administracyjnie należała do województwa olsztyńskiego. Miejscowość leży w historycznym regionie Prus Górnych.
Wieś wzmiankowana w dokumentach z roku 1411 i 1419, jako wieś pruska na 17 włókach. Pierwotna nazwa "Claugeyn" najprawdopodobniej wywodzi się z języka pruskiego. W roku 1782 we wsi odnotowano 12 domów (dymów), natomiast w 1858 w 14 gospodarstwach domowych było 119 mieszkańców. W latach 1937–39 było 52 mieszkańców. W roku 1973 wieś należała do powiatu morąskiego, gmina i poczta Miłakowo.

</doc>
<doc id="359776" url="https://pl.wikipedia.org/wiki?curid=359776" title="Klukowa Huta">
Klukowa Huta

Klukowa Huta (dodatkowa nazwa w j. kaszub. Klëkòwô Hëta) – wieś w Polsce, położona w województwie pomorskim, w powiecie kartuskim, w gminie Stężyca, na Pojezierzu Kaszubskim, na obrzeżach Kaszubskiego Parku Krajobrazowego, przy skrzyżowaniu drogi wojewódzkiej nr 214 z drogą nr 228. Wieś jest siedzibą sołectwa Klukowa Huta. 
Klukowa Huta 31 grudnia 2014 r. miała 1006 stałych mieszkańców, z których 945 osób mieszkało w głównej części miejscowości.
Współczesny kościół parafialny z 1984 roku.
W latach 1975–1998 miejscowość administracyjnie należała do województwa gdańskiego.
Z kart historii.
Od lutego 1920 roku na mocy ratyfikacji Traktatu Wersalskiego wieś znalazła się w granicach Polski (powiat kartuski). 

</doc>
<doc id="359777" url="https://pl.wikipedia.org/wiki?curid=359777" title="Klukowicze">
Klukowicze

Klukowicze – wieś w Polsce położona w województwie podlaskim, w powiecie siemiatyckim, w gminie Nurzec-Stacja.
Wierni kościoła rzymskokatolickiego należą do parafii Podwyższenia Krzyża Świętego w Tokarach.
Historia.
Klukowicze powstały w II połowie XV w. jako jeden z folwarków wchodzących w skład rozległych dóbr ziemskich, które król Kazimierz Jagiellończyk nadał bojarowi Turowi. W 1499 r. rodzina Andrzejkowiczów, potomków Tura, uzyskała potwierdzenie prawa własności nadanych dziadowi ziem. W XVI w. doszło do podziału majątku i Klukowicze stały się centrum odrębnych dóbr ziemskich. W 1567 r. ich właścicielem był Awram Bukraba. Od nazw posiadanych siedzib Bukrabowie przyjęli nazwiska Klukowieckich lub Nurzeckich. W XVII wieku należała do Witanowskich. Zapewne w latach 20. XVII w. Klukowicze przeszły w ręce Piotra Kochlewskiego, sędziego ziemskiego bielskiego, aktywnego działacza politycznego i kalwińskiego (zm. w 1646 r.). Pierwotna skromna siedziba klukowicka, chociaż nie stanowiła centrum dóbr, została przez zamożny ród Kochlewskich rozbudowana dzięki czemu uzyskała regularny barokowy układ. W XIX wieku należała do Minekldiejów i Ponikwickich. Wieś szlachecka położona była w końcu XVIII wieku w powiecie brzeskolitewskim województwa brzeskolitewskiego. 
W XIX w. Klukowicze leżały w powiecie brzeskim guberni grodzieńskiej, w gminie Połowce.
W okresie międzywojennym należały do gmin Połowce i Wierzchowice w województwa poleskim II Rzeczypospolitej. 
W latach 1945–1954 miejscowość była siedzibą gminy Klukowicze. W latach 1975–1998 miejscowość administracyjnie należała do województwa białostockiego.
Odkrycie skarbu srebrnych monet.
W 1945 w pobliżu Klukowicz miejscowy rolnik podczas orki znalazł skarb, który zawierał prawie 1000 srebrnych monet, tzw. dirhemów wybitych na terenie dzisiejszego Iraku między VIII a X wiekiem. Pierwotnie mogło ich być nawet 1500, ale część zagubiła się zanim trafiły do rąk archeologów. Monety zostały złożone do glinianego garnka i zakopane w ziemi około 911-912 roku. Odkrycie świadczy, że Klukowicze miały wówczas duże znaczenie, jako miejsca, przez które przewożono, lub do którego dowożono monety arabskie. Część monet trafiła do Muzeum archeologicznego i Etnograficznego w Łodzi.

</doc>
<doc id="359778" url="https://pl.wikipedia.org/wiki?curid=359778" title="Klukowo-Kolonia">
Klukowo-Kolonia

Klukowo-Kolonia – wieś w Polsce położona w województwie podlaskim, w powiecie wysokomazowieckim, w gminie Klukowo.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Najświętszej Maryi Panny Częstochowskiej w Klukowie.
Historia.
Wieś powstała na przełomie lat 20. i 30. XX wieku na gruntach rozparcelowanego majątku Klukowo.

</doc>
<doc id="359779" url="https://pl.wikipedia.org/wiki?curid=359779" title="Klukowszczyzna">
Klukowszczyzna

Klukowszczyzna – wieś w Polsce położona w województwie lubelskim, w powiecie bialskim, w gminie Leśna Podlaska.
Wierni Kościoła rzymskokatolickiego należą do parafii Narodzenia Najświętszej Maryi Panny w Leśnej Podlaskiej.
Wieś duchowna Kłukowszczyzna, własność paulinów z Leśniej, położona była w 1795 roku w ziemi mielnickiej województwa podlaskiego. W latach 1975–1998 miejscowość administracyjnie należała do województwa bialskopodlaskiego.

</doc>
<doc id="359780" url="https://pl.wikipedia.org/wiki?curid=359780" title="Klukówek">
Klukówek

Klukówek – wieś w Polsce położona w województwie mazowieckim, w powiecie pułtuskim, w gminie Świercze.
W latach 1975–1998 miejscowość administracyjnie należała do województwa ciechanowskiego.

</doc>
<doc id="359781" url="https://pl.wikipedia.org/wiki?curid=359781" title="Kluszewo">
Kluszewo

Kluszewo – wieś w Polsce położona w województwie mazowieckim, w powiecie mławskim, w gminie Szydłowo.
W latach 1975–1998 miejscowość administracyjnie należała do województwa ciechanowskiego.
Historia.
W Słowniku historyczno – geograficznym ziem polskich w średniowieczu, na stronie 127 o miejscowości (oddalonej o 13 kilometrów od Mławy) Kluszewo, czytamy, cyt.: W 1506 roku Andrzej Kostka, s. Jana i Elżbiety z Kraszewa, medyk otrzymuje od kapituły płockirj. wieś Wodzymin oraz dziesięcinę snopkową ze wsi Kluszewo, Piegłowo i Sławogóra, wartości 60 florenów, jako wynagrodzenie (Kap. P 50, 71v; UKP 534); W 1508r kap. płoc. przeznacza dożywotnio szl. i znakomitemu Andrzejowi Kostce doktorowi medycyny wieś Cekanowo w dożywocie wraz z dzies. snop. także ze wsi Kluszewo, Piegłowo i Sławogóra (Kap. P 50, 86v).
Urodził się tu:

</doc>
<doc id="359782" url="https://pl.wikipedia.org/wiki?curid=359782" title="Kluszkowce">
Kluszkowce

Kluszkowce – wieś w Polsce położona w województwie małopolskim, w powiecie nowotarskim, w gminie Czorsztyn, przy drodze wojewódzkiej nr 969 (Stary Sącz – Nowy Targ). Zabudowania i pola uprawne wsi znajdują się w dolinie potoku Kluszkowianka, u podnóży południowych stoków Pasma Lubania w Gorcach. Od wschodniej strony nad miejscowością wznosi się góra Wdżar.
Historia.
Historia Kluszkowiec sięga XIII wieku. Akt lokacyjny Kluszkowiec pochodzi z 1307 roku. Na jego mocy ksieni starosądeckich klarysek Stronisława nadaje tytuł zasadźcy Hynce Czarnemu a także dobra klasztorne w celu założenia wsi na prawie magdeburskim. Wieś królewska "Kluczkowice", położona w drugiej połowie XVI wieku w powiecie sądeckim województwa krakowskiego, należała do tenuty czorsztyńskiej. Około 1870 roku zaczęto pozyskiwać andezyt z którego zbudowana jest góra Wdżar. W 1926 górę nabył zarząd miasta Nowego Sącza by następnie odsprzedać w 1929 spółce Kamieniołomy Miast Małopolskich. Kamieniołom zatrudniał ok. 300 pracowników i stanowił istotny element lokalnej gospodarki a także dawał utrzymanie okolicznej ludności. Kluszkowce już na początku XX wieku były popularną wioską letniskową, a od momentu powstania Zbiornika Czorsztyńskiego przeżywają prawdziwy najazd turystów. U wylotu Kluszkowianki powstało centrum sportów wodnych z przystanią dla jachtów i wypożyczalnią sprzętu wodnego. Zwolennicy jazdy na nartach spotykają się zimą na zboczach góry Wdżar wznoszącej się 767 m n.p.m., na których znajduje się Ośrodek Narciarski Czorsztyn-Ski (stoki oświetlone, sztucznie naśnieżane, z krzesełkowym i orczykowymi wyciągami narciarskimi).
W latach 1975–1998 miejscowość administracyjnie należała do województwa nowosądeckiego.

</doc>
<doc id="359783" url="https://pl.wikipedia.org/wiki?curid=359783" title="Klutajny">
Klutajny

Klutajny – wieś w Polsce położona w województwie warmińsko-mazurskim, w powiecie lidzbarskim, w gminie Kiwity.
W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.

</doc>
<doc id="359784" url="https://pl.wikipedia.org/wiki?curid=359784" title="Klwatka Królewska">
Klwatka Królewska

Klwatka Królewska – wieś w Polsce położona w województwie mazowieckim, w powiecie radomskim, w gminie Gózd.
Wieś królewska "Krwatka", położona była w drugiej połowie XVI wieku w powiecie radomskim województwa sandomierskiego. W latach 1954–1972 wieś należała i była siedzibą władz gromady Klwatka. W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Andrzeja Boboli w Małęczynie.

</doc>
<doc id="359785" url="https://pl.wikipedia.org/wiki?curid=359785" title="Klwatka Szlachecka">
Klwatka Szlachecka

Klwatka Szlachecka – wieś w Polsce położona w województwie mazowieckim, w powiecie radomskim, w gminie Jedlińsk.
W latach 1975–1998 miejscowość administracyjnie należała do województwa radomskiego.
15 marca 1984 część wsi (86,34 ha) włączono do Radomia.

</doc>
<doc id="359786" url="https://pl.wikipedia.org/wiki?curid=359786" title="Klwaty">
Klwaty

Klwaty (do XVII w. Krwaty, od nazwy etnicznej Chorwaci) – wieś w Polsce położona w województwie mazowieckim, w powiecie radomskim, w gminie Jedlińsk.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Bartłomieja we Wsoli lub do parafii św. Franciszka z Asyżu w Wielogórze.

</doc>
<doc id="359787" url="https://pl.wikipedia.org/wiki?curid=359787" title="Klwowska Wola">
Klwowska Wola

Klwowska Wola – wieś w Polsce położona w województwie mazowieckim, w powiecie przysuskim, w gminie Klwów.
Prywatna wieś szlachecka "Wola Klwowska", położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Macieja Apostoła w Klwowie.
Linki zewnętrzne.
 

</doc>
<doc id="359788" url="https://pl.wikipedia.org/wiki?curid=359788" title="Klwów">
Klwów

Klwów – wieś w Polsce, położona w województwie mazowieckim, w powiecie przysuskim, w gminie Klwów. 
Wieś jest siedzibą gminy Klwów oraz rzymskokatolickiej parafii św. Macieja Apostoła. 
W latach 1954–1972 wieś należała i była siedzibą władz gromady Klwów. W latach 1975–1998 wieś administracyjnie należała do województwa radomskiego.
Klwów uzyskał lokację miejską w 1416 roku, zdegradowany w 1869 roku. Prywatne miasto szlacheckie, położone było w drugiej połowie XVI wieku w powiecie radomskim województwa sandomierskiego. 
Historia.
Nazwa Klwów pochodzi od pierwotnego traktu Opoczno-Radom, prowadzącego dalej do Lwowa. Miasto Klwów zostało założone w roku 1413 na prawie magdeburskim króla Władysława Jagiełły, wraz z przywilejem dającym również prawo do organizowania targów raz w tygodniu i jarmarków 2 razy do roku. Przywileje te zostały potwierdzone w 1458 przez Kazimierza Jagiellończyka i w 1686 przez Jana III Sobieskiego, co świadczy o prężnym rozwoju miasta.
Klwów utracił prawa miejskie w 1869 w wyniku represji po stłumionym powstaniu styczniowym.
W 1662 roku we Klwowie mieszkało 370 mieszkańców w 36 domach. W 1743 Klwów dostał pozwolenie na warzenie piwa. W 1827 roku we Klwowie mieszkało 898 osób oraz stało 80 domostw. W tamtym okresie mieszkańcy trudnili się wyrobem sukna, kożuchów i pończoch.
Komunikacja i Transport.
W Klwowie zaczyna się droga wojewódzka droga wojewódzka nr 727; przez wieś przebiega też droga krajowa nr 48.

</doc>
<doc id="359789" url="https://pl.wikipedia.org/wiki?curid=359789" title="Kłaczyna">
Kłaczyna

Kłaczyna (nazwa niemiecka "Kauder", do 1945 r.) – wieś w Polsce położona w województwie dolnośląskim, w powiecie świdnickim, w gminie Dobromierz, na Przedgórzu Sudeckim na granicy z Pogórzem Kaczawskim i Pogórzem Wałbrzyskim w Sudetach.
Podział administracyjny.
W latach 1975–1998 miejscowość administracyjnie należała do województwa wałbrzyskiego. Do Kłaczyny należy także przysiółek Celów.
Nazwa.
Pierwsza wzmianka o miejscowości pochodzi ze średniowiecznego dokumentu z 1249 roku, gdzie wymieniona jest w zlatynizowanej formie "Chuderovo". Tuż po wojnie miejscowość nazywała się "Kodyr".
Położenie.
Miejscowość położona jest w dolinie Nysy Szalonej. Górna część w Sudetach, na pograniczu Pogórza Kaczawskiego (Pogórze Wojcieszowskie) i Pogórza Wałbrzyskiego, zaś dolna część na Przedgórzu Sudeckim (Obniżenie Podsudeckie).
Budowa geologiczna.
Górna część Kłaczyny leży w obrębie zapadliska Wolbromka, niewielkiej jednostki geologicznej (tektonicznej), będącej południowo-wschodnim odgałęzieniem niecki północnosudeckiej. Obszar ten zbudowany jest ze skał osadowych: szarogłazów, piaskowców, mułowców, brekcji i zlepieńców dolnego permu (czerwonego spągowca). Dolna część leży na plejstoceńskich piaskach, żwirach i glinach zwałowych. W całej dolinie Nysy Szalonej zalegają holoceńskie osady rzeczne - piaski i żwiry, miejscami mady.
Zabytki.
Do wojewódzkiego rejestru zabytków wpisane są:

</doc>
<doc id="359791" url="https://pl.wikipedia.org/wiki?curid=359791" title="Kładno">
Kładno

Kładno (do 1945 niem. "Kaltenhagen") – wieś sołecka w Polsce położona w województwie zachodniopomorskim, w powiecie koszalińskim, w gminie Będzino.
Teren Kładna znajduje się w obszarze chronionego krajobrazu Koszalińskiego Pasa Nadmorskiego.
Historia.
Pierwszy raz wzmiankowane z poł. XVI w. Stanowiło lenno rodu Damitz i Zitzewitz. Od 1884 do 1945 majątek w Kładnie należał do rodziny Blanckenburg.
Zabytki.
Dwór został zbudowany w połowie XIX w. Zajmuje południową część dziedzińca, od południa jest otoczony parkiem.

</doc>
<doc id="359792" url="https://pl.wikipedia.org/wiki?curid=359792" title="Kłaj">
Kłaj

Kłaj – wieś w Polsce położona w województwie małopolskim, w powiecie wielickim, w gminie Kłaj. Miejscowość jest siedzibą gminy Kłaj.
W latach 1954–1972 wieś należała i była siedzibą władz gromady Kłaj. W latach 1975–1998 miejscowość administracyjnie należała do województwa krakowskiego.
Wiadomości ogólne.
Wieś Kłaj umiejscowiona jest w południowo-zachodniej części Kotliny Sandomierskiej. Większość terenu Kłaja (północną) zajmuje Puszcza Niepołomicka.
Na północ od centrum przebiega linia kolejowa 91 Kraków Główny – Medyka. Stacja kolejowa składa się budynku z kasą i poczekalnią oraz niedokończonego nowego dworca. Przez centrum Kłaja biegnie droga lokalna z Niepołomic do Bochni.
We wsi znajdują się m.in.: Zakład Przetwórstwa Tworzyw Sztucznych, Zakład Przemysłu Drzewnego „Furnel International Ltd” sp. z o.o., Szkółka Drzewek Leśnych o powierzchni 5,5 ha przy leśnictwie Kłaj oraz Jednostka Wojskowa nr 2515 (skład materiałowy).
Historia.
Początki wsi datuje się na XIII wiek, jej część należała do klasztoru bożogrobców w Miechowie. Po rozbiorze w 1772 roku pozostała w zaborze austriackim.
W czasie pierwszej wojny światowej duża część Kłaja spłonęła.
W latach 70. i 80. XX w. zbudowane zostało – przy dużym wsparciu mieszkańców – nowoczesne centrum wiejskie, w którym stoją budynki Urzędu Gminy (obecnie remontowane Centrum Administracyjne Gminy), Gminny Dom Kultury, Wiejski Ośrodek Zdrowia (obecnie NZOZ) oraz liczne pawilony handlowe (poczta, bank, sklepy), a także lokale usługowe (fryzjer, kwiaciarnie, biuro podatkowe itp).
Wieś jest zgazyfikowana, posiada też wodociągi i kanalizację (w części sfinansowaną przez Unię Europejską). Centrum Kłaja (budynki Urzędu Gminy i Gminnego Ośrodka Pomocy Społecznej, oraz wiele dróg) zostało wybudowanych za wójta Płachcińskiego (1980 ?).
W roku 2007 za wójta Majerza zostały wykonane prace remontowe w ścisłym centrum Kłaja (u zbiegu ulic Płachcińskiego i Kołodziejczyka). Wyremontowane zostały budynki Urzędu Gminy i Wiejskiego Domu Kultury, które zyskały nową elewację oraz rewitalizowany został obszar otaczający centrum administracyjno-usługowe (wymiana zieleni, chodników, budowa placu zabaw dla dzieci, alejkami i ławkami).
We wrześniu 2007 roku przy miejscowym Zespole Szkół Ogólnokształcących odbyła się uroczysta inauguracja przy obecności kard. Stanisława Dziwisza roku szkolnego w Małopolsce. Wówczas szkole nadano imię ks. Jana Twardowskiego, oraz oddano do użytku nowoczesną halę widowiskowo-sportową (najnowocześniejszą w powiecie wielickim).
Sport.
Od 1947 roku działa piłkarski klub TS „Wolni Kłaj”, którego drużyna seniorska bierze udział w rozgrywkach: Sezon 2013/2014 – V Liga Małopolskiego Związku Piłki Nożnej.

</doc>
<doc id="359793" url="https://pl.wikipedia.org/wiki?curid=359793" title="Kłaki">
Kłaki

Kłaki – wieś w Polsce, położona w województwie mazowieckim, w powiecie płockim, w gminie Drobin.
W latach 1975–1998 miejscowość administracyjnie należała do województwa płockiego.
Linki zewnętrzne.
 

</doc>
<doc id="359794" url="https://pl.wikipedia.org/wiki?curid=359794" title="Kłapówka">
Kłapówka

Kłapówka – wieś w Polsce położona w województwie podkarpackim, w powiecie kolbuszowskim, w gminie Kolbuszowa.
W latach 1975–1998 miejscowość administracyjnie należała do województwa rzeszowskiego.
Nazwy części wsi (przysiółki): Dół, Góra
Nazwy obiektów fizjograficznych:

</doc>
<doc id="359795" url="https://pl.wikipedia.org/wiki?curid=359795" title="Kławki">
Kławki

Kławki niem. "Klaukendorf" – wieś w Polsce położona w województwie pomorskim, w powiecie malborskim, w gminie Stare Pole na obszarze Żuław Elbląskich.
Wieś królewska położona była w II połowie XVI wieku w województwie malborskim. W latach 1975–1998 miejscowość administracyjnie należała do województwa elbląskiego.
Według Narodowego Spisu Powszechnego Ludności i Mieszkań z 2011 roku liczba ludności we wsi Kławki to 125, z czego 48,8% mieszkańców stanowią kobiety, a 51,2% ludności to mężczyźni. W 2002 roku we wsi było 39 gospodarstw domowych. Wśród nich dominowały gospodarstwa zamieszkałe przez cztery osoby - takich gospodarstw było 11
Zabytki.
Według rejestru zabytków NID na listę zabytków wpisany jest drewniany dom podcieniowy nr 8, k. XVIII, 1839, nr rej.: A-278 z 19.12.1961

</doc>
<doc id="359796" url="https://pl.wikipedia.org/wiki?curid=359796" title="Kłączno">
Kłączno

Kłączno (kaszb. "Kłóńczno" lub też "Kłączno", "Kłãczëno", niem. "Klonschen") – kaszubska wieś letniskowa w Polsce, położona w województwie pomorskim, w powiecie bytowskim, w gminie Studzienice, na Pojezierzu Bytowskim, nad zachodnim brzegiem jeziora Kłączno. 
Wieś jest siedzibą sołectwa Kłączno w którego skład wchodzą również Okuny i Dzierżążnik oraz Osowo i Małe.
W kierunku północno-zachodnim znajduje się rezerwat przyrody "Bukowa Góra nad Pysznem". Kłączno jest starym siedliskiem kaszubskiej szlachty zagrodowej. Znajduje się tu również placówka Ochotniczej Straży Pożarnej.
W latach 1975–1998 miejscowość administracyjnie należała do województwa słupskiego.
Historia.
Do roku 1945 wieś znajdowała się w granicach III Rzeszy, Kaszubi stanowili tu wówczas 95% ludności. Obowiązująca do 1937 roku oficjalna nazwa miejscowości "Klonschen" została przez nazistowskich propagandystów niemieckich zweryfikowana jako zbyt "kaszubska" lub nawet "polska" i przemianowana na "bardziej niemiecką" nazwę – "Ulrichsdorf".
Zabytki.
Według rejestru zabytków NID na listę zabytków wpisane są drewniane: wozownia i owczarnia w zagrodzie nr 4 z 1809, nr rej.: 471 z 16.04.1965 (nie istnieją).
We wsi, w budynku dawnej szkoły znajduje się izba pamięci dokumentująca rozwój szkolnictwa w regionie w latach 1930-1960 oraz walkę o polskość i zachowanie tradycji podczas okupacji hitlerowskiej, wśród eksponatów książki, dokumenty i instrumenty muzyczne.

</doc>
<doc id="359797" url="https://pl.wikipedia.org/wiki?curid=359797" title="Kłębowiec">
Kłębowiec

Kłębowiec (niem. "Klausdorf") – wieś w Polsce, położona w województwie zachodniopomorskim, w powiecie wałeckim, w gminie Wałcz.
W latach 1946–54 siedziba gminy Kłębowiec. W latach 1954–1959 wieś należała i była siedzibą władz gromady Kłębowiec, po jej zniesieniu w gromadzie Wałcz. W latach 1975–1998 wieś administracyjnie należała do województwa pilskiego.
We wsi znajdują się ruiny pałacu Golców wraz z założeniem parkowym.
Obok wsi płynie struga Kłębowianka, dopływ Dobrzycy.
Przy wsi znajduje się zakład produkcji konstrukcji stalowych o powierzchni 12 tys. m². Zakład specjalizuje się w projektowaniu, wykonawstwie obiektów przestrzennych, konstrukcji stalowych oraz produkcji blachownic.
Siedziba klubu piłkarskiego "Santos Kłębowiec".
Historia.
Tereny te leżą na obszarze historycznej Wielkopolski. Pierwsza wzmianka o wsi pochodzi z 1460, od 1503 własność rodziny Golec. W 1945 miejsce walk I Armii Wojska Polskiego.
Pałac w Kłębowcu.
Wybudowana w przybliżeniu na przełomie XVII i XVIII rezydencja szlachecka rodziny Golców nawiązywała do wzorów francuskich i wykonana została w stylu barokowym w charakterystycznym układzie podkowy. Pałac posiadał tylko jedno piętro, które w części centralnej było wyższe od pozostałych dwóch skrzydeł bocznych. Elewacja pałacu rozczłonkowana była narożnymi ryzalitami. Mury parteru podzielono poziomo silnie akcentowanymi gzymsami a pionowo pilastrami. Skrzydła pałacu o wiele skromniej budowane przeznaczone były dla służby oraz na potrzeby gospodarstwa pałacowego. Wewnątrz budynek posiadał bogate wyposażenie, a na ścianach były ciekawe malowidła ścienne. W wyniku działań wojennych w 1945 pałac spłonął i systematycznie popadał w ruinę. Do dziś dnia z całości budowli pozostało tylko jedno boczne skrzydło, gdzie kiedyś mieściła się kaplica pałacowa oraz część centralna rezydencji.

</doc>
<doc id="359798" url="https://pl.wikipedia.org/wiki?curid=359798" title="Kłębowo">
Kłębowo

Kłębowo (niem. "Wernegitten") – wieś w Polsce położona w województwie warmińsko-mazurskim, w powiecie lidzbarskim, w gminie Lidzbark Warmiński.
Do 1954 roku wieś należała i była siedzibą gminy Kębłowo, następnie gromady Kłębowo. W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.
Po II wojnie światowej, w 1948 roku powstała grupa Świadków Jehowy.
Proboszczem w parafii w Kłębowie (od 15 kwietnia 1961 do 15 grudnia 1961 roku) był ks. Marian Maćkowiak, obecnie jest nim ks. Roman Cichocki.
Kościół pw. św. Małgorzaty z I poł. XIV w. posiada surową bryłę urozmaiconą szczytami, wystrój neogotycki. Przed frontem drewniana wieża z 1759 o lekko pochyłych ścianach, zwieńczona ośmioboczną iglicą i strzelistym, zaklęśniętym hełmem ostrosłupowym.

</doc>
<doc id="359799" url="https://pl.wikipedia.org/wiki?curid=359799" title="Kłobia (województwo kujawsko-pomorskie)">
Kłobia (województwo kujawsko-pomorskie)

Kłobia – wieś w Polsce położona w województwie kujawsko-pomorskim, w powiecie włocławskim, w gminie Lubraniec.
Wieś królewska, położona w II połowie XVI wieku w powiecie brzeskokujawskim województwa brzeskokujawskiego, należała do starostwa brzeskokujawskiego. 
Współczesność.
W latach 1954–1968 wieś należała i była siedzibą władz gromady Kłobia, po jej zniesieniu w gromadzie Lubraniec. W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 239 mieszkańców. Jest ósmą co do wielkości miejscowością gminy Lubraniec.
W Kłobi znajduje się zespół szkół, dwa sklepy, kwiaciarnia, ochotnicza straż pożarna. Dominacja gospodarstw o powierzchni 25 ha, wiele gospodarstw to sady, głównie jabłka i wiśnie. Kłobia i Kłobia Nowa traktowane są przez mieszkańców jako jedna wieś, dlatego w większości sytuacji funkcjonuje sama nazwa Kłobia. Przez Kłobie przepływa rzeka Chodeczka zwana również Lubieńcem.

</doc>
<doc id="359800" url="https://pl.wikipedia.org/wiki?curid=359800" title="Kłobia Nowa">
Kłobia Nowa

Kłobia Nowa – wieś w Polsce położona w województwie kujawsko-pomorskim, w powiecie włocławskim, w gminie Lubraniec.
W latach 1975–1998 miejscowość administracyjnie należała do województwa włocławskiego. Kłobia Nowa i Kłobia traktowane są przez mieszkańców jako jedna wieś, dlatego w większości sytuacji funkcjonuje sama nazwa Kłobia. Według Narodowego Spisu Powszechnego (III 2011 r.) liczyła 85 mieszkańców. Jest 36. co do wielkości miejscowością gminy Lubraniec.

</doc>
<doc id="359801" url="https://pl.wikipedia.org/wiki?curid=359801" title="Kłobie">
Kłobie

Kłobie – wieś w Polsce położona w województwie mazowieckim, w powiecie płockim, w gminie Bielsk.
W latach 1975–1998 miejscowość administracyjnie należała do województwa płockiego.

</doc>
<doc id="359803" url="https://pl.wikipedia.org/wiki?curid=359803" title="Kłobuczyn">
Kłobuczyn

Kłobuczyn (pol. hist. "Kłobucko") – wieś w Polsce położona w województwie dolnośląskim, w powiecie polkowickim, w gminie Gaworzyce. 
Podział administracyjny.
W latach 1954–1958 wieś należała i była siedzibą władz gromady Kłobuczyn, po jej zniesieniu w gromadzie Gaworzyce. W latach 1975–1998 miejscowość administracyjnie należała do województwa legnickiego.
Nazwa.
Śląski pisarz Konstanty Damrot w swojej pracy o śląskim nazewnictwie z 1896 roku wydanej w Bytomiu wymienia dwie polskie nazwy wsi - "Kłobucko" oraz "Kłopczyn", a także zgermanizowaną nazwę "Klopschen". Wieś wzmiankowana po raz pierwszy w 1223 roku w zlatynizowanej, staropolskiej formie "Clobusco" w łacińskim dokumencie z 1223 r. jako część uposażenia kościoła w Bytomiu Odrzańskim przekazywana przez rycerzy z rodu Pogorzelów klasztorowi kanoników regularnych w Nowogrodzie Bobrzańskim. Wcześniejsza data, 1222 rok, pochodzi z falsyfikatu przygotowanego w XV w., w którym Jarosław rzekomo obejmował patronat nad kościołem w Bytomiu Odrzańskim. Wieś została zanotowana w łacińskim dokumencie z 1345 jako "Clopczyn".
Jako źródło nazwy podaje słowo "Kłobuk", które jest nazwą słowiańskiego demona opiekującego się ogniskiem domowym - "Kłobuka".
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="359804" url="https://pl.wikipedia.org/wiki?curid=359804" title="Kłobuczyno">
Kłobuczyno

Kłobuczyno (dodatkowa nazwa w j. kaszub. Kłobùczëno; niem. "Klobschin") – wieś kaszubska w Polsce położona w województwie pomorskim, w powiecie kościerskim, w gminie Kościerzyna, przy drodze krajowej nr 20 Stargard – Szczecinek – Gdynia, na terenie Pojezierza Kaszubskiego u podnóży Wzgórz Szymbarskich i ich najwyższej kulminacji Wieżycy (328 m n.p.m.). Jest to najdalej na północ wysunięty zakątek gminy Kościerzyna, a zarazem najwyżej położona wieś powiatu kościerskiego (252 m n.p.m.).
W latach 1975–1998 miejscowość administracyjnie należała do województwa gdańskiego.
Charakterystyka miejscowości.
Kłobuczyno jest jednym z 35 sołectw gminy, zajmuje obszar o powierzchni 1395,49 ha, a w jego skład wchodzi jedynie miejscowość Kłobuczyno. Ponad połowę powierzchni sołectwa stanowią użytki rolne, a ponad 1/3 stanowią lasy. Znajduje się tu punkt przedszkolny, które kiedyś było szkołą podstawową oraz zakład przerobu betonu i materiałów budowlanych, który wybudowano w 1965 roku na bazie byłej Rolniczej Spółdzielni Produkcyjnej. Krajobraz sołectwa tworzą pagórkowate połacie z obszarami leśnymi. Kłobuczyno jest wsią rolniczą. Rolnicy gospodarują głównie na gruntach kl. V i VI, zaliczanych do kompleksów żytnich słabych i bardzo słabych. Struktura wiekowa odznacza się przewagą ludności w wieku produkcyjnym. Na terenie wsi znajdują się 64 gospodarstwa rolne o małej powierzchni gospodarstw i znacznych deniwelacjach użytkowanych areałów.
Historia miejscowości.
Pierwsze wzmianki o miejscowości pochodzą z XIII wieku. Kłobuczyno jest jedną z najstarszych miejscowości w rejonie kościerskim. Zaludnione już było w czasach prehistorycznych, o czym świadczą odnalezione tutaj zabytki archeologiczne, należące do tzw. kultury wschodniopomorskiej. Pierwsza bezpośrednia informacja źródłowa o tej osadzie zawarta jest w dokumencie księcia pomorskiego Sambora I, wystawionym w Słupsku w 1184 roku.
Kultura.
Życie kulturalne koncentruje się wokół jednostki Ochotniczej Straży Pożarnej, która jest organizatorem imprez artystycznych, rozrywkowych, turystycznych i promocyjnych (rocznice, akademie, imprezy okolicznościowe).

</doc>
<doc id="359805" url="https://pl.wikipedia.org/wiki?curid=359805" title="Kłobukowice">
Kłobukowice

Kłobukowice – wieś w Polsce położona w województwie śląskim, w powiecie częstochowskim, w gminie Mstów.
W latach 1975–1998 miejscowość administracyjnie należała do województwa częstochowskiego.
Historia.
Pierwsza wzmianka o miejscowości pochodzi z 1220 roku, z dokumentu biskupa krakowskiego Iwo Odrowąża w którym miejscowość wymieniona jest w staropolskiej formie "Clobukowycze". Kolejna wzmianka o miejscowości znajduje się w łacińskim dokumencie z 1250 roku wydanym przez papieża Innocentego IV w Lyonie gdzie wieś zanotowana została w zlatynizowanej, staropolskiej formie "„Clobucovice”".
Do XIX wieku folwark zależny od Skrzydlowa, od końca XIX wieku samodzielny majątek ziemski w kluczu dóbr skrzydlowskich należący do Jana Reszke, później jego bratanicy Emilii (od 1922 roku do bratanicy Janiny i jej męża Adama Nieniewskiego). 
Zachowało się założenie parkowo-dworskie z eklektycznym dworkiem i ruinami XVIII-wiecznego spichlerza, oraz aleją drzew w kierunku Skrzydlowa.

</doc>
<doc id="359806" url="https://pl.wikipedia.org/wiki?curid=359806" title="Kłobukowo">
Kłobukowo

Kłobukowo – wieś w Polsce położona w województwie kujawsko-pomorskim, w powiecie lipnowskim, w gminie Tłuchowo.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 247 mieszkańców. Jest ósmą co do wielkości miejscowością gminy Tłuchowo.

</doc>
<doc id="359807" url="https://pl.wikipedia.org/wiki?curid=359807" title="Kłobukowo-Patrze">
Kłobukowo-Patrze

Kłobukowo-Patrze – wieś w Polsce położona w województwie mazowieckim, w powiecie płockim, w gminie Brudzeń Duży.
W latach 1975–1998 miejscowość administracyjnie należała do województwa płockiego.
Linki zewnętrzne.
 

</doc>
<doc id="359808" url="https://pl.wikipedia.org/wiki?curid=359808" title="Kłoczew">
Kłoczew

Kłoczew – wieś w Polsce położona w województwie lubelskim, w powiecie ryckim, w gminie Kłoczew.
W latach 1954–1972 wieś należała i była siedzibą władz gromady Kłoczew. W latach 1975–1998 miejscowość administracyjnie należała do województwa siedleckiego.
Przez miejscowość przepływa Okrzejka, dopływ Wisły.
Miejscowość jest siedzibą gminy Kłoczew oraz rzymskokatolickiej parafii św. Jana Chrzciciela. We wsi znajduje się kościół św. Jana Chrzciciela, wieś stanowi sołectwo gminy Kłoczew.
Historia.
Kłoczew lub Kłoczów, wieś i folwark w powiecie ryckim, gminie i parafii Kłoczew. Kłoczew leży nad rzeką Okrzejką, Położony historycznie w dawnej ziemi stężyckiej, województwie sandomierskim.
W roku 1664 wieś Kłoczew miała 197 mieszkańców. W okresie między 1563 do 1570 dziedzicami byli Brzescy i Kłoczowsoy, w roku 1664 Falkowski, zaś w roku 1675 Parys. Do dóbr tych w 1675 r. należały wsi: Slim, Kłoczew, Przesmyk, Przykwa, Czernice, Kawęczyn, Padacz.
Parafia Kłoczew r. 1661 składała się z tych samych wsi wymienionych wyżej wsi i miała 94 domów.
W wieku XIX majątek był własnością Jana Marcinkowskiego, następnie przeszedł do Henryka Kiwerskiego i Szydłowskiego Edwarda, w roku 1883 jest własnością Kamili i Henryka Porazińskich, którzy nabyli go 12 października 1882 r. za 100 tys. rubli srebrnych.
Ziemi folwarcznej w dobrach włók 50, włościańskiej włók 34, domów 37, mieszkańców 393. Położona na równinie, grunt II klasy pszenny i I. żytni, łąki dobre, gospodarstwo płodozmienne, serwituty zamienione, ogród starannie prowadzony, budynki w dobrym stanie, młyn wodny.
Według Towarzystwa Kredytowego Ziemskiego dobra Kłoczew składają się z folwarków: Kłoczew i Czernice; wsi: Kłoczew, Kawęczyn, Padacz i Czernice; rozległe mórg 3467; folwark Kłoczew grunta orne i ogrody mórg 1104, łąk mórg 235, pastwisk mórg 6, wody mórg 10, lasu mórg 72, nieużytki i place mórg 52, razem mórg 1479, budynków murowanych 5, z drzewa, 32, folwark Czernice grunta orne i ogrody mórg 414, łąk mórg 27, pastw. mórg 14, lasu mórg 1498, nieużytki i place mórg 35, razem mórg 1988, bud. drew. 10. Wieś Kłoczew osad 41, z gruntem mórg 713; wieś Kawęczyn osad 24, z gruntem mórg 547, wieś Padarz osad 7, z gruntem mórg 191, wieś Czernic osad 88, z gruntem mórg 424. (Nota T. Łunimskiego w SgKP tom IV, str 179).
Parafia Kłoczew posiadała w końcu XIX wieku 1338 ludności, obejmując wsie: Kłoczew, Kawęczyn, Przykwa, Czernice, Janopol i Padacz. Pierwszy kościół, jako filią świątyni żelechowskiej, wystawił Marcin z Kłoczewa. W r. 1575 biskup krakowski Franciszek Krasiński oddzielne probostwo we wsi ustanowił.
Kościół murowany z roku 1737 wystawiono staraniem proboszcza Antoniego Sojewskiego, poświęcony został przez biskupa Lenczewskiego w r. 1793. Kościół ten erygowano pod wezwaniem św. Jana Chrzciciela.
Gmina Kłoczew posiadała u schyłku XIX wieku 5500 ludności, 25440 mórg obszaru, obejmowała wsie: Bramka, Borucicha, Budziska, Carewdar, Czernie, Dworzec, Derlatka, Grabów, Gózd, Gęsia Wólka, Janopol, Jagodne, Kłoczew, Kawęczyn, Kokoszka, Kąty, Kurzełaty, Kosiny, Leonów, Magazyn, Ochodno, Przykwa, Pyrka, Padacz, Polny Młyn, Rybak, Sokoła, Sosnówka, Stryj, Serwatka, Szozepaniec, Wilhelmów, Wola Zadybska, Wygranka, Zwadziek, Zofinin, Zadybie, Zaryte. W gminie były 3 szkółki elementarne, gospodarstwo rybne w Jagodnem Szydłowskiego, 2 gorzelnie w Jagodnem i Zadybiu i kilka cegielni, kilka wiatraków i młynów wodnych na rzece Okszejce.
Od 1 stycznia 2003 roku częścią wsi Kłoczew stała się ówczesna wieś Własność.

</doc>
<doc id="359809" url="https://pl.wikipedia.org/wiki?curid=359809" title="Kłoda Duża">
Kłoda Duża

Kłoda Duża – wieś w Polsce położona w województwie lubelskim, w powiecie bialskim, w gminie Zalesie.
Wierni Kościoła rzymskokatolickiego należą do parafii Przemienienia Pańskiego w Horbowie.
W latach 1975–1998 miejscowość administracyjnie należała do województwa bialskopodlaskiego.
Przez miejscowość przepływa Lutnia, niewielka rzeka dorzecza Bugu, dopływ Zielawy.

</doc>
<doc id="359810" url="https://pl.wikipedia.org/wiki?curid=359810" title="Kłoda Górowska">
Kłoda Górowska

Kłoda Górowska – wieś w Polsce położona w województwie dolnośląskim, w powiecie górowskim, w gminie Góra.
Podział administracyjny.
W latach 1975–1998 miejscowość administracyjnie należała do województwa leszczyńskiego.
Zabytki.
Do wojewódzkiego rejestru zabytków wpisane są obiekty:

</doc>
<doc id="359811" url="https://pl.wikipedia.org/wiki?curid=359811" title="Kłodkowo">
Kłodkowo

Kłodkowo (do 1945 niem. "Klätkow") – wieś sołecka w północno-zachodniej Polsce, położona w województwie zachodniopomorskim, w powiecie gryfickim, w gminie Trzebiatów.
Według danych z 28 lutego 2009 wieś miała 259 mieszkańców.
Przez środek wsi przebiega droga wojewódzka nr 109.
We wsi znajduje się XV-wieczny kościół wsparty grubą przyporą, murowany z drewnianą wieżą z XVIII wieku ulokowaną przed fasadą z barokowym wyposażeniem m.in. chrzcielnica. Na drzwiach świątyni XV-wieczne okucia, które są najstarszym na Pomorzu zabytkiem kowalstwa.
Gmina Trzebiatów utworzyła "Sołectwo Kłodkowo", będące jej jednostką pomocniczą. Obejmuje ono jedynie wieś Kłodkowo, której mieszkańcy wybierają sołtysa i 5-osobową radę sołecką.
W latach 1946–1998 miejscowość administracyjnie należała do województwa szczecińskiego.

</doc>
<doc id="359812" url="https://pl.wikipedia.org/wiki?curid=359812" title="Czerw">
Czerw

Czerw – typ larwy apodialnej (beznogiej) błonkówek i muchówek, bez wyraźnej puszki głowowej.
W pszczelarstwie nazwa wszystkich stadiów rozwojowych pszczoły miodnej przed wygryzieniem z komórki.
Czerw to również potoczna nazwa poczwarki owada barwnikowego czerwca polskiego (Porphyrophora polonica).
Terapia czerwiami.
Niektóre rodzaje czerwi już od starożytności były wykorzystywane jako ekonomiczny, bezpieczny i efektywny sposób oczyszczania ran. Terapia czerwiami polega na wprowadzeniu przez lekarza (w sterylnych i kontrolowanych warunkach) żywych, zdezynfekowanych czerwi do niegojącej się skóry lub ran człowieka albo zwierzęcia. Czerwie zjadają starą, martwą tkankę, zostawiając żywą tkankę nietkniętą. Nie wiadomo, czy wydzieliny czerwi mają wpływ na wzrost bakterii, ponieważ różne badania wykazywały sprzeczne wyniki, a niektóre gatunki bakterii mogą posiadać naturalną odporność. 
Terapia czerwiami jest stosowana w około 1000 ośrodków zdrowotnych w Europie i w około 300 ośrodkach zdrowotnych w USA.

</doc>
<doc id="359813" url="https://pl.wikipedia.org/wiki?curid=359813" title="Kłodne">
Kłodne

Kłodne – wieś w Polsce położona w województwie małopolskim, w powiecie limanowskim, w gminie Limanowa.
W latach 1975–1998 miejscowość administracyjnie należała do województwa nowosądeckiego.
Położenie.
Kłodne leży w Kotlinie Sądeckiej u podnóży części wschodniej Pasma Łososińskiego w Beskidzie Wyspowym u podnóży góry Chełm (793 m n.p.m.) oraz Babiej Góry (727 m n.p.m.), w środkowym biegu potoku Smolnik (dopływu Dunajca), który stanowi południową granicę wsi. Przez miejscowość przebiega droga powiatowa Limanowa – Chełmiec, oraz linia kolejowa nr 104 relacji Nowy Sącz – Chabówka. Kłodne graniczy z miejscowościami: od wschodu: Zawadką, Chomranicami, od zachodu: Męciną, od północy: Skrzętlą-Rojówką oraz Stańkową, od południa: Krasnem Potockiem.
Szlaki turystyki pieszej.
 – szlak koloru żółtego prowadzący z Męciny przez Kłodne na Babią Górę i Jaworz.
Droga na Chełm nie jest wytyczona szlakiem turystycznym, jednak można dotrzeć na szczyt drogą asfaltową lub ścieżkami leśnymi.
Nazwa.
Miejscowość nosiła w historii różne nazwy. Po raz pierwszy wymieniona w kodeksie dyplomatycznym Małopolski: w 1367 jako "Glodna", 1408 "Gloddna", 1429 "Glodno", 1439 "Glodnye", 1529 "Clodna", 1581 "Slodna", 1680 "Głodna", 1779-1782 "Kłodno", 1883 "Kłodne".
Pierwotnie nazwa wsi pochodzi od stanu niedostatku "głodu" z dodanym sufiksem "-na" co językoznawcy uznają za aluzję do ubóstwa na nieurodzajnych terenach górskich pasma Jaworzyny, gdzie leży miejscowość. Z czasem w wyniku procesu adideacji nazwa zmieniła się na "Kłodne" nawiązując do wyrazu kłoda oznaczającej surowiec budowlany powstały w wyniku ścięcia drzewa.
Historia.
Średniowiecze.
Jak wynika z akt wizytacji kościelnych Kłodne wymieniano w 1581 roku w obszarze parafii Chomranice. Jest to akurat okres pobytu arian (braci polskich) w Męcinie i Chomranicach.
Jeden z Krzeszów – Sebastian przeszedł na arianizm, co spowodowało zatarg z proboszczem Męciny. Bracia Krzeszowie podzielili się majątkiem ojcowskim. Mogło właśnie wtedy dojść do oddzielenia Kłodnego od Męciny. Był to prawdopodobnie rok 1545. Przez długi czas jednak ludność Kłodnego chrzciła dzieci w Męcinie, tam także zawierano związki małżeńskie.
W wyniku I rozbioru Polski Kłodne znalazło się w granicach Austrii.
II wojna światowa.
Wojska niemieckie wkroczyły do Kłodnego 5 września 1939 roku, a tym samym rozpoczął się okres okupacji niemieckiej. Od początku naznaczonej różnego rodzaju represjami wobec mieszkańców.
Trzech mieszkańców wioski brało udział w wojnie jako żołnierze Wojska Polskiego m.in. Piotr Dudzik w stopniu strzelca, który walczył w 1 Pułku Strzelców Podhalańskich. Jan Leśnik również w stopniu strzelca, został wzięty do niewoli, następnie zwolniony do prac cywilnych. W kampanii wrześniowej 1939 roku wziął udział Jan Świerczek w stopniu kaprala, który został wzięty do niewoli w październiku 1939 roku, następnie zwolniony w lipcu 1940 roku.
W czasie okupacji hitlerowcy w sposób okrutny obchodzili się również miejscową ludnością, wiele osób aresztowano i deportowano na roboty przymusowe jak również do obozów koncentracyjnych m.in. do Auschwitz-Birkenau oraz Buchenwaldu.
Stosowano także inne formy represji wobec mieszkańców wioski. Zabroniono m.in. uboju trzody chlewnej, która często stanowiła jedno z niewielu źródeł pożywienia dla ludności zamieszkującej obszary wiejskie. Okupant również surowo zakazał mielenia zboża w żarnach, często były one plombowane. Wszystkie te restrykcje i im podobne obowiązywały często pod karą śmierci, a każde postanowienia władz okupacyjnych były skrupulatnie egzekwowane. Ponadto z polecenia władz niemieckich ludność musiała oddawać zarówno zboże, bydło, jak i ziemniaki oraz mleko i inne produkty rolne na kontyngenty.
12 stycznia 1944 hitlerowcy zamordowali 28 zakładników w odwecie za wysadzenie pociągu na trasie linii kolejowej Nowy Sącz – Chabówka. Część zakładników została rozstrzelana, a część powieszona na słupach telegraficznych znajdujących przy torach. W miejscu zbrodni stoi pomnik upamiętniający ofiary tamtego wydarzenia.
Okupacja niemiecka zakończyła się 19 stycznia 1945 roku, kiedy miejsce cofających się wojsk hitlerowskich zajęła Armia Czerwona.

</doc>
<doc id="359814" url="https://pl.wikipedia.org/wiki?curid=359814" title="Kłodnica Dolna">
Kłodnica Dolna

Kłodnica Dolna – wieś w Polsce położona w województwie lubelskim, w powiecie lubelskim, w gminie Borzechów.
W latach 1975–1998 miejscowość administracyjnie należała do województwa lubelskiego.
Wieś stanowi sołectwo gminy Borzechów. Według Narodowego Spisu Powszechnego z roku 2011 wieś liczyła 397 mieszkańców.
W latach 1954-1962 wieś była siedzibą gromady Kłodnica Dolna.

</doc>
<doc id="359815" url="https://pl.wikipedia.org/wiki?curid=359815" title="Kłodnica Górna">
Kłodnica Górna

Kłodnica Górna – wieś w Polsce położona w województwie lubelskim, w powiecie lubelskim, w gminie Borzechów.
W latach 1975–1998 miejscowość administracyjnie należała do województwa lubelskiego.
Wieś stanowi sołectwo gminy Borzechów. Według Narodowego Spisu Powszechnego z roku 2011 wieś liczyła 300 mieszkańców.

</doc>
<doc id="359816" url="https://pl.wikipedia.org/wiki?curid=359816" title="Kłodno (województwo pomorskie)">
Kłodno (województwo pomorskie)

Kłodno (kaszb. "Kłodnò") – osada kaszubska w Polsce położona w województwie pomorskim, w powiecie kartuskim, w gminie Sulęczyno.
Miejscowość położona nad jeziorem Mausz, jest częścią sołectwa Sulęczyno.
W latach 1975–1998 miejscowość administracyjnie należała do województwa gdańskiego.

</doc>
<doc id="359817" url="https://pl.wikipedia.org/wiki?curid=359817" title="Kłodobok">
Kłodobok

Kłodobok (niem. "Klodebach") – wieś w Polsce położona w województwie opolskim, w powiecie nyskim, w gminie Kamiennik.
Znajduje się tam kościół pod wezwaniem Najświętszego Serca Pana Jezusa. 
W latach 1954–1968 wieś należała i była siedzibą władz gromady Kłodobok, po jej zniesieniu w gromadzie Kamiennik.
Nazwa.
Nazwa wioski pochodzi od polskiej nazwy kłody drewna. Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu jako najstarszą zanotowaną nazwę wsi podaje "Clodebock" notując jej znaczenie "Holtzblock, Holtzstamm" czyli "kłoda, kloc drewna".
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Klodebok" w szeregu wsi lokowanych na prawie polskim "iure polonico".
Zabytki.
Do wojewódzkiego rejestru zabytków wpisane są:

</doc>
<doc id="359818" url="https://pl.wikipedia.org/wiki?curid=359818" title="Kłodowo">
Kłodowo

Kłodowo (niem. "Kladow") – wieś w Polsce położona w województwie zachodniopomorskim, w powiecie gryfińskim, w gminie Widuchowa.
31 grudnia 2008 r. wieś miała 147 mieszkańców.
W latach 1975–1998 miejscowość administracyjnie należała do województwa szczecińskiego.
W Kłodowie znajduje się granitowy kościół z końcówki XIII wieku otoczony murem z kamieni polnych, obok kościoła przetrwała także dawna XIX wieczna pastorówka. Teren wokół kościoła to dawny cmentarz. Kościół przebudowywany w XIV i XV wieku, dobudowano wtedy wieżę o charakterze obronnym. Wieża posiada kilka otworów strzelniczych, zwieńczona jest stożkowym hełmem. Wewnątrz kościoła przetrwał ołtarz ambonowy popularny w dawnych świątyniach protestanckich, przetrwała także empora chórowa i ławki.

</doc>
<doc id="359819" url="https://pl.wikipedia.org/wiki?curid=359819" title="Kłodzin (województwo wielkopolskie)">
Kłodzin (województwo wielkopolskie)

Kłodzin – wieś w Polsce położona w województwie wielkopolskim, w powiecie wągrowieckim, w gminie Mieścisko.
W latach 1975–1998 miejscowość administracyjnie należała do województwa poznańskiego.
We wsi, przy remizie strażackiej, zabytkowa sikawka z 1928, wyprodukowana przez przedsiębiorstwo Louis Tidow z Hanoweru-Badenstedt. Obok kapliczka św. Floriana ufundowana przez ks. Roberta Waszaka z okazji stulecia miejscowej OSP oraz pomnik (niewysoki obelisk) Polaków pomordowanych przez nazistów w latach 1939-1945.

</doc>
<doc id="359820" url="https://pl.wikipedia.org/wiki?curid=359820" title="Kłodzisko">
Kłodzisko

Kłodzisko – wieś sołecka w Polsce położona w województwie wielkopolskim, w powiecie szamotulskim, w gminie Wronki, przy drodze wojewódzkiej nr 182.
Wieś szlachecka Kłodzieisko położona była w 1580 roku w powiecie poznańskim województwa poznańskiego. W latach 1975–1998 miejscowość administracyjnie należała do województwa pilskiego.
Wzmiankowana po raz pierwszy w 1388 r. Własność szlachecka. Od XVIII w. należała do Kwileckich z pobliskiego Wróblewa. Leśniczówka Kłodzisko położona jest nad niewielkim hodowlanym jeziorem Kupiszewo (10 ha). W 1975 r. odkryto we wsi 2 groby z okresu kultury łużyckiej.

</doc>
<doc id="359821" url="https://pl.wikipedia.org/wiki?curid=359821" title="Kłokock">
Kłokock

Kłokock – wieś w Polsce położona w województwie kujawsko-pomorskim, w powiecie lipnowskim, w gminie Lipno.
Historia.
Na początku XIX wieku wieś należała do Tomasza Sumińskiego. Poprzez małżeństwo jego córki Teodozji, w 1823 roku wieś stała się własnością Ignacego Piotra Pląskowskiego. W 1837 roku sprzedał wieś Damazemu Sumińskiemu, synowi Tomasza.
Do 1954 roku istniała gmina Kłokock. W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 323 mieszkańców. Jest siedemnastą co do wielkości miejscowością gminy Lipno.

</doc>
<doc id="359822" url="https://pl.wikipedia.org/wiki?curid=359822" title="Kłokowice">
Kłokowice

Kłokowice – wieś w Polsce położona w województwie podkarpackim, w powiecie przemyskim, w gminie Fredropol.
Wieś szlachecka, własność Fredrów, położona była w 1589 roku w ziemi przemyskiej województwa ruskiego. W latach 1975–1998 miejscowość administracyjnie należała do województwa przemyskiego.
We wsi znajduje się parafialna cerkiew prawosławna pod wezwaniem Opieki Matki Bożej.

</doc>
<doc id="359823" url="https://pl.wikipedia.org/wiki?curid=359823" title="Kłonice">
Kłonice

Kłonice (niem. "Klonitz") – wieś w Polsce położona w województwie dolnośląskim, w powiecie jaworskim, w gminie Paszowice, na Pogórzu Kaczawskim (Pogórzu Złotoryjskim) w Sudetach, na pograniczu z Przedgórzem Sudeckim.
Podział administracyjny.
W latach 1975–1998 miejscowość administracyjnie należała do województwa legnickiego.
Nazwa.
Pierwsza wzmianka o miejscowości pochodzi ze średniowiecznego dokumentu z 1305 roku gdzie wymieniona jest jako "Clonitz".
Zabytki.
Do wojewódzkiego rejestru zabytków wpisane są obiekty:

</doc>
<doc id="359824" url="https://pl.wikipedia.org/wiki?curid=359824" title="Kłoniczki">
Kłoniczki

Kłoniczki – kolonia w Polsce, położona w województwie łódzkim, w powiecie wieruszowskim, w gminie Lututów.
W latach 1975–1998 miejscowość administracyjnie należała do województwa sieradzkiego.

</doc>
<doc id="359825" url="https://pl.wikipedia.org/wiki?curid=359825" title="Kłoniszew">
Kłoniszew

Kłoniszew – wieś w Polsce położona w województwie łódzkim, w powiecie poddębickim, w gminie Zadzim.
Miejscowość położona jest na Wysoczyźnie Łaskiej.
W latach 1954–1968 wieś należała i była siedzibą władz gromady Kłoniszew, po jej zniesieniu w gromadzie Zygry. W latach 1975–1998 miejscowość administracyjnie należała do województwa sieradzkiego.

</doc>
<doc id="359826" url="https://pl.wikipedia.org/wiki?curid=359826" title="Kłonna">
Kłonna

Kłonna – wieś w Polsce położona w województwie mazowieckim, w powiecie przysuskim, w gminie Odrzywół.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Jadwigi w Odrzywole.

</doc>
<doc id="359827" url="https://pl.wikipedia.org/wiki?curid=359827" title="Kłonowiec-Koracz">
Kłonowiec-Koracz

Kłonowiec-Koracz – wieś w Polsce położona w województwie mazowieckim, w powiecie radomskim, w gminie Skaryszew.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii Zwiastowania Najświętszej Maryi Panny w Odechowie.

</doc>
<doc id="359828" url="https://pl.wikipedia.org/wiki?curid=359828" title="Kłonowiec-Kurek">
Kłonowiec-Kurek

Kłonowiec-Kurek – wieś w Polsce położona w województwie mazowieckim, w powiecie radomskim, w gminie Skaryszew.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii Zwiastowania Najświętszej Maryi Panny w Odechowie.

</doc>
<doc id="359829" url="https://pl.wikipedia.org/wiki?curid=359829" title="Kłonowo">
Kłonowo

Kłonowo – wieś w Polsce położona w województwie kujawsko-pomorskim, w powiecie radziejowskim, w gminie Dobre.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka (zobacz BIP).
Demografia.
Według Narodowego Spisu Powszechnego (III 2011 r.) liczyła 129 mieszkańców. Jest jedenastą co do wielkości miejscowością gminy Dobre.

</doc>
<doc id="359830" url="https://pl.wikipedia.org/wiki?curid=359830" title="Kłonów">
Kłonów

Kłonów – wieś w Polsce położona w województwie mazowieckim, w powiecie radomskim, w gminie Gózd.
W latach 1954–1972 wieś należała i była siedzibą władz gromady Kłonów. W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii Najświętszej Maryi Panny Królowej Polski w Kłonówku lub do parafii św. Józefa Oblubieńca Najświętszej Maryi Panny w Kuczkach.

</doc>
<doc id="359831" url="https://pl.wikipedia.org/wiki?curid=359831" title="Kłopoczyn">
Kłopoczyn

Kłopoczyn – wieś w Polsce położona w województwie łódzkim, w powiecie rawskim, w gminie Sadkowice.
Wieś szlachecka położona była w drugiej połowie XVI wieku w powiecie bielskim ziemi rawskiej województwa rawskiego. W latach 1954–1958 wieś należała i była siedzibą władz gromady Kłopoczyn, po jej zniesieniu w gromadzie Lubania. W latach 1975–1998 miejscowość administracyjnie należała do województwa skierniewickiego.
Informacja ze Słownika Geograficznego Królestwa Polskiego.
Kłopoczyn, wś i folw. nad rz. Gostomką. pow. rawski, gm. i par. Lubania. Leży na lewo od drogi bitej z Nowego Miasta do Grójca. Gorzelnia. W 1827r. było tu 23 dm., 100 mk., obecnie 35 dm., 467 mk., ziemi włość 492 mr.; dworsk. wraz z os. i karczmą Zaborze 1146 mr., w tem ornej 701 mr. Do K. należy folw. Sosnów i wś Zaborze (14 osad, 301 mr.).

</doc>
<doc id="359833" url="https://pl.wikipedia.org/wiki?curid=359833" title="Kłopotnica (wieś)">
Kłopotnica (wieś)

Kłopotnica (niem. "Neusorge", przysiółek "Nonnenwald") – wieś w Polsce położona w województwie dolnośląskim, w powiecie lwóweckim, w gminie Mirsk.
Położenie.
Kłopotnica to mała wieś o rozproszonej zabudowie leżąca na Pogórzu Izerskim, na Przedgórzu Rębiszowskim, na północno-wschodnich zboczach Wygorzela, na wysokości około 450-490 m n.p.m.. Wieś graniczy z podobnej wielkości wsią Proszowa.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Demografia.
W Kłopotnicy jest zamieszkanych 18 domów. Według Narodowego Spisu Powszechnego (III 2011 r.) liczyła 46 mieszkańców.
Historia.
Kłopotnica powstała jako przysiółek wsi Grudza w okresie wojny trzydziestoletniej. Była własnością benedyktynek z Lubomierza.

</doc>
<doc id="359834" url="https://pl.wikipedia.org/wiki?curid=359834" title="Kłopotowo (województwo lubuskie)">
Kłopotowo (województwo lubuskie)

Kłopotowo ( do 1945 r.) – wieś w Polsce położona w województwie lubuskim, w powiecie gorzowskim, w gminie Witnica.
W latach 1975–1998 miejscowość administracyjnie należała do województwa gorzowskiego.
Od pocz. XIX w. nieprzerwanie do dziś we wsi jest przystań promu, który łączy tereny położone po południowej stronie wału Warty z miastem Witnica.
Wieś rozproszona. Przed wojną była tu szkoła ewangelicka, pełniąca także funkcję domu modlitewnego. Budynek dziś został zaadaptowany na mieszkalny. Na terpie w zachodniej części wsi zachowały się pozostałości cmentarza ewangelickiego.
Zabytki.
Do wojewódzkiego rejestru zabytków wpisana jest:

</doc>
<doc id="359835" url="https://pl.wikipedia.org/wiki?curid=359835" title="Kłopotów (województwo dolnośląskie)">
Kłopotów (województwo dolnośląskie)

Kłopotów (do 1945 niem. "Klaptau") – wieś w Polsce położona w województwie dolnośląskim, w powiecie lubińskim, w gminie Lubin.
Podział administracyjny.
W latach 1975–1998 miejscowość administracyjnie należała do województwa legnickiego.
Nazwa.
Nazwa wsi pochodzi od polskiego określenia niepomyślnego obrotu spraw - "kłopotu". Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia pierwotną nazwę wsi jako "Cloptowo" podając jej znaczenie "Kummer und Sorge" czyli po polsku "kłopot i zmartwienie". Nazwa wsi została później fonetycznie zgermanizowana na "Klaptau" i utraciła swoje pierwotne znaczenie.
Historia.
Prowadzone w okolicy Kłopotowa badania archeologiczne dowodzą, że we wczesnym średniowieczu, dzięki położeniu na szlaku handlowym z Kijowa do Magdeburga miejscowość mogła być osadą miejską – na polskim prawie lokacyjnym. Clopotovo wymienia się w wielu kronikach i dokumentach np. w akcie papieża Klemensa IV dotyczącym kanonizacji św. Jadwigi. Wraz z upływem lat znaczenie Kłopotowa malało, w tej chwili (III 2011 r.) wieś położona jest na uboczu i zamieszkuje ją 102 osoby.
Zabytki.
Do wojewódzkiego rejestru zabytków wpisany jest:
Komunikacja.
Przez Kłopotów przebiega trasa linii nr 4 komunikacji miejskiej w Lubinie.

</doc>
<doc id="359836" url="https://pl.wikipedia.org/wiki?curid=359836" title="Kłopoty-Bańki">
Kłopoty-Bańki

Kłopoty-Bańki – wieś w Polsce położona w województwie podlaskim, w powiecie siemiatyckim, w gminie Siemiatycze.
Zaścianek szlachecki Bańki należący do okolicy zaściankowej Kłopoty położony był w drugiej połowie XVII wieku w ziemi drohickiej województwa podlaskiego. W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Najświętszej Maryi Panny Różańcowej w Kłopotach Stanisławach.

</doc>
<doc id="359837" url="https://pl.wikipedia.org/wiki?curid=359837" title="Kłopoty-Bujny">
Kłopoty-Bujny

Kłopoty-Bujny – wieś w Polsce położona w województwie podlaskim, w powiecie siemiatyckim, w gminie Siemiatycze.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Najświętszej Maryi Panny Różańcowej w Kłopotach Stanisławach.

</doc>
<doc id="359838" url="https://pl.wikipedia.org/wiki?curid=359838" title="Kłopoty-Patry">
Kłopoty-Patry

Kłopoty-Patry – wieś w Polsce położona w województwie podlaskim, w powiecie siemiatyckim, w gminie Siemiatycze.
Zaścianek szlachecki Patry należący do okolicy zaściankowej Kłopoty położony był w drugiej połowie XVII wieku w ziemi drohickiej województwa podlaskiego. W latach 1975–1998 miejscowość administracyjnie należała do województwa białostockiego.

</doc>
<doc id="359839" url="https://pl.wikipedia.org/wiki?curid=359839" title="Kłopoty-Stanisławy">
Kłopoty-Stanisławy

Kłopoty-Stanisławy – wieś w Polsce położona w województwie podlaskim, w powiecie siemiatyckim, w gminie Siemiatycze.
W latach 1975–1998 miejscowość administracyjnie należała do województwa białostockiego.
Wieś jest siedzibą rzymskokatolickiej parafii Najświętszej Maryi Panny Różańcowej.

</doc>
<doc id="359840" url="https://pl.wikipedia.org/wiki?curid=359840" title="Kłoski-Młynowięta">
Kłoski-Młynowięta

Kłoski-Młynowięta – wieś w Polsce położona w województwie podlaskim, w powiecie wysokomazowieckim, w gminie Kobylin-Borzymy.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Kobylinie-Borzymach.
Historia.
Według Zygmunta Glogera Kłoski-Młynowięta istniały w wieku XV. W I Rzeczypospolitej "Kłoski" należały do ziemi bielskiej.
Pod koniec XIX w. Słownik geograficzny Królestwa Polskiego informuje: "Kłoski, okolica szlachecka w powiecie mazowieckim, gmina Piszczaty, parafia Kobylin".
W roku 1827 miejscowość liczyła 7 domów i 103 mieszkańców.
W 1921 r. naliczono tu 18 budynków z przeznaczeniem mieszkalnym oraz 105 mieszkańców (49 mężczyzn i 56 kobiet). Narodowość polską podało 65 osób, a 10 żydowską.

</doc>
<doc id="359841" url="https://pl.wikipedia.org/wiki?curid=359841" title="Kłoski-Świgonie">
Kłoski-Świgonie

Kłoski-Świgonie – wieś w Polsce położona w województwie podlaskim, w powiecie wysokomazowieckim, w gminie Kobylin-Borzymy.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Kobylinie-Borzymach.
Historia.
Według Zygmunta Glogera Kłoski-Świgonie istniały w wieku XV. W I Rzeczypospolitej "Kłoski" należały do ziemi bielskiej.
Pod koniec XIX w. Słownik geograficzny Królestwa Polskiego informuje: "Kłoski, okolica szlachecka w powiecie "mazowieckim", gmina Piszczaty, parafia Kobylin".
W roku 1827 Kłoski-Świgonie liczyły 10 domów i 43 mieszkańców.
W 1921 r. było tu 7 budynków z przeznaczeniem mieszkalnym oraz 48 mieszkańców (21 mężczyzn i 27 kobiet). Wszyscy podali narodowość polską i wyznanie rzymskokatolickie.

</doc>
<doc id="359842" url="https://pl.wikipedia.org/wiki?curid=359842" title="Kłosówko (województwo pomorskie)">
Kłosówko (województwo pomorskie)

Kłosówko (dodatkowa nazwa w j. kaszub. Kłosówkò) – wieś kaszubska w Polsce położona w województwie pomorskim, w powiecie kartuskim, w gminie Przodkowo. 
Wieś jest częścią składową sołectwa Kłosowo.
W latach 1975–1998 miejscowość administracyjnie należała do województwa gdańskiego.
Historia.
W wieku XIX wieś opisano jako włościańską w powiecie kartuskim, blisko granicy powiatu wejherowskiego. W obszar wsi wchodzą wówczas wybudowania: Czarna góra i Teichhof. Wieś posiadała 1181 mórg obszaru na którym gospodarzyło 10 gburów i 2 zagrodników. Mieszkańców łącznie 158 z czego katolików 145, ewangelików 13. We wsi było 17 domów mieszkalnych. Podległość administracyjna świecka, Gmina Warzno, kościelna parafia Kielno, gdzie również była szkoła i poczta. W roku 1789 posesorem był Jakób Łebiński

</doc>
<doc id="359843" url="https://pl.wikipedia.org/wiki?curid=359843" title="Kłosy (województwo pomorskie)">
Kłosy (województwo pomorskie)

Kłosy (dodatkowa nazwa w j. kaszub. Kłosë; niem. "Klössen") – wieś kaszubska w Polsce, położona w województwie pomorskim, w powiecie bytowskim, w gminie Czarna Dąbrówka.
W latach 1975–1998 wieś administracyjnie należała do województwa słupskiego.

</doc>
<doc id="359844" url="https://pl.wikipedia.org/wiki?curid=359844" title="Kłóbka">
Kłóbka

Kłóbka – wieś w Polsce położona w województwie kujawsko-pomorskim, w powiecie włocławskim, w gminie Lubień Kujawski.
Do 1954 roku miejscowość była siedzibą gminy Kłóbka, następnie gromady Kłóbka, do 1972 r.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 306 mieszkańców.
Obiekty zabytkowe.
We wsi znajduje się zabytkowy kościół parafialny z lat 1880-1881, zespół dworski z 1850 roku wraz z parkiem krajobrazowym o powierzchni 7,5 ha w obrębie skansenu (Kujawsko-Dobrzyński Park Etnograficzny), do którego przenoszone są obiekty zabytkowej architektury z terenu Kujaw i ziemi dobrzyńskiej. Skansen w Kłóbce jest filią Muzeum Ziemi Kujawskiej i Dobrzyńskiej we Włocławku. W wyremontowanym pałacyku, zakupionym w 2010 przez województwo kujawsko-pomorskie, eksponowane są wnętrza stylizowane na ziemiańską siedzibę z l. 30. XX wieku. Można w nim oglądać antyki i dzieła sztuki, m.in. dwa pejzaże namalowane na przełomie XVII i XVIII w. przez Philipa Petera Roosa, znanego jako Rosa da Tivoli. W 2016 przewidywane jest zakończenie prac w parku i ogrodzie.
Znane osoby.
We Kłóbce ostatnie lata życia spędziła Maria Wodzińska, znana malarka i pianistka, narzeczona Fryderyka Chopina, przedstawicielka kujawskiej rodziny Wodzińskich herbu Jastrzębiec.
Z Kłóbki pochodzi Józef Kaszewski, polski nauczyciel i działacz polityczny, poseł na Sejm PRL III i IV kadencji (1961–1969).
Historia.
Początki tutejszej parafii pw. Świętego Prokopa sięgają zapewne XIII stulecia, natomiast w świetle tradycji pierwszy kościół w Kłóbce miał powstać już połowie XII wieku. Pierwszym źródłem pisanym mówiącym o tutejszym kościele jest wykaz parafii diecezji włocławskiej z lat 1325–1327. Wiadomo również, że przed 1448 rokiem w Kłóbce istniała fortalicja w formie "dworu na kopcu za przekopem". Funkcjonowała ona do połowy XVII stulecia. Do naszych czasów zachował się zarys szańca określany jako dawne grodzisko. Zapewne w końcu XVII w. na wschód od kopca, na sąsiadującym wzniesieniu został wybudowany nowy dwór. Od czasu średniowiecza poniżej dworu na spiętrzeniu rzeczki Lubieńki działał młyn wodny. Ukształtowany historycznie układ przestrzenny z kościołem, grodziskiem i założeniem dworskim (także folwarcznym i parkowym) położonymi na sąsiadujących ze sobą wzniesieniach oraz ulokowanym poniżej młynem wodnym zachował się do czasów współczesnych.
Z Kłóbką związane są dzieje jej właścicieli – patriotycznego rodu Orpiszewskich, oraz związanej z nimi Marii Wodzińskiej Orpiszewskiej, muzy wybitnych twórców epoki romantyzmu Fryderyka Chopina i Juliusza Słowackiego. Postać Marii z Wodzińskich, jedynej narzeczonej wybitnego kompozytora i personifikacji wyidealizowanej miłości J. Słowackiego utrwalonej w poemacie "W Szwajcarii" jest powszechnie znana. Pamiątki po malarce (szkice, rękopisy, pianino, a przede wszystkim namalowane przez nią obrazy) zgromadzono we wzniesionym w XIX wieku skrzydle rezydencji, w którym spędziła ostatnie lata życia. Mniej znany jest natomiast ród Orpiszewskich, właścicieli Kłóbki w XIX i XX w. Majątek w Kłóbce stał się ich własnością w 1822 r., kiedy zakupił go Józef Orpiszewski. Był on nie tylko dobrym gospodarzem, ale także prawym obywatelem i gorącym patriotą. Jako 16-letni młodzieniec uczestniczył w powstaniu kościuszkowskim walcząc w nim aż do klęski pod Maciejowicami. Później był zarządcą w majątkach ziemskich zajmując się hodowlą owiec i koni. Najbardziej znanym przedstawicielem rodu był najstarszy syn Józefa – Ludwik (1810-1875) – pisarz, poeta, dramaturg i tłumacz używający pseudonimu Ludwik z Krzewia (od wsi w dobrach Kłóbskich). Był on członkiem "Sprzysiężenia Podchorążych" i uczestnikiem ataku na Belweder w czasie nocy listopadowej 1830 r. Po upadku powstania listopadowego wyjechał do Francji, gdzie jako działacz Wielkiej Emigracji był bliskim współpracownikiem księcia Adama Jerzego Czartoryskiego. Był także redaktorem naczelnym pisma "Trzeci Maj", a w latach 1844-1848 delegatem Hotelu Lambert przy Stolicy Apostolskiej. Jego młodsi bracia również byli zaangażowani w działalność niepodległościową. Ignacy Orpiszewski (1811-1882) uczestniczył w 1833 r. w nieudanej próbie wskrzeszenia powstania zbrojnego w oddziale Artura Zawiszy, za co został zesłany na wschodnią Syberię.
Dwór w Kłóbce był także miejscem działań niepodległościowych. To tutaj na początku czerwca 1833 r. nocował i został wyekwipowany oddział Artura Zawiszy, który 14 czerwca został rozbity w bitwie pod Krośniewicami. Udokumentowana jest też potyczka z czasu powstania styczniowego, która miała miejsce w Kłóbce. W dniu 16 października 1863 r. stacjonujący we dworze oddział ułanów został zaatakowany przez rosyjską kolumnę pieszą i kozacką dowodzoną przez porucznika Bogomolcewa. W wyniku potyczki poległo dwóch powstańców, a trzech dostało się do niewoli.

</doc>
<doc id="359845" url="https://pl.wikipedia.org/wiki?curid=359845" title="Kłódka (województwo kujawsko-pomorskie)">
Kłódka (województwo kujawsko-pomorskie)

Kłódka – wieś w Polsce położona w województwie kujawsko-pomorskim, w powiecie grudziądzkim, w gminie Rogóźno.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 315 mieszkańców. Jest siódmą co do wielkości miejscowością gminy Rogóźno.
Komunikacja publiczna.
Na terenie wsi znajduje się 7 przystanków autobusowych: Kłódka, Kłódka I, Kłódka II, Kłódka / Wieś, Kłódka / Łysakowo I, Kłódka / Łysakowo II oraz Kłódka / Stacja paliw na których zatrzymuje się linia autobusowa nr 3.
Historia.
Wieś wzmiankowana w roku 1323. W roku 1547 Zygmunt III Waza nadał wsi pierwszy przywilej, zaś w roku 1677 Jan III Sobieski nadał przywilej dla dzierżawcy młyna na Osie.
Kanały wodne.
W okolicy Kłódki swój początek bierze Kanał Trynka.

</doc>
<doc id="359846" url="https://pl.wikipedia.org/wiki?curid=359846" title="Kłódno">
Kłódno

Kłódno – wieś w Polsce położona w województwie łódzkim, w powiecie poddębickim, w gminie Wartkowice.
W latach 1975–1998 miejscowość administracyjnie należała do województwa sieradzkiego.
Przez wieś przebiega Magistrala węglowa Gdynia – Śląsk. W miejscowości znajduje się stacja kolejowa Kłudna.
Linki zewnętrzne.
 

</doc>
<doc id="359847" url="https://pl.wikipedia.org/wiki?curid=359847" title="Kłódzie">
Kłódzie

Kłódzie – wieś w Polsce położona w województwie mazowieckim, w powiecie siedleckim, w gminie Skórzec.
Wierni Kościoła rzymskokatolickiego należą do parafii Świętej Trójcy w Żeliszewie Podkościelnym.
W latach 1975–1998 miejscowość administracyjnie należała do województwa siedleckiego. 
Z miejscowością związana jest pisarka Maria Buyno-Arctowa.
We wsi działa założona w 1931 roku jednostka Ochotniczej Straży Pożarnej.

</doc>
<doc id="359848" url="https://pl.wikipedia.org/wiki?curid=359848" title="Kłotno">
Kłotno

Kłotno (do 31 grudnia 2016 Kłótno) – wieś w Polsce położona w województwie kujawsko-pomorskim, w powiecie włocławskim, w gminie Baruchowo.
Wieś duchowna, własność biskupów włocławskich, położona było w 1785 roku w powiecie kowalskim województwa brzeskokujawskiego.
Do 1954 roku siedziba wiejskiej gminy Baruchowo, następnie do końca 1972 r. wieś należała i była siedzibą władz gromady Kłotno, do 1976 gminy Kłótno. W latach 1975–1998 miejscowość administracyjnie należała do województwa włocławskiego.
Według Narodowego Spisu Powszechnego (III 2011 r.) liczyła 462 mieszkańców. Jest drugą co do wielkości miejscowością gminy Baruchowo.
We wsi znajduje się parafia pw. Świętej Trójcy.

</doc>
<doc id="359849" url="https://pl.wikipedia.org/wiki?curid=359849" title="Kłucko">
Kłucko

Kłucko – wieś w Polsce, położona w województwie świętokrzyskim, w powiecie koneckim, w gminie Radoszyce.
W latach 1954–1961 wieś należała i była siedzibą władz gromady Kłucko, po jej zniesieniu w gromadzie Smyków. W latach 1975–1998 miejscowość administracyjnie należała do województwa kieleckiego.
Historia.
W wieku XIX miejscowość jest opisana jako : Kłódzko "(inne nazwy :Kludsko, Klucko), wieś " i folwark w powiecie koneckim, gminie Miedzierza, parafii Grzymałków. 
Odległość 28 wiorst od Końskich. Wieś posiadała gorzelnię i młyn wodny.
W 1827 r. było tu 22 domów i 156 mieszkańców. W roku 1880 było 66 domów 303 mieszkańców. 2070 mórg ziemi dworskiej i 260 mórg włościańskiej.
W wiosce należącej do Kłucka - Gliniany Las, były kopalnie rudy żelaznej.
Według Towarzystwa Kredytowego Ziemskiego: folwark Kłucko. z attynencyą Jachory, rozległy na mórg 1569; grunta orne i ogrody mórg 301, łąk mórg 189, pastwisk mórg 75, lasu mórg 966, nieużytki i place mórg 38; budynków murowanych było 13, drewnianych 12.
Wieś Kłucko osad 27, z gruntem mórg 365; wieś Straszów osad 18, z grunem mórg 244; wieś Stanowiska osad 21, z gruntem 260; wieś Wyręby osad 14, z gruntem mórg 213; wieś Sośnina osad 3, z gruntem mórg 37; wieś Ostre Górki osad 3, z gruntem. mórg. 26; wieś Gliniany Las osad 9, z gruntem mórg 22.

</doc>
<doc id="359850" url="https://pl.wikipedia.org/wiki?curid=359850" title="Kłudzice">
Kłudzice

Kłudzice – wieś w Polsce położona w województwie łódzkim, w powiecie piotrkowskim, w gminie Sulejów.
Wieś duchowna Kłudzice, własność klasztoru norbertanów w Witowie położona była w końcu XVI wieku w powiecie piotrkowskim województwa sieradzkiego.
W latach 1975–1998 miejscowość administracyjnie należała do województwa piotrkowskiego.

</doc>
<doc id="359851" url="https://pl.wikipedia.org/wiki?curid=359851" title="Kłudzie">
Kłudzie

Kłudzie – wieś w Polsce położona w województwie mazowieckim, w powiecie lipskim, w gminie Solec nad Wisłą.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Solcu nad Wisłą.
W latach 1975–1998 miejscowość administracyjnie należała do województwa radomskiego. 
Wieś istniała już w XV w. jako przedmieście Solca. Jako "Przedmieście Kłuckie" wieś wymieniana jest jeszcze w 1934 r.
Nazwa wsi pochodzi od wyrażenia ""ku łodziom" czyli w kierunku łodzi. Według innych źródeł nazwa wsi (która dawniej - 1791 r. - nazywała się Kłodzie) pochodzi od kłody ("kłodzie"" czyli zbiorowisko kłód, bali), co ma związek ze spławianiem drewna Wisłą.
We wsi znajduje się przeprawa promowa przez rzekę Wisłę (na trasie nr 817), przeznaczona dla ruchu pieszego i samochodowego. Przeprawa czynna jest przez miesiące, w których umożliwiają to warunki na Wiśle.
Na granicy wsi znajdują się dwie figury św. Jana Nepomucena. Na wschodzie, przy drodze do Solca znajduje się figura kamienna z 1788 r., zaś na zachodzie, przy drodze Boiska-Solec, figura drewniana, która według legendy została wyłowiona z Wisły w czasie epidemii cholery w 1708 r.

</doc>
<doc id="359852" url="https://pl.wikipedia.org/wiki?curid=359852" title="Kłusity Wielkie">
Kłusity Wielkie

Kłusity Wielkie – opuszczona wieś w Polsce położona w województwie warmińsko-mazurskim, w powiecie lidzbarskim, w gminie Lidzbark Warmiński.
W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.
W miejscowości brak zabudowy.

</doc>
<doc id="359853" url="https://pl.wikipedia.org/wiki?curid=359853" title="Kłuśno">
Kłuśno

Kłuśno – wieś w Polsce położona w województwie kujawsko-pomorskim, w powiecie brodnickim, w gminie Świedziebnia.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
W Kłuśnie urodził się ppłk Karol Fanslau (1895-1944).
Według Narodowego Spisu Powszechnego (III 2011 r.) liczyło 264 mieszkańców. Jest piątą co do wielkości miejscowością gminy Świedziebnia.

</doc>
<doc id="359854" url="https://pl.wikipedia.org/wiki?curid=359854" title="Kłyzówka">
Kłyzówka

Kłyzówka (białorus. Клызоўка) – wieś w Polsce położona w województwie podlaskim, w powiecie siemiatyckim, w gminie Drohiczyn.
W latach 1975–1998 miejscowość administracyjnie należała do województwa białostockiego.
Według Pierwszego Powszechnego Spisu Ludności w 1921 r. Kłyzówka liczyła 157 mieszkańców zamieszkałych w 30-u domostwach. 67% mieszkańców miejscowości (105 osób) zadeklarowało wyznanie rzymskokatolickie, zaś 33% (czyli 52 osoby) zadeklarowało wyznanie prawosławne. Jednocześnie większość mieszkańców wsi w liczbie 109 osób podało polską przynależność narodową, natomiast pozostałe 48 osób zgłosiło białoruską tożsamość narodową. W owym czasie miejscowość znajdowała się w gminie Narojki w powiecie bielskim.

</doc>
<doc id="359855" url="https://pl.wikipedia.org/wiki?curid=359855" title="Kłyż">
Kłyż

Kłyż – wieś w Polsce położona w województwie małopolskim, w powiecie tarnowskim, w gminie Żabno.
W latach 1975–1998 miejscowość administracyjnie należała do województwa tarnowskiego.
Wzmianki historyczne pojawiają się już w XV wieku. Jak napisał anonimowy kronikarz: "Kłyż jest osadą królewską..." i prawdopodobnie tak było, bo obszary gminy Żabno miał w posiadaniu jeden z książąt polskich.
Aktualnie w miejscowości mieszka około 400 ludzi. Głównym zajęciem mieszkańców jest rolnictwo, które idąc w parze z bardzo żyznymi glebami daje niezłe wyniki w uprawach oraz w hodowli zwierząt. Dobrym tego dowodem jest to, że w roku 1995 Kłyż wraz z pobliskim Otfinowem zajął pierwsze miejsce w produkcji tuczników na terenie kraju. Wraz ze spadkiem opłacalności działalności gospodarczej wzrasta także migracja mieszkańców do aglomeracji miejskich. Przeważnie są to ludzie młodzi, toteż średnia wieku gwałtownie wzrasta. Ważnymi obiektami w miejscowości są: budynek szkoły, która z powodu zbyt małej ilości dzieci została zamknięta oraz Dom Ludowy, w którym odbywają się msze święte oraz ważniejsze imprezy. Bardzo ważnymi punktami społeczno-kulturowymi miejscowości jest Ochotnicza Straż Pożarna, która istnieje w Kłyżu już od roku 1903 oraz zespół piłki nożnej – LZS Polonia Kłyż.

</doc>
<doc id="359856" url="https://pl.wikipedia.org/wiki?curid=359856" title="Kłyżów">
Kłyżów

Kłyżów – wieś w Polsce, położona w województwie podkarpackim, w powiecie stalowowolskim, w gminie Pysznica.
W latach 1954–1961 wieś należała i była siedzibą władz gromady Kłyżów, po jej zniesieniu w gromadzie Zarzecze. W latach 1975–1998 miejscowość administracyjnie należała do województwa tarnobrzeskiego.
1 stycznia 2011 Ministerstwo Spraw Wewnętrznych i Administracji utworzyło z dwóch przysiółków tej wsi dwie nowe wsie: Krzaki i Słomianą.

</doc>
<doc id="359857" url="https://pl.wikipedia.org/wiki?curid=359857" title="Kmiczyn">
Kmiczyn

Kmiczyn – wieś w Polsce położona w województwie lubelskim, w powiecie tomaszowskim, w gminie Łaszczów.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Łaszczów.
Historia.
Wieś z rodowodem sięgającym XIV wieku, wymieniona w składzie łacińskiej parafii w Nabróżu już w roku 1411. Według rejestru poborowego z 1564 roku posiadała 3 łany kmiece gruntów uprawnych. Stanowiła wówczas własność rodu Turkowickich. W I połowie XVIII w. należała do Leszczyńskich, natomiast w 1778 została kupiona przez Makomaskich. W 1850 posesorem był Antoni Makomaski. W 1880 r. liczyła 67 domów i 533 mieszkańców.

</doc>
<doc id="359858" url="https://pl.wikipedia.org/wiki?curid=359858" title="Kmiczyn-Kolonia">
Kmiczyn-Kolonia

Kmiczyn-Kolonia – kolonia w Polsce położona w województwie lubelskim, w powiecie tomaszowskim, w gminie Łaszczów.
W latach 1975–1998 miejscowość administracyjnie należała do województwa zamojskiego.

</doc>
<doc id="359859" url="https://pl.wikipedia.org/wiki?curid=359859" title="Kmiecin">
Kmiecin

Kmiecin (niem. "Fürstenau") – wieś w Polsce położona w województwie pomorskim, w powiecie nowodworskim, w gminie Nowy Dwór Gdański na obszarze Żuław Wiślanych. 
Wieś komornictwa zewnętrznego Elbląga w XVII i XVIII wieku. W 1954 miejscowość była siedzibą gminy Kmiecin, następnie gromady Kmiecin. W latach 1975–1998 miejscowość administracyjnie należała do województwa elbląskiego.
Wieś jest siedzibą sołectwa Kmiecin, w którego skład kiedyś wchodziły również miejscowości Różewo i Rakowe Pole.
Do miejscowości można dostać się komunikacją autobusową realizowaną przez PKS Elbląg z Nowego Dworu Gdańskiego, Elbląga, Gdańska oraz okolicznych miejscowości. 
W przeszłości przez Kmiecin biegła trasa kolei wąskotorowej.
Zabytki.
Według rejestru zabytków NID na listę zabytków wpisane są:
Od 1 lipca 1981 we wsi istnieje reerygowana parafia rzymskokatolicka pod wezwaniem św. Jadwigi Królowej Polski. Kościołem parafialnym jest zabytkowy kościół z XIV wieku pod tym samym wezwaniem.

</doc>
<doc id="359860" url="https://pl.wikipedia.org/wiki?curid=359860" title="Kneblowo">
Kneblowo

Kneblowo – wieś w Polsce położona w województwie kujawsko-pomorskim, w powiecie grudziądzkim, w gminie Radzyń Chełmiński.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 127 mieszkańców. Jest trzynastą co do wielkości miejscowością gminy Radzyń Chełmiński.

</doc>
<doc id="359861" url="https://pl.wikipedia.org/wiki?curid=359861" title="Kniatowy">
Kniatowy

Kniatowy – wieś w Polsce położona w województwie łódzkim, w powiecie wieruszowskim, w gminie Czastary.
Wieś królewska w starostwie wieluńskim w powiecie wieluńskim województwa sieradzkiego w końcu XVI wieku.
W latach 1975–1998 miejscowość administracyjnie należała do województwa kaliskiego.
Historia.
W 1294 roku Dudel ze wsi Kniatowy brał udział w złupieniu dóbr arcybiskupa (gnieźnieńskiego). Był nim wówczas biskup Jakub Świnka. W 1564 roku osada opustoszała. Należała do ziem wsi Czastary w starostwie wieluńskim. Uprawiali ją kmiecie z Łyskorni. W XIX wieku podlegała pod parafię w Czastarach. Podczas II wojny światowej Niemcy zmienili nazwę wsi na Drosselheim.

</doc>
<doc id="359862" url="https://pl.wikipedia.org/wiki?curid=359862" title="Kniazie (wieś)">
Kniazie (wieś)

Kniazie (dawniej "Lubycza-Kniazie") – wieś w Polsce położona w województwie lubelskim, w powiecie tomaszowskim, w gminie Lubycza Królewska.
W latach 1975–1998 miejscowość administracyjnie należała do województwa zamojskiego.
W czasie II wojny światowej 4 października 1942 r. miała miejsce krwawa pacyfikacja Lubyczy-Kniazie, Lubyczy Królewskiej, Szalenika, Żyłki, przeprowadzona przez niemieckich okupantów. Niemcy zamordowali wtedy około 53 niewinnych cywilów. Pretekstem było fałszywe oskarżenie ludności cywilnej przez wachmanów z załogi niemieckiego obozu zagłady SS-Sonderkommando Belzec w Bełżcu, pilnujących koni komendanta obozu SS-Hauptsturmführera Gotlieba Heringa – o podpalenie stajni z 3 końmi. Sprawcami podpalenia byli sami pijani wachmani z obozu zagłady. Zemsta (oparta na fałszywych oskarżeniach wachmanów) komendanta niemieckiego obozu zagłady w Bełżcu Gotlieba Heringa, na ludności cywilnej, była krwawa. Wyruszył on na czele około 100 niemieckich strażników i wachmanów z obozu aby mordować okoliczną ludność cywilną.
W Lubyczy-Kniazie Niemcy zastrzelili wtedy 22 ludzi.
Ofiary pochowano m.in. na cmentarzu w Lubyczy-Kniazie.
Zabytki.
Według rejestru zabytków NID na listę zabytków wpisany jest:
Inne obiekty o znaczeniu historycznym:

</doc>
<doc id="359863" url="https://pl.wikipedia.org/wiki?curid=359863" title="Kniaziówka">
Kniaziówka

Kniaziówka – kolonia w Polsce położona w województwie podlaskim, w powiecie sokólskim, w gminie Sidra.
W latach 1975–1998 miejscowość administracyjnie należała do województwa białostockiego.

</doc>
<doc id="359864" url="https://pl.wikipedia.org/wiki?curid=359864" title="Kniażyce">
Kniażyce

Kniażyce (w latach 1977–1981 Podlesie) – wieś w Polsce położona w województwie podkarpackim, w powiecie przemyskim, w gminie Fredropol.
W 1445 Stefan Świętopełk z Irządz i Zawady, chorąży przemyski w 1467–1503 ożenił się z Małgorzatą Steczkówną, dziedziczką wsi Bolestraszyce, Małkowice, "Knieżyce", Nowosiedlce i dał początek Bolestraszyckim herbu Lis.
26 czerwca 1946 r. pod Kniażycami doszło do potyczki Wojska Polskiego z UPA. Zginęło 26 żołnierzy i oficerów 28. pułku piechoty. 29 sierpnia tego samego roku trzej inni żołnierze tego pułku zostali zamordowani przez UPA, a dwaj następni 21 września. Żołnierzy tych, jak i ludność cywilną pomordowaną przez UPA, upamiętniają pamiątkowe tablice w Kniażycach, odsłonięte 27 czerwca 2016 r.. 
W latach 1975–1998 miejscowość administracyjnie należała do województwa przemyskiego.

</doc>
<doc id="359865" url="https://pl.wikipedia.org/wiki?curid=359865" title="Kniewo">
Kniewo

Kniewo (dodatkowa nazwa w j. kaszub. Kniewò) – wieś kaszubska w Polsce położona w województwie pomorskim, w powiecie wejherowskim, w gminie Wejherowo. Leży w pradolinie Redy. Kniewo leży na trasie zawieszonej linii kolejowej Wejherowo-Choczewo-Lębork. Wieś jest siedzibą sołectwa "Kniewo" w którego skład wchodzi również Zamostne, znajduje się tu także hodowla strusi afrykańskich.
Wieś królewska w starostwie puckim w powiecie puckim województwa pomorskiego w II połowie XVI wieku. W latach 1975–1998 miejscowość administracyjnie należała do województwa gdańskiego.
Podczas zaboru pruskiego wieś nosiła nazwę niemiecką "Kniewenbruch".
Ludność miejscowości w latach:
Zachował się drewniany budynek polskiej przedwojennej strażnicy granicznej (ul. Wejherowska 15).

</doc>
<doc id="359866" url="https://pl.wikipedia.org/wiki?curid=359866" title="Knipy">
Knipy

Knipy – wieś w Polsce położona w województwie warmińsko-mazurskim, w powiecie lidzbarskim, w gminie Lidzbark Warmiński.
W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.

</doc>
<doc id="359867" url="https://pl.wikipedia.org/wiki?curid=359867" title="Knis">
Knis

Knis (niem. "Gneist") – wieś w Polsce położona w województwie warmińsko-mazurskim, w powiecie giżyckim, w gminie Ryn.
W latach 1975–1998 miejscowość administracyjnie należała do województwa suwalskiego.
Do sołectwa Knis należy wieś Knis oraz osady Głąbowo, Knis-Podewsie i Mleczkowo.
Historia.
Prace archeologiczne mówią o istnieniu obronnej osady nawodnej na płytkich wodach jeziora, sprzed ponad dwóch tysięcy lat. Wiele odkrytych tu przedmiotów (zdobiony nóż, pas z brązowymi okuciami i in.), znajduje się w Muzeum Warmii i Mazur w Olsztynie. 
Wieś, założona w 1484 r. nad jeziorem Guber. W XVI w. mieszkali tu sami Polacy. Przystanek PKS (połączenie z Rynem i Kętrzynem.)

</doc>
<doc id="359868" url="https://pl.wikipedia.org/wiki?curid=359868" title="Knopin">
Knopin

Knopin (niem. "Knopen") – wieś w Polsce położona w województwie warmińsko-mazurskim, w powiecie olsztyńskim, w gminie Dobre Miasto. W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.
Historia.
Wieś lokowana w 1292 r., kiedy to biskup warmiński Henryk Fleming zapisał ziemię na prawie chełmińskim z obowiązkiem dwóch służb zbrojnych na koniu, na pruskim polu osadniczym zwanym "Troben", w komornictwie dobromiejskim, dwóm Prusom, braciom "Curnotowi" i "Santhopowi". Czynsz wyznaczono w wysokości miary żyta i pszenicy od każdego pługa oraz miarę pszenicy od każdej włóki, ponadto dwa funty wosku i dwa denary kolońskie. Pole osadnicze "Troben" leżało po obu brzegach rzeki Łyny. Nazwa wsi wzięła się od imienia syna "Curnota" - "Knaypana". Początkowo wieś nazywała się "Knopen" i należała do parafii w Dobrym Mieście.
W 1656 r. we wsi było dwóch sołtysów i 8 chłopów czynszowych. Dokumenty z 1688 r. odnotowały w Knopinie dwóch sołtysów, ośmiu chłopów, ndnowkarza i trzech ludzi starych. W tym czasie wieś miała 28,5 włoki, w tym trzy sołtysie (bez czynszu), jedna gracjalna ((będąca własnością biskupa), 23 czynszowe oraz 2,5 opuszczone. W 1696 r. we wsi mieszkało 98 osób (w tym 52 mężczyzn i 46 kobiet). We wsi było 15 rodzin: dwóch sołtysów, 10 rodzin chłopskich, komornik, wdowa po komorniku oraz pastuch. W 1792 r. we wsi zbudowano murowaną kaplicę.
W 1817 r. we wsi mieszkało 130 osób i było 25 domów. W 1846 w Knopinie było 29 domów i 186 mieszkańców, w tym 7 ewangelików i 179 katolików. Według danych z 1858 r. we wsi było 29 domów z 227 mieszkańcami (wszyscy katolicy). W 1871 r. we wsi były 32 domy i 233 mieszkańców (wszyscy katolicy). W 1095 roku wieś miała 211 mieszkańców, wszyscy wyznania katolickiego. Natomiast w 1925 r. w 32 domach mieszkało 254 osoby (3 ewangelików, 251 katolików). W 1939 r. we wsi mieszkało 222 ludzi.
Po 1945 r. napłynęła nowa ludność, głównie przesiedleńcy z Wileńszczyzny i Rzeszowszczyzny. W miejscowości działało "Państwowe Gospodarstwo Rolne Knopin". W 1956 r. wieś została zelektryfikowana. W 1978 r. były tu 32 gospodarstwa rolne, natomiast w 1984 - 34 gospodarstwa. W 1984 r. we wsi mieszkało 321 osób.
W 2010 r. we wsi było 383 mieszkańców, w tym 185 kobiet i 198 mężczyzn. W tym czasie działała szkoła, w której uczyły się dzieci w klasach I-IV. Po zlikwidowaniu szkoły dzieci dojeżdżają do szkoły w Dobrym Mieście.

</doc>
<doc id="359869" url="https://pl.wikipedia.org/wiki?curid=359869" title="Knorozy">
Knorozy

Knorozy (białorus. "Кнаразы") – wieś w Polsce położona w województwie podlaskim, w powiecie bielskim, w gminie Bielsk Podlaski.
Historia.
Knorozy to dawna wieś królewska, która w 1795 roku położona była w starostwie bielskim w ziemi bielskiej województwa podlaskiego.
Według Pierwszego Powszechnego Spisu Ludności z 1921 roku Knorozy były wsią liczącą 92 domy i 315 mieszkańców (167 kobiet i 148 mężczyzn). Większość mieszkańców miejscowości zadeklarowała wówczas wyznanie prawosławne (303 osoby), pozostali zgłosili wyznanie rzymskokatolickie (12 osób) Podział religijny mieszkańców miejscowości niemal całkowicie pokrywał się z ich strukturą narodowo-etniczną, bowiem większość mieszkańców miejscowości podała narodowość białoruską (302 osoby), zaś reszta zgłosiła narodowość polską (13 osób). W okresie międzywojennym wieś znajdowała się w gminie Pasynki.
W latach 1975–1998 miejscowość administracyjnie należała do województwa białostockiego.
O wsi.
We wsi znajduje się cmentarz prawosławny z kaplicą pod wezwaniem Kazańskiej Ikony Matki Bożej, podlegającą parafii w Ploskach. Natomiast wierni kościoła rzymskokatolickiego należą do parafii Matki Bożej z Góry Karmel w Bielsku Podlaskim.

</doc>
<doc id="359870" url="https://pl.wikipedia.org/wiki?curid=359870" title="Knorydy">
Knorydy

Knorydy – wieś w Polsce położona w województwie podlaskim, w powiecie bielskim, w gminie Bielsk Podlaski.
Prawosławni mieszkańcy wsi należą do parafii Zaśnięcia Matki Bożej w Boćkach, a wierni kościoła rzymskokatolickiego do parafii św. Józefa Oblubieńca w Boćkach.
Historia.
W 1673 roku właścicielem wsi był koniuszy litewski Franciszek Stefan Sapieha. W 1795 roku miejscowość leżała w ziemi bielskiej województwa podlaskiego. 
Według Pierwszego Powszechnego Spisu Ludności z 1921 roku Knorydy były wsią liczącą 66 domów i zamieszkałą przez 199 osób (95 kobiet i 104 mężczyzn). Większość mieszkańców miejscowości (106 osób) zadeklarowała wyznanie prawosławne, pozostali podali wyznanie rzymskokatolickie (93 osoby). Pod względem narodowościowym większość stanowili mieszkańcy narodowości białoruskiej (100 osób); reszta zgłosiła narodowość polską (99 osób). W okresie międzywojennym miejscowość znajdowała się w gminie Łubin.
Do 1944 roku we wsi znajdował się dwór.
W latach 1975–1998 miejscowość administracyjnie należała do województwa białostockiego.
Zabytki.
We wsi znajduje się cmentarz prawosławny z kaplicą pod wezwaniem św. Jerzego, pochodzącą z 1846 r., należącą do parafii w Boćkach. 
Zabytki utracone.
Na łące, w pobliżu wsi, znajdowała się, wzniesiona w 1872 r., kaplica pod wezwaniem Ikony Matki Bożej „Wszystkich Strapionych Radość”, która wskutek podpalenia doszczętnie spłonęła w nocy z 31 lipca na 1 sierpnia 2016. Obiekt odbudowano do czerwca 2017.

</doc>
<doc id="359871" url="https://pl.wikipedia.org/wiki?curid=359871" title="Knurowiec">
Knurowiec

Knurowiec – wieś w Polsce położona w województwie mazowieckim, w powiecie wyszkowskim, w gminie Brańszczyk.
Wierni kościoła rzymskokatolickiego należą do parafii św. Jana Chrzciciela w Brańszczyku.
Historia.
W latach 1921–1931 wieś i leśniczówka leżała w województwie białostockim, w powiecie ostrołęckim, w gminie Brańszczyk.
Według Powszechnego Spisu Ludności z 1921 roku zamieszkiwało
Miejscowości należały do parafii rzymskokatolickiej w Brańszczyku. Podlegały pod Sąd Grodzki w Ostrowie i Okręgowy w Łomży; właściwy urząd pocztowy mieścił się w Brańszczyku.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład dystryktu warszawskiego Generalnego Gubernatorstwa.
W latach 1975–1998 miejscowość należała administracyjnie do województwa ostrołęckiego.
Na dzień 31 grudnia 2013 roku sołectwo liczyło 241 mieszkańców zameldowanych na pobyt stały.
Knurowiec w literaturze.
12 kwietnia 2021 roku ukazała się powieść pt. "Knurowiec" autorstwa Marka Czestkowskiego. Akcja powieści toczy się w Knurowcu, choć pewne elementy krajobrazu czy architektury zostały zmienione. Występują w niej postacie fikcyjne.

</doc>
<doc id="359872" url="https://pl.wikipedia.org/wiki?curid=359872" title="Knychówek">
Knychówek

Knychówek – wieś w Polsce położona w województwie mazowieckim, w powiecie siedleckim, w gminie Korczew. Siedziba sołectwa, w skład którego wchodzi również Józefin.
W latach 1975–1998 miejscowość administracyjnie należała do województwa siedleckiego.

</doc>
<doc id="359873" url="https://pl.wikipedia.org/wiki?curid=359873" title="Knyki">
Knyki

Knyki – wieś w Polsce położona w województwie zachodniopomorskim, w powiecie szczecineckim, w gminie Barwice.
Według danych z 1 stycznia 2011 roku wieś liczyła 461 mieszkańców. 
Przez wieś płynie struga Chwalimka. 

</doc>
<doc id="359874" url="https://pl.wikipedia.org/wiki?curid=359874" title="Knyszewicze">
Knyszewicze

Knyszewicze (białorus. Кнышевичи) – wieś w Polsce położona w województwie podlaskim, w powiecie sokólskim, w gminie Szudziałowo.
Historia.
Wieś leśnictwa sokólskiego w ekonomii grodzieńskiej w drugiej połowie XVII wieku. 
Dawna wieś unicka, należąca do cerkwi "parochialnej w Samohrudzie."
W sierpniu 1915 r. wszyscy mieszkańcy Knyszewicz ewakuowali się w głąb Imperium Rosyjskiego w ramach tzw. Bieżeństwa, w związku z czym wieś całkowicie opustoszała na parę następnych lat. Powroty do rodzinnej wsi rozpoczęły się po wybuchu rewolucji październikowej i trwały do połowy lat 20. XX w.
Według Pierwszego Powszechnego Spisu Ludności przeprowadzonego w 1921, wieś Knyszewicze liczyła 209 mieszkańców (99 kobiet i 110 mężczyzn) zamieszkałych w 35 domach. Większość mieszkańców wsi, w liczbie 148 osób, zadeklarowała wówczas wyznanie prawosławne, pozostali podali kolejno: wyznanie rzymskokatolickie (59 osób) oraz wyznanie mojżeszowe (2 osoby). Podział konfesyjny mieszkańców Knyszewicz powiązany był z ich strukturą narodowo-etniczną, bowiem większość mieszkańców miejscowości, podobnie jak wyznanie prawosławne, zadeklarowała narodowość białoruską (132 osoby). Reszta zgłosiła kolejno: narodowość polską (75 osób) oraz narodowość żydowską (2 osoby).
W latach 1975–1998 miejscowość administracyjnie należała do województwa białostockiego.
W przeszłości mieszkańcy wsi powszechnie używali do codziennej komunikacji między sobą gwary języka białoruskiego, określanej przez nich mianem "języka prostego". W 1980 r. dokonano tu badań dialektologicznych pod kierunkiem Janusza Siatkowskiego, w ramach których odnotowano, że "podstawowym środkiem porozumiewania się mieszkańców między sobą jest gwara białoruska". Współcześnie jednak, na skutek masowego odpływu ludności wiejskiej do aglomeracji miejskich, umiejętność posługiwania się nią ograniczyła się do starszego pokolenia mieszkańców wsi i nie jest ona przekazywana młodszym pokoleniom, w związku z czym przewiduje się jej całkowite wyginięcie w najbliższej przyszłości.
W październiku 2015 r. w Knyszewiczach odbyła się ekspedycja naukowa pod kierownictwem Mirosława Jankowiaka, w ramach której dokonano zbadania i nagrania białoruskiej gwary mieszkańców wsi. Ekspedycja współfinansowana została przez Polską Akademię Nauk.
O wsi.
Prawosławni mieszkańcy wsi przynależą do parafii pw. św. Apostołów Piotra i Pawła w pobliskim Samogródzie.
Na wzniesieniu nieopodal Knyszewicz zachował się XVIII-wieczny, kuty w kamieniu krzyż nagrobny. Jest to rudyment cmentarza cholerycznego. Ze względu na swoje nietypowe kształty jest on określany mianem baby kamiennej.
W Knyszewiczach i w sąsiednich Harkawiczach znajdują się cmentarzyska ze stelami, dzięki odnalezionym monetom – szelągom Jana Kazimierza – datowane na XVII wiek. W obu wsiach archeolodzy odkryli po dziesięć szkieletów, głównie dzieci.
We wsi prowadzą gospodarstwo rolne laureaci 29. edycji Agroligi 2021 - Monika i Krzysztof Jaroszewiczowie.

</doc>
<doc id="359875" url="https://pl.wikipedia.org/wiki?curid=359875" title="Knyszyn-Zamek">
Knyszyn-Zamek

Knyszyn-Zamek – wieś w Polsce położona w województwie podlaskim, w powiecie monieckim, w gminie Knyszyn.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Jana Apostoła i Ewangelisty w Knyszynie.

</doc>
<doc id="359876" url="https://pl.wikipedia.org/wiki?curid=359876" title="Kółko Żabieckie">
Kółko Żabieckie

Kółko Żabieckie – wieś w Polsce położona w województwie świętokrzyskim, w powiecie buskim, w gminie Pacanów.
W latach 1975–1998 miejscowość administracyjnie należała do województwa kieleckiego.
Na rzece Wiśle w Kółku Żabieckim znajduje się przystań żeglugi śródlądowej.

</doc>
<doc id="359877" url="https://pl.wikipedia.org/wiki?curid=359877" title="Kórnica">
Kórnica

Kórnica (niem. "Körnitz") – wieś w Polsce, położona w województwie opolskim, w powiecie krapkowickim, w gminie Krapkowice, na ziemi prudnickiej.
Sołectwo.
Sołectwo Kórnica składa się z osiedla starej Kórnicy, z założonej w 1714 roku wsi służebnej Schekai/Chudoba, z w 1784 roku założonej kolonii fryderycjanskiej Reitersdorf/Rajdyna oraz z folwarku Agnesenhof/Agnieszów, założonego w 1826 roku.
Mieszkańcy.
Miejscowość zamieszkiwana jest przez mniejszość niemiecką oraz Ślązaków. Mieszkańcy wsi posługują się gwarą prudnicką, będącą odmianą dialektu śląskiego. Należą do podgrupy gwarowej nazywanej "Kamiyniołrzy".
Liczba mieszkańców waha się dziś około 700 osób (1925: 1193 mieszkańców / 1913: 1204 / 1861: 970 – 963 katolików, 7 protestantów- / 1845: 667 / 1830: 572 / 1784: 383).
Nazwa.
Według Heinricha Adamy'ego nazwa miejscowości wywodzi się od polskiej nazwy ptaka domowego "kury" -"von kur, kura, kogut, kokosz = Hahn und Henne". W swoim dziele o nazwach miejscowych na Śląsku wydanym w 1888 roku we Wrocławiu jako najwcześniejszą nazwę miejscowości wymienia ją w polskiej formie - "Kurnica" podając jej znaczenie "Huhnerdorf" czyli po polsku "Miejscowość kur".
Topograficzny opis Górnego Śląska z 1865 roku notuje wieś pod polską nazwą "Kurnica", a także zgermanizowaną "Körnitz" we fragmencie: "Körnitz (1217 Carnici, polnisch Kurnica)".
W roku 1883 tak pisaną nazwę wymienia się w Słowniku geograficznym Królestwa Polskiego. W dobrach Kurnica istniał także folwark Kudowa albo Czekaj.
12 listopada 1946 r. nadano miejscowości, wówczas administracyjnie należącej do powiatu prudnickiego, polską nazwę "Kórnica".
Historia.
Kórnica pojawia się po raz pierwszy w historii w dokumencie z 30 października 1323 roku, z panem dziedzicznym Wernerem I von Körnitz. Werner I von Körnitz przybył tutaj wraz z żoną Dobislavą, synem Andreasem oraz pewnie dalszymi kolonistami z wioski Duckwitz (koło Wrocławia), w trakcie z zachodu na wschód rozprzestrzeniającej się kolonizacji Górnego Śląska poprzez niemieckich osadników.
Potomkowie Wernera von Körnitz (Andreas, Jaroslaw, Werner II, Janus i Heinrich) posiadali wioskę do 1455 roku. Tego roku wioskę otrzymał od księcia opolskiego Bolka V pan Heinrich von Müllmen. Późniejsi panowie wioski to ród Strala von Müllmen, pan Friedrich Schoff, ród von Redern (1574–1780) oraz ród hrabiów von Seherr-Thoss.
W 1864 roku Kórnica składała się z części wiejskiej oraz z majątku (Rittergut) do którego należały Schekai i Agnesenhof. Majątek z polami mierzył 2731 morgów (682 ha) ziemi i posiadał 34 konie, 91 krów, 3200 owiec i 8 świń.
W części wiejskiej żyły (wraz z Schekai) 32 rodziny rolników, 15 rodzin zagrodników oraz 45 rodzin chałupników. Mieszkańcy wioski uprawiali 2217 morgów (554 ha) dobrej ziemi rolniczej i posiadali 81 koni, 380 sztuk bydła i 60 świń. W wiosce znajdowały się kościół, szkoła, 3 karczmy, 4 kowalnie, 5 posesje rzemieślnicze, 140 domów prywatnych oraz 119 budynków rolniczych. Według spisu ludności z 1 grudnia 1910, na 1504 mieszkańców Kórnicy 34 posługiwało się językiem niemieckim, a 1470 językiem polskim.
W plebiscycie o przynależność państwową Górnego Śląska, w 1921 roku, wypowiedziało się 73% mieszkańców za przynależnością ich ojczyzny do Niemiec.
W II wojnie światowej zginęło ok. 100 kórniczan na frontach wojny oraz po zajęciu wioski poprzez wojska radzieckie a później poprzez nową administrację polską.
Latem 1945 roku wioska zasłynęła z powstania, jakie miejscowa ludność zorganizowała przeciw polskim władzom.
W latach 1945-1954 siedziba gminy Kórnica. W latach 1954–1972 wieś należała i była siedzibą władz gromady Kórnica. Do 1956 roku Kórnica należała do powiatu prudnickiego. W związku z reformą administracyjną, w 1956 Kórnica została odłączona od powiatu prudnickiego i przyłączona do nowo utworzonego krapkowickiego.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="359878" url="https://pl.wikipedia.org/wiki?curid=359878" title="Kraczew">
Kraczew

Kraczew – wieś w Polsce położona w województwie lubelskim, w powiecie zamojskim, w gminie Komarów-Osada.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Komarów-Osada.
Historia.
Kraczew ("także Kraczów") w wieku XIX – wieś w gminie Komarów. Według notki Słownika geograficznego Królestwa Polskiego z roku 1883 wieś została założona przez Kraczewskich w XVIII wieku. Kraczewski, „który sprowadził z Galicji serwetników (chłopów pańszczyźnianych), wybudował im domy i ziemi na ogród udzielił, nie żądając pańszczyzny. Ludność z uwielbieniem opowiada dotąd o swym dobrodzieju i rokrocznie w, sierpniu Kraczew obchodzi pamiątkę założenia”, jak mówi relacja z końca XIX wieku.
Po Kraczewskich wieś przejęli Wydżgowie, którzy posiadali ją do 1864 roku. Według spisu z roku 1827 wieś liczyła 27 domów i 139 mieszkańców.
W czasie okupacji niemieckiej mieszkająca we wsi Franciszka Walczyszyn udzieliła pomocy żydowskiej rodzinie Sohar. W 2010 roku Instytut Jad Waszem podjął decyzję o przyznaniu Franciszce Walczyszyn tytułu Sprawiedliwej wśród Narodów Świata.

</doc>
<doc id="359879" url="https://pl.wikipedia.org/wiki?curid=359879" title="Kraczewice Prywatne">
Kraczewice Prywatne

Kraczewice Prywatne – wieś w Polsce położona w województwie lubelskim, w powiecie opolskim, w gminie Poniatowa.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Poniatowa.
Położenie.
Kraczewice leżą w zachodniej części Wyżyny Lubelskiej, w odległości 37 km od centrum Lublina (ok. 26 km od jego granic) i 2 km od centrum Poniatowej (0,8 km od granic miasta). Przebiega tu granica dwóch regionów geograficzno-krajobrazowych: Równiny Bełżyckiej i Kotliny Chodelskiej. Przez wieś płynie struga Kraczewianka – lewy główny dopływ Poniatówki.
Historia.
Pierwotna nazwa wsi brzmiała "Pankracowice" – pierwsza pisana wzmianka o niej pochodzi z 1416 roku, kiedy to właścicielem był Dobko (Dobiesław) z Pankracowic. Był on podsędkiem lubelskim, zmarł w 1429 r. Kolejni przedstawiciele rodu również posiadali urzędy sądowe: w latach 1477–1478 Dobiesław (może syn Dobiesława zmarłego w 1429?) był sędzią wojewody lubelskiego, a następnie komornikiem ziemskim (1479-1503).
W 1480 r. Jan Długosz wymienił Kraczewice w swojej kronice. Była to rozwinięta gospodarczo wieś. W 1448 roku została lokowana na prawie niemieckim, miała stawy i młyny. Kolejnymi właścicielami wsi byli Rawitowie, Wronowscy z Wronowa herbu Topór, Grabiankowie, Mysłowscy i inni.
W XIX w. wieś pisana już Kraczewice przeszła na własność rodziny przemysłowców z Lublina, Gerliczów. Gerliczowie wybudowali tu pałac, siedzibę rodu, istniejący do dziś.
Zabytki.
Według rejestru zabytków NID na listę zabytków wpisane są obiekty:

</doc>
<doc id="359880" url="https://pl.wikipedia.org/wiki?curid=359880" title="Kraczewice Rządowe">
Kraczewice Rządowe

Kraczewice Rządowe – wieś w Polsce położona w województwie lubelskim, w powiecie opolskim, w gminie Poniatowa.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Poniatowa.
Historia.
Wieś wyodrębniona z obszaru Kraczewic (dawniej Pankraczowic) w pierwszej ćwierci XX wieku. W roku 1905 Kraczewice to wieś, dwie kolonie, folwark i Kraczewice Rządowe wieś (Sprawocznaja Księga Guberni lubelskiej 453). Spis z 1921 roku pokazuje dwie wsie Kraczewice Prywatne i Kraczewice Rządowe oraz Kraczewice folwark. W 1960 r. występują Kraczewice Prywatne i Kraczewice Rządowe dwie wsie i Kraczewice kolonia. Od 1970 r. funkcjonują wsie Kraczewice Prywatne, których częścią jest Kraczewice Kolonia oraz Kraczewice Rządowe.
We wrześniu 1939 stacjonowały tu 121. i 122. eskadry myśliwskie.
1 grudnia 1979 część Kraczewic Rządowych (12,90 ha) włączono do Poniatowej.

</doc>
<doc id="359881" url="https://pl.wikipedia.org/wiki?curid=359881" title="Kraczki">
Kraczki

Kraczki – wieś w Polsce położona w województwie kujawsko-pomorskim, w powiecie nakielskim, w gminie Sadki.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 327 mieszkańców. Jest dziewiątą co do wielkości miejscowością gminy Sadki.

</doc>
<doc id="359882" url="https://pl.wikipedia.org/wiki?curid=359882" title="Kraczkowa">
Kraczkowa

Kraczkowa – wieś w Polsce położona w województwie podkarpackim, w powiecie łańcuckim, w gminie Łańcut. Oddalona o 5 km na południowy zachód o Łańcuta. Od zachodu graniczy z Malawą, od północy z Krzemienicą i Strażowem, od południa z Cierpiszem, a od strony wschodniej z Łańcutem i Albigową. Zabudowania są skupione po obu stronach lokalnej drogi z Malawy przez Kraczkową do Albigowej, przy drodze krajowej nr 94 (przysiółek Tłoki) oraz na wzgórzach okalających od południa Kraczkową, tzw. Działach Zachodnich i Wschodnich.
Historia.
Wieś lokowana przez Ottona z Pilczy herbu Topór. 16 VII 1369 roku wystawił on dokument, na mocy którego powierzył Janowi Howsteterowi osadzenie Nowej Wsi (Noua Villa Daz Newdorf) na prawie niemieckim. W 1450 roku właścicielem był wnuk Ottona Jan z Pilczy, syn Elżbiety Granowskiej, trzeciej żony Władysława Jagiełły.
W posiadaniu rodziny Pileckich Kraczkowa pozostała do 1586 roku, kiedy to wdowa po Krzysztofie Pileckim Anna z Sienna zamieniła włość łańcucką ze Stanisławem Stadnickim. Nowy właściciel odstąpił swoje prawa do Kraczkowej Konstantemu Korniaktowi. W rękach tej rodziny wieś pozostała do końca XVII wieku. W 1732 roku jako patron parafii występuje Stanisław Potocki. W latach 1741-1753 właścicielem był Krzysztof Skarbek, kanonik lwowski, wierzyciel Korniaktów. Odsprzedał on wieś Franciszkowi Salezemu Potockiemu. W 1786 roku jego syn Stanisław Szczęsny Potocki sprzedał wieś i cały klucz albigowski Konstancji Bekierskiej. Następnymi właścicielami byli: Ignacy hr. Skarbek (od 1839), Jan Wolski (od 1843) i Hersch Weinberg (od 1855). Ostatnim właścicielem wsi i folwarku, do 1915 roku (tj. do parcelacji gruntów dworskich) był Roman Potocki, III ordynat na Łańcucie.
Kraczkowa była prężnym ośrodkiem ruchu ludowego rodzącego się w Galicji. Tutaj urodził się Tomasz Szajer, ludowiec i poseł do parlamentu wiedeńskiego, bywał tutaj ksiądz Stanisław Stojałowski. W 1936 roku w domu działacza ZMW Wici i społecznika Władysława Możdżenia podpisano Deklarację Praw Młodego Pokolenia.
W 1991 roku w Kraczkowej powstał zespół „Patria” (z kapelą ludową), który prezentuje miejscowe zwyczaje. Najbardziej znanym z nich jest „Wesele Kraczkowskie”. Dzieje wsi u schyłku XIX wieku i na początku XX wieku opisał mieszkaniec Kraczkowej Walenty Kunysz w pamiętniku „Wcibski i wrazicki” (wyd. 1973 r.)
W latach 1954–1972 wieś należała i była siedzibą władz gromady Kraczkowa. 
Oświata.
Jak podaje kronika parafialna, pierwszą szkołę wybudował własnym kosztem ks. Śliwiński w 1789 roku. Wcześniej czytania, pisania i katechizmu uczyli w szkołach parafialnych organiści bakałarze. Budynek prawdopodobnie spłonął, bowiem ksiądz Sawiczewski w 1806 r. zanotował, że nie ma żadnej szkoły ani funduszów na budowę nowej, a liczba dzieci w wieku od 6 do 12 lat jest duża, bo 89 chłopców i 67 dziewcząt. Dopiero w latach 1890-1892 z inicjatywy ks. Walentego Mazurka wybudowano szkołę na wykupionej półmorgowej parceli. Był to pierwszy budynek murowany we wsi, w którym mieściły się 2 klasy lekcyjne.
Gdy w 1919 wydano dekret o obowiązku szkolnym, do szkoły w Kraczkowej zapisano 369 uczniów, którzy uczyli się w prywatnych izbach lekcyjnych. Wkrótce wybudowano drugi drewniany budynek obok miejscowej mleczarni. Wraz z wprowadzeniem reformy jędrzejewiczowskiej, szkolnictwo powszechne zostało podzielone na 3 stopnie. Szkoła górna w Kraczkowej realizowała program czterech klas, zaś główna była dwustopniowa i nauczała według programów pełnej szkoły powszechnej.
W czasie okupacji profesor Kazimierz Dal prowadził tajne nauczanie na plebanii. Dodatkowo zajęcia z zakresu szkoły powszechnej organizował kierownik szkoły Henryk Pelc z żoną Zofią. Po wojnie lekcje odbywały się w dwóch budynkach szkolnych oraz mleczarni i domu ludowym. Kilkakrotnie próbowano wybudować nową szkołę, ale powiodło się to dopiero w 1960, w ramach ogólnopolskiego planu budowy szkół-pomników.
W 1992 r. w ramach obchodów stulecia szkoły placówka otrzymała sztandar, a mieszkańcy ufundowali pamiątkową tablicę. 1 września 1999 r. zostało uroczyście otwarte gimnazjum, mieści się ono w nowym budynku sąsiadującym ze szkołą podstawową. 1 maja 2004 roku wmurowano kamień węgielny pod budowę sali gimnastycznej przy szkole. W 2007 r. szkoła podstawowa i gimnazjum utworzyły zespół szkół.
OSP Kraczkowa.
Ochotnicza Straż Pożarna w Kraczkowej powstała w 1894 r. z inicjatywy Stanisława Daszkowskiego i Jakuba Trojnara. OSP funkcjonowała początkowo przy Kółku Rolniczym, zrzeszając 16 gospodarzy. W 1908 r. zakupiono przenośną sikawkę i wóz do jej transportowania oraz do transportu beczki z wodą. Niedługo potem wzniesiono drewniana remizę na parceli darowanej przez ks. W. Mazurka. Od 1914 działała orkiestra dęta, a dyrygentem został miejscowy organista Antoni Kisała. W 1926 r. Straż wykupiła udziały od założycieli i włączyła orkiestrę w struktury OSP. Strażacy dysponują własną remizą z 2 garażami, samochodem marki „Żuk” i podstawowym wyposażeniem. Jednostka bierze udział we wszystkich akcjach na terenie gminy, a także w akcjach masowych.
Sport.
W miejscowości działa Ludowy Klub Sportowy Czarni Kraczkowa. Obecnie prowadzi on drużynę seniorów, oraz 5 drużyn młodzieżowych: trampkarzy, młodzików, orlików, żaków i skrzatów.. Klub powstał w 1950 roku i należy do najstarszych klubów w powiecie łańcuckim.
Zabytki.
Kościół parafialny pw. św. Mikołaja.
Parafia św. Mikołaja w Kraczkowej była po raz pierwszy wzmiankowana w 1384 roku w dokumencie kardynała legata Dymitra pod nazwą Nawedorph. Pierwszy kościół spalili Tatarzy w 1624 roku. Nowy, drewniany z sobotami i osobną dzwonnicą został wybudowany w 1635 roku. Rozebrano go w roku 1914.
Obecny kościół usytuowany w centrum wsi, przy głównej drodze wiejskiej, wybudowano w latach 1911-1913 zapewne według projektu architekta Teodora Talowskiego, z udziałem budowniczego łańcuckiego Władysława Pelca i przy wsparciu finansowym Romana Potockiego. Jest to świątynia murowana, otynkowana, eklektyczna, z prezbiterium zwróconym na północ. Korpus trójnawowy, halowy, z parą kaplic transeptowych. W fasadzie południowej wydatny ryzalit ujęty cylindrycznymi wieżyczkami. Wyposażenie neogotyckie, wykonane w latach 1938-1946 przez Zdzisława Krzygowskiego. Malowidła ścienne wykonane w 1981 roku przez zespół: Irena Wojnicka Markielowska, Helena Majewska Niemczak, J. Tarnawski, Z. Niemiec.
Po obu stronach kościoła znajdują się zabudowania plebańskie: po stronie zachodniej murowana plebania z 1910 roku, obora, piwnica oraz obszerna murowano-drewniana stodoła; po stronie wschodniej organistówka. Powyżej zabudowań plebańskich usytuowany jest cmentarz parafialny z licznymi zabytkowymi nagrobkami.
Kapliczki, krzyże i pomniki.
W Kraczkowej znajduje się kilkadziesiąt kapliczek i krzyży przydrożnych, reprezentujących wszystkie możliwe formy i odmiany tego typy zabytków ludowych. W centrum wsi, tuż przy głównej drodze (obok biblioteki) w 1910 roku usypano kopiec, na którym położono głaz upamiętniający zwycięstwo grunwaldzkie (kopiec usunięto w 1934 roku). Współcześnie pomnik odbudowano na dawnym głazie wymurowano cokół zwieńczony figurą orła.
Dla uczczenia jubileuszu XIX stulecia postawiono tzw. Krzyż Stojałowskiego. Drewniany krzyż został ufundowany przez miejscowych ludowców 20.10.1901 roku, a postanowiono go na granicy Kraczkowej i Krzemienicy, po północnej stronie „Gościńca Cesarskiego”. Został on zniszczony podczas działań wojennych w 1944 roku. Obecny żelbetonowy krzyż w tym miejscu ufundował NSZZ RI „Solidarność” w rocznicę Sierpnia 1981 roku.
Pozostałości dawnego folwarku Potockich.
Zabudowania dawnego pańskiego dworu rozlokowane są na południowy wschód od kościoła, przy polnej dróżce biegnącej w stronę Cierpisza. Budynki (rządcówka, piwnica) są w stanie daleko posuniętej ruiny, znajdują się w otoczeniu wiekowych, pomnikowych dębów.
Pomniki przyrody.
Na terenie wsi Kraczkowa rosną drzewa pomnikowe:

</doc>
<doc id="359883" url="https://pl.wikipedia.org/wiki?curid=359883" title="Kraczynki">
Kraczynki

Kraczynki – wieś w Polsce położona w województwie łódzkim, w powiecie poddębickim, w gminie Pęczniew.
W latach 1975–1998 miejscowość administracyjnie należała do województwa sieradzkiego.

</doc>
<doc id="359884" url="https://pl.wikipedia.org/wiki?curid=359884" title="Krajanka (województwo łódzkie)">
Krajanka (województwo łódzkie)

Krajanka – wieś w Polsce, położona w województwie łódzkim, w powiecie wieruszowskim, w gminie Czastary.
Bój pod Krajanką.
1 września 1939 roku Sieradzka Brygada Obrony Narodowej stoczyła w rejonie Krajanki, Nalepy i Parcic bitwę z żołnierzami pułku 1 Dywizji Pancernej SS „Leibstandarte SS Adolf Hitler”. W jej wyniku zginęło 6 polskich żołnierzy, a 10 zostało rannych. Bitwę upamiętnia pomnik ustawiony przy drodze między Krajanką, a Nalepą. 
W latach 1975–1998 miejscowość położona była w województwie kaliskim.

</doc>
<doc id="359885" url="https://pl.wikipedia.org/wiki?curid=359885" title="Krajanów">
Krajanów

Krajanów (niem. "Krainsdorf") – wieś w Polsce, położona w województwie dolnośląskim, w powiecie kłodzkim, w gminie Nowa Ruda.
W latach 1975–1998 miejscowość administracyjnie należała do województwa wałbrzyskiego.
Położenie geograficzne.
Krajanów leży w północnej części Wzgórz Włodzickich, na pograniczu z Górami Suchymi w Sudetach Środkowych, w górnym biegu Marcowskiego Potoku.
Historia.
Pierwsza wzmianka o Krajanowie pochodzi z 1353 roku, w 1423 roku było tu wolne sędziostwo. W 1631 roku Krajanów opisano jako dużą osadę z kościołem, w 1748 roku w miejscowości był młyn wodny, 97 gospodarstw i 21 rzemieślników. W 1840 roku były 102 budynki, w tym: kościół, szkoła katolicka, dwa folwarki i młyn wodny, we wsi nadal istniało wolne sędziostwo. Działało też 57 warsztatów bawełnianych i 20 lnianych, a więc większość mieszkańców trudniła się tkactwem. W 1870 roku był w Krajanowie dwór i karczma, od połowy XIX wieku miejscowość zaczęła się wyludniać. Po 1945 roku wieś została zasiedlona grupą górali podhalańskich, którzy początkowo kultywowali swoje tradycje i folklor. Z czasem tradycje te jednak zanikły, a miejscowość stopniowo wyludniała się.
Zabytki.
Do wojewódzkiego rejestru zabytków wpisane są obiekty:
Inne zabytki:
Kultura.
W ramach II Festiwalu Góry Literatury 16.07.2016 r. został otwarty szlak pod nazwą "Literackie wędrówki z domu dziennego do domu nocnego" i odbyły się spotkania z pisarzami: Zbigniewem Kruszyńskim, z którym rozmawiała Justyna Czechowska, z Jackiem Dehnelem prowadzone przez Karola Maliszewskiego oraz z Piotrem Tarczyńskim i J. Dehnelem, współautorami książki "Tajemnica domu Helclów", z którymi dyskutował Ireneusz Grin.
Osoby związane z Krajanowem.
W miejscowości okresowo mieszka Olga Tokarczuk, pisarka, laureatka Literackiej Nagrody Nobla za 2018 r.

</doc>
<doc id="359886" url="https://pl.wikipedia.org/wiki?curid=359886" title="Krajenka-Wybudowanie">
Krajenka-Wybudowanie

Krajenka-Wybudowanie – osada w Polsce położona w województwie wielkopolskim, w powiecie złotowskim, w gminie Krajenka.
W latach 1975–1998 miejscowość administracyjnie należała do województwa pilskiego.
Zobacz też: Krajenka

</doc>
<doc id="359887" url="https://pl.wikipedia.org/wiki?curid=359887" title="Krajewice">
Krajewice

Krajewice (niem. "Krajewitz") – wieś w Polsce położona w województwie wielkopolskim, w powiecie gostyńskim, w gminie Gostyń.
Wieś szlachecka Kraiewice położona była w 1581 roku w powiecie kościańskim województwa poznańskiego.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Kröben (krobskim) w rejencji poznańskiej. Krajewice należały do okręgu gostyńskiego tego powiatu i stanowiły część majątku Grabonóg, którego właścicielem był wówczas (1846) Wilkoński. Według spisu urzędowego z 1837 roku wieś liczyła 269 mieszkańców, którzy zamieszkiwali 33 dymy (domostwa).
Wieś rycerska, własność Rozalii Czorby, położona była w 1909 roku w powiecie gostyńskim rejencji poznańskiej w Wielkim Księstwie Poznańskim.
W latach 1975–1998 miejscowość administracyjnie należała do województwa leszczyńskiego.
Zobacz też: Krajewice Duże, Krajewice Małe

</doc>
<doc id="359888" url="https://pl.wikipedia.org/wiki?curid=359888" title="Krajewice Duże">
Krajewice Duże

Krajewice Duże – wieś w Polsce położona w województwie mazowieckim, w powiecie sierpeckim, w gminie Zawidz.
W latach 1975–1998 miejscowość administracyjnie należała do województwa płockiego.

</doc>
<doc id="359889" url="https://pl.wikipedia.org/wiki?curid=359889" title="Krajewice Małe">
Krajewice Małe

Krajewice Małe – wieś w Polsce położona w województwie mazowieckim, w powiecie sierpeckim, w gminie Zawidz.
W latach 1975–1998 miejscowość administracyjnie należała do województwa płockiego.

</doc>
<doc id="359890" url="https://pl.wikipedia.org/wiki?curid=359890" title="Krajewo (Mława)">
Krajewo (Mława)

Krajewo – część miasta Mława w województwie mazowieckim. 
Miejscowość włączona do Mławy 1 stycznia 2004 roku. Przed wcieleniem do Mławy była to wieś położona w województwie warmińsko-mazurskim, w powiecie działdowskim, w gminie Iłowo-Osada.
W latach 1975–1998 miejscowość administracyjnie należała do województwa ciechanowskiego.

</doc>
<doc id="359891" url="https://pl.wikipedia.org/wiki?curid=359891" title="Krajewo Białe">
Krajewo Białe

Krajewo Białe – wieś w Polsce położona w województwie podlaskim, w powiecie zambrowskim, w gminie Zambrów.
Wierni kościoła rzymskokatolickiego należą do parafii św. Michała Archanioła w Jabłonce Kościelnej.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Długobórz.
Według Powszechnego Spisu Ludności z 1921 roku wieś zamieszkiwało 198 osób w 27 budynkach mieszkalnych. Miejscowość należała do parafii rzymskokatolickiej w Jabłonce. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Jabłonce Kościelnej.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
Do 1954 roku miejscowość należała do gminy Długobórz. Z dniem 18 sierpnia 1945 roku została wyłączona z woj. warszawskiego i przyłączona z powrotem do woj. białostockiego. W latach 1975–1998 miejscowość administracyjnie należała do województwa łomżyńskiego.

</doc>
<doc id="359892" url="https://pl.wikipedia.org/wiki?curid=359892" title="Krajewo Borowe">
Krajewo Borowe

Krajewo Borowe – wieś w Polsce położona w województwie podlaskim, w powiecie zambrowskim, w gminie Zambrów.
Historia.
Wieś szlachecka położona była w drugiej połowie XVI wieku w powiecie zambrowskim ziemi łomżyńskiej. W latach 1921–1939 wieś leżała w województwie białostockim, w powiecie łomżyńskim, w gminie Długobórz.
Według Powszechnego Spisu Ludności z 1921 roku wieś zamieszkiwało 120 osób w 20 budynkach mieszkalnych. Miejscowość należała do parafii rzymskokatolickiej w Zambrowie. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Zambrowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
Do 1954 roku miejscowość należała do gminy Długobórz. Z dniem 18 sierpnia 1945 roku została wyłączona z woj. warszawskiego i przyłączona z powrotem do woj. białostockiego. W latach 1975–1998 miejscowość administracyjnie należała do województwa łomżyńskiego.

</doc>
<doc id="359893" url="https://pl.wikipedia.org/wiki?curid=359893" title="Krajewo-Budziły">
Krajewo-Budziły

Krajewo-Budziły – wieś w Polsce położona w województwie podlaskim, w powiecie zambrowskim, w gminie Szumowo.
Wieś położona na skraju Czerwonego Boru, dużego kompleksu leśnego między Łomżą a Zambrowem. W okolicach wsi wypływa rzeczka Łętówka, dopływ Broku Małego. 
Wierni kościoła rzymskokatolickiego należą do parafii Najświętszej Maryi Panny Częstochowskiej w Szumowie.
Historia.
W latach 1921 – 1939 wieś leżała w województwie białostockim, w powiecie łomżyńskim, w gminie Szumowo.
Według Powszechnego Spisu Ludności z 1921 roku wieś zamieszkiwało 132 osoby, 131 było wyznania rzymskokatolickiego, 1 prawosławnego. Jednocześnie 131 mieszkańców zadeklarowało polską przynależność narodową a 1 rusińską. Były tu 24 budynki mieszkalne. Miejscowość należała do parafii rzymskokatolickiej w Szumowie. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Szumowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy. W pobliżu wsi przebiegała Linia Mołotowa (Zambrowski Rejon Umocniony). Do dziś zachowały się schrony, rozsiane w okolicznych lasach. W latach 1975–1998 miejscowość administracyjnie należała do województwa łomżyńskiego.

</doc>
<doc id="359894" url="https://pl.wikipedia.org/wiki?curid=359894" title="Krajewo-Ćwikły">
Krajewo-Ćwikły

Krajewo-Ćwikły – wieś w Polsce położona w województwie podlaskim, w powiecie zambrowskim, w gminie Zambrów.
Wierni kościoła rzymskokatolickiego należą do parafii Najświętszej Maryi Panny Częstochowskiej w Tabędzu.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Długobórz.
Według Powszechnego Spisu Ludności z 1921 roku wieś zamieszkiwało 148 osób w 21 budynkach mieszkalnych. Miejscowość należała do parafii rzymskokatolickiej w Zambrowie. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Zambrowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
Do 1954 roku miejscowość należała do gminy Długobórz. Z dniem 18 sierpnia 1945 roku została wyłączona z woj. warszawskiego i przyłączona z powrotem do woj. białostockiego. W latach 1975–1998 miejscowość administracyjnie należała do województwa łomżyńskiego.

</doc>
<doc id="359895" url="https://pl.wikipedia.org/wiki?curid=359895" title="Krajewo-Kłódki">
Krajewo-Kłódki

Krajewo-Kłódki – wieś w Polsce położona w województwie mazowieckim, w powiecie przasnyskim, w gminie Krzynowłoga Mała.
W latach 1975–1998 miejscowość administracyjnie należała do województwa ostrołęckiego.

</doc>
<doc id="359896" url="https://pl.wikipedia.org/wiki?curid=359896" title="Krajewo-Korytki">
Krajewo-Korytki

Krajewo-Korytki – wieś w Polsce położona w województwie podlaskim, w powiecie zambrowskim, w gminie Zambrów.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Długobórz.
Według Powszechnego Spisu Ludności z 1921 roku wieś zamieszkiwało 111 osób, 100 było wyznania rzymskokatolickiego, 11 ewangelickiego. Jednocześnie 100 mieszkańców zadeklarowało polską przynależność narodową, a 11 niemiecką. Było tu 19 budynków mieszkalnych. Miejscowość należała do parafii rzymskokatolickiej w Zambrowie i ewangelickiej w Paproci Dużej. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Zambrowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
Do 1954 roku miejscowość należała do gminy Długobórz. Z dniem 18 sierpnia 1945 roku została wyłączona z woj. warszawskiego i przyłączona z powrotem do woj. białostockiego. W latach 1975–1998 miejscowość administracyjnie należała do województwa łomżyńskiego.

</doc>
<doc id="359897" url="https://pl.wikipedia.org/wiki?curid=359897" title="Krajewo-Łętowo">
Krajewo-Łętowo

Krajewo-Łętowo – wieś w Polsce położona w województwie podlaskim, w powiecie zambrowskim, w gminie Zambrów.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Długobórz.
Według Powszechnego Spisu Ludności z 1921 roku wieś zamieszkiwały 92 osoby w 9 budynkach mieszkalnych. Miejscowość należała do parafii rzymskokatolickiej w Zambrowie. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Zambrowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
Do 1954 roku miejscowość należała do gminy Długobórz. Z dniem 18 sierpnia 1945 roku została wyłączona z woj. warszawskiego i przyłączona z powrotem do woj. białostockiego. W latach 1975–1998 miejscowość administracyjnie należała do województwa łomżyńskiego.

</doc>
<doc id="359898" url="https://pl.wikipedia.org/wiki?curid=359898" title="Krajewo Wielkie (województwo mazowieckie)">
Krajewo Wielkie (województwo mazowieckie)

Krajewo Wielkie – wieś w Polsce położona w województwie mazowieckim, w powiecie przasnyskim, w gminie Krzynowłoga Mała.
W latach 1975–1998 miejscowość administracyjnie należała do województwa ostrołęckiego.
Przez miejscowość przepływa Ulatówka, niewielka rzeka dorzecza Narwi, dopływ Orzyca.

</doc>
<doc id="359899" url="https://pl.wikipedia.org/wiki?curid=359899" title="Krajewo-Wierciochy">
Krajewo-Wierciochy

Krajewo-Wierciochy – przysiółek w Polsce położony w województwie mazowieckim, w powiecie przasnyskim, w gminie Krzynowłoga Mała.
W latach 1975–1998 miejscowość administracyjnie należała do województwa ostrołęckiego.

</doc>
<doc id="359900" url="https://pl.wikipedia.org/wiki?curid=359900" title="Krajęcin">
Krajęcin

Krajęcin – wieś w Polsce położona w województwie kujawsko-pomorskim, w powiecie chełmińskim, w gminie Lisewo.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 83 mieszkańców. Jest siedemnastą co do wielkości miejscowością gminy Lisewo.

</doc>
<doc id="359901" url="https://pl.wikipedia.org/wiki?curid=359901" title="Krajęczyn">
Krajęczyn

Krajęczyn – wieś w Polsce położona w województwie mazowieckim, w powiecie płońskim, w gminie Joniec.
W latach 1975–1998 miejscowość administracyjnie należała do województwa ciechanowskiego.

</doc>
<doc id="359902" url="https://pl.wikipedia.org/wiki?curid=359902" title="Krajkowo-Budki">
Krajkowo-Budki

Krajkowo-Budki – wieś w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość administracyjnie należała do województwa ciechanowskiego.

</doc>
<doc id="359903" url="https://pl.wikipedia.org/wiki?curid=359903" title="Krajnik">
Krajnik

Krajnik (do 1945 r. niem. "Buddenbrock") – wieś w Polsce położona w województwie zachodniopomorskim, w powiecie gryfińskim, w gminie Gryfino. 
W latach 1975–1998 miejscowość administracyjnie należała do województwa szczecińskiego.
Zobacz też: Krajnik Dolny, Krajnik Górny

</doc>
<doc id="359904" url="https://pl.wikipedia.org/wiki?curid=359904" title="Krajnik Dolny">
Krajnik Dolny

Krajnik Dolny – wieś w Polsce położona w województwie zachodniopomorskim, w powiecie gryfińskim, w gminie Chojna.
Bardzo stara osada kultury łużyckiej, w 1337 osadnicy z zachodu wypędzili ludność słowiańską z Krajnika Górnego do Dolnego, na tereny określane jako błotniste i niezdrowe.
Po 1945 miejscowość przejściowo nosiła nazwę "Bimbrowo".
We wsi ruiny kościoła ryglowego z przełomu XVIII i XIX wieku, świątynia przetrwała wojnę, została opuszczona i całkowicie zdewastowana, w otoczeniu kilkusetletnie płyty nagrobne.
W latach 1975–1998 miejscowość administracyjnie należała do województwa szczecińskiego.
Przejście graniczne.
We wsi ulokowane było przejście graniczne z Niemcami. Zostało zlikwidowane 21 grudnia 2007 roku po przystąpieniu Polski do układu z Schengen.

</doc>
<doc id="359905" url="https://pl.wikipedia.org/wiki?curid=359905" title="Krajnik Górny">
Krajnik Górny

Krajnik Górny – wieś w Polsce położona w województwie zachodniopomorskim, w powiecie gryfińskim, w gminie Chojna.
W latach 1954–1971 wieś należała i była siedzibą władz gromady Krajnik Górny, po jej zniesieniu w gromadzie Chojna. W latach 1975–1998 miejscowość administracyjnie należała do województwa szczecińskiego.
Pierwsza wzmianka o wsi pochodzi z 1270, w XIV w. ze wschodu napłynęli osadnicy niemieccy.
Kościół zbudowany z głazów narzutowych z XV w. pierwotnie gotycki, przebudowany w stylu renesansowym w XVII w. i częściowo otynkowany, powiększony o masywną kamienno-ceglaną wieżę szerokości nawy, którą w XIX w. lekko nadbudowano. Nawa nakryta otynkowanym beczkowym stropem, barokowy ołtarz kazalnicowy, uwagę zwraca piękny szczyt.
We wsi zabytkowy park w stylu angielskim, pozostałość po pałacu, w którym występuje jesion wyniosły, jesion pensylwański, jesion amerykański, dąb szypułkowy, złocisty dąb bezszypułkowy, dąb szkarłatny, dąb czerwony, dąb burgundzki, katalpa, miłorząb. Szatę roślinną uzupełniają lilak, cypryśnik, głóg, powojnik.

</doc>
<doc id="359906" url="https://pl.wikipedia.org/wiki?curid=359906" title="Krajno">
Krajno

Krajno (do 1945 r. niem. "Krain") – wieś w Polsce położona w województwie dolnośląskim, w powiecie strzelińskim, w gminie Wiązów.
Podział administracyjny.
W latach 1975–1998 miejscowość administracyjnie należała do województwa wrocławskiego.
Demografia.
Według Narodowego Spisu Powszechnego (III 2011 r.) liczyło 59 mieszkańców. Jest najmniejszą miejscowością gminy Wiązów.
Zabytki.
Do wojewódzkiego rejestru zabytków wpisany jest "park pałacowy", założony w XVIII w.

</doc>
<doc id="359907" url="https://pl.wikipedia.org/wiki?curid=359907" title="Krajno Drugie">
Krajno Drugie

Krajno Drugie – wieś w Polsce położona w województwie świętokrzyskim, w powiecie kieleckim, w gminie Górno.
W latach 1975–1998 miejscowość administracyjnie należała do województwa kieleckiego.

</doc>
<doc id="359908" url="https://pl.wikipedia.org/wiki?curid=359908" title="Krajno-Parcele">
Krajno-Parcele

Krajno-Parcele – wieś w Polsce położona w województwie świętokrzyskim, w powiecie kieleckim, w gminie Górno.
W latach 1975–1998 miejscowość administracyjnie należała do województwa kieleckiego.
Miejscowość jest siedzibą parafii rzymskokatolickiej, należącej do dekanatu bodzentyńskiego, diecezji kieleckiej.

</doc>
<doc id="359909" url="https://pl.wikipedia.org/wiki?curid=359909" title="Krajno Pierwsze">
Krajno Pierwsze

Krajno Pierwsze – wieś w Polsce położona w województwie świętokrzyskim, w powiecie kieleckim, w gminie Górno.
W Królestwie Polskim istniała gmina Krajno. W latach 1975–1998 miejscowość administracyjnie należała do województwa kieleckiego.
Przez miejscowość przebiega droga wojewódzka nr 752.
Przez wieś przechodzi Główny Szlak Świętokrzyski im. Edmunda Massalskiego z Gołoszyc do Kuźniaków.
Miejscowość jest siedzibą parafii Chrystusa Króla. W strukturze kościoła rzymskokatolickiego parafia należy do metropolii krakowskiej, diecezji kieleckiej, dekanatu bodzentyńskiego.
Historia.
Wieś znana od XIV w. jako własność biskupów krakowskich. Na polach wsi odbył się w 1844 r. wiec chłopów, zwołany przez ks. Piotra Ściegiennego. Podczas II wojny światowej, dnia 4 czerwca 1943 r. hitlerowcy zamordowali 28 mieszkańców, zdarzenie to upamiętnia stojący przy drodze do Kielc pomnik.

</doc>
<doc id="359910" url="https://pl.wikipedia.org/wiki?curid=359910" title="Krajno-Zagórze">
Krajno-Zagórze

Krajno-Zagórze – wieś w Polsce położona w województwie świętokrzyskim, w powiecie kieleckim, w gminie Górno.
We wsi znajduje się obiekt rekreacyjny, park rozrywki i miniatur, na który składają się: stok narciarski, aleja miniatur "Wonderful World", park rozrywki i lunapark. W alei miniatur można zobaczyć miniatury budowli i innych miejsc stworzonych przez naturę a jedną z atrakcji są, jedyne w Europie, miniatury wież World Trade Center. Znajduje się tam również największa miniatura bazyliki św. Piotra w Watykanie.
W latach 1975–1998 miejscowość administracyjnie należała do województwa kieleckiego.
Przez wieś przechodzi niebieski szlak turystyczny z Wąchocka do Cedzyny.

</doc>
<doc id="359911" url="https://pl.wikipedia.org/wiki?curid=359911" title="Krakówek">
Krakówek

Krakówek – wieś w Polsce położona w województwie kujawsko-pomorskim, w powiecie świeckim, w gminie Drzycim.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 112 mieszkańców. Jest dwunastą co do wielkości miejscowością gminy Drzycim.

</doc>
<doc id="359912" url="https://pl.wikipedia.org/wiki?curid=359912" title="Krakówki-Zdzichy">
Krakówki-Zdzichy

Krakówki-Zdzichy – wieś w Polsce położona w województwie podlaskim, w powiecie siemiatyckim, w gminie Grodzisk.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Narodzenia Najświętszej Maryi Panny w Ostrożanach.

</doc>
<doc id="359913" url="https://pl.wikipedia.org/wiki?curid=359913" title="Krakulice">
Krakulice

Krakulice (kaszb. "Krôkùlëcé") – osada w Polsce położona w województwie pomorskim, w powiecie lęborskim, w gminie Wicko.
W latach 1975–1998 miejscowość położona była w województwie słupskim. Wieś jest częścią składową sołectwa Charbrowo.

</doc>
<doc id="359914" url="https://pl.wikipedia.org/wiki?curid=359914" title="Krakuszowice">
Krakuszowice

Krakuszowice – wieś w Polsce położona w województwie małopolskim, w powiecie wielickim, w gminie Gdów.
Integralne części miejscowości: Dębina, Podoły, Przedewsie, Rakówki.
W latach 1975–1998 miejscowość administracyjnie należała do województwa krakowskiego.
W Krakuszowicach znajduje się Kopiec Krakusa II, będący według legendy mogiłą syna Kraka.
Historia.
2 marca 1863 zmarł właściciel wsi Ludwik Romer w wieku 48 lat. Pochowany 5 marca na cmentarzu w Niegowici.

</doc>
<doc id="359916" url="https://pl.wikipedia.org/wiki?curid=359916" title="Kramarzyny">
Kramarzyny

Kramarzyny (dodatkowa nazwa w j. kaszub. Kramarzënë, niem. "Kremerbruch") – wieś kaszubska w Polsce (w pobliżu północno-zachodniego krańca regionu Kaszub zwanego Gochami) położona w województwie pomorskim, w powiecie bytowskim, w gminie Tuchomie .
Miejscowość nad Strugą Kramarzyńską, przy drodze krajowej nr 20 Stargard – Szczecinek – Gdynia i na trasie nieistniejącej już linii kolejowej (Lębork-Bytów-Miastko). Posiada jednostkę Ochotniczej Straży Pożarnej.
Kramarzyny są obecnie najdalej na zachód wysuniętą miejscowością zwartego osadnictwa kaszubskiego.
Wieś stanowi sołectwo gminy Tuchomie.
W latach 1975–1998 miejscowość administracyjnie należała do województwa słupskiego.
Historia.
Do powstania nazwy wsi przyczyniły się prawdopodobnie liczne wędrówki kramarzy po starym trakcie handlowym bytowsko-miastkowskim.
Wieś powstała na przełomie XVI i XVII wieku. Do 1637 roku wchodziła w skład domeny książąt zachodniopomorskich (słupskich). W XVIII wieku źródła historyczne odnotowują obecność w tej okolicy huty.
. Informacje o pierwszym kościele szachulcowym pochodzą z 1686 r. Obecny, neogotycki, murowany kościół z wieżą został wzniesiony w latach 1855–1857.
Od dłuższego czasu prowadzi tu gospodarstwo rolne Ludwik Prądzyński – działacz „Solidarności” ze Stoczni Gdańskiej.

</doc>
<doc id="359917" url="https://pl.wikipedia.org/wiki?curid=359917" title="Kramkowo">
Kramkowo

Kramkowo – wieś w Polsce, położona w województwie podlaskim, w powiecie łomżyńskim, w gminie Wizna.
Wierni kościoła rzymskokatolickiego należą do parafii św. Jana Chrzciciela w Wiznie.
Historia.
Dawniej wieś królewska położona była w drugiej połowie XVI wieku w powiecie wiskim ziemi wiskiej województwa mazowieckiego.
Według Powszechnego Spisu Ludności z 1921 roku wieś zamieszkiwało 237 osób, 236 było wyznania rzymskokatolickiego a 1 prawosławnego. Jednocześnie 236 mieszkańców zadeklarowali polską przynależność narodową a 1 inną. Były tu 32 budynki mieszkalne. Miejscowość należała do parafii rzymskokatolickiej w Wiźnie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Wiźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="359918" url="https://pl.wikipedia.org/wiki?curid=359918" title="Kramkowo Lipskie">
Kramkowo Lipskie

Kramkowo Lipskie – wieś w Polsce położona w województwie mazowieckim, w powiecie ostrowskim, w gminie Nur.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Jana Apostoła w Nurze.
Historia.
Pierwszy zapis o wsi, zwanej wtedy "Chechłowo", pochodzi z 1414 r. "Chechło" oznaczało mokradło, podmokłą łąkę. W 1438 r. wzmiankowano "Cramkowo" alias "Czechlowo". Nazwa "Cramkowo" pochodzi od słów: kram, stragan. W XV w. miana te funkcjonowały wymiennie.
W XVI w. obok siebie istniały dwie wsie: "Kramkowo" i "Kramkowo Białe".
Spis podatkowy z roku 1578 wymienia dziedziców wsi: Adama, Alberta i Trojana z bracią. Powierzchnia gruntów rolnych we wsi wynosiła 18 włók. Później Kramkowo było wsią zaściankową, w której mieszkali drobni szlachcice z okolicznych zaścianków. W XVII w. dominującą rolę we wsi osiągnęli Lipscy herbu Pobóg z Lipy. W 1685 r. w czasie procesu sądowego w Ciechanowcu wymieniony Jakub Lipski z Kramkowa syn Marcina. Spis właścicieli ziemskich z roku 1784 wymienia dziedziców wsi: Lipskich, Godlewskich, Murawskich, Tymińskich.
W II połowie XVIII w. arendarzami tutejszej karczmy byli m.in.:
W roku 1827 w Kramkowie w 18 domach żyło 135 mieszkańców.
W pierwszej połowie XIX w. dziedziczyli tu przeważnie Lipscy. Do nazwy wsi dodano drugi składnik: "Lipskie". Pod koniec XIX w. we wsi należącej do parafii i gminy Nur było 30 domów i mieszkało 228 osób. W 1891 r. miejscowość zamieszkiwało 33 drobnoszlacheckich gospodarzy, użytkujących 371,00 ha. ziemi.
W czasie walk z I wojny światowej w pobliżu wsi zginęło wielu żołnierzy rosyjskich i niemieckich. Pochowano ich na pobliskim wojennym cmentarzu.
Według spisu powszechnego z roku 1921 we wsi 42 domy i 225 mieszkańców.
Historia szkolnictwa.
Jednoklasowa szkoła powszechna o jednym nauczycielu istniała w Kramkowie przed II wojną światową. Szkoła 1. klasowa posiadała najczęściej 4 oddziały. Nauka trwała w zasadzie siedem lat, przy czym trzeci oddział trwała dwa, a IV trzy lata. W 1922 roku szkoła liczyła 34 uczniów, w 1923-35, w 1924-25, w 1925-33. W 1930 szkoły nie było.

</doc>
<doc id="359919" url="https://pl.wikipedia.org/wiki?curid=359919" title="Kramkówka Duża">
Kramkówka Duża

Kramkówka Duża "(Kramkówka Wielka)" – wieś w Polsce położona w województwie podlaskim, w powiecie monieckim, w gminie Goniądz.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Matki Boskiej Anielskiej w Downarach lub do parafii św. Klary w Kuleszach.
Historia.
W czasach Królestwa Polskiego Kramkówka Wielka istniała jako wieś szlachecka należąca do gminy Przytulanka położonej w pow. białostockim, a następnie do guberni grodzieńskiej osadzona na 278 dziesięcinach z tego 99 było własnością Jakubowskich. Należała do parafii goniądzkiej, a od roku 1925 do parafii MB Anielskiej w Downarach.
Według spisu ludności z 30 września 1921 w Kramkówce Wielkiej zamieszkiwało ogółem 249 osób z czego mężczyzn – 115, kobiet – 135. Budynków mieszkalnych było 44. Wśród mieszkańców 243 osoby były wyznania rzymskokatolickiego a 6 mojżeszowego. Jednocześnie 243 mieszkańców zadeklarowało polską przynależność narodową a 6 żydowską.
Według spisu ludności z 2011 w Kramkówce Dużej zamieszkiwało ogółem 198 osób z czego mężczyźni stanowili – 48,5%, a kobiety – 51,5%. Miejscowość zamieszkuje 3,8% mieszkańców gminy Goniądz.
Zobacz też.
Kramkowo, Kramkówka Mała

</doc>
<doc id="359920" url="https://pl.wikipedia.org/wiki?curid=359920" title="Kramkówka Mała">
Kramkówka Mała

Kramkówka Mała – wieś w Polsce położona w województwie podlaskim, w powiecie monieckim, w gminie Goniądz.
Wierni kościoła rzymskokatolickiego należą do parafii Matki Boskiej Anielskiej w Downarach.
Historia.
W czasach Królestwa Polskiego Kramkówka Mała istniała jako wieś szlachecka należąca do gminy Przytulanka położonej w pow. białostockim, a następnie do guberni grodzieńskiej osadzona na 498 dziesięcinach z tego 318 było własnością Niedźwieckich. Należała do parafii goniądzkiej, a od roku 1925 do parafii MB Anielskiej w Downarach.
Według spisu ludności z 30 września 1921 w Kramkówce Małej zamieszkiwało ogółem 195 osób z czego mężczyzn – 88, kobiet – 107. Budynków mieszkalnych było 35, a w folwarku 17 osób (mężczyzn 6, kobiet 11). Posiadłość ziemską miała tu Maria Kopytyńska (75 mórg) i Maria Suzanowicz (93).
W latach 1975–1998 miejscowość administracyjnie należała do województwa łomżyńskiego.
Zobacz też.
Kramkowo, Kramkówka Duża

</doc>
<doc id="359922" url="https://pl.wikipedia.org/wiki?curid=359922" title="Kramsk-Pole">
Kramsk-Pole

Kramsk-Pole – wieś w Polsce położona w województwie wielkopolskim, w powiecie konińskim, w gminie Kramsk.
Kramsk-Pole wraz z Księżym Ostrowem zamieszkuje 170 osób. Kramsk-Pole wraz ze swoją częścią wsi tworzą samodzielne sołectwo Kramsk-Pole.
W latach 1975–1998 miejscowość administracyjnie należała do województwa konińskiego.

</doc>
<doc id="359923" url="https://pl.wikipedia.org/wiki?curid=359923" title="Kranów">
Kranów

Kranów – wieś w Polsce położona w województwie świętokrzyskim, w powiecie kieleckim, w gminie Daleszyce.
W latach 1975–1998 miejscowość administracyjnie należała do województwa kieleckiego.
Przez miejscowość przebiega droga wojewódzka nr 764.
Dojazd z Kielc zapewniają autobusy komunikacji miejskiej linii 11.

</doc>
<doc id="359924" url="https://pl.wikipedia.org/wiki?curid=359924" title="Kraplewo">
Kraplewo

Kraplewo () – osada w Polsce położona w województwie warmińsko-mazurskim, w powiecie ostródzkim, w gminie Ostróda. W latach 1975–1998 miejscowość administracyjnie należała do województwa olsztyńskiego.
Wieś w kształcie ulicówki, nazwa wywodzi się najprawdopodobniej od strumyka Krapel.
Historia.
Wieś lokowana w 1351, kiedy to cztery włóki nabył niejaki Henryk od rycerza Jodaka z Kraplewa. Kraplewo podlegało pod komturię w Ostródzie. Parafia erygowana jeszcze w średniowieczu. 
W 1541 r. wieś obejmowała 38 włók, z których jedynie 29 było zagospodarowanych, W dokumentach z 1541 wśród chłopów, zamieszkujących Kraplewo, wymieniane są nazwiska polskie oraz niemieckie. W 1577 r. do parafii w Kraplewie należały miejscowości: Brzydowo, Lichtajny, Szyldak. W tym czasie na 38 włókach gospodarzyło 15 kmieci (każdy uprawiał po dwie włóki, do sołtysa należały 4 włoki, podobnie do pastora). W tym czasie we wsi mieszkało także 12 zagrodników, pastuch, kowal i karczmarz (można więc wnioskować, że funkcjonowała kuźnia i karczma). Pod koniec XVI w. wśród mieszkańców wsi pojawiają się takie nazwiska jak: Krupa, Deguła, Mejka, Szlaga.
W 1603 r., gdy zmarł sołtys o nazwisku Korycki, starosta ostródzki przydzielił włoki sołeckie burgrabiemu ostródzkiemu – Sebaldowi Pfelau. W 1612 r. majątek ziemski w Kraplewie liczył 40 włók i należał do Zygmunta Birckhama, starosty działdowskiego. Później majątek był własnością książęcą i pracowało w nim 12 chłopów. W latach 1609–1621 tutejszym pastorem był Paweł Lupiński (głosił kazania także w Brzydowie). Wspomniany pastor korzystał z części czynszów za wydzierżawione włóki kościelne. Od 1934 r. pastorem był Krzysztof Kluge. W 1646 pastorem w Kraplewie został Jan Węgierski (uprzednio był zakonnikiem franciszkańskim, który 5 lat wcześniej przeszedł na protestantyzm). W latach 1650–1675 Kraplewo należącego do Jerzego i Krzysztofa Fincków. Od 1673 r. pastorem kraplewskim był August Czerkaski.
Pod koniec XVII w. połączona parafię w Kraplewie z parafią w Durągu. W tym czasie pastorem był Jan Skubowius. W 1714 r. właściciel majątki, niejaki Pentzig, obsadził parafię kraplewską byłym nauczycielem Abrahamem Pawlackim. W 1734 r., po śmierci pastora Jakuba Radzkiego, do parafii włączono Brzydowo. W 1739 r. wybudowano we wsi nowa szkołę (zatrudniony był jeden nauczyciel). W latach 1737–1778 funkcje pastora w Kraplewie pełnił Andrzej Popławski (zmarł po 42 latach posługi kapłańskiej).
W latach 1809–1825 kościół w Grabiaku i kaplica w Szyldaku były filiami parafii w Kraplewie. W 1820 r. majątek ziemski i wieś Kraplewo liczyły 18 domów (gospodarstw domowych), zamieszkanych przez 147 osób. W latach 40. XIX w. Gustaw Gizewiusz spisał w Kraplewie wiele pieśni ludowych („"Pieśni ludu znad górnej Drwęcy w parafiach Ostródskiej i Kraplewskiej zbierane w 1836 do 1840 roku"”). W 1861 majątek rycerski obejmował powierzchnię 2314 mórg ziemi i zamieszkany był przez 242 osoby. Według spisu z 1874 r. na 3016 parafian 2253 było Polakami, podczas gdy spis z 1890 r. ujawnił, że na 3300 parafian Polakami było już tylko 1500 osób. W tym czasie nabożeństwa odprawiano po polsku i niemiecku. Według spisu z 1897 na 3400 parafian Polaków było 2200. W 1902 r. na 3425 mieszkańców język polski rozumiało około 1000 osób. Nabożeństwa odprawiane były tylko w języku polskim. Z kolein w 1907 r. na 3250 osób, zamieszkałych w parafii doliczono się 1500 Polaków, a w roku 1912 już tylko 875. W tym czasie od pastora wymagano znajomości języka mazurskiego (polskiego).
W 1925 r. we wsi mieszkało 425 osób, a w 1939 r. – 349.
Zabytki.
We wsi znajduje się zabytkowy kościół metodystyczny (dawniej ewangelicko-unijny), ryglowy z 1848, utrzymany w stylu neogotyku angielskiego (motyw łuku Tudora w portalu i oknach). Wyposażenie neogotyckie. Dzwonnica drewniana o konstrukcji słupowej, również stanowiąca obiekt zabytkowy. Obok kościoła pastorówka z końca XIX w, dwór z 1919.
W Muzeum Warmii i Mazur w Olsztynie znajdują się gotyckie figurki Apostołów z nieistniejącego już ołtarza z kościoła w Kraplewie. Pochodzą z ok. 1400 r. W zbiorach także portrety miejscowych pastorów: Jakub Radzki (zm. 1734), Jan Samuel Popławski (1700–1777).
Wspólnoty wyznaniowe.
Wieś jest siedzibą Parafii Ewangelicko-Metodystycznej.
Ludzie związani z miejscowością.
Urodził się tu Dawid Braun (1664–1737), historyk, numizmatyk, uważany za pierwszego badacza numizmatyki polskiej i jednego z pierwszych historyków polskiego parlamentaryzmu.

</doc>
<doc id="359926" url="https://pl.wikipedia.org/wiki?curid=359926" title="Krasawa (województwo śląskie)">
Krasawa (województwo śląskie)

Krasawa – wieś w Polsce położona w województwie śląskim, w powiecie częstochowskim, w gminie Olsztyn.
W latach 1975–1998 miejscowość administracyjnie należała do województwa częstochowskiego.

</doc>
<doc id="359927" url="https://pl.wikipedia.org/wiki?curid=359927" title="Krasew">
Krasew

Krasew – wieś w Polsce, położona w województwie lubelskim, w powiecie radzyńskim, w gminie Borki.
W latach 1954-1959 wieś należała i była siedzibą władz gromady Krasew, po jej zniesieniu należała do gromady Wola Osowińska. W latach 1975–1998 wieś administracyjnie należała do ówczesnego województwa lubelskiego.
Przez wieś płyną rzeki Bystrzyca i Mała Bystrzyca. Znajduje się tam cmentarz poległych w czasie II wojny światowej.
Wierni Kościoła rzymskokatolickiego należą do parafii św. Małgorzaty w Ulanie-Majoracie lub do parafii Narodzenia Najświętszej Maryi Panny w Woli Osowińskiej.
Historia.
Wieś szlachecka z XV wieku początkowo w parafii łukowskiej, w roku 1418 było tu także czterech osiadłych kmieci. W dokumentach źródłowych występuje jako „Crasow” i „Craszow”. W 1529 r. „Crassow” i „Crasow” należał już do parafii Ulan erygowanej po 1418 r. W 1533 r. istniała tam Ruda żelaza z młynem rudnickim o 3 kołach (dzisiejsza nazwa części wsi Ruda pochodzi od tamtej rudnicy). W 1564 roku były w Krasowie 4 łany ziemi i 2 młyny w rękach szlachty zagrodowej oraz dwa majątki szlachty z kmieciami pracującymi na roli. W tym mniej więcej okresie z Krasowa wyodrębniają się dwa byty osadnicze bowiem w 1595 roku odnotowano w parafii Ulan „Krassow” i „Crassow maior” (potwierdzają to kościelne księgi wizytacyjne). Podział na dwie wsie nastąpił pewnie przed 1580 rokiem a przetrwał przez XVII i XVIII wiek.
W roku 1721 roku księgi wizytacyjne kościelne wskazują na „Stary Krasow” i „Krasow Nowy”. W spisie z 1827 r. odnotowano Kraszew Stary i Kraszew Wielki co wskazuje, iż pierwszy nazywany był poprzednio mniejszym Krasewem. SgKP wymienia tylko jedną wieś Kraszew podając odmiany nazewnictwa stosowane dla wsi ("Kraszew, Krassów, Kraszew").

</doc>
<doc id="359928" url="https://pl.wikipedia.org/wiki?curid=359928" title="Krasiejów">
Krasiejów

Krasiejów (niem. "Krascheow") – wieś w Polsce, położona w województwie opolskim, w powiecie opolskim, w gminie Ozimek.
Wieś leży około 5 km na wschód od drogi krajowej nr 46 Opole-Lubliniec-Częstochowa i siedziby gminy – Ozimka, na południe od drogi wojewódzkiej nr 453 Bierdzany-Zawadzkie.
Nazwa.
Nazwa wsi pochodzi od staropolskiego określenia barwienia "kraszenia" lub barwy, koloru "krasny". Niemiecki nauczyciel Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia pierwotną nazwę wsi jako "Krasiejow" podając jej znaczenie "Schonfeld" czyli "piękne, ładne pole". Nazwa wsi została później fonetycznie zgermanizowana na "Krascheow" i utraciła swoje pierwotne znaczenie.
Historia.
Jest najstarszą miejscowością w gminie. Pierwsze wzmianki na temat Krasiejowa przypadają na ok. 1292 r. W 1518 zbudowano drewniany kościół zastąpiony murowanym w 1804, który od 1867 stał się główną świątynią miejscowej parafii. W połowie XVIII wieku powstała niewielka huta żelaza bazująca na okolicznych złożach rud darniowych oraz surowcu, a później przywożonym. Huta żelaza zakończyła swą działalność z powodu wyczerpania się złóż w 1821, a w jej budynkach do 1860 produkowano lufy karabinowe, po czym firma upadła. W 1854 przez Krasiejów przeprowadzono linię kolejową i otwarto dworzec, co przyczyniło się do rozwoju wsi. W 1910 zbudowano cegielnię, działająca do 1967 r, a w okresie 1974 - 2002, na bazie wyrobiska cegielni działała kopalnia iłu na potrzeby cementowni w Strzelcach Opolskich.
W 1910 roku w miejscowości mieszkało 1361 osób z czego 1234 mówiło językiem polskim, 1 polskim i niemieckim, a 116 niemieckim. W wyborach komunalnych jakie odbyły się w listopadzie 1910 roku mieszkańcy oddali 216 głosów na polską listę z ogólnej sumy 367 i uzyskali 7 z 12 mandatów. W miejscowości działało wiele polskich organizacji np. od 1920 roku gniazdo śląskiej dzielnicy Polskiego Towarzystwa Gimnastycznego „Sokół” kierowanego przez Pawła Buchtę oraz Jana Richtera, Kółko Rolnicze, Związek Towarzystw Polek, Związek Rolników Polskich na Śląsku oraz koło śpiewacze "Jutrzenka". Podczas powstań śląskich miejscowość kilkukrotnie była miejscem walk pomiędzy miejscową komórką Polskiej Organizacji Wojskowej Górnego Śląska a bojówkami niemieckimi. W czasie plebiscytu zwyciężyła opcja niemiecka - 452 do 433 za Polską.
W wyniku zmiany nazw przez władze niemieckie w latach 1936-1945 miejscowość nosiła nazwę "Schönhorst".
W latach 1954–1961 wieś należała i była siedzibą władz gromady Krasiejów, po jej zniesieniu w gromadzie Ozimek.
Zabytki.
Do wojewódzkiego rejestru zabytków wpisane są:
inne zabytki:
Paleontologiczne stanowisko triasowych skamieniałości.
W Krasiejowie od 1993 r. prowadzone są największe (obok wykopalisk w Lipiu Śląskim) w Polsce wykopaliska paleontologiczne, których pierwsze naukowe opracowanie ukazało się w 2000 r. W obrębie skał górnego triasu w dwóch pokładach napotkano masowe nagromadzenia dużych fragmentów szkieletów jeziornych i lądowych kręgowców sprzed około 230 mln lat. Światowy rozgłos zyskało znalezienie przez zespół profesora Jerzego Dzika licznych szczątków dinozauromorfa "Silesaurus opolensis". Występują też liczne skamieniałości płazów z grupy labiryntodontów ("Metoposaurus, Cyclotosaurus") i gadów z grupy „tekodontów” ("Paleorhinus", "Stagonolepis", "Polonosuchus"). Krasiejowskie znaleziska tych rodzajów są przeważnie znacznie bardziej kompletne od okazów znalezionych w innych lokalizacjach. Odkryto także sfenodonty, ryby , bezkręgowce i rośliny. Na bazie skamieniałości z Krasiejowa ustanowiono 14 nowych taksonów, a o geologii i paleontologii tego stanowiska opublikowano 22 artykuły w wiodących światowych pismach naukowych (stan na schyłek 2012 r.) oraz kilka innych artykułów w czasopismach regionalnych, poświęcono temu stanowisku także monografię naukową i książki popularnonaukowe. Główna ekspozycja skamieniałości krasiejowskich oraz ich rekonstrukcji znajduje się w Muzeum Ewolucji PAN w Warszawie.
Muzea.
Dzięki znaleziskom skamieniałości w Krasiejowie utworzono dwa muzea, jedno w dawnej szkole i drugie na samym złożu kostnym, otwarte w 2006 r. To ostatnie znajdujące się w Pawilonie Paleontologicznym, prezentuje odsłonięty i nienaruszony przez badaczy fragment pokładu iłu z zachowanymi kośćmi i fragmentami szkieletów gadów i płazów. Największe czaszki osiągają 0,5 m. Pawilon Paleontologiczny wybudowany według projektu architektów z biur Goczołowie Architekci Studio Autorskie oraz OVO Grąbczewscy Architekci został w roku 2007 nagrodzony wieloma prestiżowymi nagrodami, m.in. Wyróżnieniem Wojewody Opolskiego oraz Nagrodą Roku SARP dla najlepszego obiektu architektonicznego zrealizowanego w Polsce. 1 VI 2010 otworzono na terenie wyrobiska i nad nim wielki park edukacyjno-rozrywkowy JuraPark Krasiejów, obejmuje on, oprócz części rekreacyjno-gastronomicznej, wystawę modeli dinozaurów mezozoiku wielkości naturalnej, tunel czasu (przejazd pociągiem tunelem z wyświetlaniem filmu o dziejach od Wielkiego Wybuchu do kryzysu perm/trias) i kino 5D, wyświetlające trójwymiarowy film o dinozaurach kredy i ich zagładzie. W budowie są inne elementy dinoparku.

</doc>
<doc id="359929" url="https://pl.wikipedia.org/wiki?curid=359929" title="Krasieniec Zakupny">
Krasieniec Zakupny

Krasieniec Zakupny – wieś w Polsce położona w województwie małopolskim, w powiecie krakowskim, w gminie Iwanowice.
W latach 1975–1998 miejscowość administracyjnie należała do województwa krakowskiego.
Wieś "Krasieniec" położona w powiecie proszowskim województwa krakowskiego, wraz z folwarkiem wchodziła w 1662 roku w skład klucza iwanowickiego Łukasza Opalińskiego.

</doc>
<doc id="359931" url="https://pl.wikipedia.org/wiki?curid=359931" title="Krasienin">
Krasienin

Krasienin – wieś sołecka w Polsce położona w województwie lubelskim, w powiecie lubelskim, w gminie Niemce. 
Wieś szlachecka położona była w drugiej połowie XVI wieku w powiecie lubelskim województwa lubelskiego.
W latach 1952–1954 miejscowość była siedzibą gminy Krasienin. W latach 1954-1972 wieś należała i była siedzibą władz gromady Krasienin. W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminiy Niemce. Według Narodowego Spisu Powszechnego z roku 2011 wieś liczyła 308 mieszkańców.
Przez Krasienin przechodzą dwie drogi wojewódzkie o numerach 828 oraz 809, ale się krzyżują w sąsiedniej wsi - Krasieninie-Kolonii.

</doc>
<doc id="359932" url="https://pl.wikipedia.org/wiki?curid=359932" title="Krasienin-Kolonia">
Krasienin-Kolonia

Krasienin-Kolonia – kolonia w Polsce położona w województwie lubelskim, w powiecie lubelskim, w gminie Niemce.
W latach 1975–1998 miejscowość administracyjnie należała do województwa lubelskiego.
W miejscowości krzyżują się droga wojewódzka nr 809 oraz 828.
Wieś stanowi sołectwo gminy Niemce. Według Narodowego Spisu Powszechnego z roku 2011 wieś liczyła 366 mieszkańców.
Zabytki.
Według rejestru zabytków NIDna listę zabytków wpisane są obiekty:
Przypisy.
&lt;/ref&gt; 

</doc>
<doc id="359933" url="https://pl.wikipedia.org/wiki?curid=359933" title="Krasik">
Krasik

Krasik – wieś w Polsce położona w województwie łódzkim, w powiecie opoczyńskim, w gminie Paradyż.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii św. Andrzeja Apostoła w Wójcinie.

</doc>
<doc id="359934" url="https://pl.wikipedia.org/wiki?curid=359934" title="Krasin (województwo warmińsko-mazurskie)">
Krasin (województwo warmińsko-mazurskie)

Krasin – wieś w Polsce położona w województwie warmińsko-mazurskim, w powiecie elbląskim, w gminie Pasłęk.
Po raz pierwszy Krasin w gminie Pasłęk został wspomniany w źródłach pisanych w 1297 r. Brak bliższych danych historycznych na temat tej wsi. Do 1945 r. nosiła miano Schönfeld. Dzisiaj miejscowość (siedziba sołectwa) znana z hodowli ślimaka i z jej promocji w kraju i świecie. Mieści się tu Żywe Muzeum Ślimaka.
W latach 1975–1998 miejscowość administracyjnie należała do województwa elbląskiego.
Na terenie sołectwa znajdują się pochylnie umożliwiające żeglugę na Kanale Elbląskim:

</doc>
<doc id="359935" url="https://pl.wikipedia.org/wiki?curid=359935" title="Krasinek">
Krasinek

Krasinek – przysiółek w Polsce położony w województwie warmińsko-mazurskim, w powiecie elbląskim, w gminie Młynary.
W latach 1975–1998 miejscowość administracyjnie należała do województwa elbląskiego.

</doc>
<doc id="359936" url="https://pl.wikipedia.org/wiki?curid=359936" title="Kraski (województwo łódzkie)">
Kraski (województwo łódzkie)

Kraski – wieś w Polsce położona w województwie łódzkim, w powiecie łęczyckim, w gminie Świnice Warckie.
Przez wieś przebiega magistrala węglowa Gdynia – Śląsk. W miejscowości znajduje się stacja kolejowa Kraski.
W miejscowości znajdują się dwa mostki na trasie magistrali węglowej. Pod jednym z nich przebiega droga powiatowa do Świnic Warckich. Drugi mostek powstał jako przejazd dla kolejki wąskotorowej która łączyła majątek w Kozankach Podleśnych z siecią kolejek kujawskich. Kolejka wąskotorowa do dziś nie przetrwała chociaż powstała wcześniej niż magistrala kolejowa.
W latach 1975–1998 miejscowość administracyjnie należała do województwa konińskiego.

</doc>
<doc id="359937" url="https://pl.wikipedia.org/wiki?curid=359937" title="Kraski Dolne">
Kraski Dolne

Kraski Dolne – wieś w Polsce położona w województwie mazowieckim, w powiecie garwolińskim, w gminie Maciejowice.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Jadwigi Śląskiej w Samogoszczy.

</doc>
<doc id="359938" url="https://pl.wikipedia.org/wiki?curid=359938" title="Kraski Górne">
Kraski Górne

Kraski Górne – wieś w Polsce położona na prawym brzegu Wisły w województwie mazowieckim, w powiecie garwolińskim, w gminie Maciejowice.
W latach 1975–1998 miejscowość administracyjnie należała do województwa siedleckiego.

</doc>
<doc id="359939" url="https://pl.wikipedia.org/wiki?curid=359939" title="Kraski-Ślesice">
Kraski-Ślesice

Kraski-Ślesice – wieś w Polsce położona w województwie mazowieckim, w powiecie przasnyskim, w gminie Krasne.
Wierni Kościoła rzymskokatolickiego należą do parafii św. Mateusza w Zielonej.
Jest to wieś rodowa Ślesickich herbu Grzymała.
W latach 1975–1998 miejscowość administracyjnie należała do województwa ciechanowskiego.

</doc>
<doc id="359940" url="https://pl.wikipedia.org/wiki?curid=359940" title="Krasna Dąbrowa">
Krasna Dąbrowa

Krasna Dąbrowa – wieś w Polsce położona w województwie mazowieckim, w powiecie radomskim, w gminie Pionki.
Wieś została założona pod koniec XVIII wieku.
Urodził się tu Leon Pająk (ur. 5 października 1909, zm. 26 listopada 1990 w Kielcach) – porucznik Wojska Polskiego, obrońca Westerplatte, odznaczony Orderem Virtuti Militari.
W latach 1957-1975 miejscowość administracyjnie należała do województwa kieleckiego, następnie w latach 1975-1998 do województwa radomskiego.
Wierni kościoła rzymskokatolickiego należą do parafii św. Maksymiliana Kolbego w Bogucinie.

</doc>
<doc id="359941" url="https://pl.wikipedia.org/wiki?curid=359941" title="Krasna Góra (województwo opolskie)">
Krasna Góra (województwo opolskie)

Krasna Góra –(niem. "Sonnenberg") wieś w Polsce położona w województwie opolskim, w powiecie opolskim, w gminie Niemodlin. 
Zabytki.
Do wojewódzkiego rejestru zabytków wpisany jest:

</doc>
<doc id="359942" url="https://pl.wikipedia.org/wiki?curid=359942" title="Krasna-Kolonia">
Krasna-Kolonia

Krasna-Kolonia – wieś w Polsce położona w województwie mazowieckim, w powiecie łosickim, w gminie Huszlew.
Wierni Kościoła rzymskokatolickiego należą do parafii św. Antoniego Padewskiego w Huszlewie.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="359943" url="https://pl.wikipedia.org/wiki?curid=359943" title="Krasna Łąka">
Krasna Łąka

Krasna Łąka (dawniej: niem. "Schönewiese") – wieś w Polsce położona w województwie pomorskim, w powiecie sztumskim, w gminie Mikołajki Pomorskie, na Powiślu.
Wieś szlachecka położona była w II połowie XVI wieku w województwie malborskim. W latach 1975–1998 miejscowość administracyjnie należała do województwa elbląskiego.
Miejscowość jest siedzibą parafii rzymskokatolickiej pod wezwaniem św. Anny, należącej do dekanatu Dzierzgoń w diecezji elbląskiej.
Zabytki.
Według rejestru zabytków NID na listę zabytków wpisany jest kościół parafialny pw. św. Anny, poł. XIV, ok. 1650, XIX, nr rej.: A-1350 z 8.05.1991.
Kościół gotycki kamienno-ceglany, zbudowany w 1294, przebudowany ok. 1650 i w XIX wieku. Salowy z kaplicą od północy z 1713 i drewnianą wieżą frontową z lat 1841–1842. Bryła prosta, urozmaicona gotycko-barokową fasadą.

</doc>
<doc id="359944" url="https://pl.wikipedia.org/wiki?curid=359944" title="Krasna Wieś">
Krasna Wieś

Krasna Wieś – wieś w Polsce położona w województwie podlaskim, w powiecie bielskim, w gminie Boćki.
W latach 1975–1998 miejscowość administracyjnie należała do województwa białostockiego.
Historia.
Dawniej zwana "Krasne" lub "Krasna". Zdaniem prof. Michała Kondratiuka nazwa może oznaczać miejsce pięknie położone, jasną słoneczną stronę lub czerwonawy kolor gruntu.
Wieś jest ściśle powiązana z rodem Sapiehów, właścicielami nieodległych Bociek. Założycielem rodu był Iwan Sapieha, który otrzymał od króla Zygmunta Starego w 1509 majętność położoną na Podlasiu w ziemi bielskiej i składającą się z sześciu wsi – osad zwanych „źrebiami”. Wśród nich było też Krasne.
W okresie międzywojennym wieś należała do gminy Dubiażyn. 
Według Powszechnego Spisu Ludności z 1921 roku wieś zamieszkiwały 352 osoby, wśród których 60 było wyznania rzymskokatolickiego, 273 prawosławnego, 12 mojżeszowego, a 7 innego. Jednocześnie 350 mieszkańców zadeklarowało polską przynależność narodową, a 2 białoruską. Było tu 69 budynków mieszkalnych.
Majątek ziemski miał tu Aleksander Szelest (55 mórg). Była tu kuźnia, sklep spożywczy, zakład szewski i wiatrak.
Wśród mieszkańców wieś nazywana jest też "Krasnowieś" oraz tradycyjna w języku podlaskim "Krasne Seło" 
Religia.
Wieś zamieszkiwana jest przez wiernych trzech wyznań chrześcijańskich: prawosławnych, adwentystów i katolików rzymskich. Każde z tych wyznań posiada we wsi swój dom modlitwy.
Na początku wsi, przy wjeździe od strony Dydul, znajduje się kaplica katolicka pw. Matki Bożej Nieustającej Pomocy należąca do parafii św. Józefa Oblubieńca w Boćkach.
We wsi działa również miejscowy zbór Kościoła Adwentystów Dnia Siódmego wraz z jedynym w Polsce adwentystycznym cmentarzem wyznaniowym.
W lesie, przy drodze do Szeszył, znajduje się prawosławna kaplica (krynoczka) pod wezwaniem św. Serafina Sarowskiego. Natomiast przy drodze do Moskiewiec znajduje się cmentarz prawosławny należący do parafii w Wólce Wygonowskiej. Cmentarz sąsiaduje z cmentarzem adwentystycznym.

</doc>
<doc id="359945" url="https://pl.wikipedia.org/wiki?curid=359945" title="Krasne Dłusko">
Krasne Dłusko

Krasne Dłusko (niem. "Lauske") – wieś w Polsce położona w województwie lubuskim, w powiecie międzyrzeckim, w gminie Przytoczna.
Wieś położona na lewym brzegu Warty, ok. 5,5 km na północny zachód od Przytocznej.
W latach 1975–1998 miejscowość administracyjnie należała do województwa gorzowskiego.
Zabytki:

</doc>
<doc id="359946" url="https://pl.wikipedia.org/wiki?curid=359946" title="Krasne-Elżbiecin">
Krasne-Elżbiecin

Krasne-Elżbiecin – wieś w Polsce położona w województwie mazowieckim, w powiecie przasnyskim, w gminie Krasne.
W latach 1975–1998 miejscowość administracyjnie należała do województwa ciechanowskiego.

</doc>
<doc id="359947" url="https://pl.wikipedia.org/wiki?curid=359947" title="Krasne Folwarczne">
Krasne Folwarczne

Krasne Folwarczne – wieś w Polsce położona w województwie podlaskim, w powiecie monieckim, w gminie Jasionówka.
W latach 1954–1959 wieś należała i była siedzibą władz gromady Krasne Folwarczne, po jej zniesieniu w gromadzie Jasionówka. W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Świętej Trójcy w Jasionówce.

</doc>
<doc id="359948" url="https://pl.wikipedia.org/wiki?curid=359948" title="Krasne-Lasocice">
Krasne-Lasocice

Krasne-Lasocice – wieś w Polsce położona w województwie małopolskim, w powiecie limanowskim, w gminie Jodłownik.
W latach 1954–1972 wieś należała i była siedzibą władz gromady Lasocice. W latach 1975–1998 miejscowość administracyjnie należała do województwa nowosądeckiego.
Historia.
Pierwsze zapiski o istnieniu wsi pochodzą z XIII wieku. Były to wówczas dwie odrębne role, będące własnością rycerską. Od XV wieku wieś była własnością rodu Drużynitów z Lasocic, których protoplastami byli bracia Janusz i Stanisław z Lasocic. W następnych wiekach wieś przeszła na własność krewnych Lubomirskich – Lasockich.
W grudniu 1914 w okolicach Krasnego-Lasocic odbywały się walki w ramach operacji łapanowsko-limanowskiej. Poległych żołnierzy armii austro-węgierskiej, niemieckiej i rosyjskiej pochowano w Krasnym-Lasocicach. Później w miejscu ich pochówku wzniesiono kaplicę, którą poświęcono 14 lipca 1918. Obecnie przy kościele znajduje się cmentarz wojenny nr 361 z I wojny światowej.
Zabytki.
Obiekt wpisany do rejestru zabytków nieruchomych województwa małopolskiego:
Religia.
Aż do 1925 we wsi nie było samodzielnej parafii, podlegała ona częściowo parafii Ścięcia św. Jana Chrzciciela w Górze Świętego Jana oraz parafii NMP Wniebowziętej i św. Stanisława Biskupa w Szczyrzycu.
W 1925 biskup tarnowski Leon Wałęga powołał w Krasnem-Lasocicach parafię pw. Najświętszej Maryi Panny Królowej Polski. Dziesięć lat później rozpoczęto budowę kościoła parafialnego.
Linki zewnętrzne.
Krasne-Lasocice na stronie gminy Jodłownik

</doc>
<doc id="359949" url="https://pl.wikipedia.org/wiki?curid=359949" title="Linkeus (syn Ajgyptosa)">
Linkeus (syn Ajgyptosa)

Linkeus – w mitologii greckiej syn Ajgyptosa, mąż córki Danaosa, Hypermnestry. Jedyny z synów Ajgyptosa, który nie został zamordowany przez żonę w noc poślubną.

</doc>
<doc id="359950" url="https://pl.wikipedia.org/wiki?curid=359950" title="Krasne Małe">
Krasne Małe

Krasne Małe – wieś w Polsce położona w województwie podlaskim, w powiecie monieckim, w gminie Jasionówka.
W latach 1975–1998 miejscowość administracyjnie należała do województwa białostockiego.
Wierni Kościoła rzymskokatolickiego należą do parafii Świętej Trójcy w Jasionówce.

</doc>
<doc id="359951" url="https://pl.wikipedia.org/wiki?curid=359951" title="Krasne Pole">
Krasne Pole

Krasne Pole (, ) – wieś w Polsce położona w województwie opolskim, w powiecie głubczyckim, w gminie Głubczyce, w południowo-wschodniej części Gór Opawskich, nad rzeką Opawicą.
W latach 1954-1961 wieś należała i była siedzibą władz gromady Krasne Pole, po jej zniesieniu należała do gromady Kolonia Mokre.
W latach 1945–1991 stacjonowała tu strażnica Wojsk Ochrony Pogranicza. 16 maja 1991 roku strażnica została przejęta przez Straż Graniczną i funkcjonowała do 1 stycznia 2003 roku, kiedy to została rozformowania.
Nazwa.
Miejscowość została zanotowana w roku 1330 po łacinie jako "Pulcurum pratum", w 1424 "Krasne Pole", w 1447 "Crasnepole".
Położenie.
Wieś leży na granicy polsko-czeskiej. Powstała w wyniku podziału w XVII wieku po wojnie sukcesyjnej miejscowości Schönwiese na część austriacką i pruską. Po II wojnie światowej część pruska, która przypadła Polsce otrzymała nazwę Krasne Pole, a część miejscowości leżąca w granicach Czechosłowacji – Krásné Loučky (obecnie dzielnica miasta Krnov).
Wioska znajduje się w Obszarze Chronionego Krajobrazu Rejon Mokre – Lewice. Leży na terenie Nadleśnictwa Prudnik (obręb Prudnik).
Zabytki.
Do wojewódzkiego rejestru zabytków wpisany jest:

</doc>
<doc id="359952" url="https://pl.wikipedia.org/wiki?curid=359952" title="Krasne Potockie">
Krasne Potockie

Krasne Potockie – wieś w Polsce położona w województwie małopolskim, w powiecie nowosądeckim, w gminie Chełmiec. W latach 1975–1998 miejscowość administracyjnie należała do województwa nowosądeckiego. 30 czerwca 2004 r. wieś liczyła 962 mieszkańców.
Krasne Potockie leży w Beskidzie Wyspowym, przy drodze powiatowej Trzetrzewina – Męcina. Położona jest na północnych stokach grzbietu Litacza, w dolinie potoku Smolnik i kilku mniejszych, zasilających go potoków spływających z grzbietu Litacza. Swoją siedzibę ma tutaj zakład regeneracji opon, firma usługowo-produkcyjna zajmująca się produkcją balustrad, ogrodzeń, bram itp. oraz firma transportowa. We wsi funkcjonuje szkoła podstawowa oraz Ochotnicza Straż Pożarna.
We wsi znajduje się drewniana kaplica i czworaki z I połowy XIX wieku, które stanowią pozostałość po istniejącym tu kiedyś dworze.
W Krasnem Potockiem znajduje się park krajobrazowy. Prowadzi stąd szlak na górę Litacz (625 m n.p.m.).
Ochotnicza Straż Pożarna.
Ochotnicza Straż Pożarna w Krasnym Potockim powstała w 1978 roku, jest to jedna z 5 jednostek OSP działająca na terenie gminy Chełmiec. Znajduje się poza krajowym systemem ratowniczo-gaśniczym, posiada za to system selektywnego alarmowania (znaczy to, ze syrena OSP jest włączana przez dyspozytora Państwowej Straży Pożarnej w Nowym Sączu), posiada remizę od 1983 roku (w 1998 roku remiza była rozbudowywana).
Na wyposażeniu jednostki znajduje się średni samochód ratowniczo-gaśniczy marki Man GBA 2/24 (rok prod. 1996) oraz lekki samochód ratowniczo-gaśniczy marki Volkswagen Transporter (rok prod. 1996).

</doc>
<doc id="359953" url="https://pl.wikipedia.org/wiki?curid=359953" title="Krasne Stare">
Krasne Stare

Krasne Stare – wieś w Polsce położona w województwie podlaskim, w powiecie monieckim, w gminie Jasionówka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Świętej Trójcy w Jasionówce.

</doc>
<doc id="359954" url="https://pl.wikipedia.org/wiki?curid=359954" title="Krasnoborki">
Krasnoborki

Krasnoborki – wieś w Polsce położona w województwie podlaskim, w powiecie augustowskim, w gminie Sztabin.
Wieś magnacka położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa suwalskiego.

</doc>
