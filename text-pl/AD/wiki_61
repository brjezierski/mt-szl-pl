<doc id="360936" url="https://pl.wikipedia.org/wiki?curid=360936" title="Rynek w Rzeszowie">
Rynek w Rzeszowie

Rynek w Rzeszowie – plac znajdujący się w centrum starówki Rzeszowa, na terenie dzielnicy Śródmieście. W otoczeniu rynku działa wiele sklepów i kawiarni, odbywają się na nim liczne wydarzenia kulturalne. Z rynku wychodzą ulice: Kopernika, Słowackiego, Kościuszki, Baldachówka, Przesmyk.
Historia.
Obecna zabudowa pochodzi z XIX wieku i jest skutkiem pożaru, jaki nawiedził miasto w 1842 roku. Wcześniej najprawdopodobniej w rynku stały niskie domy drewniane, lub częściowo murowane z piwnicami, które zachowały się do dziś i stanowią atrakcję turystyczną. Był on miejscem ożywionego handlu wyrobami takimi jak biżuteria, ubrania, meble itd., do czasu, gdy podjęto się budowy Rynku Nowego Miasta. Dominującą budowlą rynku jest wolno stojący w południowo-zachodnim narożu ratusz. Na jego wieży w XVII wieku istniał dzwon, którego uderzenia zezwalały na rozpoczęcie handlu rano, a po południu go kończyły.
Podziemia.
Miastu lokowanemu w XIV wieku nadano liczne przywileje, między innymi prawo składu różnych towarów. Wymianie gospodarczej sprzyjało położenie miasta na szlakach komunikacyjnych. W XVII wieku Rzeszów dostał prawo składowania wina i ryb. Gdy opasujące mury stały się rzeczywistością, ograniczona powierzchnia stała się podstawą budowy podziemnych magazynów, z prozaicznego powodu, braku miejsca. Głębokie, bo aż do 10 m pod powierzchnią, piwnice tworzą nieregularną sieć korytarzy i pomieszczeń (obecnie przetrwały tylko murowane). Ze względu na opłakany stan po II wojnie światowej komunistyczne władze zdecydowały się na wzmocnienie i zabezpieczenie fundamentów starego miasta. W obecnej chwili istnieje Podziemna Trasa Turystyczna, która jest pod opieką rzeszowskiego Muzeum Okręgowego, a prace nad ich rekonstrukcją wciąż trwają.

</doc>
<doc id="360938" url="https://pl.wikipedia.org/wiki?curid=360938" title="Generalny Inspektor Nadzoru Bankowego">
Generalny Inspektor Nadzoru Bankowego



</doc>
<doc id="360942" url="https://pl.wikipedia.org/wiki?curid=360942" title="Pogona vitticeps">
Pogona vitticeps

Pogona vitticeps – gatunek jaszczurki z rodziny agamowatych, w języku polskim określana nazwą agama brodata.
Linki zewnętrzne.
 strona poświęcona agamie brodatej 
 strona hodowli agam brodatych

</doc>
<doc id="360946" url="https://pl.wikipedia.org/wiki?curid=360946" title="Uniwersytet w Gießen">
Uniwersytet w Gießen

Uniwersytet Justusa Liebiga w Gießen () – uczelnia w Gießen, w Hesji, w Niemczech, którą założono w 1607 roku.
Historia.
Powodem powstania uczelni była zmiana wyznania panującego na uniwersytecie w Marburgu z luterańskiego na kalwińskie w 1605 r., dokonana za sprawą landgrafa Hesji-Kassel Maurycego Uczonego. Luteranie uciekli wówczas do Hesji-Darmstadt, a tamtejszy władca Ludwik V Wierny założył nową, luterańską uczelnię "Ludoviciana" w Gießen, ok. 50 km na południe od Marburga (w 1607 r. cesarza Rudolf II Habsburg przyznał jej prawa uniwersytetu). 
W roku 1625, w związku z Wojną Trzydziestoletnią wstrzymano działalność Uczelni i przeniesiono Uniwersytet do Marburga, do funkcjonowania w Gießen powrócono w roku 1650. Początkowo Uniwersytet zrzeszał około dwudziestu profesorów oraz posiadał cztery wydziały: Teologii, Prawoznawstwa, Medycyny i Filozofii.
Wiek XIX
Wiek XIX stał się istotnym okresem w aspekcie rozwoju szkoły wyższej. Położenie geograficzne Giessen przyczyniło się do rozwoju nowej współpracy i interakcji między Uniwersytetem a 
instytutami i uczelniami w całej Europie. Równocześnie w związku z zainteresowaniem nowymi kierunkami nauk, które zaoferowała Szkoła Wyższa.
Wiek XX oraz czasy obecne
W 1902 r. liczba studentów przekroczyła po raz pierwszy 1000, a w 1908 r. po raz pierwszy na uczelni zaczęły studiować kobiety. Jednak Ze względu na światowe konflikty zbrojne niemożliwe było utrzymać działalność edukacyjną na odpowiednim poziomie. Powodem było między innymi: akceptowanie poglądów nazistowskich przez szerokie grono naukowców, zakazanie pracy i nauki osobom pochodzenia żydowskiego oraz tym, którzy nie akceptowali nowych idei. 
Po II wojnie światowej uniwersytet został zamknięty i ponownie otwarty dopiero w latach 50. XX wieku. Obecnie nosi nazwę profesora chemii z Gießen, Justusa von Liebiga, który rozwinął teorię o mineralnym odżywianiu się roślin. Innym słynnym profesorem był Wilhelm Röntgen, który badał promieniowanie radioaktywne. W latach 80. XX wieku Uniwersytet w Giessen stał się drugą co do wielkości uczelnią w Hesji. Obecnie Uniwersytet Juliusa Liebiga liczy około 25 tysięcy studentów i jest największym pracodawcą w Gießen.

</doc>
<doc id="360951" url="https://pl.wikipedia.org/wiki?curid=360951" title="Andrzej Kolikowski">
Andrzej Kolikowski

Andrzej Kolikowski, pseudonim „Pershing” (ur. 19 stycznia 1954 w Ołtarzewie, zm. 5 grudnia 1999 w Zakopanem) – polski gangster.
Życiorys.
Urodził się 19 stycznia 1954 w Ołtarzewie koło Ożarowa Mazowieckiego. W 1973 uzyskał zawód mechanika samochodowego, pracował następnie w ożarowskiej fabryce kabli. Uprawiał również sport, grając w lokalnej drużynie piłki nożnej i trenując zapasy. W latach 70. XX w. nawiązał współpracę z Jeremiaszem Barańskim, ps. „Baranina”, dzięki pomocy którego wyjechał do Niemiec. Zdobył tam kontakty w świecie przestępczym i zarobił pieniądze na otwarcie własnej działalności w Polsce. Autorytet wśród gangsterów miał zyskać po pobiciu przestępcy Janusza S., ps. „Dzik”.
Dzięki pomocy Marka M., ps. „Gruby Marek” Kolikowski otworzył w latach 80. XX w. w Warszawie własny dom gry (wspólnie z Leszkiem Danielakiem, ps. „Wańka”), przynoszący duże dochody. Jednocześnie obstawiał wyścigi konne na warszawskim torze Służewiec i grał w ruletkę w kasynie w hotelu Marriott. Gangster "Pershing" konie i ruletkę wymieniał jako swoje największe pasje. Kolejną było „odzyskiwanie długów”, tj. wymuszanie haraczy, czego dokonywała kierowana przez niego grupa ożarowska (najechała m.in. na hurtownię pod Mińskiem Mazowieckim). W pierwszej połowie lat 90. XX w. grupa ożarowska stała się częścią gangu pruszkowskiego, natomiast Kolikowski – członkiem jego zarządu, a z czasem niekwestionowanym liderem.
Od 1983 nie był zatrudniony. Przeprowadzona w połowie lat 90. XX w. kontrola jego majątku wykazała, że w latach 1990–1994 wydał o ponad 2,5 mld zł więcej, niż deklarował w przychodach. Kontrolerom skarbowym tłumaczył, że pieniądze zarobił w trakcie pobytu w Niemczech, podczas gry w ruletkę oraz dzięki zleceniom odzyskiwania długów od przedsiębiorców.
W 1994 przeprowadzono trzy nieudane zamachy na jego życie. Najpierw w marcu eksplodowała bomba w pubie, w którym przebywał. W dwa miesiące później przestępcy z grupy wołomińskiej ostrzelali jego rezydencję, raniąc ochroniarza. W lipcu na parkingu przy torze Służewiec zdetonowano ładunek wybuchowy w jego mercedesie – przeżył, bowiem na krótko przed eksplozją opuścił samochód. Złożył następnie zeznania, z których wynikało, że wybuch pojazdu spowodowany był nieszczelnym przewodem paliwowym.
Po opuszczeniu w 1998 aresztu śledczego został powoli odsunięty od władzy w gangu pruszkowskim i zajął się prowadzeniem własnej działalności. Sprawował nadzór nad kilkoma tysiącami automatów do gier losowych, co przynosiło mu wysokie dochody. Szukał możliwości dobrego ulokowania i wyprania zarobionych pieniędzy (rozważał kupno fabryk tekstylnych i fonograficznych). Jego osobą interesował się wówczas Urząd Ochrony Państwa. Pod koniec życia podjął próbę rozpoczęcia legalnej działalności, zakładając pod Gdańskiem wytwórnię płyt CD.
Utrzymywał kontakty z politykiem i wicepremierem Ireneuszem Sekułą, ministrem sportu Jackiem Dębskim, przedsiębiorcami: współzałożycielem spółki Art-B Bogusławem Bagsikiem i właścicielem Zakładów Futrzarskich w Kurowie Wiesławem Peciakiem, ps. „Wicek”, oraz jasnowidzem Krzysztofem Jackowskim, z którego usług korzystał od początku lat 90. XX w. Jako kibic uczestniczył w walkach bokserskich Andrzeja Gołoty w Stanach Zjednoczonych, m.in. w pojedynku z Michaelem Grantem w listopadzie 1999. W wywiadzie prasowym udzielonym w 2004 pięściarz zaprzeczył doniesieniom, jakoby był ochroniarzem Kolikowskiego.
Kolikowski był rozwodnikiem, miał córkę. W Ożarowie Mazowieckim posiadał willę z basenem i kortem tenisowym.
Procesy sądowe.
Oskarżony był o paserstwo. Według ustaleń prokuratury zakupił w 1991 samochód ciężarowy wypełniony kradzionymi papierosami (miał za nie zapłacić 240 tys. zł, tj. połowę czarnorynkowej wartości towaru). Sprawa nie dobiegała jednak końca, bowiem główny świadek bał się sądowej konfrontacji z Kolikowskim, ukrywając się bądź przesyłając zaświadczenia o stanach lękowo-depresyjnych, a w ostateczności znikając.
W sierpniu 1994 Kolikowski został zatrzymany w Sopocie przez policję, a następnie tymczasowo aresztowany pod zarzutem wymuszenia rozbójniczego. W marcu 1995 został oskarżony o sprzedaż skradzionego we Francji samochodu, posługiwanie się fałszywymi dokumentami oraz wymuszenie spłaty długu. Jego obrońcą został mecenas Tadeusz de Virion, a w procesie zeznawał pierwszy w Polsce świadek incognito. Kolikowski nie przyznał się do zarzucanych mu czynów, twierdząc, że jego wizerunek jako gangstera został wykreowany przez media. W lutym 1996 został skazany przez Sąd Wojewódzki w Warszawie na karę czterech lat pozbawienia wolności i 25 tys. zł grzywny za zmuszanie współwłaściciela myjni samochodowej na Żoliborzu do spłaty 40 tys. dolarów amerykańskich długu oraz kupno i sprzedaż pochodzącego z kradzieży samochodu marki Renault. We wrześniu tego samego roku warszawski Sąd Apelacyjny utrzymał w mocy wyrok sądu wojewódzkiego.
Karę pozbawienia wolności odbywał w Areszcie Śledczym w Warszawie-Białołęce. Opuścił go 10 sierpnia 1998.
W grudniu 1996 został uniewinniony przez Sąd Wojewódzki w Lublinie od zarzutu torturowania dwóch członków radomskiego gangu karateków (miał uderzać mężczyzn kijem baseballowym).
Zabójstwo.
Kolikowski został zamordowany w niedzielę 5 grudnia 1999 ok. godz. 15:40 podczas pobytu wypoczynkowego w Zakopanem. Wtedy to wrócił z nart z towarzyszącą mu kobietą (studentką) na parking poniżej hotelu „Kasprowy”. Gdy zaczął pakować bagaże do swojego samochodu Mercedes-Benz S 500, kobieta skierowała się do wypożyczalni, aby zwrócić sprzęt. Wówczas z zaparkowanego po drugiej stronie drogi zielonego audi wyszło dwóch zamaskowanych mężczyzn i oddało dwa strzały w głowę Kolikowskiego. Kolejne strzały, tym razem w klatkę piersiową, zostały oddane, gdy Kolikowski leżał już na ziemi. Nieskuteczną próbę reanimacji podjął przebywający w pobliżu narciarz, z zawodu lekarz.
Sprawcy zabójstwa szybko odjechali z miejsca przestępstwa, policji nie udało się ich zatrzymać, pomimo zarządzonej blokady dróg. W momencie morderstwa w mercedesie Kolikowskiego przebywał jego przyjaciel z Zakopanego. Chwilę po oddaniu strzałów do leżącego Kolikowskiego podbiegła towarzysząca mu Patrycja R. i przeszukała jego bezrękawnik. Ze znalezionego telefonu komórkowego wyjęła kartę SIM i ją zniszczyła.
Zgodnie z zeznaniami świadka koronnego i uczestnika zabójstwa Adama K., ps. „Dziadek” oraz innymi relacjami i dowodami, do Kolikowskiego strzelał Ryszard Bogucki. W morderstwie uczestniczył również Ryszard Niemczyk, ps. „Rzeźnik”, który dla odwrócenia uwagi strzelał z broni automatycznej w powietrze. Trzej przestępcy przybyli do Zakopanego pod fałszywymi nazwiskami.
W 2003 Sąd Okręgowy w Nowym Sączu skazał Ryszarda Boguckiego na karę 25 lat pozbawienia wolności za zabójstwo Kolikowskiego, natomiast Mirosława Danielaka, ps. „Malizna” – na karę 10 lat pozbawienia wolności za zlecenie tego morderstwa. Sąd uznał, że powodem zabójstwa była chęć zajęcia przez sprawców wyższej pozycji w gangu pruszkowskim. W 2004 Sąd Apelacyjny w Krakowie utrzymał wyrok w mocy. W 2006 Sąd Najwyższy oddalił kasacje obrony obu przestępców jako „oczywiście bezzasadne”. W 2007 Sąd Okręgowy w Bielsku-Białej uznał Ryszarda Niemczyka winnym zarzucanych mu 13 czynów, w tym udziału w zabójstwie Kolikowskiego, i skazał go na karę 25 lat pozbawienia wolności. W 2008 wyrok w mocy utrzymał Sąd Apelacyjny w Katowicach. W tym samym roku Sąd Najwyższy oddalił kasację obrony.
Urna z prochami Andrzeja Kolikowskiego została złożona na cmentarzu w Ołtarzewie pod Warszawą. Jego grób znajduje się po prawej stronie od kapliczki, w trzeciej alejce po lewej (23A).

</doc>
<doc id="360956" url="https://pl.wikipedia.org/wiki?curid=360956" title="Justus von Liebig">
Justus von Liebig

Justus von Liebig (ur. 12 maja 1803, zm. 18 kwietnia 1873) – niemiecki chemik. Wykładał chemię na uniwersytetach w Gießen i Monachium. Wynalazł kostkę bulionową. Laureat Medalu Copleya; Uniwersytet w Gießen nosi jego nazwisko.
Był zaangażowany w badania z zakresu chemii organicznej. Nazywany jest ojcem nawozów, udowodnił teorię o mineralnym odżywaniu się roślin, co stało się podstawą do wytworzenia nowoczesnej chemii rolnej. Początkowo w użytku znajdowały się jedynie naturalne nawozy mineralne takie jak np. saletra chilijska. Później nastąpił rozwój przemysłowego wytwarzania nawozów sztucznych, dzięki czemu stały się one o wiele bardziej dostępne i w dużym stopniu wpłynęły na rozwój rolnictwa XIX wieku.
Liebig jest również uważany za prekursora badań nad oddziaływaniem czynników środowiskowych na organizmy. Badając wpływ różnych pierwiastków na wzrost roślin, dostrzegł, że nawet niedobór tylko jednego z nich hamował wzrost i czynności życiowe. Spopularyzował „teorię minimum” mało znanego wówczas Carla Sprengela, która (mylnie) znana jest dzisiaj jako prawo minimum Liebiga – ten czynnik, którego jest najmniej (jest w minimum) działa ograniczająco na dany organizm.
Życiorys.
Justus Liebig był synem aptekarza i handlarza w Darmstadt. Chemią zainteresował się we wczesnym dzieciństwie. Eksperymentował z materiałami, które znalazł w warsztacie ojca, odwiedzał mydlarnie, garbarnie i farbiarnie. Efektowne pokazy wybuchowych kulek z piorunianu srebra zaobserwowane na targach, wzbudziły jego zainteresowanie produkcją petard. Zainteresowania te wypełniały mu cały czas, czego skutkiem były słabe wyniki uzyskiwane w szkole. Jeden z jego nauczycieli w gimnazjum ocenił jego zdolności intelektualne słowami: "Jesteś barania głowa! Nie nadajesz się nawet na ucznia aptekarza". I rzeczywiście, jego staż u farmaceuty Gottfrieda Pirscha (1792–1870) w Heppenheim zakończył się przedwcześnie, gdyż eksperymentując potajemnie ze związkami srebra, spowodował pożar dachu w aptece.
Po powrocie do Darmstadtu pomagał ojcu w warsztacie. Jednocześnie we własnym zakresie pogłębiał swoją wiedzę z zakresu chemii. Jesienią 1820 rozpoczął studia chemiczne w Bonn. Tam zainteresował się nim profesor Karl Wilhelm Gottlob Kastner i zatrudnił go w swoim laboratorium jako asystenta. Gdy w 1821 roku Kastner przyjął profesurę na Uniwersytecie w Erlangen, Liebig podążył za nim i rozpoczął pracę nad doktoratem pt. „Über das Verhältnis der Mineralchemie zur Pflanzenchemie”. W marcu 1822 Liebig wziął udział w demonstracji zorganizowanej przez nacjonalistycznych studentów i zmuszony był ukrywać się, gdyż był poszukiwany przez policję. Przez krótki czas pozostawał w homoseksualnym związku z Augustem von Platenem. Za wstawiennictwem prof. Kastnera uzyskał poparcie księcia Ludwika I z Hesji. Dostał stypendium umożliwiające mu studia na Sorbonie w Paryżu, ówczesnym centrum badań chemicznych. Tu poznał Gay-Lussaca, Thenarda i Vauquelina, prowadzących wtedy najbardziej zaawansowane zajęcia z chemii. Po pokazie własnych eksperymentów zorganizowanym na uczelni, poznał przyrodnika Alexandra von Humboldta. Po zakończeniu studiów Liebig na krótko wrócił do Darmstadt, gdzie poznał przyszłą żonę, Henriette Moldenhauer, córkę urzędnika państwowego. Stopień doktora przyznano mu pod jego nieobecność i mimo nieprzedstawienia formalnej pracy doktorskiej. Dzięki poparciu Humboldta, w 1824 roku zaledwie 21-letni Liebig został zatrudniony na Wydziale Chemii i Farmacji na Uniwersytecie w Gießen. Rok później został profesorem. Warunki pracy, które przyjął, odzwierciedlają niski status chemii powszechny na niemieckich uczelniach w pierwszej połowie XIX wieku. Jego pensja była niska, a dla zakupu sprzętu, odczynników, węgla itp., otrzymał tylko minimalny dodatek. Dużo potrzebnego sprzętu i materiałów zakupił z własnej kieszeni, aby móc prowadzić zajęcia. Niemniej jego metody nauczania szybko wzbudziły duże zainteresowanie wśród studentów i zyskały mu popularność. W 1826 roku poznał Friedricha Wöhlera, z którymi prowadził badania i do końca życia był w przyjaznych stosunkach.
W 1827 roku założył prywatny Instytut Farmacji i Przemysłu Technicznego (działający do 1833), przeznaczony dla przyszłych asystentów farmacji i kierowników handlu technicznego. Pracowali tam między innymi profesorowie Hermann Umpfenbach, Friedrich Christian, Gregor Wernekink i Georg Gottlieb Schmidt. W 1832 roku założył pismo naukowe „Annalen der Pharmacie”, znane później jako „Liebigs Annalen”.
Jego metoda nauczania, odkrycia i pisma wkrótce uczyniły go sławnym w całej Europie. Na jego wykłady o chemii i farmacji przyjeżdżali słuchacze z całego świata. Jednym z najbardziej znanych jego uczniów był August Wilhelm von Hofmann, który studiował, doktoryzował się i habilitował u Liebiga w latach 1836–1845.
W 1845 roku na własna prośbę Liebig otrzymał tytuł szlachecki "Freiherr". Proponowano mu profesury na uczelniach w Tallinnie (1827), Getyndze (1835), Petersburgu (1839), Wiedniu (1841), Londynie (1845) i Heidelbergu (1851), które ostatecznie odrzucił po długich negocjacjach. Kiedy jednak Max von Pettenkofer z monachijskiego uniwersytetu poprosił króla Maksymiliana II Bawarskiego o osobiste zaproszenie Liebega i na prywatnej audiencji zaproponował mu stworzenie nowego instytutu chemicznego obok domu mieszkalnego zbudowanego specjalnie dla Liebiga oraz obiecał znaczną swobodę w nauczania, Liebig nie mógł się oprzeć. Przyjął propozycję pracy na tej uczelni i nauczał tam od 1852 roku.
Pracując w Monachium, Liebig został mianowany honorowym członkiem wielu towarzystw naukowych w kraju i za granicą, i otrzymał liczne wyróżnienia i medale. Opracował metodę produkcji nawozu fosforowego i współtworzył spółkę producentów przemysłu rolno-chemicznego (BAG), która istnieje do dziś pod nazwą Süd-Chemie. 15 grudnia 1859 roku został mianowany prezesem Bawarskiej Akademii Nauk. Urząd ten piastował aż do swojej śmierci. W 1870 roku został honorowym obywatelem miasta Monachium.
Justus Liebig zmarł 18 kwietnia 1873 w Monachium na zapalenie płuc. Pogrzeb odbył się 21 kwietnia z udziałem wielkiej liczby uczestników. Został pochowany na Starym Cmentarzu Południowym w Monachium.
W roku 1826 ożenił się z Henriette Moldenhauer i miał z nią pięcioro dzieci. W historii zapisali się dwaj synowie: lekarz Georg von Liebig i naukowiec Hermann von Liebig (z zakresu nauk rolniczych). Jego córka Agnes poślubiła filozofa Moritza Carrière, a Johanna wyszła za mąż za chirurga Carla Thierscha. Jego prawnukami byli genetyk Max Delbrück i sportowiec Luz Long.
Praca naukowo-badawcza.
Liebig rozpoczął swoją samodzielną działalność naukową w Gießen. Analizując okoliczne źródła lecznicze i badając ich wykorzystanie do produkcji soli, szybko zdał sobie sprawę, że stosowane w tym czasie metody analizy były bardzo czasochłonne i stosunkowo niedokładne. W pierwszych latach udało mu się udoskonalić analizatory i uprościć analizę elementarną. W kolejnych latach zbadał wraz ze współpracownikami i studentami skład chemiczny setek roślin i narządów wielu zwierząt. Sformułował prawo minimum, nazywane obecnie prawem Liebega.
Wraz ze swoim przyjacielem Wöhlerem opracował w 1832 roku teorię rodników, która wyjaśniała budowę wielu związków organicznych. Również z Wöhlerem odkrył zjawisko izomerii, to znaczy fakt, że dwie substancje mogą mieć ten sam skład chemiczny, ale różną strukturę i właściwości. W ten sposób dał podwaliny pod nową dziedzinę wiedzy: chemię organiczną.
Jego głównym celem podczas pobytu w Gießen było promowanie rolnictwa. Uważał, że chemia jest w stanie zapobiec katastrofalnym klęskom głodu. Jego osiągnięcia w tej dziedzinie zostały opublikowane w 1840 roku w dziele pt. „"Die Chemie in ihrer Anwendung auf Agricultur und Physiologie"” oraz w 1842 roku w pracy pt. „"Die Thierchemie, oder die organische Chemie in ihrer Anwendung auf Physiologie und Pathologie"”. Opublikowana w 1843 roku książka „"Handbuch der Organischen Chemie – mit Rücksicht auf Pharmacie"” cieszyła się wielkim zainteresowaniem nie tylko wśród naukowców, ale wszystkich wykształconych ludzi owego czasu. Zalecał w niej stosowanie nawozów mineralnych i wyjaśniał ich znaczenie dla jakości i wydajności upraw. Doczekała się ona dziewięciu wydań i została przetłumaczona na 34 języki.
W latach 1846–1849 wraz z Edwardem Franklandem i Jamesem Sheridanem Musprattem opracował metodę syntezy rozpuszczalnego w wodzie superfosfatu, który jest najczęściej stosowanym nawozem fosforowym na świecie do dziś.
W Monachium prowadził prace we własnym nowoczesnym laboratorium. W okresie tym odszedł od teoretycznej chemii organicznej. Skoncentrował swoje wysiłki badawcze na chemii rolnej i spożywczej. Prowadził też wykłady dla studentów, ale w znacznie zmniejszonym zakresie w porównaniu z Gießen. Główną część wykładów i zajęć praktycznych prowadzili jego asystenci.
Kiedy w 1852 roku córka jego przyjaciela Jamesa Sheridana Muspratta zachorowała na cholerę, rozpoczął badania nad farmaceutykami. Opracował lek o nazwie „Fleischinfusum”, który uratował życie wielu osób z poważnymi chorobami żołądka i jelit.
Opracował metody produkcji lustra z powłoką ze srebra, zamiast ze szkodliwej dla zdrowia rtęci. Rozpoczął ich produkcję, która jednak w 1858 roku musiała zostać zamknięta z powodu braku zbytu. Produkcja została wznowiona dopiero po śmierci Liebega w 1886 roku, gdy lustra rtęciowe zostały zakazane.
Po długich badaniach Liebeg opracował metody produkcji tzw. „zupy dla niemowląt”, jak nazwał odpowiednio spreparowane mleko. Przeznaczone ono było dla niemowląt w sytuacji, gdy matka straciła mleko, a nie stać jej było na mamkę.
Wiele czasu i pracy zainwestował Liebig w stworzenie mieszaniny chemicznej, za pomocą której można upiec chleb bez konieczności polegania na psujących się drożdżach. Wraz ze swoim amerykańskim uczniem Ebenem Nortonem Horsfordem opracował proszek do pieczenia. W Ameryce produkt ten był sensacją sezonu i wielkim sukcesem komercyjnym. W Niemczech natomiast większą popularność zyskał proszek do pieczenia Augusta Oetkera (sprzedawany w opakowaniach przeznaczonych do jednego funta mąki, typowej wówczas miary tego produktu).
Największy rozgłos dał Liebigowi proces produkcji ekstraktu mięsnego w postaci gęstego sosu. Od 1843 roku Liebieg badał mięsa i uwalniane z niego substancje. W 1847 roku opracował metodę produkcji ekstraktu zawierającego wartościowe składniki mięsa. Opracowany ekstrakt Liebieg ze szczegółami opisał w publikacjach, rezygnując jednak z patentowania technologii. Produkt ten sprzedawany był w niewielkiej liczbie w monachijskich aptekach od 1852 roku i zgodnie z zamysłem twórcy przeznaczony był dla ubogich, by wzbogacić ich skąpe w białko posiłki − ostatecznie z powodu ceny trafił na stoły klasy średniej. W 1862 roku inżynier Georg Christian Giebert zaproponował Liebigowi utworzenie spółki zajmującej się produkcją ekstraktu mięsnego w Ameryce Południowej w oparciu o tamtejsze hodowle bydła − ekstrakt z południowoamerykańskiego mięsa miał być trzykrotnie tańszy. Efektem tego było powstanie w 1863 roku Société de Fray Bentos Giebert &amp; Cie., a w 1865 roku Liebig Extract of Meat Company (Lemco), które otrzymały licencję na produkcję ekstraktu mięsnego na dużą skalę i na użycie nazwiska Liebiga. Produkcje te rozpoczęto w Urugwaju, we Fray Bentos. Liebig dla reklamy swojego produktu nawiązał współpracę ze znanymi kucharzami z różnych krajów. Ekstrakt z mięsa okazał się bardzo popularnym dodatkiem do zup i potraw.
W ostatnich latach swojego życia Liebig prowadził badania nad fermentacją. Twierdził, że proces ten ma charakter czysto chemiczny i nie są do niego potrzebne żywe organizmy. Pogląd ten był mocno krytykowany. Najpoważniejszym przeciwnikiem Liebega był, doskonale znający proces fermentacji, Ludwik Pasteur. Ostatecznie Liebig udowodnił, że „fermentacja bezkomórkowa” (czyli produkcja etanolu bez pośrednictwa mikroorganizmów) jest możliwa, ale kosztowna i nieopłacalna. Nie znalazła zastosowania w przemyśle spożywczym.

</doc>
<doc id="360958" url="https://pl.wikipedia.org/wiki?curid=360958" title="Łupina nasienna">
Łupina nasienna

Łupina nasienna ("testa") – element budowy nasion roślin nasiennych. Powstaje w wyniku przekształcenia osłonek zalążka ("integumentum"), czasem także z zewnętrznych warstw ośrodka zalążka ("nucellus"). Ponieważ powstaje z tkanek rośliny macierzystej, łupina zawiera podwójny zestaw (2n) chromosomów matecznych. 
Młoda łupina zbudowana jest z cienkościennych komórek z dużymi wakuolami. W miarę dojrzewania nasiona w budowie łupiny zachodzą u różnych roślin różne zmiany. Niektóre warstwy integumentu mogą zanikać, zmienia się struktura ścian komórkowych i zawartość komórek. Często komórki łupiny wypełniają się substancjami barwnymi, nadając łupinom charakterystyczne dla poszczególnych gatunków barwy nasion. Często ściany drewnieją, dzięki czemu łupina nabiera twardości. Nierzadko jednak komórki łupin są higroskopijne i po zwilżeniu śluzowacieją. U niektórych roślin zewnętrzne komórki łupiny wytwarzają charakterystyczne wytwory – włoski, brodawki i haczyki (np. włókna bawełniane są włoskami wyrastającymi z łupin nasiennych).
Twarda łupina chroni nasienie przed szkodliwymi czynnikami zewnętrznymi, np. infekcją bakteryjną, grzybową, wysychaniem oraz uszkodzeniami mechanicznymi. Oprócz roli ochronnej łupina może ułatwiać rozsiewanie, dzięki wykształcanym dodatkowym strukturom lotnym lub czepnym. 
Na łupinie widoczny jest ślad, tzw. znaczek (hilum), będący pozostałością po mocowaniu sznureczka zalążka oraz okienko przez które wyrasta korzonek i hipokotyl. Łupina może być zrośnięta z owocnią, jak to jest w przypadku nasion traw i zbóż (tzw. ziarniak).

</doc>
<doc id="360959" url="https://pl.wikipedia.org/wiki?curid=360959" title="Macropedius">
Macropedius

Georgius Macropedius, właśc. Joris van Lanckvelt (ur. prawdopodobnie 23 kwietnia 1487 w Gemert, zm. pod koniec lipca 1558 w Den Bosch) – dramaturg holenderski, humanista, dyrektor gimnazjów w Utrechcie i ’s-Hertogenbosch.
Życie.
Macropedius urodził się w 1487 r. w Gemert (Holandia, Brabancja Północna) jako Joris van Lanckvelt. Uczył się w miejscowej szkole parafialnej, a od 9 roku życia w szkole łacińskiej w ’s-Hertogenbosch, gdzie mieszkał w internacie Bractwa Wspólnego Życia, realizującym ideały ruchu religijnego "devotio moderna". W 1502 roku został członkiem tego bractwa i został tam przygotowany do stanu kapłańskiego oraz pracy nauczycielskiej w swojej dawnej szkole. Święcenia uzyskał w roku 1512. Już od roku 1506 zaczął pisać łacińskie podręczniki szkolne i dramaty. Zwyczajem ówczesnych filologów klasycznych przełożył swoje imię i nazwisko: Joris na Georgius a Van Lanckvelt – na Macropedius. Około 1524 został rektorem gimnazjum Św. Hieronima w Liège i przyczynił się do rozkwitu szkoły.
W 1527 wrócił do Den Bosch, w 1530 przeprowadził się do Utrechtu, wówczas największego miasta Holandii. Cieszył się już pewną sławą i znany był jako prawowierny katolik. Pod jego kierunkiem tamtejsze gimnazjum Św. Hieronima stało się najważniejszą szkołą łacińską w Niderlandach Północnych. Uczył tam łaciny, greki, poetyki, retoryki, matematyki i muzyki. Co roku pisał tekst i komponował muzykę szkolnej pieśni łacińskiej. Tutaj napisał większość swoich podręczników i dramatów, które były drukowane w różnych krajach. W wieku 70 lat zrezygnował z kierowania szkołą, opuścił Utrecht i wrócił do Den Bosch, gdzie zamieszkał w domu Bractwa; tam zmarł podczas epidemii dżumy w lipcu 1558.
Twórczość.
Macropedius opublikował 10 podręczników szkolnych, wśród których najsłynniejszy był retoryczny poradnik pisania listów "Epistolica" (1543, Antwerpia), przedrukowywany pt. "Methodus de Conscribendis Epistolis" w Bazylei, Dillingen an der Donau, Frankfurcie nad Menem, ’s-Hertogenbosch, Kolonii i Lejdzie (znamy 36 różnych edycji). Był stosowany w szkołach wielu krajów. Od 1576 ukazywały się wersje angielskie, w Londynie ukazało się ostatnie wydanie podręcznika (1649).
W twórczości pedagogicznej Macropedius był zwolennikiem idei Erazma z Rotterdamu (Desiderius Erasmus). Był wybitnym znawcą języków i literatur klasycznych, Biblii i Ojców Kościoła. Liczne wznowienia i przedruki jego dzieł w Holandii, Niemczech, Francji i Anglii dowodzą, że cenili go współcześni, a także następne pokolenia. Jego działalność nauczycielska przyczyniła się do przemiany modelu edukacji. Zasłużył się w poszerzeniu znajomości języka greckiego jako podstawy do lektury oryginału Nowego Testamentu i literatury greckiej. Jednak największą sławę zawdzięcza swoim dwunastu dramatom. Jest zaliczany do największych dramaturgów nowołacińskich.
"Asotus" (1510, Syn marnotrawny, De verloren Zoon) jest przykładem dramatu biblijnego, inscenizuje przypowieść nowotestamentową. Sztukę wystawiano w Trinity College w Cambridge i na uniwersytecie w Pradze. "Andrisca" to komedia o dwu kobietach dominujących nad mężami – temat wykorzystany pół wieku później przez Shakespeare’a ("Poskromienie złośnicy"). "Bassarus" to farsa mięsopustna. W 1539 r. ukazała się najpopularniejsza sztuka Macropediusa "Hecastus" (Każdy), będąca przeróbką łacińską późnośredniowiecznego moralitetu niderlandzkiego "Elckerlijc".
Bohater Hecastus (Każdy) to zamożny młody człowiek korzystający z życia. Kiedy się dowiaduje że ma wkrótce umrzeć, nikt z jego przyjaciół ani rodziny nie chce mu towarzyszyć w ostatniej podróży. Przeróbka odstępuje od sakramentalizmu oryginału w duchu protestanckiej doktryny fiducji (idei zbawczej siły wiary zamiast spowiedzi i pokuty; w 1552 r. dokonał przeróbki, aby zredukować ten element). Drogą dalszego zeświecczenia poszli jego niemieccy tłumacze: Thomas Naogeorgus, 1540 i Hans Sachs, 1549. Sztuka była wielokrotnie wystawiana i drukowana oraz tłumaczona na różne języki (12 różnych wydań, 6 przekładów niemieckich, ponadto niderlandzki, duński i szwedzki (1681)).
Na obszarze Niemiec udokumentowano 18 różnych wystawień. Do najbardziej znanych dzieł wyrosłych z tradycji "Każdego" należą "Kupiec" Mikołaja Reja (1549) i "Jedermann" (1911) H. von Hoffmannsthala.
Zebrane dramaty przejrzane i opatrzone muzyką wydano w 2 tomach pt. "Omnes Georgii Macropedii Fabulae Comicae" (Wszystkie komedie; Utrecht 1552-1554). Potem Macropedius napisał już tylko jedną sztukę: "Jesus Scholasticus".
Spuścizna.
Dorobek Macropediusa nie ograniczał się do podręczników i dramatów. Jako nauczyciel i rektor gimnazjów wykształcił wielu ludzi, którzy następnie działali w Kościele, administracji, nauce, sztukach. Wśród nich byli m.in.: wielki znawca greki Arnoldus Arlenius, językoznawca Willem Canter, profesor medycyny w Lejdzie Johannes Heurnius, geografii Gerard Merkator, działający we Włoszech drukarz Laurentius Torrentinus, i znany lekarz Johannes Wier, który w 1563 potępił wiarę w czary i polowania na czarownice.
Jeszcze przez pół wieku po śmierci postać Macropediusa była sławna i wymieniana w źródłach.
W 1565 r. grupa byłych uczniów uczciła swojego mistrza tomem wierszy "Apotheosis D. Georgii Macropedii". W następnym stuleciu Macropedius i jego twórczość popadły stopniowo w zapomnienie. Dopiero dwa wieki później odkryli ją na nowo uczeni w Belgii i Niemczech. W XX wieku ukazało się szereg artykułów i książek o jego osobie i twórczości. Powstają nowe opracowania i przekłady jego sztuk na niderlandzki i angielski. Najnowsze opracowanie monograficzne (2005) zawiera reprodukcje jego wszystkich utworów literackich na płycie CD.

</doc>
<doc id="360960" url="https://pl.wikipedia.org/wiki?curid=360960" title="Evangelion (mech)">
Evangelion (mech)

W serii anime "Neon Genesis Evangelion", Evangeliony (w skrócie Evy lub EVy), to mechy pilotowane przez dzieci wybierane przez NERV. Nie są to zwykłe mechaniczne roboty, ale biomechaniczne hybrydy z wieloma częściami biologicznymi współistniejącymi z mechaniczną infrastrukturą. Ich ciało jest rzadko widoczne, ponieważ pokryte jest rozciągliwą, polimerową obudową, pancerzem i ogranicznikami. Mają one humanoidalną budowę i mogące budzić przerażenie maski. Evy zostały stworzone przez NERV dla obrony Tokyo-3.
Wysokość jednostek Eva to około 50 metrów. Można to wywnioskować z wielu rzeczy: wielkość dłoni w porównaniu do ludzi, odcisk stopy Sachiela, rozmiary Entry Plugów i porównania do budynków, broni, pojazdów, statków i helikopterów. W niektórych scenach mogą wyglądać na większe w celu uzyskania bardziej dramatycznego efektu. Mają one bardzo duże możliwości. Potrafią z łatwością wyskoczyć ponad swoją własną wysokość i skakać na odległość kilkuset metrów. Jako źródła zasilania używają wbudowanych baterii lub są podłączone kablem (nazywanym pępowiną) do źródła energii. Pod koniec serialu używają także silnika S² (Jednostka 01 i Evangeliony Seryjnej Produkcji). Ich zapotrzebowanie na moc to prawdopodobnie około 200 Megawatów. Ich wbudowane baterie wystarczają tylko na minutę pełnego używania i na pięć minut w trybie mniejszego poboru energii albo na szesnaście godzin w trybie podtrzymywania życia. Mogą zostać podłączone także dodatkowe baterie, które dodatkowo wydłużają czas działania Evy bez podłączonego kabla.
Evangeliony są kontrolowane przez bezpośrednie impulsy nerwowe pochodzące od pilota przez urządzenie łączące najważniejszy w tym wypadku nerw: A10. Piloci także otrzymują impulsy, odczuwając ból, kiedy Evangelion jest uszkadzany. Pomimo zwykle poprawnej kontroli poprzez impulsy nerwowe, występowały przypadki kiedy Evy przechodziły w tryb „berserk” – mianowicie Jednostka 01. W tym stanie Eva ignoruje zapotrzebowanie na energię i możliwości pilota.
Po japońsku, jednostki 00, 01 itd. nazywane są zerogōki, shogōki itd., co dosłownie znaczy właśnie jednostka 0, jednostka 1 itd.
Później w serialu pokazane jest, że Evangeliony pochodzą od pierwszego Anioła, Adama. Jednostka 01 stanowi wyjątek, ponieważ pochodzi od drugiego Anioła, Lilith. Właściwym celem ich pancerza jest kontrola ich ruchów, jednak może on służyć również jako warstwa ochronna. Tylko jednostka 01 posiada ludzką duszę, która została w niej zamknięta. Pod koniec serialu, pokazane jest, że Dummy Plugi używane do autopilotowania Evangelionów są właściwie zrobione z klonów Rei Ayanami albo Kaworu Nagisy.
Prototypowe/Testowe jednostki EVA.
Evangeliony pre-jednostki 00.
Zostało zrobionych kilka prototypowych jednostek EVA, które okazały się niepowodzeniem. Można to zobaczyć na cmentarzu Evangelionów. Wszystkie miały pomarańczowy pancerz. Większość biologicznych części tych Evangelionów zgniło, a pozostała tylko głowa (maska) połączona z kręgosłupem i często niepełna liczba kończyn. Mają napisane na głowach dużymi czerwonymi literami „reject” (ang. odrzucono).
Evangelion jednostka 00 (zerogōki).
Jednostka 00 to prototyp, pierwsza udana próba stworzenia Jednostki Eva. Jest ona pilotowana przez pierwsze dziecko, Rei Ayanami. Projekt głowy jest podobny do głów pre-jednostek.
Jednostka ta była najpierw pomalowana na pomarańczowo, ale po uszkodzeniach jakich doznała w walce z piątym Aniołem Ramielem, pancerz został wymieniony na niebieski, dokonano także innych modyfikacji aby lepiej przystosować jednostkę do walki (w mandze jednostka zachowuje pomarańczowy pancerz). Zostały dodane także wystające części na barkach Evy; podobne do tych jakie posiadają Jednostki 01 i 02. Wyróżniające się cechy to jedno oko pośrodku głowy poniżej dwóch anten radiowych. Dwa razy jednostka weszła w tryb berserk, rzucając się na ludzi uważanych za wrogów Naoko Akagi, co wywołało powstanie teorii wśród fanów, że to jej dusza została umieszczona w Evie po jej samobójstwie. Są też dowody, które mogą wskazywać na to że dusza znajdująca się w Jednostce 00 to dusza Rei I. Jednostka została zniszczona przez Rei w próbie zniszczenia szesnastego Anioła, Armisaela.
Evangelion jednostka 01 (shogōki).
Budowa jednostki rozpoczęła się w trzecim oddziale Laboratorium Sztucznej Ewolucji GEHIRNu, w Hakone między 2003 a 2004 rokiem. Eva stała się funkcjonalna w 2014 roku. Jest ona pilotowana przez Ikari'ego Shinji (z Ayanami Rei lub Dummy Plugiem Rei jako pilotami zapasowymi). Wpadała czasem w szał bojowy (zwany „berserkiem”) i działała bez źródła energii i instrukcji pilota. Eva podejmowała także niezależnie działania mające chronić pilota. Dusza tej jednostki, Yui Ikari (matki Shinji'ego), wydaje się odpowiedzialna za tego typu działania.
Jednostka 01 jest nazywana jednostką testową prawdopodobnie dlatego, że została zrobiona w eksperymentalny sposób: pomimo że Jednostka 01 wygląda jakby pochodziła od Adama – tak jak wszystkie inne Evangeliony, narodziła się ona, jednak z drugiego Anioła, Lilith. Po zniszczeniu czternastego Anioła, Zeruela, zaczęła go pożerać i wchłonęła jego Moduł S², stając się pierwszą fizycznie kompletną jednostką EVA.
Pancerz Jednostki 01 jest fioletowy z niektórymi częściami pomalowanymi na jasny zielony, jasny niebieski, pomarańczowy oraz czarny; ma on prawdopodobnie mocniejszą budowę od innych jednostek i jest zdolny wytrzymywać większe uszkodzenia, co podkreśla ważność tej jednostki w serii.
Produkcyjne Jednostki EVA.
Evangelion jednostka 02 (nigōki).
Jednostka 02 jest pilotowana przez Asukę Langley Sohryu i jest pierwszą jednostką przeznaczoną specjalnie do walki; jest to pierwszy Model Produkcyjny, zbudowany przez niemiecki oddział NERVu. Może być uważany za najbardziej stabilny Evangelion, ponieważ tylko raz wpada w szał, zaraz przed zniszczeniem. Jednostka jest pomalowana na czerwono, ma dwie pary oczu. Domyślnym językiem sterowania Evangeliona jest język niemiecki. Posiada duszę matki Asuki, czy też raczej, jak twierdzą niektóre teorie, jedynie jej część – co tłumaczyłoby fakt, iż kobieta żyła dalej po wchłonięciu duszy przez Evę, oraz dawałoby źródło dla jej choroby psychicznej jako osoba posiadająca tylko część duszy, nie mogła funkcjonować normalnie. Jednostka 02 posiada inny typ noża progresywnego niż inne jednostki Eva. Evangelion ten ma niebieską krew, co po raz pierwszy można zobaczyć gdy czternasty Anioł, Zeruel, odcina mu ręce. Jednostka 02 zostaje całkowicie zniszczona przez Evangeliony Seryjnej Produkcji. Asuka była ciągle zsynchronizowana z jednostką, więc odczuwała ogromny ból.
Evangelion jednostka 03 (sangōki).
Zbudowana w Stanach Zjednoczonych przez drugi oddział NERVu, Jednostka 03 jest jedną z dwóch jednostek wykonanych według Drugiego Modelu Produkcji. Zostało dokonanych kilka małych zmian pomiędzy dwoma Modelami Produkcji. Kolor jednostki 03 jest unikatowy, o wiele ciemniejszy od innych jednostek. Ma głowę o dziwnym kształcie i wysuniętą brodę. Pilot tej jednostki to Toji Suzuhara. Jednostka ta została opanowana przez trzynastego Anioła, Bardiela. Jako Bardiel, Evangelion został całkowicie zniszczony przez Jednostkę 01, która była wtedy pod kontrolą Systemu Dummy Plug, symulującego Rei jako pilota.
Evangelion jednostka 04 (yongōki).
Chociaż Jednostka 04 nigdy nie pojawia się w serii, gra ważną rolę w fabule. Tak jak Jednostka 03, Evangelion ten został zbudowany przez Drugi Oddział w Nevadzie i został użyty w celu eksperymentu z Modułem S². Silnik S² został prawdopodobnie wzięty z czwartego Anioła, Shamshela. Jednostka 04 została zniszczona razem z całym Drugim Oddziałem i wszystkim co znajdowało się w promieniu 89 km od miejsca zdarzenia. Powody tej katastrofy pozostały niewyjaśnione. NERV zdołał tylko ustalić, że wybuch nastąpił po aktywacji Silnika S². Jedna z teorii na temat zniszczenia Jednostki 04, zasugerowana przez Ritsuko Akagi, to że Moduł S² otworzył Morze Diraca podobne do tego, które pojawiło się przy dwunastym Aniele, Lelielu. Projekt Jednostki 04 jest taki sam jak Jednostki 03. Według materiałów Gainaksa, jednostka ta miała srebrny kolor, z czarnymi i czerwonymi częściami.
Evangeliony seryjnej produkcji.
Te jednostki pojawiają się w "The End of Evangelion". Wyprodukowane zostały przez siedem różnych oddziałów NERVu z całego świata, prawdopodobnie w Niemczech (Trzeci Oddział), USA (Pierwszy Oddział, Massachusetts), Japonii (Matsushiro), Wielkiej Brytanii, Francji, Rosji i w Chinach. SEELE poleciła wyprodukowanie ich na potrzeby zapasowego planu inicjacji Dopełnienia. Te Evy nie posiadają prawdziwych pilotów; są one kontrolowane bezpośrednio przez SELLE z użyciem Dummy Plugów Kaworu Nagisy.
Ich budowa różni się od pozostałych jednostek. Są one węższe w klatce i barkach ale szersze w biodrach. Jednak największa różnica to głowa: nie przypomina głowy człowieka, jest bardzo wydłużona. Długa prawie na całą głowę szczęka ma czerwone, umięśnione wargi; Evy posiadają pokryte metalem zęby i duży szary język. Nie mają widocznych oczu.
Każda jednostka posiada Silnik S², który zapewnia im całkowitą mobilność (nie są uzależnione od żadnych kabli). Są wyposażone w duże, mechaniczne skrzydła. Ich podstawowa broń przypomina złączone ze sobą ostrza dwóch szabli, z otworem do trzymania pośrodku. Bronie te są jednak replikami Włóczni Longinusa i mają możliwość zmiany kształtu – we włócznię oraz wspomniane wcześniej dwuręczne ostrze.
W filmie "End of Evangelion", podczas przeprowadzania Dopełnienia, Evangeliony te formują Drzewo Sefiry (składające się z dziesięciu okręgów), z Jednostką 01 pośrodku, na miejscu Tiferet – Sefiry piękna (W filmie drzewo jest odwrócone). Eva-01 Shinji'ego może być reprezentacją Jezusa (W chrześcijańskiej kabale Tiferet jest mocno powiązany jest z osobą Jezusa), przywódcy nowego porządku, albo Judasza, który odrzucił wieczny raj.
Rebuild of Evangelion.
W drugiej części tetralogii Rebuild of Evangelion, EVANGELION: 2.0 You Can (Not) Advance zaprezentowane zostały nowe modele Evangelionów:
Evangelion jednostka prowizoryczna 05 (gogōki).
Jednostka po raz pierwszy zaprezentowana w zapowiedzi drugiej części Rebuild of Evangelion, znacznie różniąca się budową od pozostałych. Korpus jednostki jest organiczny, zaś kończyny zastąpione zostały częściami mechanicznymi; prawe oraz lewe ramię to wysięgniki podobne do tych, znajdujących się w koparce. W miejscu prawej dłoni znajduje się czarna lanca, w lewej chwytak podobny do szczypiec. Evangelion ten, w miejscu nóg posiada cztery mechaniczne odnóża zakończone walcowatymi gąsielnicami. W razie potrzeby jednostka może poruszać się wykorzystując napęd gąsielnicowy lub całe odnóża. Jednostka tak jak pozostałe, posiada ograniczniki – zakończone są one pantografami dzięki którym pobierane jest zasilanie.
Pancerz korpusu jest barwy srebrnej i żółtej, zaś odnóża są barwy zielonej.
Evangelion ten, na plakacie promocyjnym EVANGELION:2.0 You Can (Not) Advance został opisany jako: „Specialized Seal-Guarding Limited Use Weapon: Artificial Human Evangelion: Local Specifications Model 05” (封印監視特化型限定兵器　人造人間エヴァンゲリオン　局地仕様 仮設５号機).
Jednostka pilotowana jest przez Mari Illustrious Makinami.
Evangelion jednostka 06 / Mark.06 (rokugōki).
Jednostka została po raz pierwszy zaprezentowana pod koniec pierwszej części Rebuild of Evangelion, gdy widzimy Kaworu Nagise, wyłaniającego się z sarkofagu na powierzchni Księżyca (jednostka znajduje się w pokrowcu przypominającym Lilith widzianą w oryginalnej serii), oraz w zapowiedzi drugiej części. Jednostka tak jak pozostałe posiada organiczne kończyny. Jej głowa w budowie przypomina tę znajdującą się w jednostce 01 (wraz z rogiem), jednak zamiast oczu posiada wizjer w kolorze czerwonym. Pancerz jest barwy czarnej z ciemnoszarymi akcentami na klatce piersiowej oraz ramionach. Istotnym elementem wyróżniającym tę jednostkę od innych, jest aureola.
Evangelion ten, zbudowany został w całości przez SEELE poza Ziemią. Jednostka została określona na plakacie promocyjnym jako „Mark.06”.
Jednostka pilotowana jest przez Kaworu Nagisę.

</doc>
<doc id="360962" url="https://pl.wikipedia.org/wiki?curid=360962" title="Kultura w Ostrowie Wielkopolskim">
Kultura w Ostrowie Wielkopolskim

Ostrów Wielkopolski należy do .
Najważniejsze imprezy kulturalne.
W Ostrowie odbywają się imprezy o zasięgu . Są to między innymi:
a także:
Centra kultury.
 Spośród różnorodnych instytucji kulturalnych największe znaczenie mają trzy: Centrum Kultury Komeda, Centrum Ostrów oraz Powiatowa Galeria Sztuki Współczesnej. Oprócz instytucji znaczącą rolę animatorską odgrywają stowarzyszenia kulturalne (chopinowskie, śpiewacze - miasto posiada bogate tradycje chóralne, teatry amatorskie i in.).
Muzea.
 Uzupełnieniem oferty kulturalnej miasta są cztery muzea.

</doc>
<doc id="360964" url="https://pl.wikipedia.org/wiki?curid=360964" title="Plac Wolności w Rzeszowie">
Plac Wolności w Rzeszowie

Plac Wolności, dawniej Rynek Nowego Miasta, Nowy Rynek ("niem. Neuer Ring") – znajduje się w centrum Rzeszowa, na trasie przelotowej alei Piłsudskiego. Jest historycznym placem miasta, powstałym na skutek wybudowania osiedla handlowego tzw. Nowego Miasta (nie mylić z ob. dzielnicą i osiedlem o tej samej nazwie – Nowe Miasto). Historyczne Nowie Miasto zlokalizowane było na północny wschód od rzeszowskiego rynku i centrum ówczesnego miasta.
Według Z. Borowieńskiej-Birkenmajerowej, J. Pęckowskigo i A. Przybosia Okres formowania się "nowej", nie-średniowiecznej zabudowy Rzeszowa przypada prawdopodobnie na przełom XVI i XVII wieku, głównie za sprawą Mikołaja Spytka Ligęzy. F. Kotula natomiast jej genezę widziałby dopiero w końcu wieku XVII, już za czasów panowania Lubomirskich. Dodatkowo na metrykę wcześniejszą, jaką bardziej prawdopodobną wskazywać się zdaje układ przestrzenny Nowego Miasta, zachowany jeszcze w XVIII wieku i niektóre przywileje wydane przez Hieronima Augusta Lubomirskiego, które wyraźnie podkreślają wcześniejsze udogodnienia.
Oprócz powstałej wówczas dzielnicy żydowskiej zabudowany obszar rozrastał się w kierunku nowo powstałego zamku oraz wzdłuż dróg prowadzących z miasta na wschód (pierwotnie wzdłuż ulicy Mickiewicza), a następnie, po budowie właśnie Nowego Miasta, wzdłuż obecnej ulicy Lwowskiej.
Nazwa.
"wymaga uzupełnienia"
Rynek nosił różne nazwy: Neues Rink, Plac Wolności (1919–1935), Plac Wolności im. Marszałka Józefa Piłsudskiego (1935–1939), Adolfhitlerplatz, Plac im. Józefa Stalina, a od 1957 ponownie Plac Wolności.
Historia.
Wspomniany już wcześniej okres powstania Nowego Miasta łączyć należy ze złotym wiekiem Rzeszowa. 
Nowy Rynek został utworzony zapewne głównie z powodu niewystarczającej przestrzeni dla narastającej liczby żydowskich i polskich kupców, dostępnej na „starym” rynku. Jego układ urbanistyczny podyktowany był zgoła inaczej niż w przypadku średniowiecznego Rzeszowa. Wytyczony pod nową zabudowę obszar wybrano w taki sposób aby ewentualna dalsza zabudowa była możliwa. Stąd też „nowa dzielnica” powstała na niskiej, płaskiej terasie Wisłoka, poza lessowym pagórem miasta lokacyjnego. W części centralnej wytyczono duży rynek, oparty na planie prostokąta o bokach 120 x 125 m. Na środku usytuowano kramy i wagę miejską. Pierwotnie Rynek posiadał krzyżowo wpadające doń 4 ulice, każda na środku pierzei, potwierdzone są jednak jedynie dwie, widoczne m.in. na planie sporządzonym przez Wiedemana ok. sto lat po dokonanej fundacji (wzdłuż ulic Gałęzowskiego i Lwowskiej). Przypuszczać jednak należy, że krzyżowy układ stanowił nawiązanie do rozpowszechnionego w XVI wieku modelu fundacyjnego miast renesansowych, co widoczne jest m.in. w pobliskim Głogowie Małopolskim, a w najdoskonalszej formie w Zamościu. 
Domy zlokalizowane bezpośrednio przy rynku zwrócone były szczytami do placu. Wszystkie równej wysokości i o ujednoliconej kubaturze stanowiły pewnego rodzaju modelowe rozwiązanie. Pomiędzy Rynkiem Nowego Miasta a obecną ulicą Mickiewicza powstało osiedle żydowskie. Szybko podjęto budowę murowanej „Małej” Synagogi.
W trakcie lat późniejszych, tj. wieków XVII i XVIII, podobnie jak i całe miasto, nowe osiedle oddane było pod opiekę nadwornych architektów Lubomirskich, głównie należy wspomnieć tutaj osobę K. H. Wiedemanna, który najprawdopodobniej odpowiedzialny był za projekty obwarowań miejskich i bramy, która stanęła przy Nowym Mieście.
Według badań J. Malczewskiego w latach pozaborowych Nowe Miasto znacznie zmieniło swój pierwotny charakter. Widoczne już na planach Wiedemanna poprawki zaowocowały najpewniej redukcją dwóch ulic krzyżowych, wychodzących z północnej i zachodniej pierzei i zastąpieniem ich jednym narożnym traktem. Bardzo ważnym wydarzeniem, które wpisało się w obraz Nowego Miasta było wytyczenie głównego traktu handlowego przez tzw. Dyrekcję Dróg i Mostów Galicyjskich, która ustalała przebieg drogi na trasie z Krakowa do Lwowa, wzdłuż mostu na Wisłoku, przez Rynek Nowomiejski, ulice Gałęzowskiego i Mickiewicza, przez Rynek, ulicę Kościuszki, obok fary i dalej aż do kościoła bernardyńskiego. Na austriackich planach widoczne jest również stopniowe „rozmycie” się zwartej zabudowy Nowego Miasta. Działki wzdłuż wybiegających z głównego placu ulic podzielono na parcele i przystosowano do zabudowy. Według austriackich planów z 1849 roku powstały m.in. ulica "Grüne od Klapkuwer Gasse" wybiegająca z południowo-zachodniego narożnika placu, łącząca się z "Glogower Gass" (czyli obecna część ulicy Sobieskiego dobijająca do Grunwaldzkiej), prowadząca na północ, poza obwarowania miejskie Wachsprefs Gasse i wspomniana już wcześniej północno-zachodnia uliczka „Cyganówka” - "Ziegelhütter Gasse".
W czerwcu 1842 roku Nowe Miasto niemal w całości strawił pożar. Odbudowę podjęto stosunkowo szybko i już na mapach katastralnych z 1849 roku można odczytać, że przy rynku znajduje się 25 kamienic (pierzeje wschodnia - 5, zachodnia - 3, północna 7, południowa 5. Z czasem praktycznie całe Nowe Miasto stało się dominantą społeczności rzeszowskich Żydów, głównie za sprawą istniejących w pobliżu synagog, kirkutu i dogodnego miejsca do handlu. Druga połowa wieku XIX to okres niezwykle wzmożonej działalności budowlanej, nie tylko na Nowym Mieście, ale w całym Rzeszowie. W 1875 roku starostwo powiatowe w Rzeszowie usystematyzowało przepisy handlowe na rzeszowskich targowiskach, wyodrębniono place Rybny, Garncarski, Solny, Mickiewicza i Słowackiego i tzw. Targowicę (ob. Plac Targowy); przepisy te objęły także oba rynki. Na młodszym z nich sprzedawać można było owoce, warzywa, ziemiopłody, czy zboża prosto z wozów.
W 1913 roku Towarzystwo Muzeum Przemysłowego zorganizowało na Nowym Mieście kino „Muzeum”. Ostateczna zabudowa przedwojenna ukształtowała się w drugiej połowie wieku XIX i na początku XX. Całe założenie zniszczone zostało jednak w trakcie działań wojennych, a odbudowa w latach 50. nie nawiązywała w żaden sposób do wcześniejszej.
Hotel Krakowski.
Hotel Krakowski, w kamienicy przy Pl. Wolności 2 istniał z pewnością już przed 1896 rokiem. Swoją nazwę zawdzięcza on najprawdopodobniej nowemu właścicielowi – Naftalemu Haarrowi, który w 1890 kupił od Szymona Rajacha funkcjonujący w tym miejscu dom gościnny. Oprócz hotelu Haar kupił do spółki z bratem, Jakubem, także sąsiednią kamienicę (nr 1). 
Obecny kształt zawdzięcza jednak dwóm przebudowom z początku wieku XX. 
Trzykondygnacyjną bryłę hotelu zdobiło typowe dla architektury rzeszowskiej ciągłe, pozorne boniowanie na parterze, na piętrze zaś elewacja była uzupełniona prostymi gzymsami nadokiennymi. Szczyt elewacji frontowej wieńczył trójkąt, u góry segmentowany naczółkiem, ujęty w wolutowe spływy i tralkowaną balustradę. Na narożu, zgodnie z projektem wykonanym przez Hołubowicza umieszczono charakterystyczny, sześcioboczny wykusz, zwieńczony charakterystycznie uformowanym hełmem z ażurową chorągiewką. W tym kształcie hotel funkcjonował dość krótko. Obecna bryła została zrealizowana ostatecznie w wzbogaconym wymiarze, według projektu F. Stążkiewicza. Budynek posiadał identyczne rozplanowanie, została jednak nadbudowana dodatkowa kondygnacja, zrezygnowano ze szczytu nad ścianą frontową. Prosta, bezpretensjonalna dekoracja zastąpiona została wyjątkowo zdobną gipsaturą. Na chorągiewce pojawił się natomiast rok 1878, który najprawdopodobniej jest datą założenia hotelu.
Na parterze mieściła się restauracja, na piętrze pokoje gościnne. W trakcie II wojny światowej władze okupacyjne hotel przejęły, funkcjonował on jako Krakauerhotel i przeznaczony był wyłącznie dla Niemców. Po wojnie hotel i restaurację zlikwidowano, a budynek przekształcono na powierzchnie mieszkalno-administracyjne.
Obecnie.
Wprowadzone w trakcie II wojny światowej i kontynuowane w latach powojennych założenia komunikacyjne niemal całkowicie wykluczyły Rynek Nowego Miasta z planu jako główną miejską arterię. Główny trakt na osi wschód-zachód przesunięty został na północ i zamiast biec jak dawniej "Kłapkówką" (ob. ulica Sobieskiego), ustalony został przebieg nowej alei - Piłsudskiego. Jednak, że i przy tych planach wykorzystano wcześniejszą siatkę ulic Nowego Miasta. Ulica Piłsudskiego bowiem wpadała na Rynek w miejsce dawnej "Cyganówki" (w czasach międzywojnia ulicy św. Mikołaja). Sam plac stracił całkowicie swoją pierwotną funkcje targową i urządzono na nim mały skwer z fontannami. Od wschodu natomiast plac ograniczyła ulica Targowa, a od południa Sobieskiego.
Oryginalna zabudowa placu przetrwała najwyraźniej w jego północnej części, bezpośrednio przy przebiegającej obecnie przez Rynek alei Piłsudskiego. Niskie piętrowe kamieniczki wyraźnie układają się wzdłuż pierzei północnej pierwotnego założenia. Kompozycję tą zakłócają jednak kamienice wybudowane, jakby w północno-wschodnim narożu rynku (tzw. Kasa Chorych na Nowym Mieście i drugi budynek, już pod adresem Piłsudskiego)(pierwsza wybudowana przed 1849 r.; druga natomiast po 1909), w których obecnie mieszczą się przychodnia, biura, apteka i sklepy. Od wschodu plac zamknięty jest niższą, narożną kamienicą, wybudowaną wzdłuż obecnych ulic Targowej i Piłsudskiego przed 1895 rokiem. Pierzeja południowa "urywa się" gdyż do rynku dostawione jest obecnie targowisko z małymi drewnianymi budkami. Bardzo interesująco przedstawia się za to naroże południowo-zachodnie, gdzie zachowały się trzy zabytkowe budynki - Kamienice przy ob. Placu Wolności 1 - z apteką pod Matką Boską, 2 - Hotel Krakowski i 3 - z kinem Muza (Muzeum).

</doc>
<doc id="360967" url="https://pl.wikipedia.org/wiki?curid=360967" title="Grzegorz Niski">
Grzegorz Niski

Grzegorz Andrzej Niski (ur. 26 sierpnia 1949 w Lidzbarku Warmińskim) – polski wojskowy i polityk, podpułkownik Wojska Polskiego, senator V kadencji.
Życiorys.
W 1972 ukończył studia na Wydziale Elektroniki Wojskowej Akademii Technicznej w Warszawie, w 1981 studia na kierunku dowódczym w Akademii Sztabu Generalnego w Warszawie. Ukończył także studium pedagogiczne na Politechnice Koszalińskiej. W ciągu służby wojskowej pełnił wiele funkcji dowódczych, był wykładowcą w Katedrze Taktyki Wyższej Szkoły Oficerskiej Wojsk Obrony Przeciwlotniczej w Koszalinie oraz starszym wykładowcą w Centrum Szkolenia Obrony Przeciwlotniczej w Koszalinie. Odszedł do rezerwy w 1997 w stopniu podpułkownika. Prowadził następnie działalność gospodarczą.
Działa w wielu organizacjach społecznych, m.in. Stowarzyszeniu Pomorza Środkowego „Integracja dla rozwoju” (wiceprzewodniczący Oddziału Koszalińskiego), Bałtyckim Towarzystwie Polska-Skandynawia (członek zarządu), Związku Byłych Żołnierzy Zawodowych i Oficerów Rezerwy WP. Był również członkiem rady koszalińskiego osiedla „Bukowe”.
W latach 1973–1990 należał do PZPR, następnie wstąpił do Unii Pracy. Został przewodniczącym zachodniopomorskich struktur wojewódzkich tej partii, a także członkiem jej zarządu krajowego. W latach 2001–2005 zasiadał w Senacie z okręgu koszalińskiego. Jako senator brał udział w pracach Komisji Ochrony Środowiska oraz Komisji Obrony Narodowej i Bezpieczeństwa Publicznego.
W 2005, 2007 i 2015 bez powodzenia kandydował w wyborach parlamentarnych (odpowiednio do Senatu i dwukrotnie do Sejmu), w 2006 bezskutecznie ubiegał się o mandat radnego sejmiku zachodniopomorskiego. W 2010 został radnym Koszalina, startując wówczas z listy SLD. Cztery lata później nie doszło do lokalnego porozumienia UP z tą partią, w związku z czym ubiegał się o reelekcję z ramienia komitetu Lepszy Koszalin (nie uzyskując mandatu). W 2018 objął funkcję sekretarza generalnego UP. W tym samym roku ponownie wystartował bez powodzenia na radnego miasta, z ramienia komitetu SLD Lewica Razem.
W 1993 otrzymał Brązowy Krzyż Zasługi.

</doc>
<doc id="360968" url="https://pl.wikipedia.org/wiki?curid=360968" title="Grzegorz Andrzej Niski">
Grzegorz Andrzej Niski



</doc>
<doc id="360969" url="https://pl.wikipedia.org/wiki?curid=360969" title="Chrośnica (wieś w województwie wielkopolskim)">
Chrośnica (wieś w województwie wielkopolskim)

Chrośnica ("niem. Kroschnitz", "Chrosnitz") – wieś w Polsce położona w województwie wielkopolskim, w powiecie nowotomyskim, w gminie Zbąszyń.
Położenie.
Wieś otoczona jest lasami. Na północ od Chrośnicy przebiega droga wojewódzka nr 302. Miejscowość dała nazwę przystankowi kolejowemu Chrośnica.
Historia.
Miejscowość była znana od 1489 roku. Należała do dóbr zbąszyńskich. Wieś była znana w wyrobu płótna. Pod koniec XIX wieku wieś należała do powiatu międzyrzeckiego. Polską nazwą były Chrośnice, a niemieckimi: Chrosnitz i Kroschnitz. Chrośnice liczyły wtedy 45 domostw i 309 mieszkańców, z czego 266 było katolikami, a 43 wyznania ewangelickiego.
Podczas powstania wielkopolskiego została opanowana przez powstańców 3 stycznia 1919 i stała się bazą wypadową w trakcie walk o Zbąszyń. W latach 1975–1998 miejscowość administracyjnie należała do województwa zielonogórskiego.
Zabudowania.
We wsi zachowały się zabudowania dawnego folwarku () oraz stare drewniane i szachulcowe domy z końca XIX wieku. W latach 1981-1983 na skraju wsi wybudowano nowoczesny kościół pw. Nawiedzenia N.M.P, filialny w parafii łomnickiej według projektu Aleksandra Holasa. Postawiona obok dzwonnica jest pomnikiem 19 ofiar II wojny światowej.
Szkoły.
We wsi znajduje się szkoła podstawowa (kształcenie zintegrowane), a także gimnazjum, w którym uczy się nie tylko miejscowa młodzież, ale także uczniowie z takich miejscowości jak Perzyny, Zakrzewko, Przyprostynia, Stefanowo czy Łomnica.

</doc>
<doc id="360973" url="https://pl.wikipedia.org/wiki?curid=360973" title="Harvey Keitel">
Harvey Keitel

Harvey Johannes Keitel (ur. 13 maja 1939 w Nowym Jorku) – amerykański aktor i producent filmowy i teatralny.
Życiorys.
Wczesne lata.
Urodził się w nowojorskim Brooklynie jako syn Miriam (z domu Klein) i Harry’ego Keitela, żydowskich emigrantów z Rumunii i Polski. Jego rodzice byli właścicielami i prowadzili restaurację na Brooklynie, jego ojciec pracował jako producent kapeluszy.
Dorastał w Brighton Beach, jednej z dzielnic nowojorskiego Brooklynu ze starszą siostrą Renee i starszym o 5 lat bratem Jerrym. Ukończył Abraham Lincoln High School i kontynuował naukę w Alexander Hamilton Vocational School, którą porzucił za zbyt hałaśliwe i niesforne zachowanie. W wieku 16 lat wstąpił do United States Marine Corps i brał udział w misjach w czasie działań w Bejrucie (Liban). Po trzech latach zakończył służbę i powrócił do Nowego Jorku, gdzie zamieszkał i prowadził bardzo nieuporządkowane życie, nadużywając seksu, narkotyków i alkoholu. Znalazł pracę najpierw jako sprzedawca w damskim sklepie obuwniczym, który opuścił ze względu na jąkanie. Następnie zatrudniony został na stanowisku stenografa, pracując przez okres dziesięciu lat, dzięki czemu mógł uczęszczać na kursy w nowojorskim Actors Studio. Brał tam lekcje aktorstwa bezpośrednio pod kierunkiem Jamesa Liptona, Franka Corsaro, Lee Strasberga i Stelli Adler. Udało mu się również wyleczyć z jąkania.
Kariera.
Przez dziesięć lat grał na scenie off-Broadwayu, m.in. w sztuce "Do czwartku" ("Up to Thursday", 1965) w Cherry Lane Theatre, a jego przyjacielem stał się dramaturg Sam Shepard. Grał w sztuce "Harmider" ("Hurlyburly") Davida Rabe’a jako Phil w Goodman Theatre w Chicago (1983-84), a potem w nowojorskich teatrach: Promenade Theatre (1984) i Ethel Barrymore Theatre (1984-85). Zadebiutował na Broadwayu w przedstawieniu "Śmierć komiwojażera" ("Death of a Salesman", 1975) Arthura Millera jako Happy w Circle in the Square. Występował także w spektaklach "Kłamstwo umysłu" ("A Lie of the Mind") Sheparda jako Jake w Promenade Theatre (1986) i "Goose and Tom-Tom" w nowojorskim Mitzi E. Newhouse Theatre (1986). Był też związany z Company of Angels w Los Angeles (1986).
Pierwszym filmem, w którym zagrał, był dramat Martina Scorsese "Kto puka do moich drzwi?" ("I Call First", 1967), gdzie jako J.R. był typowym młodym katolikiem włosko-amerykańskim na ulicach Nowego Jorku, który wraz z grupą przyjaciół pije i prowadzi hulaszczy tryb życia. W dramacie Johna Hustona "W zwierciadle złotego oka" ("Reflections in a Golden Eye", 1967) wg powieści Carson McCullers z Marlonem Brando i Elizabeth Taylor był żołnierzem, a w komediodramacie Roberta Altmana "Brewster McCloud" (1970) z Budem Cortem pojawił się jako fotograf.
Stał się potem obok Roberta De Niro jedną z najważniejszych „twarzy” Scorsese w filmach: gangsterskim "Ulice nędzy" ("Mean Streets", 1973) w roli Charliego, który – choć jest gorliwym katolikiem – należy do mafii, bo brakuje mu charakteru, melodramacie "Alicja już tu nie mieszka" ("Alice Doesn't Live Here Anymore", 1974) jako Ben o gorącym temperamencie, który zbiera amunicję do pistoletu z Ellen Burstyn i Krisem Kristoffersonem, oraz thrillerze psychologicznym "Taksówkarz" ("Taxi Driver", 1976) w drugoplanowej roli 'Sporta' Matthew, za którą był nominowany do nagrody nowojorskich krytyków. Wystąpił jako Ed Goodman w westernie komediowym Altmana "Buffalo Bill i Indianie" ("Buffalo Bill and the Indians, or Sitting Bull’s History Lesson", 1976) z Paulem Newmanem i Burtem Lancasterem, a jako Tony „Szybki” Malatesta w czarnej komedii "Łapiduchy" ("Mother, Jugs &amp; Speed", 1976) z Billem Cosby i Raquel Welch. Można go było zobaczyć także w brytyjskim dramacie historycznym Ridleya Scotta "Pojedynek" ("The Duellists", 1977) wg opowiadania Josepha Conrada u boku Keitha Carradine, dramacie "Fingers" (1978) jako znakomity młody pianista i kolekcjoner Jimmy „Fingers” Angelell z Tanyą Roberts oraz dreszczowcu fantastycznonaukowym Stanleya Donena "Saturn 3" (1980) z Kirkiem Douglasem i Farrah Fawcett.
W 1989 był nominowany do Złotej Maliny jako najgorszy aktor drugoplanowy za postać Judasza Iskarioty w dyskusyjnym i wywołującym wiele kontrowersji dramacie Martina Scorsese "Ostatnie kuszenie Chrystusa" ("The Last Temptation of Christ", 1988) z Willemem Dafoe. Z kolei kreacja gangstera z Los Angeles Meyera Harrisa „Mickeya” Cohena w dramacie kryminalnym Barry’ego Levinsona "Bugsy" (1991) z Warrenem Beatty i Annette Bening przyniosła mu nominację do Oscara i Złotego Globu dla najlepszego aktora drugoplanowego. Zagrał tytułowego bohatera w dramacie Abela Ferrary "Zły porucznik" ("Bad Lieutenant", 1992). Za rolę reżysera Eddiego Israela w dramacie Ferrary "Niebezpieczna gra" ("Dangerous Game"/"Snake Eyes", 1993) z Madonną otrzymał nagrodę Ciak d'oro na Festiwalu Filmowym w Wenecji.
Pojawił się w teledyskach: „D.O.A. (Death of Auto-Tune)” (2009) rapera Jaya-Z i „Pretty Hurts” (2013) Beyoncé Knowles.
Życie prywatne.
Spotykał się z aktorką Embeth Davidtz. W latach 1982-1993 był związany z Lorraine Bracco, z którą ma córkę Stellę (ur. 10 grudnia 1985). Romansował z włoską aktorką porno Moaną Pozzi (1983), aktorką Andie MacDowell (1999) i Lisą Karmazin (2000-2001), z którą ma syna Hudsona (ur. 2001). 7 października 2001 poślubił Daphne Kastner, z którą ma syna Romana (ur. 17 sierpnia 2004).

</doc>
<doc id="360975" url="https://pl.wikipedia.org/wiki?curid=360975" title="NGC 6946">
NGC 6946

NGC 6946 (również Galaktyka Fajerwerk, PGC 65001, UGC 11597 lub Arp 29) – galaktyka spiralna znajdująca się w odległości około 22 milionów lat świetlnych od Ziemi, w gwiazdozbiorze Łabędzia (biorąc pod uwagę jądro galaktyki), na granicy gwiazdozbioru Cefeusza, w którym znajduje się większość widocznego obszaru galaktyki. Odkrył ją William Herschel 9 września 1798 roku.
NGC 6946 rozciąga się na przestrzeni około 75 tys. lat świetlnych i jest jednym z najbliższych sąsiadów Drogi Mlecznej spoza galaktyk Układu Lokalnego.
Jest to galaktyka z aktywnym jądrem zaliczana do galaktyk Seyferta typu 2.
Podobnie jak w galaktykach M61 i M83 w NGC 6946 zaobserwowano dużą liczbę supernowych: SN 1917A, SN 1939C, SN 1948B, SN 1968D, SN 1969P, SN 1980K, SN 2002hh, SN 2004et i SN 2008S. Według stanu na 2013 rok jest to zatem galaktyka, w której odnotowano rekordową liczbę supernowych.

</doc>
<doc id="360981" url="https://pl.wikipedia.org/wiki?curid=360981" title="Uniwersytet w Marburgu">
Uniwersytet w Marburgu

Uniwersytet w Marburgu () – publiczna szkoła wyższa założona w 1527 roku jako drugi protestancki uniwersytet na świecie, po uniwersytecie w Legnicy. Uczelnia nosi imię Filipa Wielkodusznego. 
W 1530 roku odbył się tutaj spór religijny pomiędzy luteranami i kalwinami. Marcin Luter nie zdołał przekonać kalwinów i rozłam w ruchu protestanckim się rozpoczął. Uniwersytet ostatecznie przeszedł na kalwinizm za czasów sprzyjającego temu wyznaniu landgrafa Hesji-Kassel Maurycego Uczonego, a luteranie założyli Uniwersytet w Gießen w 1607 roku. Już kilkanaście lat później za sprawą landgrafa Ludwika V Wiernego przywrócono nań luteranizm. Od 1653 roku ponownie kalwiński.
Obecnie uniwersytet w Marburgu liczy ponad 20 000 studentów i boryka się z poważnymi problemami finansowymi. Kliniki uniwersyteckie zostały połączone z klinikami uniwersytetu w Giessen i sprzedane prywatnemu inwestorowi "Rhön Klinikum".

</doc>
<doc id="360983" url="https://pl.wikipedia.org/wiki?curid=360983" title="Wybory uzupełniające">
Wybory uzupełniające

Wybory uzupełniające – wybory przeprowadzane w celu uzupełnienia składu wybieranego organu.
W Polsce.
W Polsce przeprowadza się je w celu:
W przypadku opróżnienia mandatu posła na Sejm na wakujące miejsce wchodzi kandydat z tej samej listy, który uzyskał kolejno największą liczbę głosów.
W identyczny sposób następuje uzupełnienie składu rady miasta w mieście będącym miastem na prawach powiatu, w radzie powiatu oraz w sejmiku województwa, a także obsadzenie wakującego mandatu wybranego w Polsce posła do Parlamentu Europejskiego.
Nie są natomiast wyborami uzupełniającymi wybory wójta, burmistrza bądź prezydenta miasta w przypadku opróżnienia tego urzędu. W tym przypadku właściwe jest określenie „"wybory przedterminowe"”.
Na świecie.
Wybory uzupełniające występują w systemach politycznych państw świata w dwóch głównych odmianach. Pierwsza jest zbliżona w swej istocie do wyżej opisanego polskiego zastosowania i służy uzupełnieniu opróżnionego (najczęściej z powodu śmierci lub rezygnacji dotychczas zajmującego je polityka) miejsca w organie wybieranym na zasadach ordynacji większościowej. W ten sposób uzupełnia się skład m.in. brytyjskiej Izby Gmin. Wybranej taką metodą osobie nie przysługuje pełna długość kadencji – niejako kończy ona tylko kadencję swojego poprzednika, a po jej upływie musi ponownie stanąć do wyborów. 
Drugie zastosowanie odnosi się do organów kolegialnych, których skład w każdych wyborach odnawiany jest jedynie częściowo. Np. Senat USA liczy stu członków, zaś podczas każdych wyborów do Izby Reprezentantów (co 2 lata), przedmiotem wyborów staje się także 1/3 miejsc w Senacie. W ten sposób kadencja każdego senatora liczy sześć lat, jednak nawet w przypadku, gdyby w danych wyborach wszystkie mandaty uzyskały osoby o niewielkim wcześniejszym doświadczeniu parlamentarnym, i tak „nowicjusze” będą stanowić tylko 1/3 składu izby. Rozwiązanie takie służy zapewnieniu ciągłości jej działania i uniknięciu sytuacji, w której większość członków „uczy się” dopiero swej roli, co negatywnie wpływa na jakość prac całej izby.

</doc>
<doc id="360984" url="https://pl.wikipedia.org/wiki?curid=360984" title="Doom (zespół muzyczny)">
Doom (zespół muzyczny)

DOOM – grupa muzyczna powstała w 1987 roku w Birmingham, jedna z pionierów hardcore punk oraz jedna z najważniejszych w tym gatunku. W swojej działalności zespół kilkakrotnie się rozwiązywał. Ostatecznie Doom wznowił działalność w 2010 roku. Tego samego roku wystąpił w Polsce, w gdyńskim klubie "Ucho" na festiwalu DIY Hardcore Punk Fest. 
Historia.
Początki zespołu sięgają grupy The Subverters założonej przez muzyków/: Jon Pickering (bas/śpiew), Brian Talbot (gitara) i Jason Hodges (perkusja). Po krótkim czasie Jasona zastępuje Mick Harris, a zespół przyjmuje nazwę DOOM. W tym składzie grupa zagrała jeden-dwa koncerty przedstawiając repertuar crossover-metal. Talbot i Pickering zdecydowali, że to nie jest kierunek, w którym chcą podążać. Harris odszedł do grupy Napalm Death, Pickering porzucił bas, Pete Nash został nowym basistą, a Stick - perkusistą. Muzyka ewoluowała w stronę crossover-thrash z widocznymi wpływami muzyki grupy Discharge.
Członkowie zespołu.
Muzycy którzy udzielali się w różnych okresach istnienia zespołu.

</doc>
<doc id="360987" url="https://pl.wikipedia.org/wiki?curid=360987" title="Kompania Zachodnioindyjska">
Kompania Zachodnioindyjska

Kompania Zachodnioindyjska to:

</doc>
<doc id="360990" url="https://pl.wikipedia.org/wiki?curid=360990" title="Frank Musil">
Frank Musil

Frank Musil właściwie František Musil (ur. 17 grudnia 1964 w Paradubicach) - czeski hokeista zawodowy. W latach 1986 - 2001 występował w lidze NHL na pozycji obrońcy. Wybrany w 2 rundzie draftu NHL w 1983 roku przez Minnesota North Stars. Grał w drużynach: Minnesota North Stars, Calgary Flames, Ottawa Senators oraz Edmonton Oilers. 

</doc>
<doc id="360997" url="https://pl.wikipedia.org/wiki?curid=360997" title="Gzy (wieś)">
Gzy (wieś)

Gzy – wieś w Polsce położona w województwie mazowieckim, w powiecie pułtuskim, w gminie Gzy.
Wieś szlachecka położona była w drugiej połowie XVI wieku w powiecie nowomiejskim ziemi zakroczymskiej województwa mazowieckiego. W 1785 roku jako wieś duchowna wchodziła w skład klucza gzowskiego biskupstwa płockiego. Do 1954 roku siedziba wiejskiej gminy Kozłowo. W latach 1954–1972 wieś należała i była siedzibą władz gromady Gzy, od 1973 r. gminy Gzy. W latach 1975–1998 miejscowość administracyjnie należała do województwa ciechanowskiego.
Miejscowość jest siedzibą gminy Gzy. We wsi znajduje się m.in. Gminna Biblioteka Publiczna, Społeczna Szkoła Podstawowa, Publiczne Gimnazjum im. Papieża Jana Pawła II i filia Banku Spółdzielczego w Pułtusku. Od 1940 r. w Gzach funkcjonuje Ochotnicza Straż Pożarna, która należy do Krajowego Systemu Ratowniczo-Gaśniczego.
Wieś jest siedzibą rzymskokatolickiej parafii Św. Walentego.

</doc>
<doc id="360998" url="https://pl.wikipedia.org/wiki?curid=360998" title="Gzowate">
Gzowate

Gzowate, gzy (Oestridae) – rodzina owadów z rzędu muchówek. Znanych obecnie jest około 1500 gatunków.
Larwy gzów są pasożytami zwierząt. Pasożytują w drogach oddechowych, skórze lub zatokach ssaków. Powodują ciężkie schorzenia mogące prowadzić nawet do śmierci zwierzęcia.
Rodzina ta składa się z następujących podrodzin:

</doc>
<doc id="360999" url="https://pl.wikipedia.org/wiki?curid=360999" title="Marina Aleksandrowa">
Marina Aleksandrowa

Marina Andrejewna Aleksandrowa, ; właśc. Marina Andrejewna Pupienina, (ur. 29 sierpnia 1982 w Kiskunmajsa) – rosyjska aktorka, występowała w roli Marii Aleksandrownej Romanowej w serialu Biedna Nastia.
Życiorys.
Jest jedynym dzieckiem podpułkownika armii radzieckiej stacjonującego na Węgrzech. Do Rosji przeniosła się wraz z rodziną w 1987 r. Po ukończeniu szkoły muzycznej w klasie harfy zaczęła studia aktorskie.
Karierę aktorską rozpoczęła w wieku 17 lat, debiutując w serialu Imperia pod udarom.
Życie prywatne.
Była żoną Aleksandra Domogarowa. 7 czerwca 2008 Marina ponownie wyszła za mąż, za aktora Iwana Stiebunowa.
Nagrody.
Na festiwalu filmowym w Saint-Tropez 2003 otrzymała nagrodę w kategorii „najlepszy debiut” za rolę w filmie La fonte des neiges.

</doc>
<doc id="361000" url="https://pl.wikipedia.org/wiki?curid=361000" title="Zamek w Gießen">
Zamek w Gießen

Altes Schloss (z niem. "Stary Zamek", również "Landgräfliche Burg") - zamek w Gießen, został założony w XII wieku przez hrabiów z Gleiberg. 
Potem dobudowano nowy zamek ("Neues Schloss"), który znajduje się po drugiej stronie placu parkingowego "Brandtplatz", który dzieli obie budowle. Koło starego zamku znajduje się ogród botaniczny z XVII wieku, najstarszy istniejący w Niemczech. Oba zamki zostały zniszczone podczas II wojny światowej. Stary zamek obecnie służy jako muzeum, a nowy jest własnością Uniwersytetu w Giessen.

</doc>
<doc id="361001" url="https://pl.wikipedia.org/wiki?curid=361001" title="Podróż do źródeł czasu">
Podróż do źródeł czasu

Podróż do źródeł czasu ("Los pasos perdidos") – powieść kubańskiego pisarza Alejo Carpentiera, która wydana została w 1953 roku (w Polsce: 1963). Dzieło przyniosło mu światową sławę i była jednym z głównych czynników późniejszego rozwoju nurtu literatury latynoamerykańskiej, tzw. realizmu magicznego.
Powieść została napisana pod wpływem pobytu pisarza w Wenezueli; opisy miejsc, przyrody, są, jak przyznał autor w "Nocie" do powieści, zaczerpnięte z miejsc, które odwiedził w tym kraju.
Powieść zawiera wiele uwag o istocie współczesnej cywilizacji i jej źródłach oraz o tożsamości Ameryki Łacińskiej, która łączy w sobie pierwotną kulturę i mity z przyniesioną do niej w okresie podboju kulturą europejską. Połączenie to powoduje ciągłe napięcia między naturą i autentyzmem a ograniczeniami niesionymi przez kulturę.
Opis fabuły.
Muzykolog i kompozytor wyrusza na wyprawę do dżungli w poszukiwaniu pierwotnych instrumentów muzycznych, wciąż używanych przez Indian. Dla wychowanego w kulturze europejskiej bohatera podróż badawcza nabiera dużo głębszego znaczenia. Rozczarowany stanem współczesnego świata, mający świeżo w pamięci okrucieństwa II wojny światowej w Europie, których był świadkiem, jest przeświadczony o kryzysie cywilizacji i kultury.
Podróż staje się wędrówką przez epoki, od współczesności, poprzez barok, czasy konkwisty, średniowiecze, aż do tytułowych źródeł czasu, początków kultury, a nawet samego człowieka. Narzędzia używane w dżungli są jak z epoki średniowiecza, podobnie jak zwyczaje, formy kultu świętych. Msza w indiańskiej wiosce przypomina bohaterowi opisy mszy konkwistadorów sprzed czterech wieków albo nawet wczesnochrześcijańskie katakumby. Instrumenty muzyczne przynależą jeszcze do epoki paleolitu, a krajobraz, roślinność to wręcz powrót do epoki „przedludzkiej”.
Bohatera inspiruje pobyt w pierwotnej dżungli, kontakt z dziką przyrodą oraz ludźmi tam żyjącymi. Ich życie jest „poddane rytmom pierwotnym”, toczy się w harmonii z przyrodą, każdy człowiek jest potrzebny wspólnocie. Tu tworzy się Utopia: powstaje miasto – Santa Monica de los Venados, założone w niedostępnym miejscu puszczy, w którym ludzie sami ustalają na nowo swoje prawa i obowiązki. Jak się okazuje później, ten raj na Ziemi leży zaledwie trzy godziny lotu od stolicy kraju. Kompozytor zakochuje się w Indiance Rosario, pragnie pozostać w Utopii. Jednak powrót do raju utraconego nie jest możliwy. Więzi łączące bohatera powieści z nowoczesną cywilizacją uniemożliwiają mu powrót i odzyskanie szczęścia.

</doc>
<doc id="361002" url="https://pl.wikipedia.org/wiki?curid=361002" title="Powell (jezioro)">
Powell (jezioro)

Powell (ang. "Lake Powell") – sztuczny zbiornik wodny na rzece Kolorado, w USA. Znajduje się na pograniczu stanów Utah i Arizona. Nazwa jeziora pochodzi od nazwiska Johna Wesleya Powella, amerykańskiego geologa, podróżnika i odkrywcy. Do jeziora Powella wpływają rzeki Kolorado, San Juan i Escalante. Po jeziorze Mead, także leżącym na Kolorado, jest drugim pod względem wielkości rezerwuarem wodnym w Stanach Zjednoczonych.
Historia.
Powstało na skutek spiętrzenia rzeki Kolorado w rezultacie budowy zapory Glen Canyon Dam, rozpoczętej w 1956 roku a ukończonej w 1963 roku. Projekt kontroli rzeki Kolorado powstał w 1922 roku, a intencją jego było zapobieżenie powodziom jakie miały miejsce na początku XX wieku. Napełnianie jeziora wodą ukończono w 1980 roku, czyli trwało ono siedemnaście lat.
Budowa zapory i utworzenie jeziora spotkały się z protestami ekologów, był to pierwszy przypadek sabotażu maszyn. Budowy nie popierali również antropolodzy, ponieważ woda pokryła rysunki naskalne stworzone przez Indian Anasazi. Elektrownia wodna zbudowana na spiętrzeniu jeziora dostarcza energii elektrycznej dla stanów Wyoming, Kolorado, Utah, Arizona i Nowy Meksyk.

</doc>
<doc id="361003" url="https://pl.wikipedia.org/wiki?curid=361003" title="Ternate (Moluki)">
Ternate (Moluki)

Ternate (), także Tarnate – wyspa w Indonezji na Morzu Moluckim w archipelagu Moluków na zachód od Halmahery i na północ od Tidore; powierzchnia 101,57 km², ok. 207 tys. mieszkańców (2016). Wraz z kilkoma mniejszymi wyspami (m.in. Moti, Mayau) tworzy okręg miejski ("kota") Kota Ternate o powierzchni lądowej 162,03 km². 
Powierzchnia górzysta, w centrum wyspy wulkan Gamalama (1715 m n.p.m.), dwa jeziora Tolire. Uprawa ryżu, kukurydzy, palmy kokosowej, kawowca, pieprzu; rybołówstwo; eksploatacja lasów (gł. rattan i heban). 
Administracyjnie należy do prowincji Moluki Północne. Jest to główny ośrodek polityczny i ekonomiczny północnych Moluków.
Większość mieszkańców północnej części wyspy to osoby z ludu Ternate. Południową część wyspy zamieszkuje głównie ludność napływowa. W użyciu są dwa miejscowe języki: lokalny malajski (język miasta Ternate) oraz język ternate (przeważający na terenach wiejskich). 
Historia.
Pierwotna nazwa wyspy to "Tarinate". W języku ternate zamiennie występują formy "Tarnate" i "Ternate", natomiast w języku indonezyjskim używa się nazwy Ternate.
Mimo niewielkich rozmiarów wyspa zawsze była jedną z najważniejszych na Molukach, głównie ze względu na występujące obficie przyprawy korzenne. Rdzenna ludność wyspy wyznaje islam. W XIV w. wyspa stała się centrum silnego sułtanatu. W 1512 r. odkryta przez Portugalczyków, którzy w 1522 r. zbudowali tu fort, ale w 1574 r. zostali wyrzuceni z wyspy w wyniku buntu krajowców. Następnie zaczęli tu przybywać Anglicy (od 1579 r.), Hiszpanie (od 1606 r.) i wreszcie Holendrzy (od 1607 r.), którzy opanowali wyspę (ostatnia rebelia stłumiona w 1683 r.). Od zakończenia II wojny światowej należy do Indonezji.

</doc>
<doc id="361004" url="https://pl.wikipedia.org/wiki?curid=361004" title="Lipit-Isztar">
Lipit-Isztar

Lipit-Isztar lub Lipit-Esztar – piąty król z I dynastii z Isin, syn i następca Iszme-Dagana. Według "Sumeryjskiej listy królów" (kopie L1+N1, P2 i P5) oraz "Listy królów Ur i Isin" panować miał przez 11 lat. Jego rządy datowane są na lata ok. 1934–1924 p.n.e. (chronologia średnia).
Imię.
Imię króla, znaczące „Ten, którego stworzyła bogini Isztar”, odczytywać można zarówno "Lipit-Ištar" (w języku akadyjskim), jak i "Lipit-Eštar" (w języku amoryckim), jako że władca ten pochodził z dynastii amoryckiej. W "Kodeksie Lipit-Isztara", jego „nazwach rocznych”, a także innych tekstach (np. kopiach WB 444 i P5 "Sumeryjskiej listy królów") imię Lipit-Isztara poprzedzone jest determinatywem dingir (w transliteracji "dLi-pí-it-Eš4/Iš4-tár"), który stawiano tylko przed imionami bogów, co świadczy o panującej za jego panowania idei „boskości” władcy. Z tego też względu w niektórych tłumaczeniach występuje on jako „boski Lipit-Isztar”.
Panowanie.
Niewiele wiadomo o politycznych wydarzeniach za czasów jego panowania. Prowadził prace budowlane w Ur („nazwa roczna” 'b'), głównie przy Gipar, świątyni boga Ningublagi, gdzie jako najwyższą kapłankę osadził swą córkę Enninsunzi („nazwa roczna” 'g'). Dbał o sprawiedliwość w swym królestwie, wydając edykty umarzające długi i uwalniające ludność od pracy przymusowej („nazwa roczna” 'e'). Najlepiej znany jest jednak ze swych reform, zawartych w tzw. "Kodeksie Lipit-Isztara", które m.in. regulowały udział pewnych grup ludności w pracach publicznych i ograniczały niewolnictwo za długi. Pod koniec swego panowania Lipit-Isztar popadł w konflikt z Gungunumem (1932-1906 p.n.e.), królem Larsy, który podbił należące do Isin miasto Ur. W niejasnych okolicznościach po śmierci Lipit-Isztara władzę w państwie przejąŀ uzurpator Ur-Ninurta.
Kodeks Lipit-Isztara.
Kodeks Lipit-Isztar to kolejny zbiór praw na Starożytnej Mezopotamii, który przetrwał do dnia dzisiejszego. Jego nazwa wywodzi się od panującego króla Lipit-Isztara, który panował przez 11 lat. Kodeks spisany został na początku II tysiąclecia p.n.e., w języku sumeryjskim. Został on odnaleziony w Iraku w latach 1899–1900, obecnie znajduje się w muzeum w Pensylwanii. Wstęp zbioru odwołuje się, podobnie jak Ur-Nammu, do bogów oraz władcy, wymieniając także tytuły króla: "„Dzielny gospodarz z Ur… Godny Pan Uruku…. Król Isin… …Summeru i Akad”." 
Część poświęcona prawu, zaczyna się od kwestii związanych z użyczaniem różnych rzeczy np. łodzi, sadu, a nawet gruntów rolnych – własność prywatna była więc mocno chroniona. W dalszej części poruszona zostaje kwestia niewolników, w tym miejscu występuje podział na obywateli posiadających wolność i jej nie mający. W drugim paragrafie jednak wskazano kilka innych grup, takich jak choćby syn urzędnika państwowego lub pałacowego. Można więc wywnioskować, że urzędnicy państwowi byli osobami uprzywilejowanymi. W dalszych częściach podejmowane są zagadnienia prawa spadkowego, posagu oraz najmu i użyczenia. Występuje tam także pojęcie "„prawdziwej sprawiedliwości”", a król wskazuje w nim, że wypełnił zadanie wyznaczone mu przez boga Enlila (Pan Wiatru).Tekst Kodeksu Lipit-Isztara złożony został z siedmiu, fragmentarycznie zachowanych glinianych tabliczek, zawierających część prologu, 37 przepisów prawnych i epilogu.
Przykłady praw.
§ 9. „Jeśli ktoś wszedł do czyjegoś sadu i został ujęty za kradzież, zapłaci dziesięć szekli srebra”
§ 10. „Jeśli ktoś ściął drzewo w ogrodzie kogoś innego, zapłaci połowę miny srebra”
§ 14. „Jeśli czyjś niewolnik dał wykup swojemu panu i zostało to udowodnione jego panu dwa razy, niewolnik ten otrzyma wolność”
§ 25. „Jeśli mężczyzna poślubił kobietę i urodziła mu ona dzieci, a te dzieci żyją, i niewolnica również urodziła dzieci dla swego pana, lecz ten ojciec dał wolność niewolnicy i jej dzieciom, to dzieci niewolnicy nie będą dzielić się majątkiem z dziećmi ich dawnego pana”
§ 27. „Jeśli żona mężczyzny nie urodziła mu dzieci, lecz nierządnica z publicznego placu urodziła mu dzieci, mężczyzna ten zapewni zboże, olej i ubrania dla tej nierządnicy. Dzieci, które urodziła mężczyźnie nierządnica, będą jego spadkobiercami i dopóki żyje jego żona, dopóty nierządnica nie będzie mieszkała w jednym domu z żoną mężczyzny”
§ 35. „Jeśli ktoś wynajął wołu i okaleczył jego oko, zapłaci połowę jego ceny”
§ 36. „Jeśli ktoś wynajął wołu i złamał jego róg, zapłaci jedną czwartą jego ceny”

</doc>
<doc id="361005" url="https://pl.wikipedia.org/wiki?curid=361005" title="Wybory przedterminowe w Polsce">
Wybory przedterminowe w Polsce

Wybory przedterminowe w Polsce przeprowadza się w celu wyboru organu stanowiącego jednostki samorządu terytorialnego bądź organu wykonawczego gminy (wójta, burmistrza bądź prezydenta miasta) przed upływem kadencji – w przypadkach przewidzianych w ustawach oraz wyboru nowego parlamentu oraz Prezydenta RP przed upływem kadencji.
Wybory wójta (burmistrza, prezydenta miasta).
W przypadku opróżnienia urzędu Prezes Rady Ministrów zarządza wybory przedterminowe w drodze rozporządzenia.
Wybory do organów stanowiących samorządu terytorialnego.
Wybory te zarządza także Prezes Rady Ministrów w drodze rozporządzenia. Wybory przedterminowe organów stanowiących przeprowadza się najczęściej po odwołaniu rady gminy w wyniku ważnego referendum. Wyjątkami od tej reguły były:
Wybory parlamentarne.
Przedterminowe wybory parlamentarne zarządza Prezydent Rzeczypospolitej Polskiej w przypadku:
W dwóch ostatnich przypadkach, Prezydent nie może zdecydować o skróceniu kadencji parlamentu podczas stanu nadzwyczajnego
Wybory prezydenckie.
Przedterminowe wybory prezydenckie zarządza Marszałek Sejmu w przypadku opróżnienia urzędu prezydenta z powodu:

</doc>
<doc id="361006" url="https://pl.wikipedia.org/wiki?curid=361006" title="HCP 203E">
HCP 203E

ET41 (typ "203E") – normalnotorowa dwuczłonowa lokomotywa elektryczna towarowa produkowana w latach 1977–1983 w zakładach HCP w Poznaniu w liczbie 200 sztuk. Żargonowo nazywana „Jamnikiem”.
Eksploatacja.
Na podstawie konstrukcji lokomotywy EU07 opracowano projekt elektrowozu ET41 przeznaczonego do prowadzenia ciężkich pociągów towarowych. W latach 1977–1983 wyprodukowano dwieście lokomotyw ET41. W 1983 roku w Poznaniu uruchomiono produkcję lokomotyw EU07 przy wykorzystaniu projektu elektrowozu ET41. W 1985 roku uszkodzoną po wypadku w Poznaniu Woli lokomotywę EU07-322 przebudowano na człon B do lokomotywy ET41-184 przechodziła naprawę awaryjną w ZNLE Gliwice po wypadku z dnia 26 stycznia 1984 roku. Naprawę ukończono 1 lutego 1985 roku. Trzy pojedyncze człony ET41 w latach 90. przebudowano w ZNTK na lokomotywy EU07. W 2001 roku po przejęciu maszyn przez PKP Cargo przewoźnik dysponował 162 lokomotywami tego typu. W 2009 roku PKP Cargo dysponowało 160 lokomotywami serii ET41.
Konstrukcja.
Lokomotywa ET41 oparta jest na projekcie elektrowozu EU07 przy wprowadzeniu zmian konstrukcyjnych. Rama i wózki lokomotywy zostały wzmocnione. Elektrowóz jest przystosowany do zabudowy sprzęgu samoczynnego. Oba człony połączono sprzęgiem śrubowym, przewodami pneumatycznymi i przewodami sterowania wielokrotnego oraz umożliwiono przejście pomiędzy sekcjami, z zastosowaniem elastycznych osłon gumowych. Może prowadzić wyjątkowo ciężkie pociągi towarowe o masie do 4000 ton z prędkością 70 km/h (teoretycznie możliwe jest ciągnięcie lokomotywą ET41 pociągu o masie do 5000 ton).
Modernizacje.
Ze względu na przestarzałą konstrukcję lokomotyw, w 2016 roku PKP Cargo zdecydowało się na naprawy główne połączone z modernizacją. Modernizacji ulega część elektryczna, włącznie z instalacją elektryczną, układy pneumatyczne, wózki i silniki trakcyjne. Przebudowie ulega kabina maszynisty, zmniejszając poziom hałasu w kabinie.

</doc>
<doc id="361008" url="https://pl.wikipedia.org/wiki?curid=361008" title="Grabia (województwo łódzkie)">
Grabia (województwo łódzkie)

Grabia – wieś w Polsce położona w województwie łódzkim, w powiecie łaskim, w gminie Sędziejowice.
W latach 1954–1959 wieś należała i była siedzibą władz gromady Grabia, po jej zniesieniu w gromadzie Sędziejowice. W latach 1975–1998 miejscowość administracyjnie należała do województwa sieradzkiego.
Właściciel folwarku w tej wsi, Wincenty Suchecki, był komisarzem obwodu sieradzkiego w okresie powstania listopadowego.

</doc>
<doc id="361009" url="https://pl.wikipedia.org/wiki?curid=361009" title="Kabikiejmy">
Kabikiejmy

Kabikiejmy (dawniej niem. "Ober Kapkeim", Kabikiejmy Górne) – wieś w Polsce położona w województwie warmińsko-mazurskim, w powiecie olsztyńskim, w gminie Dobre Miasto. W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.
Historia.
Wieś pruska lokowana w 1361 r. przez biskupa warmińskiego Jana Stryprocka, na dawnym pruskim polu osadniczym "Cabekayme". Nadanie otrzymali Prusowie, bracia: Sanglando, Bartłomiej, Sangawisse i Krystian. Mieszkańcy zobowiązani zostali do wystawieni jednej służby zbrojnej konno, a na św. Marcina uiszczać czynsz rekognicyjny po korcu pszenicy i żyta, funt wosku i sześć denarów chełmińskich. Wieś należała do parafii w Sętalu. W 1656 r. wieś obejmowała 38 włók, zamieszkana była przez 7 wolnych pruskich i 7 służących. W 1688 r. w Kabikiejmach Górnych było 11 wolnych chełmińskich, trzech komorników i jeden rzemieślnik. Biskup warmiński Michał Stefan Radziejowski nadał wsi 4 włóki, potwierdzone przez biskupa warmińskiego Teodora Andrzeja Potockiego w 1722 r. Z tych włók dwie sprzedano Janowi Hoffmanowi za zgodą biskupa warmińskiego Krzysztofa Jana Szembeka. W 1781 r. do kaplicy przeniesiono ołtarz z kościoła w Jesionowie.
W 1817 r. we wsi było 209 domów z 123 mieszkańcami. W 1846 r. w Kabikiejmach Górnych było 26 domów i 216 mieszkańców (wszyscy katolicy). Według spisu z 1858 r. we wsi było 36 domów zamieszkanych przez 282 osoby (w tym dwóch ewangelików i 326 katolików). W 1871 r. we wsi były już 43 domy i 332 mieszkańców (6 ewangelików i 326 katolików). W 1875 r. wybudowano kaplicę pw św. Rodziny i św. Rocha. W 1905 r. we wsi mieszkało 331 osób (21 ewangelików, 291 katolików). W 1939 w Kabikiejmach Górnych mieszkało 255 osób. 
Po II wojnie światowej wieś zasiedlili przesiedleńcy z Wileńszczyzny i okolic Rzeszowa. W 1950 r. wieś została podłączona do sieci elektrycznej. W 1984 r. w Kabikiejmach było 24 gospodarstw rolnych i mieszkało 139 osób. W 2010 r. we wsi mieszkało 126 osób, w tym 69 kobiet i 57 mężczyzn. W 2014 r. we wsi było 136 osób. We wsi działała szkoła podstawowa. Obecnie dzieci uczęszczają do szkoły w Barcikowie.

</doc>
<doc id="361010" url="https://pl.wikipedia.org/wiki?curid=361010" title="Grabia (rzeka)">
Grabia (rzeka)

Grabia – rzeka w województwie łódzkim, na Nizinie Południowowielkopolskiej i Wzniesieniach Południowomazowieckich, prawy dopływ Widawki.
Słowo „grabia” oznaczało dawniej hrabiego.
Opis ogólny.
Długość 77 km, powierzchnia dorzecza 813 km². Wypływa jako Grabówka na północny wschód od wsi Grabica, uchodzi powyżej Rogóźna na polach wsi Grabno. Maksymalna rozpiętość wahań stanów wody w dolnym biegu – 2,5 m. Główne miasto leżące nad Grabią to Łask.
Płynąc Grabią od Marzenina do ujścia rzeki można z wody obserwować, najczęściej już tylko pozostałości, dawnych zdobyczy techniki przemysłowej. Na uwagą zasługują młyny we wsiach Brzeski i Kozuby. Pierwszy, najstarszy z zachowanych na Grabi, zwany „Krzywda”, od lat nieczynny, wtopił się w okoliczną przyrodę. Do ciekawych młynów należy także młyn we wsi Talar. 
Grabia przepływa przez małe wsie: Rokitnica, Ldzań, Barycz, Brzeski, Grabno, Grabica, Kozuby, Kuźnica.
Dolinę rzeki w dwóch miejscach przecina droga ekspresowa S8.
Fauna.
Fauna rzeki odznacza się niezwykłym bogactwem. Badania zoologiczne rozpoczęte od 1928 roku przez prof. L.K.Pawłowskiego i kontynuowane przez niego i innych naukowców i studentów po II wojnie światowej wykazały występowanie 800 gatunków, w tym 80 odkrytych po raz pierwszy w Polsce i 2 nowych dla nauki. Dzięki tym badaniom rzeka Grabia jest pod względem zoologicznym najlepiej poznaną rzeką w Polsce
Najliczniejszą grupą zwierząt w dorzeczu Grabi są wrotki należące do 270 gatunków. Spośród nich 52 odkryto po raz pierwszy w Polsce, a 8 to gatunki niespotykane w Europie. Żyje tu 14 gatunków pijawek, faunę mięczaków reprezentuje 50 gatunków, a widłonogów – 33 w tym jeden odkryty po raz pierwszy w Polsce. Z owadów związanych ze środowiskiem wodnym występują tu 33 gatunki jętek, 9 gatunków widelnic i 50 gatunków pluskwiaków różnoskrzydłych. Spośród wymienionych zwierząt po raz pierwszy w Polsce odkryto 3 gatunki jętek i 2 gatunki widelnic. Odkryto tu nowego dla nauki owada z rzędu widelnic "Isoperla pawlowskii." Oprócz wymienionych grup owadów bytuje tu 65 gatunków chruścików
, 38 gatunków chrząszczy, 32 gatunki muchówek i 24 gatunki ważek. Listę zwierząt bezkręgowych uzupełniają : 5 gatunków gąbek słodkowodnych, 2 gatunki wirków, 5 gatunków brzuchorzęsek, 8 gatunków skąposzczetów, 27 gatunków wioślarek, 3 gatunki pancerzowców, 11 gatunków wodopójek i jeden mszywioła [3]. 
W wodach biegu rzeki bytują chronione, rzadkie i zagrożone gatunki bezkręgowców. Trzy taksony objęte są ochroną na podstawie załącznika II dyrektywy diedliskowej: małż skójka gruboskorupowa ("Unio crassus") oraz ważki zalotka większa ("Leucorrhinia pectoralis") i trzepla zielona ("Ophiogomphus cecilia"). Odnotowano tu także chronione i umieszczone w Polskiej czerwonej księdze zwierząt: pijawkę lekarską ("Hirudo medicinalis"). Ryby zasiedlające wody Grabi reprezentowane są m.in. przez kozę złotawą, minoga ukraińskiego i piskorza ("Misgurnus fossilis") – gatunki objęte ochroną ścisłą, umieszczone w załączniku II dyrektywy siedliskowej i Polskiej czerwonej księdze zwierząt. W Dolinie Grabi i przylegających do niej lasach gniazdują liczne chronione gatunki ptaków, objęte załącznikiem I dyrektywy ptasiej, wśród nich związany z samym korytem rzeki zimorodek ("Alcedo atthis") oraz większość dzięciołów występujących w Polsce. Obszar ten jest również żerowiskiem dla ptaków gniazdujących na pobliskich terenach. Gady reprezentują : jaszczurka zwinka i żyworodna, padalec, żółw błotny (informacje z 1941 r)[3], Spośród ssaków występują tu m.in. bobry ("Castor fiber"), wydry ("Lutra lutra"); nad powierzchnią wody obserwowano również żerujące nietoperze: nocka rudego ("Myotis daubentonii"). Gniazduje tu co najmniej 28 gatunków ptaków wodno-błotnych, w tym: bąk, cyraneczka, cyranka, płaskonos, błotniak łąkowy (3 pary), żuraw (2 pary), wodnik, kropiatka, derkacz (15 samców), śmieszka, brodziec piskliwy, rycyk i kszyk. Na starorzeczach i stawach występują także: perkozek, perkoz dwuczuby, perkoz rdzawoszyi i rybitwa czarna. A jeszcze na początku lat dziewięćdziesiątych obserwowano koło Górek Grabieńskich cietrzewie. Trzy najciekawsze miejsca to: okolice Górek Grabieńskich, odcinek Bilew-Pruszków i okolice Łasku – Baryczy. Na wiosennych rozlewiskach zatrzymują się stada kaczek, czajek, brodźców, bekasy i rycyki. Czasami spotyka się niewielkie tokowiska batalionów.
Ochrona przyrody.
Dolina Grabi i jej dopływy objęte są licznymi formami ochrony przyrody:

</doc>
<doc id="361011" url="https://pl.wikipedia.org/wiki?curid=361011" title="Kabikiejmy Dolne">
Kabikiejmy Dolne

Kabikiejmy Dolne (dawniej niem. "Unter Kapkeim") – wieś w Polsce położona w województwie warmińsko-mazurskim, w powiecie olsztyńskim, w gminie Dobre Miasto. Miejscowość leży w pobliżu drogi krajowej nr 51. W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.
Historia.
Wieś pruska, lokowana w 1280 r., kiedy to biskup warmiński Henryk Fleming zapisał kilku Prusom (Gaudino, jego bracia: Poburz, Cantune, Cawald i Argaldinus oraz ich stryj Scanthito) część staropruskiego pola osadniczego o nazwie "Cabicaym", z obowiązkiem jednej, konnej służby zbrojnej oraz przekazania od każdego pługa miary pszenicy i żyta, a od każdej włoki – miary pszenicy. Ponadto zobowiązani byli dostarczyć raz w roku funt wosku o ciężarze 2 grzywien. Otrzymali ono ziemię nazywaną "Spal", którą posiadał już wcześniej ojciec Gaudina i jego bracia.
W roku 1621 biskup warmiński Szymon Rudnicki zamienił z prawa pruskiego na prawo magdeburskie. W 1656 roku wieś miała 40 włók, zamieszkana była przez 10 wolnych i 10 służących. W 1688 było 9 wolnych, czterech dniówkarzy i jedna samotna kobieta. W 1817 roku we wsi było 21 domów oraz 114 mieszkańców. W 1946 r. we wsi było 26 domów z 173 mieszkańcami (w tym 172 katolików i 1 ewangelik). W 1858 roku w spisie odnotowano 25 domów i 195 mieszkańców (wszyscy katolicy). W 1871 r. w Kabikiejmach Dolnych było 28 domów, zamieszkanych przez 236 osób (13 ewangelików i 223 katolików).
W 1925 r. we wsi były 34 domy i 260 mieszkańców (wszyscy katolicy). W roku 1939 Kabikiejmy Dolne były zamieszkane przez 237 osób. Po zakończeniu II wojny światowej wieś zasiedlili autochtoni i przybysze z Wileńszczyzny. Po 1945 roku uruchomiono czteroklasową szkołę – po jej likwidacji dzieci zaczęły uczęszczać do placówki w Barcikowie. W 1968 roku miejscowość zelektryfikowano. W 1978 r. funkcjonowało 25 gospodarstw rolnych i mieszkało 195 osób. W 1984 r. w Kabikiejmach Dolnych były 23 gospodarstwa i 158 mieszkańców. W tym czasie w szkole uczyły się dzieci w klasach I-IV.
W 2010 r. w miejscowości było 158 osób, w tym 84 kobiety i 74 mężczyzn.
Zabytki.
Dwie przydrożne kapliczki.

</doc>
<doc id="361012" url="https://pl.wikipedia.org/wiki?curid=361012" title="Bobby Holík">
Bobby Holík

Bobby Holík, właśc. Robert Holík (ur. 1 stycznia 1971 w Igławie) – czeski hokeista zawodowy.
Od 1990 roku występował w lidze NHL na pozycji centra. Wybrany z numerem 10 w pierwszej rundzie draftu NHL w 1989 roku przez Hartford Whalers. Grał w drużynach: Hartford Whalers, New Jersey Devils, New York Rangers i Atlanta Thrashers.
Jego ojciec Jaroslav i stryj Jiří również byli hokeistami czechosłowackimi, mistrzami świata i medalistami olimpijskimi.

</doc>
<doc id="361013" url="https://pl.wikipedia.org/wiki?curid=361013" title="Kabiny">
Kabiny

Kabiny (niem. "Kabienen") – wieś w Polsce położona w województwie warmińsko-mazurskim, w powiecie olsztyńskim, w gminie Kolno. W latach 1975–1998 miejscowość administracyjnie należała do województwa olsztyńskiego.
Wcześniej wieś znajdowała się na terenie powiatu reszelskiego, później powiatu biskupieckiego. Przez wieś przebiega droga 596, Biskupiec – Reszel, a także szlak rowerowy Kolno – Bęsia – Samławki – Kolno (długość 25,5 km, trasa pofalowana, nieoznakowana) wiodący głównie polami oraz niewielkimi kompleksami leśnymi. Zabudowa wsi ma charakter widlicy. Nazwa wsi pochodzi od z języka pruskiego, od nazwiska mieszkańca (Kabe), zapewne właściciela lub zasadźcy przy kolejnym zasiedlaniu zniszczonej po wojnach wsi.
Historia.
Dawniej w dokumentach wieś zapisywana pod nazwami: "Drutlauken, Trutelauken, Rynow, Cabyn, Cabinen, Käbinnen, Kabienen". Polska nazwa Kabiny pojawia się w dokumentach po raz pierwszy w 1820 r.
Wieś została założona 2 maja 1346 roku, jako służebna wieś pruska (właściciele wsi zobowiązani byli jednej służby zbrojnej), przez wójta warmińskiego Henryka Lutra. Wówczas w "Drutlauken" (za Sł. geogr.) 5 włók otrzymał Tungen z prawem połowu ryb małymi narzędziami w jeziorach Atirs (nie istnieje) i Banse. W roku 1375 wystawiony został przywilej na budowę młyna wodnego.
Druga lokacja wsi akt z 8 maja 1359 r. wydany był przez biskupa warmińskiego Jana Stryprocka. Nadanie na 77 włók otrzymali Prusowie: Herman, Janusz, Mikołaj, Henryk i Tideman na staropruskim polu osadniczym, zwanym Trutelauken (lauks Trute lub Drut, jak wynika z pierwszej lokacji). Początkowo wieś nosiła nazwę Rynow, a dopiero później Cabyn. Była to pruska wieś służebna, a jej posiadacze byli zobowiązani do pełnienia służby zbrojnej.
Na przełomie XV/XVI wieku prawo pruskie zostało zamienione na prawo chełmińskie. W czasie wojny polsko krzyżackiej 1519–1521 wieś została zniszczona a odłogiem leżały aż 43 włóki. Zniszczenia okolicy były duże, bowiem w 1533 r. udało się osadzić chłopów na zaledwie czterech włókach. Biskup warmiński Marcin Kromer w 1583 r. przyznał tu Wociechowi Mazankowi prawo postawienia karczmy (czyn ustalono na 4 grzywny i dwie kury rocznie), a młyn wodny przekazał Zachariaszowi Wartenburskiemu (łącznie z 1,25 morgi ziemi z czynszem 8 grzywien i jednej świni rocznie). W roku 1586 wieś była już w pełni zagospodarowana. Do kasy biskupiej wpływało: 71 grzywien z 71 włók czynszowych, 8 grzywien z młyna, 2 grzywny za dwie włóki młynarza i 4 grzywny z karczmy.
Na wystawienie drugiej karczmy we wsi dla sołtysa Jerzego Dukata przywilej 25 października 1614 r. wydał biskup warmiński Szymon Rudnicki. Czyn sz od karczmy ustalono w wysokości czterech grzywien rocznie. W czasie II wojny północnej we wsi zniszczona została jedna karczma. Biskup warmiński Andrzej Chryzostom Załuski przywilej na postawienie nowej karczmy w Kabinach wydał dla Andrzeja Gąsiorowskiego, właściciela Łężan.
W roku 1783 we wsi było 71 domów. W roku 1820 w Kabinach mieszkało 438 osób. W 1848 r. we wsi odnotowano 626 mieszkańców,
W 1935 r. we wsi była szkoła, zatrudniająca dwóch nauczycieli. Do szkoły uczęszczało 122 uczniów. W 1939 w Kabinach było 765 mieszkańców.

</doc>
<doc id="361014" url="https://pl.wikipedia.org/wiki?curid=361014" title="Kaborno">
Kaborno

Kaborno – wieś w Polsce położona w województwie warmińsko-mazurskim, w powiecie olsztyńskim, w gminie Purda. W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia. 
Historia.
W 1359 r. kapituła warmińska wystawiła przywilej lokacyjny Prusom, czterem braciom zwanumi "Katyothen", na prawie chełmińskim wielki obszar lasu zwany "Absmedie" (w tłumaczeniu z pruskiego - las osikowy), liczący 130 łanów (około 2183 ha). Długi okres wolnizny - 18 lat - wskazuje, że osadnictwo zaczynało się "na surowym korzeniu" i wymagało uprzedniego karczunku puszczy. W przywileju lokacyjnym wyznaczono obowiązek lenny w postaci wystawiania 4 służb konnych w zbroi. Bracia mieli prawo połowu ryb w Jeziorze Linowskim i budowy młyna (wybudowany na południowo-wschodnim brzegu Jeziora Linowskiego, na początku XIX w. młyn przestał funkcjonować). Najstarszy z braci o imieniu Nadraw otrzymał pas rycerski. Na tym terenie bracia założyli kilka wsi szlacheckich – Trękus, Trękusek, Kaborno i Wyrandy.
Roku 1656 wieś obejmowała 30 włók, zamieszkana była przez 10 wolnych z obowiązkiem jednej służby zbrojnej. W tym czasie zobowiązani byli do czynszu w wysokości 7,5 łaszta pszenicy i tyle samo żyta, 1 funt wosku i 1 fenig chełmiński. Po rozbiorze Polski rząd pruski zabrał tę wieś i wydał na własność prywatną.
Przy wsi Trękusek, ok. 3 km, na drodze do Szczytna, przez wiele lat funkcjonowała karczma. Po raz pierwszy w dokumentach wymieniana jest w 1680 r. Później była tu leśniczówka, spalona po II wojnie światowej (obecnie leśniczówka Mazuchy mieści się w Kabornie).
W XIX w. Kalborno zapisywane było także pod nazwą Kaborno (wieś w powiecie olsztyńskim, na polskiej Warmii, od dawna własność kapituły warmińskiej. Jeszcze pod koniec XIX w. pola w Kabornie nosi nazwy: Dworznice, Łazówki, Przecze, Stożyska, Kujawy, Krzyżówki, Marchwiaki, Ogrodawki, Bagnówki, Gazówki.

</doc>
<doc id="361015" url="https://pl.wikipedia.org/wiki?curid=361015" title="Kacperków">
Kacperków

Kacperków – wieś w Polsce położona w województwie mazowieckim, w powiecie przysuskim, w gminie Potworów,przy drodze krajowej nr 48.
W latach 1975–1998 wieś administracyjnie należała do województwa radomskiego.
Wierni kościoła rzymskokatolickiego należą do parafii św. Doroty w Potworowie.

</doc>
<doc id="361016" url="https://pl.wikipedia.org/wiki?curid=361016" title="Kacperówka">
Kacperówka

Kacperówka – wieś w Polsce położona w województwie mazowieckim, w powiecie grójeckim, w gminie Błędów.
W latach 1975–1998 miejscowość administracyjnie należała do województwa radomskiego.

</doc>
<doc id="361018" url="https://pl.wikipedia.org/wiki?curid=361018" title="Kacprowice">
Kacprowice

Kacprowice – wieś w Polsce położona w województwie mazowieckim, w powiecie radomskim, w gminie Wolanów.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Anny w Sławnie.

</doc>
<doc id="361019" url="https://pl.wikipedia.org/wiki?curid=361019" title="Kacprowo">
Kacprowo

Kacprowo – wieś w Polsce położona w województwie podlaskim, w powiecie grajewskim, w gminie Grajewo.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Matki Bożej Nieustającej Pomocy w Grajewie.

</doc>
<doc id="361020" url="https://pl.wikipedia.org/wiki?curid=361020" title="Kacprów">
Kacprów

Kacprów – wieś w Polsce położona w województwie łódzkim, w powiecie piotrkowskim, w gminie Wola Krzysztoporska.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361021" url="https://pl.wikipedia.org/wiki?curid=361021" title="Kacprówek">
Kacprówek

Kacprówek – wieś w Polsce położona w województwie mazowieckim, w powiecie garwolińskim, w gminie Łaskarzew.
W latach 1975–1998 miejscowość administracyjnie należała do województwa siedleckiego.

</doc>
<doc id="361022" url="https://pl.wikipedia.org/wiki?curid=361022" title="Kacwin">
Kacwin

Kacwin (słow. "Kacvín", węg. "Szentmindszent", niem. "Katzwinkel" – koci zakątek) – wieś w Polsce położona na Spiszu w województwie małopolskim, w powiecie nowotarskim, w gminie Łapsze Niżne. W latach 1975–1998 miejscowość administracyjnie należała do województwa nowosądeckiego.
Położenie.
Znajduje się na Pogórzu Spiskim w etnograficznym regionie zwanym Zamagurzem. Miejscowość położona jest w dolinie potoku Kacwinianka i na zboczach otaczających je wzniesień: Tylki Hawiarskie (783 m), Kunia Góra (756 m), Serwoniec (787 m), Hajszyna (731 m), Majowa Góra 741 m). Przez granicę ze Słowacją sąsiaduje z Wielką Frankową. Do miejscowości dochodzi szosa z Niedzicy (4 km), przedłużona do miejscowości Wielka Frankowa na Słowacji.
Historia.
Jedna z najstarszych miejscowości Spiszu, wymieniana w dokumentach historycznych już w 1320 tu cytat z zachowanych dokumentów:
"W tym roku Magister Kokosz sprzedał bratu swemu Janowi i jego synowi Michałowi ziemie: Frydman, Niedzicę, Kacwin i Frankową".
W dokumencie jest mowa o Niedzicy i Kacwinie jako wioskach już istniejących, natomiast Frydman i Frankowa są opisane jako miejsca przygotowane pod założenie osiedli. Jeszcze na początku XIV w. Ziemia położona na północny zachód od Magury pokryta była lasami.
Wiadomość o tym czerpiemy z dokumentu odnoszącego się do Rużbach – "W 1303 Henryk, sołtys z Podolinca, zawiera umowę z siostrą swoją Hildegundą i jej mężem Henrykiem w sprawie objęcia sołectwa w Rużbachach i rozciągnięcia kolonizacji na dalsze lasy naprzeciwko Czorsztyna. Sołtys podoliniecki nazywa lasy dziedzictwem swoim".
Nazwa miejscowości Kacwin wywodzi się od niemieckiego Katzwinkel, co oznacza Koci Zakątek. Nieopodal wsi znajduje się wzgórze, które kacwinianie nazywają Koci Zomek, Udokumentowana historia 84-łanowej wsi (dla porównania: Niedzica 60 łanów, Frydman 60 łanów) lokowanej na prawie niemieckim sięga I poł. XIV w. (1320 r.), kiedy to Kokosz Berzewiczy, właściciel obszaru Magury Spiskiej, dokonał sprzedaży wsi swemu bratu Janowi. Wieś dzieliła koleje losu Polskiego Spisza, znajdują­cego się w rękach możnych rodów węgierskich – Berzewiczych, Horwathów i Salamonów. Jednak po I wojnie światowej Kacwin pozostaje w granicach państwa polskiego. Natomiast w latach 1939–1945 wieś zostaje włączona do Słowacji, by na powrót być przywrócona Polsce po zakończeniu działań wojennych.
Kacwin pozostawał przez długi czas własnością panów klucza dunajeckiego, którzy około 1400 r. ufundowali w miejscowości kościół p. w. Wszystkich Świętych. W 1431 r. świątynia została sprofanowana przez husytów, oblegających wówczas spiskie miejscowości. Natomiast w XVII w. wieś, uzależniona od religii wyznawanej przez panów na zamku Dunajec, znalazła się pod wpływem prądów protestanckich. Kościół kacwiński pozostawał w rękach luteranów prawdopodobnie do roku 1666, gdyż właśnie wtedy we wsi pojawił się katolicki kapłan Bartłomiej Rozmus. Zachowane z tego okresu księgi metrykalne (z 1679 r.) podają łacińską nazwę miejscowości: Kacvinensis lub Kaczvinkensis. Ostatni taki zapis pojawia się jeszcze w roku 1919 (wpisu dokonał ks. Pataky).
W II RP w miejscowości stacjonowała placówka Straży Granicznej I linii „Kacwin”.
Kultura.
We wsi jest używana gwara spiska, zaliczana przez polskich językoznawców jako gwara dialektu małopolskiego języka polskiego, przez słowackich zaś jako gwara przejściowa polsko-słowacka.
Region Spiszu posiada wyraźnie wyodrębnioną autentyczną i żywą kulturę lokalną, na którą składa się folklor spiski. Charakterystyka folkloru widoczna jest dodatkowo w kuchni, rękodziele ludowym, a także muzyce, tańcu i oryginalnym stroju spiskim, w odmianie zwanej kacwińską.

</doc>
<doc id="361023" url="https://pl.wikipedia.org/wiki?curid=361023" title="Kaczagórka">
Kaczagórka

Kaczagórka – wieś w Polsce położona w województwie wielkopolskim, w powiecie gostyńskim, w gminie Pogorzela.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Krotoszyn w rejencji poznańskiej. Kaczagórka należała do okręgu borkowskiego tego powiatu i stanowiła część majątku Borzęciczki, którego właścicielem był wówczas Juliusz Radoliński. Według spisu urzędowego z 1837 roku wieś liczyła 177 mieszkańców, którzy zamieszkiwali 26 dymów (domostw).
W latach 1975–1998 miejscowość administracyjnie należała do województwa leszczyńskiego.

</doc>
<doc id="361024" url="https://pl.wikipedia.org/wiki?curid=361024" title="Kaczanowo">
Kaczanowo

Kaczanowo – wieś w Polsce położona w województwie wielkopolskim, w powiecie wrzesińskim, w gminie Września.
Wieś duchowna, własność kustosza kapituły katedralnej poznańskiej, pod koniec XVI wieku leżała w powiecie pyzdrskim województwa kaliskiego.
W latach 1954–1959 wieś należała i była siedzibą władz gromady Kaczanowo, po jej zniesieniu w gromadzie Września-Południe. W latach 1975–1998 miejscowość administracyjnie należała do województwa poznańskiego.
W 1881 w Kaczanowie urodził się Antoni Tabaka – przedsiębiorca i fabrykant mebli, twórca i właściciel Specjalnej Fabryki Krzeseł i Stołów w Swarzędzu.

</doc>
<doc id="361025" url="https://pl.wikipedia.org/wiki?curid=361025" title="Kaczek (wieś)">
Kaczek (wieś)

Kaczek – wieś w Polsce położona w województwie warmińsko-mazurskim, w powiecie nowomiejskim, w gminie Nowe Miasto Lubawskie.
W latach 1975–1998 miejscowość administracyjnie należała do województwa toruńskiego. W 1921 roku stacjonowała tu placówka 13 batalionu celnego.

</doc>
<doc id="361026" url="https://pl.wikipedia.org/wiki?curid=361026" title="Kaczenice">
Kaczenice

Kaczenice – wieś w Polsce położona w województwie lubuskim, w powiecie zielonogórskim, w gminie Nowogród Bobrzański.
W latach 1975–1998 miejscowość administracyjnie należała do województwa zielonogórskiego.

</doc>
<doc id="361027" url="https://pl.wikipedia.org/wiki?curid=361027" title="Kaczewo">
Kaczewo

Kaczewo – wieś w Polsce położona w województwie kujawsko-pomorskim, w powiecie radziejowskim, w gminie Piotrków Kujawski.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) liczyła 65 mieszkańców. Jest 28. co do wielkości miejscowością gminy Piotrków Kujawski. Wieś sołecka – zobacz jednostki pomocnicze gminy Piotrków Kujawski w BIP.
Historia.
Kaczewo jako wieś czynszowa należała do biskupów kujawskich. W wieku XVIII należało Kaczewo do katedry włocławskiej, za czasów pruskich przyłączone do amtu w Jeżycach. Rząd pruski skasował robociznę i zamienił ją na czynsz; prócz tego dał przywilej na pędzenie gorzelni ze zboża własnego i kupnego. 
Grupy wyznaniowe.
W Kaczewie była niegdyś samodzielna parafia. Do nieistniejącej obecnie parafii należały niegdyś wsie: Kaczewo, Wąsewo, Rogalin, Czarnotka, Świątniki, Świsz, Zagorzyce i Złotniki. W czasie reformacji kościół podupadł i w XVI wieku wieś przyłączona została do parafii w Piotrkowie.

</doc>
<doc id="361028" url="https://pl.wikipedia.org/wiki?curid=361028" title="Kaczki Plastowe">
Kaczki Plastowe

Kaczki Plastowe – wieś w Polsce położona w województwie wielkopolskim, w powiecie tureckim, w gminie Przykona.
Wieś położona jest w południowo-zachodniej części gminy Przykona.
Historia.
Pierwsza pisana wzmianka o wsi Kaczki Plastowe pochodzi, widniejąca w księgach grodzkich i ziemskich Poznania i Konina, pochodzi z 1494 roku.
Pierwsze zapisy XVI-wieczne ujawniają, że właścicielami Kaczek Plastowych byli Kaczkowscy i stąd zapewne pochodzi pierwszy człon nazwy tej miejscowości. Właścicielami tych terenów byli do połowy XVII wieku. Drugi człon nazwy pochodzi zapewne od plastra miodu, choć niewykluczone, że nazwa wzięła się od plastra leczniczego (opatrunkowego).
W 1650 roku właścicielami tej wsi zostali Czyżewscy. W kaliskiej księdze grodzkiej i miejskiej widnie zapis z tego roku mówiący, że bracia Andrzej i Franciszek Czyżewscy, całe części wsi Kaczki Plastowe i Rogowo, Hieronimowi i Wawrzyńcowi Czyżewskim braciom swoim rodzonym za jeden tysiąc złotych sprzedali. Nazwisko Czyżewscy widnieje jeszcze w zapisach XVII-wiecznych.
W 1729 roku wieś przeszła w posiadanie Elżbiety Rozdrażewskiej. Po niej wieś odziedziczyli jej synowie Józef i Bartłomiej.
W latach 1975–1998 miejscowość administracyjnie należała do województwa konińskiego.
W 2003 roku władze gminy Przykona zwróciły się do Ministerstwa Spraw Wewnętrznych i Administracji o zmianę nazwy wsi "Kaczki Plastowe" na powszechnie używaną "Kaczki Plastrowe". Powołując się na negatywną opinię Komisji Ustalania Nazw Miejscowości i Obiektów Fizjograficznych, MSWiA oddaliło ten wniosek. W uzasadnieniu podano, że zdaniem Komisji przymiotniki "plastowe" i "plastrowe" oznaczają to samo i są tworzone od wyrazu "plaster" (ten pierwszy jest starą jego formą).

</doc>
<doc id="361029" url="https://pl.wikipedia.org/wiki?curid=361029" title="Kaczki Średnie">
Kaczki Średnie

Kaczki Średnie – wieś w Polsce położona w województwie wielkopolskim, w powiecie tureckim, w gminie Turek.
Historia.
Jak podaje "Słownik geograficzny Królestwa Polskiego i innych krajów słowiańskich" z 1882, „Kaczki Średnie to wieś i folwark powiatu tureckiego, gminy Kowale Pańskie, parafii Turek. Odległe od Turku pięć i pół wiorsty.”
Wieś Kaczki wraz z kolonią Kaczki Mostowe liczyły wówczas 15 domów, które zamieszkiwało 214 osób, zaś tutejszy folwark 3 domy i 52 mieszkańców.
W 1827 było tu 12 domów, zamieszkiwanych przez 90 mieszkańców.
W latach 1954–1959 wieś należała i była siedzibą władz gromady Kaczki Średnie, po jej zniesieniu w gromadzie Kowale Pańskie. W latach 1975–1998 miejscowość administracyjnie należała do województwa konińskiego.
Kościół i parafia.
W miejscowości znajduje się kościół parafialny Parafii Najświętszej Marii Panny Królowej Polski w Kaczkach Średnich pw. Najświętszej Marii Panny Królowej Polski.
Zespół Szkół Rolniczych – Centrum Kształcenia Praktycznego.
W miejscowości funkcjonuje Zespół Szkół Rolniczych – Centrum Kształcenia Praktycznego. Szkoła powstała 11 lutego 1958. Jej organizatorem i pierwszym dyrektorem był mgr inż. Stanisław Żuchowicz (funkcję dyrektora piastował do 1992), a ówczesną kadrę pedagogiczną stanowiło dwoje nauczycieli.
Następnymi dyrektorami szkół byli :
Zespół Szkół Rolniczych w Kaczkach Średnich w 2000 otrzymał nagrodę Ministra Edukacji Narodowej, gdyż w rankingu miesięcznika „Perspektywy” uznany został najlepszą szkołą średnią w Polsce w kategorii miejscowości do 5000 mieszkańców (zajął X miejsce wśród wszystkich szkół średnich Wielkopolski).

</doc>
<doc id="361030" url="https://pl.wikipedia.org/wiki?curid=361030" title="Kaczkowice">
Kaczkowice

Kaczkowice – wieś w Polsce położona w województwie świętokrzyskim, w powiecie kazimierskim, w gminie Bejsce.
W latach 1975–1998 miejscowość administracyjnie należała do województwa kieleckiego.
Historia.
W wieku XIX wieś opisano jako: Kaczkowice, wieś i folwark powiat pińczowski, gmina Dobiesławice, parafia Gorzków, w położeniu górzystem.
W 1827 r. było tu 20 domów i 151 mieszkańców
Folwark Kaczkowice rozległość wynosi mórg 317, grunta orne i ogrody mórg 247, łąk mórg 22, lasu mórg 37, nieużytki i place mórg 11. Budynków drewnianych 8. 
Folwark ten w r. 1874 oddzielony został od dóbr Dobiesławice.

</doc>
<doc id="361031" url="https://pl.wikipedia.org/wiki?curid=361031" title="Kaczkowizna">
Kaczkowizna

Kaczkowizna – wieś w Polsce położona w województwie łódzkim, w powiecie kutnowskim, w gminie Żychlin.
W latach 1975–1998 miejscowość administracyjnie należała do województwa płockiego.

</doc>
<doc id="361032" url="https://pl.wikipedia.org/wiki?curid=361032" title="Kaczków">
Kaczków

Kaczków – wieś w Polsce położona w województwie mazowieckim, w powiecie żyrardowskim, w gminie Mszczonów.
W latach 1975–1998 miejscowość administracyjnie należała do województwa skierniewickiego.

</doc>
<doc id="361033" url="https://pl.wikipedia.org/wiki?curid=361033" title="Kaczkówko">
Kaczkówko

Kaczkówko – osada w Polsce położona w województwie kujawsko-pomorskim, w powiecie żnińskim, w gminie Żnin.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 138 mieszkańców. Jest 33. co do wielkości miejscowością gminy Żnin. Według monografii z 1848 roku „Opisanie historyczno-statystyczne Wielkiego Księztwa Poznańskiego” autorstwa Ludwika Platera, Kaczkowko w 1848 roku liczyło 65 mieszkańców, a w wiosce znajdowało się 5 domostw.
Zabytki.
Według rejestru zabytków NID na listę zabytków wpisany jest zespół dworski z przełomu XIX/XX w., nr rej.: A/1429 z 15.06.1985:

</doc>
<doc id="361034" url="https://pl.wikipedia.org/wiki?curid=361034" title="Kaczorowy">
Kaczorowy

Kaczorowy – wieś w Polsce położone w województwie mazowieckim, w powiecie płońskim, w gminie Raciąż. Obok miejscowości przepływa rzeczka Rokitnica, dopływ Raciążnicy.
W latach 1954–1968 wieś należała i była siedzibą władz gromady Kaczorowy, po jej zniesieniu w gromadzie Kaczorowy. W latach 1975–1998 miejscowość administracyjnie należała do województwa ciechanowskiego.
 
Wierni Kościoła rzymskokatolickiego należą do parafii św. Małgorzaty w Gralewie.

</doc>
<doc id="361035" url="https://pl.wikipedia.org/wiki?curid=361035" title="Kaczowice (województwo małopolskie)">
Kaczowice (województwo małopolskie)

Kaczowice – wieś w Polsce położona w województwie małopolskim, w powiecie proszowickim, w gminie Radziemice.
Wieś biskupstwa krakowskiego w powiecie proszowickim w województwie krakowskim w końcu XVI wieku. W latach 1975–1998 miejscowość administracyjnie należała do województwa krakowskiego.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.

</doc>
<doc id="361036" url="https://pl.wikipedia.org/wiki?curid=361036" title="Kaczórki">
Kaczórki

Kaczórki – wieś w Polsce, położona w województwie lubelskim, w powiecie zamojskim, na północnym skraju gminy Krasnobród.
Wieś posiada powierzchnię 248.8 ha, około 200 mieszkańców, znajduje się w obrębie Roztocza, nad rzeką Wieprz i strugą Jacynką.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Krasnobród.
Historia.
W wieku XIX Kaczorka albo też Kaczorki obecnie Kaczórki – miejscowość powstała pod koniec XVIII lub na pocz. XIX wieku w dobrach krasnobrodzkich. Jej założycielem był Antoni Fortunat Tarnowski. Spis z 1827 roku notował wieś w powiecie zamojskim i parafii Suchowola. Liczyła wtedy 20 domów i 159 mieszkańców. Jej mieszkańcy zajmowali się wyrobem smoły z drewna. W 1840 roku Kaczórki należały do unickiej parafii w Suchowoli.
W I połowie XIX wieku istniała tu karczma, która w 1845 roku uzyskała patent na dalszy handel alkoholem. Wówczas wieś była w gminie Krasnobród, w posiadaniu Jana Amora Tarnowskiego. Pod koniec XIX wieku istniała tu karczma kryta gontem, a wieś liczyła wówczas 16 domów i ok. 400 mieszkańców, w tym 116 katolików, oraz 252 morgi ziemi. W 1880 roku Kazimierz Fudakowski wybudował we wsi tartak napędzany maszyną parową o mocy 16 KM i zatrudniał 8 pracowników. Przy tartaku została utworzona gontarnia o produkcji rocznej wynoszącej 600 tys. sztuk w 1885 roku i zatrudniającej 9 pracowników. Wartość produkcji wynosiła 3500 rubli. Przy tartaku produkowano obok gontów także patyczki do zapałek. Według spisu z 1921 roku Kaczórki liczyły 41 domów i 258 mieszkańców, w tym jednego Ukraińca. Była tu także leśniczówka należąca do dóbr Podzamek.
W latach 1982–1982 wybudowano we wsi drewnianą kaplicę pw. Św. App. Piotra i Pawła. W 1962 r. oddano do użytku budynek szkoły podstawowej. 30 września 2001 r. patronem szkoły została Armia Krajowa.
Około 1 km na południe od wsi znajduje się rezerwat przyrody Debry.

</doc>
<doc id="361037" url="https://pl.wikipedia.org/wiki?curid=361037" title="Kaczynek">
Kaczynek

Kaczynek – wieś w Polsce położona w województwie podlaskim, w powiecie zambrowskim, w gminie Szumowo.
Wierni kościoła rzymskokatolickiego należą do parafii Najświętszej Maryi Panny Częstochowskiej w Szumowie.
Historia.
W latach 1921 – 1939 ówczesna osada leżała w województwie białostockim, w powiecie łomżyńskim, w gminie Szumowo.
Według Powszechnego Spisu Ludności z 1921 roku wieś zamieszkiwało 117 osób, 115 było wyznania rzymskokatolickiego, 2 prawosławnego. Jednocześnie 115 mieszkańców zadeklarowało polską przynależność narodową, a 2 rosyjską. Było tu 21 budynków mieszkalnych. Miejscowość należała do parafii rzymskokatolickiej w Szumowie. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Szumowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy. 
W latach 1975–1998 miejscowość administracyjnie należała do województwa łomżyńskiego.

</doc>
<doc id="361038" url="https://pl.wikipedia.org/wiki?curid=361038" title="Kaczyn-Herbasy">
Kaczyn-Herbasy

Kaczyn-Herbasy – wieś w Polsce położona w województwie podlaskim, w powiecie wysokomazowieckim, w gminie Czyżew.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Dąbrowie Wielkiej.
Historia.
W roku 1921 naliczono tu 26 budynków z przeznaczeniem mieszkalnym oraz 182 mieszkańców (92 mężczyzn i 90 kobiet). Narodowość polską zgłosiło 180 osób, a 2 "inną".
Majątek szlachecki.
Kaczyn-Herbasy i Stary Kaczyn stanowiły niegdyś własność rodu Kaczyńskich herbu Pomian. Z okolicy wywodzili się m.in. przodkowie Rajmunda Kaczyńskiego (ojca prezydenta Polski Lecha Kaczyńskiego i byłego premiera Jarosława Kaczyńskiego).
Szkoła.
W latach 1922–1925 – szkoły nie było. W roku 1925 szkoła prywatna, 1930 – brak szkoły.
Nauczyciele: 1941 – Krassowski Franciszek.

</doc>
<doc id="361039" url="https://pl.wikipedia.org/wiki?curid=361039" title="Kaczynos">
Kaczynos

Kaczynos (niem. "Katznase") – osada w Polsce położona w województwie pomorskim, w powiecie malborskim, w gminie Stare Pole na obszarze Żuław Elbląskich.
Wieś królewska położona była w II połowie XVI wieku w województwie malborskim. 
W 1706 wzniesiono tutaj szachulcowy kościół pw. bł. Doroty, po wojnie wykorzystywany jako magazyn i obora dla owiec, w latach 1981-86 przeniesiony do Elbląga.
Nadanie praw wiejskich (lokacja) Kaczynosowi (wówczas "Kacznose", "Caczinnase") miało miejsce w 1367 roku przez wielkiego mistrza Winricha von Kniprode dla Hansa Arnolda.
W latach 1975–1998 miejscowość administracyjnie należała do województwa elbląskiego.
Inne miejscowości o nazwie Kaczynos: Kaczynos-Kolonia

</doc>
<doc id="361040" url="https://pl.wikipedia.org/wiki?curid=361040" title="Kaczynos-Kolonia">
Kaczynos-Kolonia

Kaczynos-Kolonia – osada w Polsce położona w województwie pomorskim, w powiecie malborskim, w gminie Stare Pole na obszarze Żuław Elbląskich.
W latach 1975–1998 miejscowość administracyjnie należała do województwa elbląskiego.

</doc>
<doc id="361041" url="https://pl.wikipedia.org/wiki?curid=361041" title="Kadaryszki">
Kadaryszki

Kadaryszki – wieś w Polsce położona w województwie podlaskim, w powiecie suwalskim, w gminie Rutka-Tartak.
Do 1954 roku miejscowość była siedzibą gminy Kadaryszki. W latach 1975–1998 miejscowość administracyjnie należała do województwa suwalskiego.
18 maja 2010 roku nad wsią przeszła trąba powietrzna, uszkadzając budynki i infrastrukturę.

</doc>
<doc id="361042" url="https://pl.wikipedia.org/wiki?curid=361042" title="Kadcza">
Kadcza

Kadcza – wieś w Polsce, położona w województwie małopolskim, w powiecie nowosądeckim, w gminie Łącko.
W latach 1975–1998 wieś administracyjnie należała do województwa nowosądeckiego.
Wieś duchowna, własność klasztoru klarysek w Starym Sączu, położona była w drugiej połowie XVI wieku w powiecie sądeckim województwa krakowskiego. 
Wieś położona jest nad Dunajcem, na pograniczu Beskidu Sądeckiego i Beskidu Wyspowego. W dolnej części wsi do Dunajca wpływa Potok Kadecki, mający źródła pod Szczereżem.
Istnieje kilka wersji dotyczących samej nazwy wsi "Kadcza". Jedna z nich mówi, że w tej okolicy było wiele stawów zasilanych wodami Potoku Kadeckiego. Było to więc dogodne miejsce lęgowe dla dzikich kaczek i innego ptactwa wodnego. Prawdopodobnie nazwa tej okolicy "Kaczcza" przeszła na późniejszą osadę.
Kadcza jako osada wchodziła w skład książęcego klucza majątkowego. W roku 1257, kiedy Kinga została panią Ziemi Sądeckiej, Kadcza i okolice stały się jej własnością, którą przekazała w 1282 r. wybudowanemu przez siebie Klasztorowi klarysek w Starym Sączu. Od tego czasu Kadcza była wsią klasztorną.
W latach 80. XVIII wieku na gruntach wsi powstała w ramach kolonizacji józefińskiej niemiecka osada "Kadschau", która przetrwała do I wojny światowej.
Obecnie Kadcza liczy 979 mieszkańców, ma własną Ochotniczą Straż Pożarną, 3 sklepy, przeważają małe gospodarstwa rolnicze; rozwija się jednorodzinne budownictwo. W latach 80. XX wieku wybudowano w przysiółku Tłuczki kapliczkę, w której odbywają się okolicznościowe nabożeństwa.
Ochotnicza Straż Pożarna 
Ochotnicza Straż Pożarna w Kadczy założono w 1946, jednostka od 2002 roku znajduje się w krajowym systemem Ratowniczo-gaśniczym. Posiada na wyposażeniu dwa samochody bojowe Nissan NP300 SLRr i Steyr 12S21 GBARt.
Demografia.
Ludność według spisów powszechnych, w 2009 według PESEL.

</doc>
<doc id="361043" url="https://pl.wikipedia.org/wiki?curid=361043" title="Kadłubia">
Kadłubia

Kadłubia (niem. "Goldbach") – wieś w Polsce położona w województwie lubuskim, w powiecie żarskim, w gminie Żary.
Historia.
W latach 1945-54 pełniła rolę siedziby gminy Kadłubia. 
W latach 1975–1998 miejscowość administracyjnie należała do województwa zielonogórskiego.

</doc>
<doc id="361044" url="https://pl.wikipedia.org/wiki?curid=361044" title="Kadłubowo">
Kadłubowo

Kadłubowo – wieś w Polsce położona w województwie mazowieckim, w powiecie płońskim, w gminie Dzierzążnia.
Wieś szlachecka położona była w drugiej połowie XVI wieku w ziemi wyszogrodzkiej. W latach 1975–1998 miejscowość administracyjnie należała do województwa ciechanowskiego.

</doc>
<doc id="361045" url="https://pl.wikipedia.org/wiki?curid=361045" title="Kadłubska Wola">
Kadłubska Wola

Kadłubska Wola – wieś w Polsce położona w województwie mazowieckim, w powiecie białobrzeskim, w gminie Radzanów.
Prywatna wieś szlachecka "Wola Kadłubska", położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii Narodzenia Najświętszej Maryi Panny w Starej Błotnicy. 

</doc>
<doc id="361046" url="https://pl.wikipedia.org/wiki?curid=361046" title="Kadłub Turawski">
Kadłub Turawski

Kadłub Turawski (dodatkowa nazwa w j. niem. Kadlub Turawa) – wieś położona w województwie opolskim, w powiecie opolskim, w gminie Turawa.
W okresie hitlerowskiego reżimu w latach 1936-1945 miejscowość nosiła nazwę "Fichten".
Komunikacja.
Przez wieś przebiega droga wojewódzka nr 463.

</doc>
<doc id="361048" url="https://pl.wikipedia.org/wiki?curid=361048" title="Kadłub Wolny">
Kadłub Wolny

Kadłub Wolny (dodatkowa nazwa w j. ) – wieś w Polsce, położona w województwie opolskim, w powiecie oleskim, w gminie Zębowice.
W latach 1954–1959 wieś należała i była siedzibą władz gromady Kadłub Wolny, po jej zniesieniu w gromadzie Zębowice. W latach 1975–1998 wieś należała administracyjnie do województwa opolskiego.
W 1936 roku hitlerowska administracja III Rzeszy, chcąc zatrzeć słowiańskie pochodzenie nazwy wsi, przemianowały ją ze zgermanizowanej na nową, całkowicie niemiecką nazwę "Freihöfen". Obecna nazwa obowiązuje od 1946.

</doc>
<doc id="361049" url="https://pl.wikipedia.org/wiki?curid=361049" title="Kady">
Kady

Kady – wieś w Polsce położona w województwie mazowieckim, w powiecie grodziskim, w gminie Grodzisk Mazowiecki.
Wieś szlachecka Kadi położona była w drugiej połowie XVI wieku w powiecie błońskim ziemi warszawskiej województwa mazowieckiego. W latach 1975–1998 miejscowość administracyjnie należała do województwa warszawskiego.
Wieś położona po obu stronach linii WKD bezpośrednio przy południowo-wschodniej granicy miasta Grodzisk Mazowiecki, granicząca także z miastem Milanówek. Przepływa przez nią rzeczka Rokitnica. Aktualnie plan zagospodarowania przestrzennego nie został uchwalony. Miejscowość wyposażana jest sukcesywnie w media - modernizowana jest sieć energetyczna i telefoniczna, budowana jest sieć wodociągowa i gazowa. Najmniej zaawansowana jest budowa sieci kanalizacyjnej, która w większości jest dopiero w planach inwestycji gminnych. Kady mają dobre połączenie WKD z Grodziskiem Mazowieckim i z Warszawą, a także dogodny dojazd do szosy Warszawa – Grodzisk Mazowiecki i do trasy katowickiej.

</doc>
<doc id="361050" url="https://pl.wikipedia.org/wiki?curid=361050" title="Kadzewo">
Kadzewo

Kadzewo – osada w Polsce położona w województwie wielkopolskim, w powiecie śremskim, w gminie Śrem. W latach 1975–1998 miejscowość administracyjnie należała do województwa poznańskiego.
Wieś położona 6 km na południe od Śremu przy drodze powiatowej nr 4073 z Nochowa do Dolska przez Mełpin, we wsi znajduje się skrzyżowanie z drogami powiatowymi:
Pierwszy raz w dokumentach w 1367 jako własność rycerska. W 1587 majątek z Bodzyniewem i Marszewem kupił Andrzej Chłapowski. Następnymi właścicielami była rodzina Bilińskich. Od połowy XIX wieku do II wojny światowej wieś pozostała w rękach rodziny Żółtowskich herbu Ogończyk.
Zabytkiem wsi jest zespół pałacowy i folwarczny, w skład których wchodzą: klasycystyczny pałac sprzed 1865, przebudowany w 1976, który stanowi własność prywatną, park krajobrazowy z pomnikowymi okazami drzew, powozownia, stajnie i obory, zespoły są zabytkami chronionymi prawem. Zabytkiem znajdującym się w gminnej ewidencji zabytków jest również figura Matki Boskiej Niepokalanie Poczętej sprzed II wojny światowej.

</doc>
<doc id="361051" url="https://pl.wikipedia.org/wiki?curid=361051" title="Kadziak">
Kadziak

Kadziak – wieś w Polsce położona w województwie wielkopolskim, w powiecie jarocińskim, w gminie Jarocin.
W latach 1975–1998 miejscowość administracyjnie należała do województwa kaliskiego.

</doc>
<doc id="361052" url="https://pl.wikipedia.org/wiki?curid=361052" title="Federalny Sąd Administracyjny (Niemcy)">
Federalny Sąd Administracyjny (Niemcy)

Federalny Sąd Administracyjny (niem. "Bundesverwaltungsgericht", w skrócie "BVerwG") – najwyższa niemiecka instancja sądowa w sprawach publicznoprawnych. Został utworzony w 1953 roku. Jego siedzibą jest Lipsk.

</doc>
<doc id="361053" url="https://pl.wikipedia.org/wiki?curid=361053" title="Kadzice">
Kadzice

Kadzice – wieś w Polsce położona w województwie małopolskim, w powiecie proszowickim, w gminie Proszowice.
Wieś wielkorządców krakowskich w powiecie proszowickim województwa krakowskiego w końcu XVI wieku. W latach 1975–1998 miejscowość administracyjnie należała do województwa krakowskiego.
Wieś należy po części do parafii pw. św. Wojciecha w Kościelcu oraz do parafii pw. Najświętszej Maryi Panny Królowej Polski w Klimontowie.

</doc>
<doc id="361054" url="https://pl.wikipedia.org/wiki?curid=361054" title="Kadzidłowa">
Kadzidłowa

Kadzidłowa – wieś w Polsce położona w województwie łódzkim, w powiecie łęczyckim, w gminie Grabów.
Wieś po raz pierwszy wymieniono w Księgach Ziemskich Łęczyckich w 1406. Należała ona do 3 pokoleń możnej rodziny z Grabowa h. Ogon. Na przełomie XIV i XV wieku do Trojana z Grabowa, który był w latach 1396–1408 podczaszym, a 1409–1419 stolnikiem łęczyckim. Po śmierci Trojana w 1419, po przeprowadzeniu podziału majątku przypadła Dadźbogowi. W jego ręku znajdowała się połowa Grabowa, Biała Góra, Byszew, Goraj, Kadzidłowa, Besiekiery, Lipno i Srebrna. Majątek miał prawdopodobnie wartość 4200 grzywien. W 1421 właściciel procesował się o granice pomiędzy Kadzidłową i Krzewatą. W 1449 przeprowadzony został podział majętności między synami Dadźboga. Starszy Mikołaj otrzymał miasto Grabów oraz wsie Ostrówek, Dębowice, młodszy Jan dostał Goraj, Byszew, Białą Górę i Kadzidłową z młynem.
Kolejnymi właścicielami wsi byli Kadzidłowscy. Piastowali oni różne stanowiska w urzędach w ziemi łęczyckiej i kujawskiej. Jednym z nich był Wojciech Kadzidłowski (1600–1666), pisarz ziemski łęczycki, sekretarz królewski wyznaczony przez Sejm w 1635 do lustracji dóbr królewskich. Został on później regentem kancelarii koronnej w czasach panowania Władysława IV. Ufundował klasztor kamedułów w Bieniszewie na Górze Pięciu Braci Polaków, w lasach koło Kazimierza Biskupiego.
M. R. Witanowski wymieniając wota zrabowane przez Francuzów z kościoła karmelitów w Kłodawie wspomina o jednym, przedstawiającym Zofię Turbowską z Kadzidłowej. Wizerunek miał pochodzić z końca XVII wieku.
W połowie XVIII wieku miała miejsce fala osadnictwa olęderskiego na tych terenach. Miejscem osiedlania jej były zazwyczaj nieużytki, pastwiska i łąki do uprawy, na które nie znajdowano chętnych. Śladem ich pobytu jest kilka cmentarzy ewangelickich, między innymi w pobliskich Osinach, Janowie i Kępinie. W okolice Kadzidłowej osadnicy przybyli po roku 1791. W 1827 – jak podaje Słownik Geograficzny Królestwa Polskiego – w Kadzidłowej było 17 domów oraz 167 mieszkańców. Po ponad pięćdziesięciu latach – 20 domów, w których mieszkało 147 mieszkańców. Ziemi ornej było 628 mórg (ok. 358 ha). Do folwarku Kadzidłowo według Towarzystwa Kredytowego Ziemskiego należały wsie Kadzidłowo, Holendry Borki, Osiny. Należała również do niego dezerta (pustka) Strzelitowo.
W latach osiemdziesiątych XIX w. majątek Kadzidłowa stał się własnością Zuzanny i Karola Koszutskich. Ich córką była Maria Koszutska. W pamięci mieszkańców Kadzidłowej pozostała „panienką z dworu”, która uczyła dzieci czytania i pisania. Na początku XX w. z obszaru majątku wydzielone zostały: Adamów, Brzezinka, Grabinka i Karolewo.
W 1912 mariawici nabyli aktem rejentalnym 12 mórg ziemi (ok. 6,7 ha) z dworem, sadem i stawami. Do kupna przyczynił się Maciej Janiszewski, który kupił od ostatniego właściciela Koszutskiego 2 włóki ziemi, z których część przekazał na rzecz parafii. We dworze urządzono kaplicę, a następnie ochronkę dla dzieci. Do parafii mariawickiej należała w początkowym okresie większość mieszkańców wsi. Mariawici imponowali pracowitością, dyscypliną, dobrą organizacją pracy, działalnością charytatywną i kulturalną. Zrzeszone w kole „Templariuszek" kobiety organizowały wystawy prac rękodzielniczych, wygłaszały w okolicznych wsiach pogadanki o żywieniu i higienie. 
Kościół parafialny Przenajświętszego Sakramentu Starokatolickiego Kościoła Mariawitów wybudowany został w 1928. Obok znajduje się dom parafialny, w którym po II wojnie światowej mieściła się szkoła. Nabożeństwa odprawiane są 17. dnia każdego miesiąca (adoracja ubłagania) oraz w niedziele o 9:00 i we wszystkie święta kościelne.
Miejscowość zamieszkuje też niewielka diaspora Kościoła Katolickiego Mariawitów ("denominacji felicjanowskiej"), którą opiekuje się parafia pw. Przenajświętszego Sakramentu w Zieleniewie. "Mariawici felicjanowscy" z Kadzidłowej odprawiają adorację ubłagania 28. dnia każdego miesiąca.
We wsi jest także rzymskokatolicka kaplica Matki Bożej Częstochowskiej – jednonawowa, z dwiema zakrystiami po bokach, prezbiterium, z murowanym chórem muzycznym. W ołtarzu głównym kopia obrazu Matki Boskiej Częstochowskiej. Po bokach znajdują się obrazy św. Józefa oraz św. Floriana (patrona strażaków). Wybudowana w latach 1986–1988 w miejscu starego kościółka drewnianego z 1932, rozbudowanego w 1937, zniszczonego w czasie II wojny światowej i odbudowanego po 1945. Był to obiekt o konstrukcji zrębowa, jednonawowy, bez wieży (jej funkcję przejęła wieżyczka miedziana). Kaplica została rozebrana w 1986 roku, a w jej miejscu wzniesiono obecną, bezstylową kaplicę murowaną. Obok niej znajduje się dom parafialny.
Co najmniej od 1930/1931 we wsi znajduje się także szkoła podstawowa. Współczesny budynek szkoły został oddany do użytku 1 września 1971.
14 czerwca 1956 do życia powołana została Ochotnicza Straż Pożarna w Kadzidłowej. Budynek remizy strażackiej oddano do użytku w 1958.
W latach 1954–1961 wieś należała i była siedzibą władz gromady Kadzidłowa, po jej zniesieniu w gromadzie Besiekiery. W latach 1975–1998 miejscowość administracyjnie należała do województwa konińskiego.

</doc>
<doc id="361055" url="https://pl.wikipedia.org/wiki?curid=361055" title="Kadzie">
Kadzie

Kadzie (niem. "Eichhorst", dawniej "Kadczie") – wieś w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość administracyjnie należała do województwa olsztyńskiego.
Wieś wzmiankowana w XVIII w., jako folwark szlachecki na 12 włókach. Pierwotna nazwa wsi to "Kadczie". W roku 1782 we wsi odnotowano trzy domy, natomiast w 1858 w 5 gospodarstwach domowych było 68 mieszkańców. W latach 1937–1939 było 75x mieszkańców. W roku 1973 wieś należała do powiatu morąskiego, gmina Małdyty, poczta Połowite.

</doc>
<doc id="361056" url="https://pl.wikipedia.org/wiki?curid=361056" title="Brodiea">
Brodiea

Brodiea ("Brodiaea" Sm.) – rodzaj roślin cebulowych z rodziny szparagowatych. Do rodzaju należy 17 gatunków występujących w zachodniej części Ameryki Północnej, od Kanady do północno-zachodnich wybrzeży Meksyku. 
Morfologia.
Byliny posiadające małe bulwy pędowe. Liście odziomkowe w liczbie od 1 do 6, równowąskie. Kwitną przeważnie późną wiosną, a ich liście obumierają po przekwitnięciu. Gwiazdkowate kwiaty zebrane są w baldach na szczycie bezlistnego pędu kwiatowego (głąbika). Osiągają wysokość do 75 cm. 
Systematyka.
W przeszłości dwojako definiowano ujęcie taksonomiczne tego rodzaju. Część taksonomów wyróżniała trzy mniejsze rodzaje "Brodiaea", "Triteleia" i "Dichelostemma", inni uznawali jeden rodzaj "Brodiaea" s.l. z trzema podrodzajami. Analizy filogenetyczne oparte na badaniach molekularnych, anatomicznych oraz z zakresu biologii rozwoju dowiodły, że żadne z tych rozwiązań nie jest dobre. Okazało się, że rodzaj "Triteleia" jest siostrzany dla rodzaju "Bloomeria", a "Brodiaea" jest blisko spokrewniona z "Dichelostemma". Te dwa rodzaje tworzą wspólny klad przy czym siostrzanym taksonem dla obu rodzajów jest heksaploidalny gatunek "Dichelostemma capitatum". Badania dowiodły także, że sekcje wyróżniane w obrębie rodzaju "Brodiaea" wymagają rewizji ponieważ nie tworzą grup monofiletycznych. 
Rodzaj należy do podrodziny "Brodiaeoideae", rodziny szparagowatych "Asparagaceae", rzędu szparagowców "Asparagales" w obrębie kladu jednoliściennych.

</doc>
<doc id="361057" url="https://pl.wikipedia.org/wiki?curid=361057" title="Kadzielin">
Kadzielin

Kadzielin – wieś w Polsce położona w województwie łódzkim, w powiecie zgierskim, w gminie Głowno.
Wieś leży 4 km od Głowna. W 2011 roku zamieszkiwało ją 166 mieszkańców. Rozwija się tam głównie sadownictwo i rolnictwo. Miejscowość położona jest na trasie Głowno – Łowicz (DK14) 14.
W latach 1975–1998 miejscowość należała administracyjnie do ówczesnego województwa łódzkiego.

</doc>
<doc id="361058" url="https://pl.wikipedia.org/wiki?curid=361058" title="Kadź (powiat przysuski)">
Kadź (powiat przysuski)

Kadź – wieś w Polsce położona w województwie mazowieckim, w powiecie przysuskim, w gminie Klwów. 
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Macieja Apostoła w Klwowie.

</doc>
<doc id="361060" url="https://pl.wikipedia.org/wiki?curid=361060" title="Kaimy">
Kaimy

Kaimy – wieś w Polsce położona w województwie podlaskim, w powiecie łomżyńskim, w gminie Jedwabne.
Wierni kościoła rzymskokatolickiego należą do parafii św. Jakuba Apostoła w Jedwabnem.
Historia.
Prywatna wieś szlachecka "Kajmy" położona była w drugiej połowie XVI wieku w powiecie wiskim ziemi wiskiej województwa mazowieckiego. W czasach zaborów w granicach Imperium Rosyjskiego. W latach 1921–1939 wieś leżała w województwie białostockim, w powiecie kolneńskim, w gminie Jedwabne.
Według Powszechnego Spisu Ludności z 1921 roku zamieszkiwały tu 62 osoby w 11 budynkach. Miejscowość należała do parafii rzymskokatolickiej w Jedwabnem. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w Jedwabnem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="361061" url="https://pl.wikipedia.org/wiki?curid=361061" title="Kajanka">
Kajanka

Kajanka – wieś w Polsce położona w województwie podlaskim, w powiecie siemiatyckim, w gminie Siemiatycze.
Wieś posiadała w 1673 roku wojewodzina wileńska Anna Barbara Sapieżyna. W latach 1954–1959 wieś należała i była siedzibą władz gromady Kajanka, po jej zniesieniu w gromadzie Baciki Średnie. W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Parafia św. Andrzeja Boboli w Siemiatyczach.

</doc>
<doc id="361062" url="https://pl.wikipedia.org/wiki?curid=361062" title="Kajetanka">
Kajetanka

Kajetanka – wieś w Polsce położona w województwie lubelskim, w powiecie bialskim, w gminie Janów Podlaski.
Wieś duchowna położona była w końcu XVIII wieku w powiecie brzeskolitewskim województwa brzeskolitewskiego. W latach 1975–1998 miejscowość administracyjnie należała do województwa bialskopodlaskiego.

</doc>
<doc id="361063" url="https://pl.wikipedia.org/wiki?curid=361063" title="Kajetanowice">
Kajetanowice

Kajetanowice – wieś w Polsce położona w województwie łódzkim, w powiecie radomszczańskim, w gminie Gidle.
Historia.
W nocy z 5 na 6 września 1939 roku Kajetanowice zostały spacyfikowane przez Niemców. Żołnierze Wehrmachtu doszczętnie spalili wieś i zamordowali ok. 80 Polaków.
W latach 1975–1998 miejscowość administracyjnie należała do województwa częstochowskiego.

</doc>
<doc id="361064" url="https://pl.wikipedia.org/wiki?curid=361064" title="Kajetanowo (województwo kujawsko-pomorskie)">
Kajetanowo (województwo kujawsko-pomorskie)

Kajetanowo – wieś w Polsce położona w województwie kujawsko-pomorskim, w powiecie aleksandrowskim, w gminie Koneck.
Podział terytorialny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy Koneck w BIP.

</doc>
<doc id="361065" url="https://pl.wikipedia.org/wiki?curid=361065" title="Kajetany">
Kajetany

Kajetany – wieś w Polsce położona w województwie mazowieckim, w powiecie pruszkowskim, w gminie Nadarzyn.
W latach 1975–1998 miejscowość administracyjnie należała do województwa warszawskiego.
We wsi znajduje się największy polski ośrodek otorynolaryngologiczny – Światowe Centrum Słuchu Instytutu Fizjologii i Patologii Słuchu. Zlokalizowana jest tu też siedziba przedsiębiorstwa 3M Poland.

</doc>
<doc id="361066" url="https://pl.wikipedia.org/wiki?curid=361066" title="Kajkowo">
Kajkowo

Kajkowo (dawniej Bukwałd, niem. "Buchwalde") – wieś w Polsce położona w województwie warmińsko-mazurskim, w powiecie ostródzkim, w gminie Ostróda. Miejscowość jest siedzibą sołectwa Kajkowo, w skład którego wchodzą także miejscowości Cibory, Lesiak Ostródzki, Przylądek i Szafranki.
Historia.
Miejscowość założona w 1335 pod nazwą Bukwałd na sześciu włókach. W 1551 r. siedmiu chłopów z Kajkowa wykarczowało niewielka część lasu, leżąca wokół Gierłoży. Podupadła podczas wojen szwedzkich, kiedy stacjonujące tu wojska szwedzkie spaliły młyn. Zniszczona także przez wojska napoleońskie w 1807 i podczas II wojny światowej. Obecna nazwa wsi pochodzi od nazwiska mazurskiego poety Michała Kajki, który prawdopodobnie nigdy tu nie przebywał. Administracyjnie zatwierdzono ją w dniu 12 listopada 1946. W 1970 Eugeniusz Paukszta opisał Kajkowo następująco: "zasnuta drzewami, zadumana wiosczyna, to przecież ów skromny i zadumany Kajka, krzepiący polskość niekształtnymi literami stawianymi ciesielskim ołówkiem".
W latach 1954–1972 wieś należała i była siedzibą władz gromady Kajkowo. W latach 1975–1998 miejscowość administracyjnie należała do województwa olsztyńskiego.
Grodzisko w Kajkowie.
Na południe od wsi znajduje się stanowisko archeologiczne z grodziskiem (na wschód od drogi do Brzydowa), w którym przenikały się wpływy polskie z pruskimi. Gliniano-ziemny nasyp wału miał wysokość około 1,5 m i około 3–3,5 m szerokości. Na nasypie usytuowano jedną warstwę niezwiązanych ze sobą elementów drewnianych usytuowanych poprzecznie i podłużnie do przebiegu wału. Gród był założeniem jednofazowym i po zniszczeniu i spaleniu konstrukcji znajdujących się na wale gród nie został odbudowany. Analiza ceramiki naczyniowej pozwoliła zawęzić chronologię funkcjonowania grodu do okresu od ostatnich dekad X w. – po połowę(?) XI wieku. W dokumentacji naukowej określane jest także jako "grodzisko w Ornowie". Osada w Kajkowie zasługuje na uwagę albowiem pozyskana z niej ceramika pozwala wydzielić trzy fazy osadnicze. Każda z faz reprezentuje zarazem inny obraz kulturowy. Najstarsza nosi wyłącznie cechy kulturowe pozwalające identyfikować ją z kręgiem pruskim, następna zawiera wyłącznie ceramikę słowiańską, a najmłodsza charakteryzuje się obecnością hybryd stylistycznych mających nawiązania do kręgu pruskiego i słowiańskiego.
Związki wyznaniowe.
W Kajkowie mieści się kościół parafialny pw. św. Moniki oraz Sala Królestwa Świadków Jehowy.
Komunikacja miejska.
Na terenie miejscowości kursują następujące linie obsługiwane przez ZKM Ostróda:
Pętla autobusowa "Kajkowo" znajduje się na placu Mariackim, przy tzw. figurce. Ponadto wybrane kursy dojeżdżają do pętli "Polna" znajdującej się u zbiegu ulic Świetlińskiej i Polnej.

</doc>
<doc id="361067" url="https://pl.wikipedia.org/wiki?curid=361067" title="Kajnity">
Kajnity

Kajnity (dawniej Kajmity, niem. "Heistern") – wieś w Polsce położona w województwie warmińsko-mazurskim, w powiecie braniewskim, w gminie Pieniężno. Wieś znajduje się w historycznym regionie Warmia.
Kajnity leżą 3 km od Pieniężna. Przed drugą wojną światową wieś liczyła 230 mieszkańców, obecnie jest ich o wiele mniej. Ludność utrzymuje się głównie z pracy na roli. Głównymi uprawami są zboża. Na terenie wsi znajduje się jeziorko przyciągające różnego rodzaju ptactwo np. łabędzie. Do wsi prowadzi droga asfaltowa.
Nazwa Kajmity została zmieniona w 1999 roku. Niemiecka nazwa to Heistern. Wieś została założona w 1309 roku, na terytorium władzy, kultu krainy zwanej Wewa, stanowiącej część terytorium plemiennego Warmów. Po podbiciu przez Krzyżaków w 1251 ziemia odstąpiona biskupowi warmińskiemu. W 1935 powstały budynki, w których obecnie znajduje się klasztor oo. werbistów. W klasztorze ekspozycja etnograficzna prezentująca przedmioty przywożone z misji. 
W latach 1975–1998 miejscowość administracyjnie należała do województwa elbląskiego.

</doc>
<doc id="361068" url="https://pl.wikipedia.org/wiki?curid=361068" title="Kajny">
Kajny

Kajny () – wieś w Polsce położona w województwie warmińsko-mazurskim, w powiecie olsztyńskim, w gminie Jonkowo. W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.
Wieś położona jest na obszarze Leśnictwa Redykajny i Nadleśnictwa Kudypy oraz parafii Brąswałd. W planach cały obszar znajduje się w strefie Chronionego Krajobrazu (z dominującą doliną rzeki Łyny). 1 sierpnia 2004 r. Kajny obchodziły 650-lecie powstania wsi (śladem jest pamiątkowy głaz). Przez wieś przebiega trasa żółtego szlaku rowerowego. Nazwa wsi pochodzi od staropruskiej jednostki osadniczej, określanej dawniej jako: "campus Caynyn" i wchodzącej w skład ziemi zwanej "Terra Gudikus". W pobliżu wsi, w dolinie Łyny, znajdują się resztki wczesnośredniowiecznego grodziska pruskiego.
Przy leśniczówce (oraz źródłach z taranem wodnym) został utworzony Ośrodek Edukacji Leśnej dla dzieci, młodzieży i dorosłych, z punktem obserwacyjnym oraz tablicami edukacyjnymi. W miejscowości brak jest punktów usługowych, sklepów, szkoły. Wszystkie te obiekty, jak również straż pożarna, kościół zlokalizowane są w pobliskich miejscowościach: Mątkach, Jonkowie, Barkwedzie (dojazd drogą gruntową). Miejsca kulturalno-rozrywkowe zlokalizowane są przede wszystkim w Jonkowie, gdzie organizuje się również imprezy okolicznościowe. Gospodarstwa prowadzą produkcję rolniczą wyłącznie na własne potrzeby, nieliczne zajmują się hodowlą np. owiec. Przez wieś nie przejeżdża żaden autobus (brak linii i przystanków), w pobliżu znajduje się linia kolejowa Olsztyn – Braniewo.
Drajfus – zabudowania, stojące na górce w Kajnach. Nazwa pochodzi albo z gwary albo z języka niemieckiego, gdzie "Dreifus" oznacza "trójnóg".
Historia.
Służebna wieś pruska, lokowana 1 sierpnia 1354 r. (dzień św. Piotra) przez kapitułę warmińską, na 28 łanach (włókach) w miejscu lauksu ("in campo") zwanego "Kaynyn", najprawdopodobniej na terytorium "Gudikus". Ziemia nadana została Prusom: Kynste, Melunen, Kristianus, Johannes, Tulniken, Sambagen, Welun. Otrzymali oni dziedziczne prawo własności (tzw.: prawo pruskie) do nadanych ziem, jednocześnie zobowiązano ich do konnej służby wojskowej w obronie granic Warmii. "Kynste" otrzymał 4 włóki, z obowiązkiem służby zbrojnej (przy uzbrojeniu na koszt własny). "Kynste" otrzymał dziedziczne prawo własności, mógł łowić i polować w pobliskich lasach. Według Kellemana Prusowie "Melune", "Astiothe" i "Audangen" otrzymali gospodarstwo nr 1, "Kirstanus" i "Gotko" – nr 3, Jan, "Wisken" i "Nocolaus" – nr 4, "Tulnicken" i "Tyczen" – nr 5, "Sambangen" – nr 6 i Welun gospodarstwo nr 7.
Po wojnie polsko-krzyżackiej z 1414 roku, zwanej głodową, na skutek poniesionych strat i zniszczeń, w listopadzie 1430 r. kapituła warmińska we Fromborku przychyliła się do prośby wolnych Prusów i obniżyła zobowiązanie z ośmiu (siedmiu według Kellemana) do czterech służb zbrojnych konnych.
W roku 1454, w trakcie wojny trzynastoletniej, Kajny oraz okolice Olsztyna zostały złupione przez komtura ostródzkiego Henryka von Plauen. Krzyżacy spalili większość zabudowań. W roku 1481, na prośbę jednego z właścicieli Prusa Burkarda, kapituła postanowiła zmniejszyć mu roczny czynsz z 3,5 grzywny do sześciu skojców. W 1484 r. kapituła warmińska sprzedała trzy puste łany Prusowi o imieniem Hans, który miał przez najbliższe sześć lat płacić tylko 1,5 grzywny czynszu. Ostatnie cztery puste łany znalazły nowego właściciela dopiero w 1504 r., gdy administrator przekazał je dla wolnemu Prusa o imieniu Mateusz. W 1594 r. Hans Dink z Kajn kupił za 45 grzywien wystawiony na publiczną sprzedaż majątek po zmarłym Antonim.
W 1630 r. kapituła warmińska wydzierżawiła w Kajnach, olsztyńskiemu ławnikowi Walentemu Liedigowi, cztery opuszczone włóki na prawie magdeburskim. W 1656 r. w Kajnach było 28 łanów ziemi. We wsi mieszkało sześciu wolnych gospodarzy, którzy płacili na rzecz kapituły czynsz rekognicyjny w wysokości siedmiu łasztów żyta i pszenicy. Ponadto dawali trzy funty wosku i po jednym denarze kolońskim. Pełnili także trzy służby wojskowe na koniu na wypadek wojny. W roku 1673 w Kajnach było 38 mieszkańców. W 1679 roku, na prośbę Mateusza Maurica, Jana Meska i Adama Pakomora, kapituła warmińska odnowiła im przywileje na posiadane dobra. Z dokumentów z 1717 r. wynika, że Kajny posiadały 28 łanów wolnych, w połowie obsianych zbożami jarymi. W tym czasie wieś posiada drewno na opał i do budowy, także łąki dla własnej potrzeby. Potwierdzano także, że gleba była słabej jakości. Przed 1772 r. we wsi było 13 domów mieszkalnych. Wieś posiadała 24 łany na pruskim prawie dziedzicznym i cztery na prawie magdeburskim. Właściciele siedmiu majątków ziemskich płacili kapitule warmińskiej po jednym korcu żyta i pszenicy oraz jednym funcie wosku od łanu. Od każdego łanu płacono również po jednym florenie w zamian za pełnienie dawnych służb wojskowych.
W 1782 r. we wsi było 13 mieszkańców a w 1817 r. – 46. W 1820 r. W Kajnach było 13 gospodarstw i 46 mieszkańców. Liczba ludności w tym czasie szybko wzrastała bo w 1846 r. w Kajnach mieszkało już 127 osób. W 1861 r. w Kajnach mieszkało 137 osób (wszyscy katolicy), z których 106 posługiwało się językiem polskim. Grunty wiejskie obejmowały 1788 morgów ziemi (456,4 ha), w tym 382,25 morgi stanowił las. W 1871 r. we wsi było 141 osób. Po 1878 r. (włączenie Warmii do prowincji Prusy Wschodnie) Kajny zostały przejęte przez rząd pruski i przekazane w prywatną własność. W 1895 roku Kajny miały 163 mieszkańców. Pod koniec XIX w. (około 1897 r.) mieszkańcy zainstalowali we wsi pompę Montgolfiera, która dostarczała wodę na potrzeby gospodarstw (pompa ta funkcjonuje do dzisiaj). 23 listopada 1923 r. Stanisław Żurawski (działacz ruchu polskiego na południowej Warmii) z Kajn został wiceprezesem Rady Nadzorczej powstałej w Olsztynie Spółdzielni Rolniczo-Handlowej „Rolnik”. W 1926 r. w polskiej biblioteczce, będącej pod opieką Polsko-Katolickiego Towarzystwa Szkolnego na Warmię, znajdowało się 40 książek. Wielopokoleniową rodziną, zasłużoną dla utrzymania polskości na Warmii jest rodzina Żurawskich. W 1925 r. we wsi mieszkało 166 osób. W 1927 r. wieś otrzymała połączenie telegraficzne i telefoniczne. W 1939 r. we wsi było 152 mieszkańców.
W czasie drugiej wojny światowej Stanisław Żurawski został pobity w styczniu 1943 r. przez olsztyńskie gestapo i zmarł (pochowany na cmentarzu w Brąswałdzie). Jego syn, Alfons Żurawski, był współpracownikiem polskiego wywiadu. Jeszcze przed 1939 r. został wcielony do Wehrmachtu, stacjonował w Królewcu. Podczas pobytu w Kajnach w 1940 r. nawiązał kontakt z polskimi jeńcami. Po powrocie do Królewca został oskarżony o zdradę Rzeszy i skazany w 1942 r. na karę śmierci. Koniec II wojny światowej przyniósł falę zniszczeń dokonanych przez Armię Czerwoną, co wiąże się ze znacznymi stratami materialnymi (utrata części zabudowy). Od tego okresu następowała powolna degradacja wsi i zmniejszenie się liczby mieszkańców. W 1965 r. doprowadzono linię energetyczną, po kilku latach również telefoniczną.
1 stycznia 1973 r. Kajny zostały włączone do gminy Jonkowo (uchwała wojewódzkiej Rady Narodowej w Olsztynie). Na przełomie XX i XXI w. w miejscowości było 9 domów z 56 mieszkańcami. Dnia 1 sierpnia 2004 r., w ramach obchodów 650 lecia wsi, najstarsze mieszkanki Kajn: Brygida Rautenberg i Cecylia Ruch odsłoniły pamiątkowy głaz z tablicą i napisem "„1 sierpień 1345 r. „Campo Kaynyn” Mieszkańcy Kajn 2004 r.”"
Zabytki i architektura.
Działki mają najczęściej kształt wielokąta o powierzchni około 1200 m² (10 działek). Pozostałe 4 działki mają kształt zbliżony do prostokąta. Występują najczęściej dwa typy zagród. Układ zabudowy jest swobodny i otwarty. W pierwszym typie dom stoi równolegle do drogi, wejście najczęściej jest od strony drogi (czasami od podwórza gospodarczego). Budynki gospodarcze powtarzają układ położenia wedle granicy działki. Wjazd na działkę jest po prawej lub lewej stronie domu mieszkalnego. Ten typ jest najczęściej spotykanym typem we wsi. W wariantach zagrody można zauważyć inny układ budynków gospodarczych lub brak któregoś z nich. W drugim typie dom mieszkalny stoi prostopadle do drogi, wejście do domu jest od podwórza gospodarczego. Budynki gospodarcze powtarzają równoległy układ wobec granicy działki. Układ w wariantach, w których dom mieszkalny jest usytuowany po przeciwnej stronie pierwotnego ułożenia, jest rzadziej spotykany. W jednym zabudowaniu, na skraju działki współczesna, drewniana altana.
W Kajnach przeważają domy jednokondygnacyjne z użytkowym poddaszem. Są one proste, w większości bez dobudówek. Wejścia znajdują się pośrodku frontowej elewacji, czasami towarzyszą im wyjścia z drugiej strony budynku. Zabudowania pokryte są dachówką lub blachą. Budynki gospodarcze towarzyszą prawie każdemu budynkowi mieszkalnemu. Zbudowane z czerwonej cegły lub z drewna (w gorszym stanie technicznym). W większości występuje podmurówka, pokryte są czerwoną dachówką lub blachą.
Taran wodny w Kajnach.
Urządzenie hydrotechniczne, zaprojektowane przez Josepha Michela Montgolfiera (1740-1810), wybudowane Kajnach około 1897 roku Pompa wodna zwana „taranem wodnym” (taran hydrauliczny), pompuje wodę ze źródełka do stojącej na wzgórzu wieży ciśnień i dalej rozprowadzana jest do zabudowań siedmioma rurami. Urządzenie jest konserwowane i działa do dzisiaj.
W pompie wodnej wykorzystywana jest energia wypływającej ze źródeł wody. Kiedy zawór popychający tłok jest otwarty, wtedy zawór zasysania wody zamyka się. Następnie tłok zamyka zawór i zassana woda wpływa do kociołka ciśnieniowego (widoczny na zewnątrz cylinder żeliwny). Znajdujące się w nim powietrze wypycha wodę do rury idącej pod górę do wieży ciśnień. Cykl pracy tarana wodnego zamyka się. Widocznym efektem pracy jest rytmiczny stukot oraz pulsacyjnie wypływająca woda. Woda, zgromadzona w wieży ciśnień, rozprowadzana jest grawitacyjnie do gospodarstw.
Przy urządzeniu ustawiono tablicę informacyjną ze schematem działania. W pobliżu sąsiadującej ze źródliskiem leśniczówki urządzono ścieżkę dydaktyczna z tablicami edukacyjnymi.

</doc>
<doc id="361069" url="https://pl.wikipedia.org/wiki?curid=361069" title="Kakawa-Kolonia">
Kakawa-Kolonia

Kakawa-Kolonia – wieś w Polsce położona w województwie wielkopolskim, w powiecie kaliskim, w gminie Godziesze Wielkie.
Po III rozbiorze Polski w okolice sprowadzono osadników niemieckich wyznania ewangelickiego, zwanych holendrami. Od 1818 należeli oni do zboru w Sobiesękach.
W latach 1975–1998 miejscowość administracyjnie należała do województwa kaliskiego.

</doc>
<doc id="361070" url="https://pl.wikipedia.org/wiki?curid=361070" title="Kaki-Mroczki">
Kaki-Mroczki

Kaki-Mroczki – wieś w Polsce położona w województwie mazowieckim, w powiecie przasnyskim, w gminie Krzynowłoga Mała.
Wieś Kaki-Mroczki od momentu powstania w XV w. aż do 1793 r. położona w parafii Krzynowłoga Mała w powiecie przasnyskim w ziemi ciechanowskiej w województwie mazowieckim (do 1526 r. w Księstwie Mazowsza). Na mocy postanowień Sejmu Grodzieńskiego przyłączona wraz z całym z powiatem przasnyskim do ziemi różańskiej. W 1798 r. w wyniku reformy zaborcy pruskiego – w kreisie przasnyskim w kamerze płockiej. Następnie w wyniku zmian politycznych podlegała powiatowi (następnie obwodowi, ujezdowi) przasnyskiemu w departamencie (następnie województwie, guberni) płockim. W czasach II Rzeczypospolitej oraz PRL aż do reformy 1975 r. w powiecie przasnyskim województwie warszawskim.
W latach 1975–1998 miejscowość administracyjnie należała do województwa ostrołęckiego.
W latach 1818-1859 wieś Kaki-Mroczki była siedzibą gminy dominialno-drobnoszlacheckiej. Następnie przyłączona do gminy Krzynowłoga Mała.
Od 1938 roku wyłączona z parafii Krzynowłoga Mała i przeniesiona do nowo utworzonej parafii Skierkowizna.
Wieś Kaki założona przed 1437 roku na terenie uroczysk Stare Pieczyska, Wielkie Błota, Świdrowskie i Dziewicze wokół Kobylego Ostrowa. Nadana przez książąt mazowieckich dla rodu Kościeszów. Nadania powiększane były dwukrotnie w 1473 i 1495 roku. Dziedzice tych dóbr przyjęli trwałe nazwisko Kakowskich w połowie XVI w. W wyniku rozrodzenia i licznych podziałów dóbr wieś z końcem XVI w. rozpadła się na 5 przysiółków: Kaki-Mroczki, Kaki-Żubły, Kaki-Jesie, Kaki-Witułdy, Kaki-Xyty. W latach 30. XVI w. wydzielono dodatkowo: Kaki-Kormony i Kaki-Nowiny alias Gotardy.
W latach 1635-1665 Andrzej Kakowski, syn Floriana de Kaki-Mroczki dokonał skupu znakomitej większości części w tychże przysiółkach. W wyniku jego działalności gospodarczej zanikły okoliczne przysiółki, a w ich miejsce powstał dwór z folwarkiem z siedzibą w Kakach-Mroczkach i 4 gospodarstwa drobnoszlacheckie na koloniach, które obroniły się przed tym wykupem.
Folwark został sprzedany z końcem XVII w. przez Michała Stanisława Kakowskiego, syna powyższego Andrzeja, swemu kuzynowi Aleksandrowi Kakowskiemu, synowi Michała, ten zaś odsprzedał go w 1697 r. Szymonowi Niestojemskiemu. Odtąd wielokrotnie aż do 1939 r. następowały zmiany właścicieli tych dóbr.
Zarówno powyżsi Michał Stanisław, jak i Aleksander Kakowscy, wyemigrowali poza Mazowsze – na tereny ziemi dobrzyńskiej i Prus Królewskich. Zarówno w Kakach-Mroczkach, jak i okolicznych wsiach przetrwali po dziś dzień przedstawiciele biedniejszych gałęzi rodu Kakowskich.

</doc>
<doc id="361071" url="https://pl.wikipedia.org/wiki?curid=361071" title="Kakonin">
Kakonin

Kakonin – wieś w Polsce położona w województwie świętokrzyskim, w powiecie kieleckim, w gminie Bieliny.
W latach 1975–1998 miejscowość administracyjnie należała do województwa kieleckiego.
Położenie.
Kakonin leży tuż przy szlakach turystycznych biegnących skrajem świętokrzyskiej puszczy, na południowych stokach Pasma Łysogórskiego. Przez wieś przechodzi Główny Szlak Świętokrzyski im. Edmunda Massalskiego z Gołoszyc do Kuźniaków oraz niebieski szlak turystyczny z Wału Małacentowskiego do kapliczki św. Mikołaja.
Historia.
W 1625 r. założono w Kakoninie hutę. W 1745 r. skarb państwa przejął wieś i okoliczne majątki od biskupów krakowskich. Według spisu ludności z 1927 r. Kakonin zamieszkiwało 189 osób w 29 domach. W 1840 r. zarządzono tu uwłaszczenie chłopów. W czasie zaborów mieszkańcy miejscowości czynnie brali udział w ruchu narodowowyzwoleńczym, m.in. spiskując w 1844 r. wraz z ks. Piotrem Ściegiennym oraz walcząc w powstaniu styczniowym. W 1922 r. pojawiają się pierwsze wzmianki o tutejszej szkole.
Podczas II wojny światowej w gminie Bieliny zaczęły rozwijać się struktury Służby Zwycięstwu Polsce, komendantem miejscowej komórki został Jan Sobkiewicz z Kakonina. 2 czerwca 1943 Niemcy w odwecie za działalność konspiracyjną spacyfikowali wieś rozstrzeliwując 9 osób. Pamięć zamordowanych uczczono wystawiając pamiątkową tablicę.
Z Kakoninem związana jest legenda o zbóju Kaku, który w zamierzchłych czasach grabił kupców przejeżdżających leśnymi traktami.
Zabytki.
Główną atrakcją Kakonina jest zabytkowa, drewniana chałupa pochodząca z połowy XIX wieku, doskonale zachowany element świętokrzyskiej tradycji ludowej.

</doc>
<doc id="361072" url="https://pl.wikipedia.org/wiki?curid=361072" title="Kakulin">
Kakulin

Kakulin – wieś w Polsce położona w województwie wielkopolskim, w powiecie wągrowieckim, w gminie Skoki. W skład sołectwa Kakulin wchodzi także wieś Nadmłyn.
Wieś należy do parafii rzymskokatolickiej w Raczkowie, dekanat kiszkowski, w archidiecezji gnieźnieńskiej.
W latach 1954–1958 wieś należała i była siedzibą władz gromady Kakulin, po jej zniesieniu w gromadzie Skoki. W latach 1975–1998 miejscowość administracyjnie należała do województwa poznańskiego.
Środowisko geograficzne.
Wieś jest zlokalizowana obok rzeki Małej Wełny, ok. 7,5 km na wschód od Skoków. 
Jest położona w makroregionie Pojezierza Wielkopolskiego, w krainie Pojezierze Gnieźnieńskie w subregionie morfologicznym Równina Gnieźnieńska, nieopodal rynny polodowcowej, którą płynie rzeka Mała Wełna.
Na obszarze gminy Skoki, w której leży Kakulin, najcieplejszym miesiącem jest lipiec ze średnią temperaturą 18 °C do 19 °C, najchłodniejszym styczeń z temperaturą -1,6 °C do +3,8 °C. Amplitudy temperatury są poniżej przeciętnej w Polsce.
Opady atmosferyczne należą do najmniejszych w Polsce, wahając się od 500 do 550 mm. Najmniejsze opady występują w miesiącach letnich, najmniejsze – od stycznia do marca. Liczba dni pochmurnych to około 120 do 140 dni w roku.
Wiosny i lata są wczesne i trwają długo, zimy łagodne i krótkie a pokrywa śnieżna nietrwała, zalegającą od 38 do 60 dni. Długość okresu wegetacyjnego wynosi od 210 do 220 dni. W lecie przeważają wiatry zachodnie (blisko 45%) i północno-zachodnie, w zimie zachodnie i południowo-zachodnie.
Historia.
Starożytność.
We wsi w 2012 w trakcie rutynowego nadzoru archeologicznego nad modernizacją budynków gospodarstwa rolnego odkryto skupisko 15 kotlinek dymarskich, stanowiących pozostałości jednorazowych pieców do wytopu żelaza, w tym niektóre z bryłami żużla. 
Ujawniono również 5 prostokątnych palenisk kowalskich, zawierających oprócz przepalonych kamieni także bryłki rudy darniowej, z której wytwarzano żelazo oraz pozostałości mielerza o średnicy ok. 3,5 m, w którym wytwarzano węgiel drzewny wykorzystywany w procesie hutniczym.
Cały ośrodek liczy sobie prawie 2 tys. lat i był związany z ludnością kultury wielbarskiej, identyfikowaną z Gotami.
Nowożytność.
„Herbarz polski” Adama Bonieckiego wymienia rodzinę Kakulińskich z Kakulina (lub Kakalina) w poznańskiem, oraz jej członków: Andrzeja Frycza z Kakulina (zm. przed 1442), jego brata Wojciecha i syna Jana Fryczyca z Kakulina występujących w 1442 jako oskarżyciele w sprawie sądowej o zabójstwo Andrzeja, oraz Feliksa Kakulińskiego z żoną jako lenników kapituły poznańskiej w 1517. W początku lat 90. XX wieku żadna osoba o nazwisku Kakuliński nie mieszkała w Polsce.
W 1888 wieś została odnotowana w źródle jako należąca od początków XVI wieku do parafii Raczków (dziś Raczkowo). 
W końcu XVIII w. wieś była własnością kanonika gnieźnieńskiego Dorpowskiego, a w 1841 Jana Brzeskiego. Później przeszła w ręce rządu pruskiego, do domeny wągrowieckiej, co nastąpiło około 1830 roku . Już w 1846 roku wieś była własnością rządu, a jej obszar wynosił 2352 morgi. Parcelacja wsi nastąpiła w jeszcze w okresie zaborów.
W 1901 roku w wyniku germanizacji została zmieniona nazwa wsi z Kakulin na Alden, co potwierdza mapa sztabowa austro-węgierska z 1910 roku.
W 1918 wieś znalazła się na terytorium Polski. W 1921 roku ludność składała się z 269 osób, a w 1926 roku z 268, w tym ze 118 Niemców. Zamieszkiwała ona 23 gospodarstwa (w tym 13 niemieckich i 10 polskich). We wsi były wówczas 2 kuźnie, z których jedna istniała jeszcze do lat 70. a druga do 1999 roku.
Do II wojny światowej we wsi znajdowała się szkoła, po wojnie istniała jeszcze do lat 80. Aktualnie szkoła rejonowa znajduje się w Skokach. W 1993 roku wieś miała 226 mieszkańców, przy czym w 2000 roku wieś liczyła 11 gospodarstw, w tym jedno pszczelarskie.
Turystyka i osobliwości.
Przez miejscowość biegnie wschodnia odnoga Cysterskiego Szlaku Rowerowego. W samej miejscowości nie znajdują się jednak obiekty turystyczne będące elementem tego szlaku.
W centrum wsi pozostałości cmentarza ewangelickiego z resztkami nagrobków, w tym m.in. żeliwne krzyże z niemieckojęzycznymi inskrypcjami.

</doc>
<doc id="361073" url="https://pl.wikipedia.org/wiki?curid=361073" title="Kal (Polska)">
Kal (Polska)

Kal (niem. "Kehlen", "Kielno") – wieś w Polsce położona w województwie warmińsko-mazurskim, w powiecie węgorzewskim, w gminie Węgorzewo. Wieś znajduje się na półwyspie, pomiędzy jeziorami Mamry i Święcajty.
W latach 1975–1998 miejscowość administracyjnie należała do województwa suwalskiego.
Historia.
Wieś została założona przez Anzelma von Tettau, który w 1469 roku otrzymał zamek Węgobork wraz z otaczającą puszczą od namiestnika Henryka Reuss von Plauen. Przywilej lokacyjny na prośbę Anzelma von Tettau wystawił 8 kwietnia 1478 roku wielki mistrz Marcin Truchsess von Wetzhausen. Nazwa wsi (Kele, Kehlen) przejęta została zapewne od pruskich nazw wodnych. 
W roku 1540 w Kalu, liczącym 60 włók, na prawie magdeburskim, mieszkały 24 rodziny, utrzymujące się z obowiązkowego bartnictwa, rybołówstwa i polowania. Kal był wsią królewską. Mieszkańcy byli ludźmi wolnymi. Nie odbywali służby wojskowej na sposób rycerski oraz nie pracowali przy budowie i naprawie zamków. W 1540 roku po raz pierwszy odnotowano funkcję sołtysa.
Mieszkańcy Kalu posiadali przywilej główszczyzny w wysokości ośmiu grzywien („jeśli zabije się człowieka (…) przyznaje się jego główszczyznę krewnym”).
Mieszały się tu wpływy pruskie, litewskie i polskie, o czym mogą świadczyć napisy w tych językach na legendarnym słupie w Kalu. Jednak już w XVI wieku wieś uległa całkowitej polonizacji. W drugiej połowie XVII wieku kartograf książęcy, Józef Naronowicz-Naroński, odkrył i odnotował na swej mapie ślady staropruskiego grodziska, położonego nad brzegiem jeziora, na południowym krańcu wsi. W późniejszym czasie na ślady te już nie natrafiono. 
W 1737 roku we wsi funkcjonowała jednoklasowa szkoła. 
W spisie z roku 1858 odnotowano 58 włók i 10 mórg ziemi oraz 590 mieszkańców.
W roku 1939 mieszkało we wsi 770 osób.

</doc>
<doc id="361074" url="https://pl.wikipedia.org/wiki?curid=361074" title="Zamek w Giessen">
Zamek w Giessen



</doc>
<doc id="361075" url="https://pl.wikipedia.org/wiki?curid=361075" title="Kalaty">
Kalaty

Kalaty – wieś w Polsce położona w województwie mazowieckim, w powiecie węgrowskim, w gminie Stoczek.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii św. Michała Archanioła w Starejwsi.

</doc>
<doc id="361076" url="https://pl.wikipedia.org/wiki?curid=361076" title="Kalbornia">
Kalbornia

Kalbornia (do 31 grudnia 2000 "Kalborno", niem. "Kahlborn", "Kalborn") – wieś w Polsce położona w województwie warmińsko-mazurskim, w powiecie ostródzkim, w gminie Dąbrówno.
W latach 1975–1998 miejscowość administracyjnie należała do województwa olsztyńskiego.
Historia.
W czasach krzyżackich wieś pojawiła się w dokumentach w roku 1321, kiedy podlegała pod komturię w Dąbrównie. Były to dobra rycerskie o powierzchni 22 włók.
W 1397 Konrad von Jungingen nadał ziemię w Kalbornie wraz z innymi dobrami w Brzeźnie, Leszczu, Ostrowitem, Ruszkowie, Sarnie, Sławkowie i Elgnowie Piotrowi Bażyńskiemu.
W 1945 osada "Kalborno" była częścią miasta Dąbrówno.
W 1974 r. miejscowość "Kalborno" obok Brzeźna Mazurskiego oraz wsi i PGR Leszcz należała do sołectwa Brzeźno Mazurskie, gminy Dąbrówno i powiatu ostródzkiego. 

</doc>
<doc id="361077" url="https://pl.wikipedia.org/wiki?curid=361077" title="Kalej">
Kalej

Kalej – wieś w Polsce położona w województwie śląskim, w powiecie kłobuckim, w gminie Wręczyca Wielka.
W latach 1975–1998 miejscowość administracyjnie należała do województwa częstochowskiego.
Wieś położona jest na wschód od Wręczycy Wielkiej. Sąsiaduje bezpośrednio z wsią Szarlejka. Na północ od Kalei znajduje się użytek ekologiczny "Dzicze Bagno" ustanowiony w roku 2002 na powierzchni 12,30 ha w celu ochrony torfowiska przejściowego i niskiego z rosnącymi na nim cennymi i rzadkimi regionalnie gatunkami roślin.
We wsi znajduje się gajówka.
Historia.
Historia Kalei związana jest z dziejami klasztoru jasnogórskiego. Wieś została nadana klasztorowi przywilejem wydanym przez Władysława Jagiełłę 2 kwietnia 1414 roku. Miejscowość utrzymywała się z wytopu żelaza. W początkach XVII w. starosta krzepicki, Mikołaj Wolski, zlikwidował kalejską kuźnię, a zajmowaną przez nią ziemię przeznaczył na folwark. W ten sposób w Kalei powstał dwór szlachecki. Kalej leży w Częstochowskim Obszarze Rudonośnym. W 1960 roku oddano do eksploatacji kopalnię rud żelaza "Malice". Na północ od drogi prowadzącej do Wręczycy znajdowały się kopalnie "Gluckauf" i "Józef".
Parafia Kościoła rzymskokatolickiego.
Parafię w Kalei erygował biskup Stanisław Zdzitowiecki 4 października 1923 roku, wyłączając jej teren z parafii kłobuckiej. Kościół parafialny pod wezwaniem Najświętszej Maryi Panny Królowej Aniołów wybudowano w latach 1924–1927 z ofiar parafian oraz dzięki staraniom pierwszego proboszcza, ks. Stanisława Bielskiego. Wybudował on również plebanię i dom parafialny. W 1938 roku do parafii dołączono Lgotę, dotychczas należącą do parafii w Białej. Kościół został konsekrowany 3 sierpnia 1963 roku przez biskupa Stefana Barełę.
Oświata.
Obecny Zespół Szkolno-Przedszkolny im. Kornela Makuszyńskiego w Kalei do 2001 roku terytorialnie należał do Szarlejki. Wspólna historia szkolnictwa tych wsi sięga lat 1820–1925, kiedy to na terenie Szarlejki wybudowano drewniany dom z jedną izbą lekcyjną. W szkole tej uczyły się dzieci z Kalei, Szarlejki, Wydry, Gorzelni, Lgoty, Pierzchna, Gruszewni, Grabówki (dziś dzielnicy Częstochowy) i Łojek. Nauka odbywała się jedynie w okresie zimowym (latem dzieci pomagały rodzicom w pracach polowych).
Szkoła w budynku tym funkcjonowała przez wiele lat, także w okresie międzywojennym. Po II wojnie światowej podczas rozdziału ziemi mieszkańcy wsi nie przyznali działki pod budowę szkoły. Szkoła działała zatem w XIX-wiecznym drewnianym budynku. Dopiero w 1952 roku, staraniem ówczesnego kierownika szkoły w Szarlejce Stefana Łukaszewicza, wybudowano obecny budynek szkoły. Jego otwarcie nastąpiło w 1959 roku. Kilka lat później do szkoły dołączono również przedszkole (wcześniej mieszczące się w starym budynku szkolnym) i utworzono Zespół Szkolno-Przedszkolny im. Kornela Makuszyńskiego.
OSP w Kalei.
Jednostka Ochotniczej Straży Pożarnej w Kalei powstała w 1920 roku z inicjatywy mieszkańców wsi, przy pomocy proboszcza parafii oraz ówczesnego dzierżawcy ziemskiego majątku Kalej. Pomieszczenie strażackie urządzono w wozowni majątku. Znajdowała się tam ręczna pompa i beczka z wodą. Samodzielna remiza i garaż zostały wybudowane po II wojnie światowej, w latach 1948–53. W latach 80. XX w. zarząd jednostki podjął uchwałę o modernizacji i rozbudowie remizy. Dzięki zaangażowaniu społeczności rozbudowę udało się ukończyć w ciągu trzech lat. Władze doceniły ten wysiłek, ofiarowując w nagrodę jednostce OSP w Kalei nowy samochód bojowy. W roku 2000 jednostka otrzymała sztandar i została odznaczona „złotym medalem” za zasługi dla pożarnictwa. 10 czerwca tegoż roku zarejestrowano ją w Krajowym Systemie Ratowniczo-Gaśniczym.

</doc>
<doc id="361078" url="https://pl.wikipedia.org/wiki?curid=361078" title="Kaleje (województwo wielkopolskie)">
Kaleje (województwo wielkopolskie)

Kaleje – wieś w Polsce położona w województwie wielkopolskim, w powiecie śremskim, w gminie Śrem. W latach 1975–1998 miejscowość administracyjnie należała do województwa poznańskiego.
Wieś położona 7 km na północ od Śremu przy drodze powiatowej nr 2480 z Czmonia do Dąbrowy. We wsi znajduje się odwiert. Od wieków wchodziła w skład majątków klucza mechlińskiego. Zabytkiem znajdującym się w gminnej ewidencji zabytków jest zespół folwarczny. Świątkami przydrożnymi jest figura Matki Boskiej Niepokalanie Poczętej z 1945 oraz dwa krzyże przydrożne.

</doc>
<doc id="361079" url="https://pl.wikipedia.org/wiki?curid=361079" title="Kalembina">
Kalembina

Kalembina – wieś w Polsce położona w województwie podkarpackim, w powiecie strzyżowskim, w gminie Wiśniowa.
Przez miejscowość przebiega droga wojewódzka nr 988 łącząca Babicę z Warzycami oraz linia kolejowa nr 106 Rzeszów - Jasło z przystankiem Kalembina.
W latach 1975–1998 miejscowość administracyjnie należała do województwa rzeszowskiego.
We wsi działają następujące organizacje społeczne:

</doc>
<doc id="361080" url="https://pl.wikipedia.org/wiki?curid=361080" title="Kalenice">
Kalenice

Kalenice – wieś w Polsce położona w województwie łódzkim, w powiecie łowickim, w gminie Łyszkowice.
W latach 1975–1998 miejscowość administracyjnie należała do województwa skierniewickiego.

</doc>
<doc id="361081" url="https://pl.wikipedia.org/wiki?curid=361081" title="Kalenne">
Kalenne

Kalenne – wieś w Polsce położona w województwie lubelskim, w powiecie janowskim, w gminie Modliborzyce.
Krótki opis.
W latach 1975–1998 miejscowość administracyjnie należała do województwa tarnobrzeskiego. Według Narodowego Spisu Powszechnego (III 2011 r.) liczyła 14 mieszkańców i była 23. co do wielkości miejscowością gminy Modliborzyce. Miejscowa ludność wyznania katolickiego przynależy do Parafii św. Stanisława w Modliborzycach.
"Krasonie" - część wsi Kalenne, istniejąca już w 1801 r. pod nazwą "Parcheta", a w 1839 r. pod nazwą "Krasowscy". Osada powstała jako przysiółek Kalennego. W październiku 1942 r. zostało zbombardowane.
Historia.
Pierwsze wzmianki na temat miejscowości pochodzą z 1794 r., nie wiadomo jednak kiedy dokładnie została założona. Powstała na terenach dóbr modliborskich w wyniku karczunku lasu przeprowadzonego przez osadników znad sanu. W wyniku uchylania się od płacenia czynszu koloniści osady musieli odrabiać pańszczyznę. W 1846 r. Kalenne tworzone było zaledwie przez 9 gospodarstw. Z danych statystycznych z 1921 r. wynika, że wieś była zamieszkiwana przez 119 osób w 18 domostwach. W okresie międzywojennym powstała niewielka szkoła i Koło Młodzieży Wiejskiej. Podczas II wojny światowej w październiku 1942 r. wieś została spacyfikowana w wyniku czego 58 mieszkańców zostało rozstrzelanych.

</doc>
<doc id="361083" url="https://pl.wikipedia.org/wiki?curid=361083" title="Kaleń Drugi">
Kaleń Drugi

Kaleń Drugi – wieś w Polsce położona w województwie mazowieckim, w powiecie garwolińskim, w gminie Sobolew. 
W latach 1975–1998 miejscowość administracyjnie należała do województwa siedleckiego.
W miejscowości znajdują się pozostałości po średniowiecznej osadzie w postaci wałów i fosy. Wieś leży na trasie corocznego Rajdu Kościuszkowskiego. Znajduje się tu Szkoła Podstawowa oraz działa Ochotnicza Straż Pożarna założona w 2000 roku. 

</doc>
<doc id="361084" url="https://pl.wikipedia.org/wiki?curid=361084" title="Kaleń Duża">
Kaleń Duża

Kaleń Duża – wieś w Polsce położona w województwie wielkopolskim, w powiecie kolskim, w gminie Chodów.
W latach 1975–1998 miejscowość administracyjnie należała do województwa konińskiego.

</doc>
<doc id="361085" url="https://pl.wikipedia.org/wiki?curid=361085" title="Kaleń Mała">
Kaleń Mała

Kaleń Mała – wieś w Polsce położona w województwie wielkopolskim, w powiecie kolskim, w gminie Chodów.
W latach 1975–1998 miejscowość administracyjnie należała do województwa konińskiego.

</doc>
<doc id="361086" url="https://pl.wikipedia.org/wiki?curid=361086" title="Kaleń Pierwszy">
Kaleń Pierwszy

Kaleń Pierwszy – wieś w Polsce położona w województwie mazowieckim, w powiecie garwolińskim, w gminie Sobolew.
W latach 1975–1998 miejscowość administracyjnie należała do województwa siedleckiego.
Mieszkańcy wsi należą do rzymskokatolickiej parafii Świętej Rodziny i św. Apostołów Piotra i Pawła w Sobolewie.

</doc>
<doc id="361087" url="https://pl.wikipedia.org/wiki?curid=361087" title="Kaleńsko">
Kaleńsko

Kaleńsko (niem. "Kalenzig") – wieś w Polsce położona w województwie zachodniopomorskim, w powiecie myśliborskim, w gminie Boleszkowice, w odległości ok. 2,5 km na północny zachód od Kostrzyna nad Odrą. W latach 1975–1998 miejscowość administracyjnie należała do województwa gorzowskiego. Wieś o charakterze owalnicy, obecnie oscylująca w stronę układów wielodrożnicowych. Jest najdalej na południe wysuniętą wsią województwa zachodniopomorskiego.
Nazwa.
Culinkze 1262; Kalentzik 1460
Gospodarka.
Pierwsza dokumentacja geologiczna złoża opracowana w 1991 r. Zasoby bilansowe złoża w kat. C1 + C2 wynosiły 7.261 tys. ton (pow. 62,37 ha). Nowa dokumentacja opracowana dla firmy "Kies-Kaleńsko sp. z o.o." w 1994 r., zmieniająca bilans zasobów (likwidacja jednego z filarów ochronnych obejmujących linię energetyczną). Wydzielono dwa pola eksploatacyjne: pole Kaleńsko I położone między Odrą i szosą oraz pole Kaleńsko II pomiędzy szosą a kompleksem leśnym. Łączne zasoby złoża udokumentowane w kat. C1 wynosiły 3.322 tys. ton, a łączne w kat. C1 + C2 7.261 tys. ton. Według bilansu na 31.12.2001 r. w złożu pozostawało 6.034 tys. ton, a roczne wydobycie wynosiło 214 tys. ton. Eksploatacja złoża Kaleńsko prowadzona jest na podstawie koncesji udzielonej przez Wojewodę Gorzowskiego 26.06.1998 (dec. Nr OŚ-g-7512/E/14/98) na wydobycie kopaliny na złożu o powierzchni 62,3 ha. Roczne wydobycie ma wynosić 300-400 tys. Obecnie złoże jest eksploatowane na obu polach, przy czym pole nr I z większą intensywnością ze względu na lepszą jakość kruszywa, jak i dogodniejsze warunki transportu do nabrzeża załadunkowego. Część północna pola II poddana została pracom rekultywacyjnym (zbiornik wodny + zalesienia).

</doc>
<doc id="361088" url="https://pl.wikipedia.org/wiki?curid=361088" title="Kaleń-Towarzystwo">
Kaleń-Towarzystwo

Kaleń-Towarzystwo – wieś w Polsce położona w województwie mazowieckim, w powiecie grodziskim, w gminie Żabia Wola. 
W latach 1975–1998 miejscowość administracyjnie należała do województwa skierniewickiego.

</doc>
<doc id="361089" url="https://pl.wikipedia.org/wiki?curid=361089" title="Kalichowszczyzna">
Kalichowszczyzna

Kalichowszczyzna – wieś w Polsce położona w województwie lubelskim, w powiecie bialskim, w gminie Tuczna.
W latach 1975–1998 miejscowość administracyjnie należała do województwa bialskopodlaskiego.
Wierni Kościoła rzymskokatolickiego należą do parafii Podwyższenia Krzyża Świętego w Żeszczynce.

</doc>
<doc id="361090" url="https://pl.wikipedia.org/wiki?curid=361090" title="Kaliga">
Kaliga

Kaliga – wieś w Polsce położona w województwie świętokrzyskim, w powiecie koneckim, w gminie Radoszyce.
W latach 1975–1998 miejscowość administracyjnie należała do województwa kieleckiego.
W 1784 r. wieś administracyjnie należąca do powiatu chęcińskiego w województwie sandomierskim była własnością rodu Małachowskich, bowiem w regestrze diecezjów jako właściciel widnieje Małachowski, podkanclerz koronny.
Wierni Kościoła rzymskokatolickiego należą do parafii NMP Królowej Świata w Węgrzynie.

</doc>
<doc id="361091" url="https://pl.wikipedia.org/wiki?curid=361091" title="Kaliłów">
Kaliłów

Kaliłów – wieś w Polsce położona w województwie lubelskim, w powiecie bialskim, w gminie Biała Podlaska.
Wierni Kościoła rzymskokatolickiego należą do parafii św. Michała Archanioła w Woskrzenicach Dużych.
Historia.
Między wiosną a jesienią 1941 roku w lasach Kaliłowa znajdował się sektor C Lagra Hitlerowskiego „Frontstalag 307” Kriegsgefangenlager. Jeńcami obozu byli żołnierzy Armii Czerwonej: Rosjanie, Gruzini, Tatarzy i inni.
Ciała zmarłych w obozie jeńców były wożone furmankami przez okolicznych mieszkańców do pobliskiego lasku „Popówka”.
Wg relacji naocznych świadków dziennie wywożono z obozu kilkaset ciał. Zmarli oni z wycieńczenia, głodu (nie dostawali jedzenia przez wiele dni), chorób a część (głównie przy likwidacji obozu) została zamordowana. Miejsce pochówku 40 tys. jeńców w lesie „Popówka” w Kaliłowie zostało uczczone Pomnikiem.
W Kaliłowie i okolicach łącznie podczas okupacji przebywało od 150 do 200 tysięcy jeńców z czego zginęło około 80 000, o czym świadczą liczne pomniki i masowe mogiły w okolicznych lasach.
Działali tu także lokalni, komunistyczni partyzanci pod nazwą „Sierp i Młot”.
Kaliłów w styczniu 1943 roku po donosach jednego z mieszkańców był spacyfikowany za pomoc jeńcom i walkę z hitlerowskim okupantem. Zostało zamordowanych 23 mieszkańców. Między innymi żona Franciszka Stelmacha - Leokadia Stelmach oraz dwoje ich kilkuletnich dzieci.
W 23 rocznicę zwycięstwa nad faszyzmem (tj. 1978 r.) Rada Państwa nadała mieszkańcom wsi 
Order Krzyża Grunwaldu III klasy za walkę z okupantem hitlerowskim.
Miejsce to upamiętnia pomnik w środku wsi.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="361092" url="https://pl.wikipedia.org/wiki?curid=361092" title="Kalina Górecka">
Kalina Górecka

Kalina Górecka – wieś w Polsce położona w województwie świętokrzyskim, w powiecie kieleckim, w gminie Pierzchnica. Wieś należy do sołectwa Górki.
W latach 1975–1998 miejscowość administracyjnie należała do województwa kieleckiego.

</doc>
<doc id="361093" url="https://pl.wikipedia.org/wiki?curid=361093" title="Kalina-Lisiniec">
Kalina-Lisiniec

Kalina-Lisiniec – wieś w Polsce położona w województwie małopolskim, w powiecie miechowskim, w gminie Miechów, przy drodze wojewódzkiej nr 783.
W latach 1975–1998 miejscowość administracyjnie należała do województwa kieleckiego.
We wsi znajduje się poligon, na którym rozgrywane są mecze paintballowe. W sierpniu 2006 organizowano tam III edycję LARP-a Nethershell.
W pobliżu wsi znajduje się obszar Natura 2000 „Kalina-Lisiniec”.

</doc>
<doc id="361094" url="https://pl.wikipedia.org/wiki?curid=361094" title="Kalina Mała">
Kalina Mała

Kalina Mała – wieś w Polsce położona w województwie małopolskim, w powiecie miechowskim, w gminie Miechów.
Wieś Kalina położona w końcu XVI wieku w powiecie ksiąskim województwa krakowskiego była własnością klasztoru bożogrobców w Miechowie.
W latach 1975–1998 miejscowość administracyjnie należała do województwa kieleckiego.

</doc>
<doc id="361095" url="https://pl.wikipedia.org/wiki?curid=361095" title="Kalina-Rędziny">
Kalina-Rędziny

Kalina-Rędziny – wieś w Polsce położona w województwie małopolskim, w powiecie miechowskim, w gminie Miechów, przy drodze wojewódzkiej nr 783.
W latach 1975–1998 miejscowość administracyjnie należała do województwa kieleckiego.

</doc>
<doc id="361096" url="https://pl.wikipedia.org/wiki?curid=361096" title="Kalina Wielka">
Kalina Wielka

Kalina Wielka – wieś w Polsce położona w województwie małopolskim, w powiecie miechowskim, w gminie Słaboszów.
W latach 1954–1972 wieś należała i była siedzibą władz gromady Kalina Wielka. W latach 1975–1998 miejscowość administracyjnie należała do województwa kieleckiego.
Niedaleko miejscowości znajdowały się stacje kolejowe nieistniejącego fragmentu obecnej Świętokrzyskiej Kolei Dojazdowej:

</doc>
<doc id="361097" url="https://pl.wikipedia.org/wiki?curid=361097" title="Kalinka (Polska)">
Kalinka (Polska)

Kalinka – wieś w Polsce położona w województwie lubelskim, w powiecie parczewskim, w gminie Jabłoń.
W latach 1975–1998 miejscowość administracyjnie należała do województwa bialskopodlaskiego.
Wieś stanowi sołectwo gminy Jabłoń.
Wierni Kościoła rzymskokatolickiego należą do parafii Imienia Najświętszej Maryi Panny w Kolanie.

</doc>
<doc id="361098" url="https://pl.wikipedia.org/wiki?curid=361098" title="Kalinki">
Kalinki

Kalinki – wieś w Polsce położona w województwie łódzkim, w powiecie radomszczańskim, w gminie Masłowice.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361099" url="https://pl.wikipedia.org/wiki?curid=361099" title="Kalinków">
Kalinków

Kalinków – wieś w Polsce położona w województwie łódzkim, w powiecie piotrkowskim, w gminie Aleksandrów.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii św. Apostołów Piotra i Pawła w Dąbrowie nad Czarną.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="361101" url="https://pl.wikipedia.org/wiki?curid=361101" title="Kalino">
Kalino

Kalino – wieś w Polsce położona w województwie łódzkim, w powiecie łódzkim wschodnim, w gminie Rzgów.
Miejscowość istniała już w XII wieku pod nazwą Kalno. Nazwa pochodzi od wyrazu "kal" oznaczającego błoto.
We wsi znajduje się mały cmentarz wojenny. Pierwotnie w granicach wsi znajdował się wybudowany na początku XX wieku kościół – obecnie w granicach wsi Przypusta w gminie Brójce. W miejscowości istnieje kaplica
Przez wieś przebiega droga asfaltowa, powiatowa nr 02922E.
W latach 1975–1998 miejscowość administracyjnie należała do ówczesnego województwa łódzkiego.

</doc>
<doc id="361102" url="https://pl.wikipedia.org/wiki?curid=361102" title="Kalinowice Dolne">
Kalinowice Dolne

Kalinowice Dolne – wieś w Polsce położona w województwie dolnośląskim, w powiecie ząbkowickim, w gminie Ziębice.
Podział administracyjny.
W latach 1954–1959 wieś należała i była siedzibą władz gromady Kalinowice Dolne, po jej zniesieniu w gromadzie Nieszków, którą zmieniono na Ziębice w wyniku zmiany siedziby. W latach 1975–1998 miejscowość administracyjnie należała do województwa wałbrzyskiego.

</doc>
<doc id="361103" url="https://pl.wikipedia.org/wiki?curid=361103" title="Kalinowice Górne">
Kalinowice Górne

Kalinowice Górne (niem. "Oberkunzendorf", po wojnie przejściowo "Strankowa Górna") – wieś w Polsce położona w województwie dolnośląskim, w powiecie ząbkowickim, w gminie Ziębice.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Zabytki.
Do wojewódzkiego rejestru zabytków wpisany jest:

</doc>
<doc id="361104" url="https://pl.wikipedia.org/wiki?curid=361104" title="Kalinowo-Czosnowo">
Kalinowo-Czosnowo

Kalinowo-Czosnowo – wieś w Polsce położona w województwie podlaskim, w powiecie wysokomazowieckim, w gminie Wysokie Mazowieckie.
Zaścianek szlachecki Czosnowo należący do okolicy zaściankowej Kalinowo położony był w drugiej połowie XVII wieku w powiecie brańskim ziemi bielskiej województwa podlaskiego.
W latach 1954–1959 wieś należała i była siedzibą władz gromady Kalinowo-Czosnowo, po jej zniesieniu w gromadzie Brzóski-Gromki. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Bartłomieja Apostoła w Kuleszach Kościelnych.
Historia wsi.
Wieś drobnoszlachecka założona prawdopodobnie w XV w. Nazwa wsi pochodzi od dawnego imienia "Czosn", związanego z rzeczownikiem czosnek.
W dokumencie z roku 1493 wymienieni: "Albertus, Nicolaus, Mathias" i "Martinus" z "Kalinowa". Wzmianka o Kalinowie-Czosnowie pochodzi z roku 1545, gdy w urzędzie grodzkim w Surażu wymieniono Filipa, syna Wawrzyńca. W końcu XVI w. dominowali tutaj Buczyńscy i Chojeńscy. W następnych latach wieś tworzyła zaścianek szlachecki.
W I Rzeczypospolitej wieś należała do ziemi bielskiej.
W pobliżu kilka wsi tworzących tzw. okolicę szlachecką "Kalinowo":
W roku 1827 wieś liczyła 25 domów i 149 mieszkańców. Pod koniec XIX w. miejscowość należała do Powiatu "mazowieckiego", gmina Chojany, parafia Kulesze Kościelne. W 1891 roku mieszkało tu 23 drobnoszlacheckich gospodarzy. Średnie gospodarstwo liczyło około 5 ha.
W 1921 r. we wsi 21 gospodarstw i 118 mieszkańców (56 mężczyzn i 62 kobiety). Wszyscy zadeklarowali narodowość polską i wyznanie rzymskokatolickie.
Szkoła.
Od 1930 r. notuje się tu dwuklasową szkołę powszechną, która na początku liczyła 128 uczniów. Przed wybuchem II wojny światowej zanotowano w szkole 180 uczniów. Przed wojną wystawiono tu nowy, murowany budynek szkoły.
Nauczyciele: Stanisław Perkowski, Janina Nowakówna, Marianna Kulbabińska, Edmund Pawłowski, Apolonia Skorulska, Zofia Zielińska, Zofia Pawłowska.
Podczas II wojny światowej Edmund Pawłowski zorganizował i prowadził we wsi tajne nauczanie. Był w tym czasie oficerem Biura Informacji i Propagandy 76 pp Armii Krajowej. Po wojnie wywieziony na Syberię.
W latach siedemdziesiątych XX w. szkoła została rozbudowana. Dokonano remontu kotłowni. Później ogrzewanie węglowe zastąpiono gazowym. W roku 1995 uruchomiono w szkole oczyszczalnię ścieków.
Szkoła funkcjonowała do roku 2011, kiedy to z powodu niżu demograficznego, uchwałą Rady Gminy została zlikwidowana.
Współcześnie.
Wieś typowo rolnicza. Produkcja roślinna podporządkowana hodowli krów mlecznych. Straż pożarna dysponuje własnym samochodem "Star". Przez miejscowość prowadzi droga powiatowa 2049B Wnory-Wiechy–Brzóski-Gromki.
W roku 2007 we wsi mieszkało 105 osób.

</doc>
<doc id="361105" url="https://pl.wikipedia.org/wiki?curid=361105" title="Kalinowo-Parcele">
Kalinowo-Parcele

Kalinowo-Parcele – wieś w Polsce położona w województwie mazowieckim, w powiecie ostrowskim, w gminie Ostrów Mazowiecka.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Rocha w Jasienicy.

</doc>
<doc id="361106" url="https://pl.wikipedia.org/wiki?curid=361106" title="Kalinowy Dół">
Kalinowy Dół

Kalinowy Dół – wieś w Polsce położona w województwie lubelskim, w powiecie łukowskim, w gminie Adamów.
Wierni Kościoła rzymskokatolickiego należą do parafii Nawiedzenia Najświętszej Maryi Panny w Woli Gułowskiej.
W latach 1975–1998 miejscowość administracyjnie należała do województwa siedleckiego.

</doc>
<doc id="361107" url="https://pl.wikipedia.org/wiki?curid=361107" title="Kalinówek (województwo mazowieckie)">
Kalinówek (województwo mazowieckie)

Kalinówek – wieś w Polsce położona w województwie mazowieckim, w powiecie lipskim, w gminie Solec nad Wisłą.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Solcu nad Wisłą.

</doc>
<doc id="361108" url="https://pl.wikipedia.org/wiki?curid=361108" title="Kalinówka-Basie">
Kalinówka-Basie

Kalinówka-Basie – wieś w Polsce położona w województwie podlaskim, w powiecie zambrowskim, w gminie Rutki.
Wierni kościoła rzymskokatolickiego należą do parafii św. Anny w Rutkach-Kossakach.
Historia.
Wieś szlachecka położona była w drugiej połowie XVI wieku w powiecie zambrowskim ziemi łomżyńskiej. W latach 1921–1925 wieś leżała w województwie białostockim, w powiecie łomżyńskim, w gminie Kossaki-Rutki a od 1925 w gminie Rutki.
Według Powszechnego Spisu Ludności z 1921 roku wieś zamieszkiwało 209 osób w 32 budynkach mieszkalnych. Miejscowość należała do parafii rzymskokatolickiej w Rutkach. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Rutkach-Kossakach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1954-1959 wieś należała i była siedzibą władz gromady Kalinówka-Basie, po jej likwidacji należała do gromady Rutki. W latach 1975–1998 miejscowość administracyjnie należała do województwa łomżyńskiego.

</doc>
<doc id="361109" url="https://pl.wikipedia.org/wiki?curid=361109" title="Kalinówka-Bystry">
Kalinówka-Bystry

Kalinówka-Bystry – wieś w Polsce położona w województwie podlaskim, w powiecie zambrowskim, w gminie Rutki.
Wierni kościoła rzymskokatolickiego należą do parafii św. Anny w Rutkach-Kossakach.
Historia.
W latach 1921–1925 wieś leżała w województwie białostockim, w powiecie łomżyńskim, w gminie Kossaki-Rutki a od 1925 w gminie Rutki.
Według Powszechnego Spisu Ludności z 1921 roku wieś zamieszkiwało 98 osób w 17 budynkach mieszkalnych. Miejscowość należała do parafii rzymskokatolickiej w Rutkach. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Rutkach-Kossakach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="361110" url="https://pl.wikipedia.org/wiki?curid=361110" title="Kalinówka Królewska">
Kalinówka Królewska

Kalinówka Królewska – wieś w Polsce położona w województwie podlaskim, w powiecie monieckim, w gminie Jasionówka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Anny w Kalinówce Kościelnej.

</doc>
<doc id="361111" url="https://pl.wikipedia.org/wiki?curid=361111" title="Kalinówka-Wielobory">
Kalinówka-Wielobory

Kalinówka-Wielobory – wieś w Polsce położona w województwie podlaskim, w powiecie zambrowskim, w gminie Rutki.
Wierni kościoła rzymskokatolickiego należą do parafii św. Anny w Rutkach-Kossakach.
Historia.
W latach 1921–1925 wieś leżała w województwie białostockim, w powiecie łomżyńskim, w gminie Kossaki-Rutki a od 1925 w gminie Rutki.
Według Powszechnego Spisu Ludności z 1921 roku wieś zamieszkiwało 70 osób w 11 budynkach mieszkalnych. Miejscowość należała do parafii rzymskokatolickiej w Rutkach. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Rutkach-Kossakach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="361112" url="https://pl.wikipedia.org/wiki?curid=361112" title="EW54">
EW54

EW54 – trójwagonowe elektryczne zespoły trakcyjne produkowane dla PKP w latach 1950–1952 przez szwedzką firmę ASEA. Do roku 1953 zostały dostarczone 44 EZT tej serii, które wycofano na początku lat 80.
Historia.
Geneza.
Po II wojnie światowej zaistniała potrzeba odbudowy i elektryfikacji Warszawskiego Węzła Kolejowego. W roku 1946 rozpoczęto rozmowy ze szwedzkim koncernem ASEA traktujące o dostawie urządzeń i taboru elektrycznego.
Produkcja.
ASEA wyprodukowała specjalnie na potrzeby PKP 44 sztuki EZT serii EW54. Pierwsze trzy jednostki dostarczono w grudniu 1950, pozostałe dotarły do Polski w latach 1951–1953.
Konstrukcja.
EW54 składały się trzech wagonów – wagony skrajne były wagonami rozrządczymi (sterowniczymi), środkowy natomiast był wagonem silnikowym.
Ze względu na spodziewane w WWK zagęszczenie przystanków, a tym samym zmniejszenie średniej odległości między przystankami, konieczne było zwiększenie mocy ciągłej silnika trakcyjnego tego zespołu do 120 kW i odpowiednio mocy godzinowej do 166 kW. Zrezygnowano z zastosowania wspólnych wózków dla wagonów doczepnych tak jak to miało miejsce w EZT serii EW51, gdyż okazały się one kłopotliwe w eksploatacji i przy naprawach.
Schemat elektryczny tej serii był bardzo zbliżony do układu elektrycznego serii EW51. Zrezygnowano jedynie z zabezpieczenia całości obwodów WN bezpiecznikiem topikowym, jaki był zastosowany przed wojną przez Anglików. Rozwiązanie to było trudne eksploatacyjnie, gdyż bezpiecznik umieszczony na dachu eksplodował przy zwarciach i powstawało niebezpieczeństwo porażenia pasażerów, więc został wyeliminowany w praktyce przez PKP. Utrzymano bezpiecznik dla obwodów mniejszej mocy, tj. przetwornicy i ogrzewania. Jako zabezpieczenie obwodu głównego zastosowano wyłącznik główny.
Eksploatacja.
EW54 zostały stworzone z myślą o WWK i właśnie tam je skierowano. Eksploatację tej serii zakończono na początku lat 80. XX wieku.

</doc>
<doc id="361113" url="https://pl.wikipedia.org/wiki?curid=361113" title="Kaliska Kościerskie">
Kaliska Kościerskie

Kaliska Kościerskie (dodatkowa nazwa w j. kaszub. Kalëska; niem. "Beek") – wieś kaszubska w Polsce na Pojezierzu Kaszubskim położona w województwie pomorskim, w powiecie kościerskim, w gminie Kościerzyna, przy drodze krajowej nr 20 Stargard - Szczecinek - Gdynia. Na południe od miejscowości znajduje się jezioro Dobrogoszcz.
W latach 1975–1998 miejscowość administracyjnie należała do województwa gdańskiego. Sołectwo w 2014 zajmowało powierzchnię 904,09 ha.

</doc>
<doc id="361114" url="https://pl.wikipedia.org/wiki?curid=361114" title="Kalisty">
Kalisty

Kalisty (niem. "Kallisten") – wieś w Polsce położona w województwie warmińsko-mazurskim, w powiecie olsztyńskim, w gminie Świątki. W latach 1975–1998 miejscowość administracyjnie należała do województwa olsztyńskiego. Przez wieś przebiega droga wojewódzka nr 530.
Wieś wzmiankowana w dokumentach z roku 141 i 1419, jako wieś pruska na 10 włókach. Pierwotna nazwa "Colisten" najprawdopodobniej wywodzi się od imienia Prusa – "Colisty". W roku 1782 we wsi odnotowano11 domów (dymów), natomiast w 1858 w 12 gospodarstwach domowych było 190 mieszkańców. W latach 1937-39 było 353 mieszkańców. 
Od XVIII w. majątek należał do rodu von der Groeben. Skromny dwór usytuowany w zakolu rzeki Pasłęki. Parterowy, przykryty dachem naczółkowym. W elewacji frontowej ryzalit zwieńczony trójkątnym szczytem z okulusem w polu.

</doc>
<doc id="361115" url="https://pl.wikipedia.org/wiki?curid=361115" title="Kaliszany-Kolonia">
Kaliszany-Kolonia

Kaliszany-Kolonia – kolonia w Polsce położona w województwie lubelskim, w powiecie opolskim, w gminie Józefów nad Wisłą.
W latach 1954–1959 wieś należała i była siedzibą władz gromady Kaliszany, po jej zniesieniu w gromadzie Kamień. W latach 1975–1998 miejscowość administracyjne należała do ówczesnego województwa lubelskiego.
Położona jest w sercu Małopolskiego Przełomu Wisły prawy brzeg Wisły wznosi się tutaj do wysokości 40 m nad poziom rzeki, przy drodze wojewódzkiej nr 824.
Miejscowość stanowi sołectwo gminy Józefów nad Wisłą.

</doc>
<doc id="361116" url="https://pl.wikipedia.org/wiki?curid=361116" title="Kaliszkowice Kaliskie">
Kaliszkowice Kaliskie

Kaliszkowice Kaliskie (pierwotnie Kaliszkowice, później Kaliszkowice Pańskie) – wieś sołecka w Polsce położona w województwie wielkopolskim, w powiecie ostrzeszowskim, w gminie Mikstat.
Historia.
Miejscowość historycznie należy do ziemi wieluńskiej. Pierwotnie związana była z Wielkopolską oraz Dolnym Śląskiem. Ma metrykę średniowieczną i istnieje co najmniej od XIII wieku. Wymieniona pierwszy raz w dokumencie zapisanym po łacinie w 1211 i 1213 pod nazwami „Caliscovicz, Kaliszcouicze”, a później w 1522 także „Kalyskovycze Panskije, Caliskowicze nobilium”. Wieś początkowo była wsią duchowną, z czasem stała się jednak własnością szlachecką, co obrazowała nazwa wsi Kaliszkowice Pańskie używana do początku XVII wieku. W 1618 nastąpiła zmiana nazwy miejscowości. Miejscowość otrzymały klaryski z Kalisza i odtąd zwie się Kaliszkowicami Kaliskimi.
Została odnotowana w historycznych dokumentach własnościowych, prawnych i podatkowych. W 1305 mieszkańcy płacili biskupowi wrocławskiemu dziesięcinę oraz wiardunek z 30 łanów. W 1441 pięciu właścicieli płaciło z 5 łanów po 4 grosze, kolejny 2 grosze z łana, a czterech kmieci panów Santorskich1 z 4 łanów po 2 grosze. W 1511 miejscowość liczyła 11 łanów. W 1553 miała 11 łanów kmiecych, a sołtys kolejne 2 łany. W 1410 imiennie odnotowany został niejaki Szpot z Kaliszkowic, a w 1413 wielu mieszkańców wsi: Adam, Wszebor, Stanisław, Paszko, Albert Szpot, Bedrzyk, Świętosław, Albert, Piotr syn Alberta, Michał, Mikołaj, Jan, Czybor, Wolfram oraz Albert Przedslaja. W 1432 Marcin z Kalinowej za 55 grzywien kupił różne części wsi od dziedziców z Kaliszkowic. W 1428 wymieniona została sadzawka. W 1433 zakupił także część Bernarda za 11 grzywien oraz część Alberta Kaliszkowskiego za 18 grzywien. W 1434 dokupił także część Marcina z Kaliszkowic za 18 grzywien. W 1458 Drożdżyny i Kaliszkowice należały do synów kasztelana santockiego. W 1498 Cherubin z Kaliszkowic sprzedał 10 grzywien czynszu ze swojej części Kaliszkowic altaryście kościoła NMP w Grabowie. W 1509 Szymon Czwordasz sprzedał pół sołectwa w miejscowości. W 1518 leżała w powiecie ostrzeszowskim. W 1531 odnotowany został we wsi młynarz. W 1634 miejscowość przynależała do parafii Kotłów.
W latach 1954–1961 wieś należała i była siedzibą władz gromady Kaliszkowice Kaliskie, po jej zniesieniu w gromadzie Mikstat. W latach 1975–1998 miejscowość administracyjnie należała do województwa kaliskiego.
Według danych z 31 grudnia 2009 roku sołectwo liczyło 870 mieszkańców. Powierzchnia wsi wynosi 1672 ha, co daje średnią gęstość zaludnienia rzędu 52 os./km².

</doc>
<doc id="361117" url="https://pl.wikipedia.org/wiki?curid=361117" title="Kaliś">
Kaliś

Kaliś – wieś w Polsce położona w województwie małopolskim, w powiecie olkuskim, w gminie Wolbrom.
W latach 1975–1998 miejscowość administracyjnie należała do województwa katowickiego.

</doc>
<doc id="361118" url="https://pl.wikipedia.org/wiki?curid=361118" title="Kaliwy">
Kaliwy

Kaliwy – kolonia w Polsce położona w województwie lubelskim, w powiecie tomaszowskim, w gminie Tyszowce.
W latach 1975–1998 miejscowość administracyjnie należała do województwa zamojskiego.

</doc>
<doc id="361120" url="https://pl.wikipedia.org/wiki?curid=361120" title="Kalna (województwo śląskie)">
Kalna (województwo śląskie)

Kalna – wieś w Polsce, położona w województwie śląskim, w powiecie bielskim, w gminie Buczkowice. Powierzchnia sołectwa wynosi 130 ha, a liczba ludności 775, co daje gęstość zaludnienia równą 596,2 os./km².
Według austriackiego spisu ludności z 1900 w 60 budynkach w Kalnej na obszarze 83 hektarów mieszkało 393 osób (gęstość zaludnienia 473,5 os./km²), z czego wszyscy byli polskojęzycznymi katolikami. 
Gminę jednostkową Kalna zniesiono 16 grudnia 1930, włączając ją do gminy Godziszka. Kalna usamodzielniła się od Godziszki ponownie 1 października 1949 jako nowa gromada w gminie Bystra-Wilkowice.
W latach 1975–1998 miejscowość administracyjnie należała do województwa bielskiego.
W 2008 na terenie wsi erygowano rzymskokatolicką parafię pw. św. Antoniego.
W Kalnej stoi jeden z najwyższych posągów Chrystusa Króla: 10 m z cokołem. 

</doc>
<doc id="361121" url="https://pl.wikipedia.org/wiki?curid=361121" title="Kalnik (województwo warmińsko-mazurskie)">
Kalnik (województwo warmińsko-mazurskie)

Kalnik (niem. "Kahlau") – wieś w Polsce położona w województwie warmińsko-mazurskim, w powiecie ostródzkim, w gminie Morąg. W latach 1975–1998 miejscowość administracyjnie należała do województwa olsztyńskiego. Miejscowość leży w historycznym regionie Prus Górnych.
We wsi znajduje się barokowy kościół Matki Bożej Szkaplerznej, wybudowany w latach 1730–1738.
Historia.
Wieś wzmiankowana w dokumentach z roku 1320 i 1331, jako wieś czynszowa na 80 włókach. Pierwotna nazwa brzmiała "Kalaw". W roku 1782 we wsi odnotowano 76 domów (dymów), natomiast w 1858 w 120 gospodarstwach domowych było 810 mieszkańców. W latach 1937–1939 było 821 mieszkańców. W roku 1973 wieś należała do powiatu morąskiego, gmina Morąg, poczta Łączno.

</doc>
<doc id="361122" url="https://pl.wikipedia.org/wiki?curid=361122" title="Kalno">
Kalno

Kalno (niem. "Kalendorff") – wieś w Polsce, położona w województwie dolnośląskim, w powiecie świdnickim, w gminie Żarów. Miejscowość typu ulicówka. Na północny wschód od wsi znajduje się przysiółek Wostówka.
Demografia.
Według danych z marca 2011 r. we wsi zameldowanych było 381 osób.
Podział administracyjny.
W latach 1975–1998 miejscowość położona była w województwie wałbrzyskim.
Obiekty sakralne.
W centrum wsi znajduje się barokowa kapliczka.
Krótki opis.
W Kalnie obecnie jest dostępny punkt handlowy i sklep spożywczy. We wsi funkcjonuje punkt biblioteczny, Ochotnicza Straż Pożarna (OSP) Kalno, świetlica wiejska i założony w 2003 r. klub sportowy "LZS Błyskawica Kalno" (od sezonu 2010/2011 w B-klasie grupa: Świdnica I). Największym sukcesem było zajęcie w tych rozgrywkach, 2-krotnie, 9. lokaty (sezony: 2010/2011 i 2013/2014). Większość mieszkańców trudni się rolnictwem, główne uprawy: pszenica, rzepak, ziemniak i burak cukrowy. Inni pracują w Świdnicy, Żarowie i Wrocławiu. Funkcjonuje tutaj 3 prywatnych przedsiębiorców "Derek" - kowalstwo artystyczne, SSSI Sudecka Specjalna Strefa Internetowa, która dostarcza mieszkańcom Gminy Żarów internet drogą radiową w technologii WiFi oraz Agencja Reklamowa "Geospace". 
Komunikacja i turystyka.
Do Kalna kursują busy na trasie Świdnica – Żarów. Kalno jest skomunikowane z Żarowem i Bożanowem, zaś drogami polnymi z miejscowościami: Wierzbna, Panków, Śmiałowice, Gołaszyce, Siedlimowice i Mrowiny oraz jest na zielonym szlaku turystycznym prowadzącym w stronę Sobótki i Ślęży. W pobliżu wsi znajdują się zabytkowe krzyże pokutne.

</doc>
<doc id="361123" url="https://pl.wikipedia.org/wiki?curid=361123" title="Kalska Wola">
Kalska Wola

Kalska Wola – wieś w Polsce położona w województwie łódzkim, w powiecie piotrkowskim, w gminie Czarnocin.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361124" url="https://pl.wikipedia.org/wiki?curid=361124" title="Kalskie Nowiny">
Kalskie Nowiny

Kalskie Nowiny (niem. "Kehlerwald") – wieś w Polsce, w województwie warmińsko-mazurskim, w powiecie węgorzewskim, w gminie Węgorzewo.
Przysiółkiem wsi Kalskie Nowiny jest Węgorzewko. Wieś posiada również kolonię (Kolonia Kalskie Nowiny).
W latach 1975–1998 miejscowość należała administracyjnie do województwa suwalskiego.
Nazwa.
28 marca 1949 r. ustalono urzędową polską nazwę miejscowości – Kalskie Nowiny, określając drugi przypadek jako Kalskich Nowin, a przymiotnik – nowiński.

</doc>
<doc id="361125" url="https://pl.wikipedia.org/wiki?curid=361125" title="Ruda (powiat wieluński)">
Ruda (powiat wieluński)

Ruda – wieś (dawniej miasto) w Polsce położona w województwie łódzkim, w powiecie wieluńskim, w gminie Wieluń. Położona w odległości 3 km od Wielunia, przy drodze wojewódzkiej nr 486 do Działoszyna oraz przy linii kolejowej Wieluń – Herby.
Ruda uzyskała lokację miejską przed 1264 rokiem, zdegradowana około 1419 roku.
Pochodzenie nazwy.
Nazwa Ruda pochodzi prawdopodobnie od bogatych darniowych złóż rudy żelaza, które wydobywano w średniowieczu metodą duklową na bagnistych łąkach wokół osady. Kuźnice żelazne funkcjonowały jeszcze w XVI w.
Historia.
Odkryto, że pierwsza osada ludzka na tym terenie istniała już w okresie neolitu (2500–1700 lat p.n.e.). Obronny gród kasztelański, do tej pory niezidentyfikowany, powstał prawdopodobnie już na przełomie X/XI w. 
Miejscowość historycznie należy do ziemi wieluńskiej, która leżała w Wielkopolsce. Ma metrykę średniowieczną i istnieje co najmniej od XII wieku. Wymieniona po raz pierwszy w 1106 pod obecnie stosowaną nazwą „Ruda”.
Ruda, co najmniej od 1. połowy XII w. pełniła rolę stolicy regionu. O tej jednej z najstarszych polskich kasztelanii wspomina w swej kronice Gall Anonim pod datą 1106 i to od razu w związku z pobytem w niej dworu książęcego i konsekracji kościoła. Jej istnienie potwierdza bulla papieża Innocentego II z 1136 r., gdy mowa jest o kasztelani rudzkiej. W ciągu XIII w. Ruda nadal była jednym z ważniejszych ośrodków w Wielkopolsce.
Swój średniowieczny rozwój zawdzięcza Ruda położeniu na szlaku morawsko-kujawskim łączącym Morawy z Pomorzem, Gdańskiem i Prusami oraz zapewniającym połączenie ze Śląskiem Opolskim i Małopolską. Już przed 1264 zostało tu lokowane miasto na prawie niemieckim, o czym świadczą wzmianki o wójcie Fryderyku z 1264 i 1266. O miejskim charakterze Rudy wspomina także Kronika Wielkopolska oraz Jan Długosz. Ostatecznie próba rozwinięcia ośrodka miejskiego nie zakończyła się sukcesem. W czasach panowania króla Przemysła II wyodrębniona była jednostka administracyjna określana jako Ziemia rudzka.
Już pod koniec XIII w. Ruda utraciła jednak rolę ośrodka gospodarczego i politycznego na rzecz założonego na lepszym, bo suchszym terenie Wielunia. W latach 1419–1420 przeniesiono również do Wielunia siedzibę archidiakonatu i kolegium kanoników. W ten sposób Ruda stała się zwykłą wsią szlachecką.
W latach 1975–1998 miejscowość należała administracyjnie do województwa sieradzkiego.
Zabytki.
Jedynym świadectwem najstarszej historii Rudy jest kościół parafialny św. Wojciecha, według tradycji fundowany przez Piotra Dunina w 1142. Mimo licznych, późniejszych zmian przetrwało w nim sporo fragmentów romańskich. Jest to budowla orientowana, na rzucie prostokąta, jednonawowa, z wielobocznie zamkniętym prezbiterium. W odsłoniętej spod tynku w 1910 ścianie, zbudowanej z ciosów wydobytych z kamieniołomu olewińskiego piaskowca żelazistego, widoczne dwa, obecnie zamurowane, romańskie okienka oraz portal ze śladami po stosowaniu świdra ogniowego. Nawa nakryta drewnianym stropem. W prezbiterium żebrowane sklepienia gotyckie. W przyległej do nawy kaplicy, zbudowanej w 1594 renesansowe okno z bogato zdobionym obramieniem. W ołtarzu głównym późnogotycki tryptyk. Bogato dekorowana chrzcielnica gotycka z XIV w. Na ścianie pd. odkryto po wojnie utrzymane w stylu malarstwa bizantyjskiego freski przedstawiające Drogę Krzyżową, a w kruchcie – scenę chrztu Mieszka I i jego drużyny.
Na pd. od kościoła znajduje się folwark wraz z założeniem parkowo-ogrodowym i pałacem z 1851, wzniesionym przez Emanuela Taczanowskiego h. Jastrzębiec. Wymieniony w dokumentach z 1561 folwark był w rękach Rudzkich, Rychłowskich i Masłowskich. W 1870 od Piotra Masłowskiego, sędziego wieluńskiego, wykupił te dobra Franciszek Taczanowski – szambelan i referendarz. W posiadaniu Taczanowskich folwark znajdował się do II wojny światowej. Pałac to budynek dwukondygnacyjny, zbudowany na planie wydłużonego prostokąta, z bocznymi ryzalitami i gankiem kolumnowym na osi fasady. Z budynków gospodarczych zachowała się oficyna z 1855, wozownia z magazynami, spichlerz, kuchnia letnia oraz oryginalna brama wjazdowa. W 1948, podczas kopania dołu na ziemniaki, na podwórzu majątku natrafiono na garnek gliniany wypełniony srebrnymi siekańcami o wadze 7 kg. Po wojnie majątek o obszarze 657 ha zagospodarował PGR.
Przyroda.
Pałac otoczony jest resztkami założenia ogrodowego. Z dawnego drzewostanu przetrwały pomnikowe: dwa dęby szypułkowe (4,90 i 3,10 m) oraz cis. Skarb pochodził z XI w.

</doc>
<doc id="361126" url="https://pl.wikipedia.org/wiki?curid=361126" title="Kalwa (województwo pomorskie)">
Kalwa (województwo pomorskie)

Kalwa (niem. "Kalwe") – wieś w Polsce w województwie pomorskim, w powiecie sztumskim, w gminie Stary Targ przy drodze wojewódzkiej nr 515. Wieś jest siedzibą sołectwa Kalwa, w którego skład wchodzi również miejscowość Dziewięć Włók.
Historia wsi i kościoła.
Pierwszy raz wymieniono Kalwę w dokumencie z 26 lipca 1280, a parafię św. Marii Magdaleny w 1285. Przywilej lokacyjny wydał komtur malborski Henryk Wilnowe w 1297, wtedy też uposażył kościół parafialny czterema włókami. W tym czasie właścicielem wsi był Konrad von Mükenberg. Obecny kościół parafialny został zbudowany w latach 1310–1320. Obszerne prezbiterium dobudowano dopiero w 1402, a w następnym roku świątynię konsekrowano. Kościół został ograbiony w czasie wojny polsko-krzyżackiej w 1411. 
Wieś królewska położona była w I Rzeczypospolitej w województwie malborskim. W średniowieczu miejscowość nosiła nazwę Calba, w XVI wieku już die Calbe, następnie przyjęła obecną nazwę. W 1618 kościół otrzymał odpusty, które nadał nuncjusz apostolski Franciszek Diotallevius z możliwością ich uzyskania z racji Narodzenia NMP oraz święta patronalnego parafii, czyli we wspomnienie św. Marii Magdaleny. Ostatni raz kościół przebudowano pod koniec XVII wieku, a chorągiewka wietrzna kościoła informuje o 1695 roku. 
Jeszcze w 1647 mówiono o tym kościele, że miał trzy ołtarze. W drewnianej wieży były dwa dzwony, cmentarz nie miał płotu, plebanii nie było. Wizytujący parafię w 1698 podkreślił, że świątynia posiadała dach, który wymagał koniecznej naprawy. Chrzcielnica drewniana była wówczas otoczona kratkami, czyli balustradą. Trzy lata wcześniej kościół otrzymał pięciogłosowe organy. Okna świątyni były bardzo stare. Cmentarz był otoczony płotem, a drewniana wieża stojąca opodal kościoła nie miała dzwonów, ponieważ zostały wywiezione w czasie wojny szwedzkiej, natomiast w środku kościoła wisiała sygnaturka. Parafia nie posiadała szkoły, ale nauczyciel mieszkał w domu należącym do kościoła. 
Protokół powizytacyjny z 1724 dotyczący parafii w Kalwie i filii stwierdził, że kościół parafialny prezentował się korzystnie. Znajdujące się w kościele paramenty i ozdoby zostały ufundowane przez wielkoduszną Eleonorę Warszycką z domu Łosiow. Ówczesny proboszcz zadbał o budowę dwóch ołtarzy oraz zbudował ogrodzenie cmentarza. Z opisu diecezji sporządzonego w 1788 wiadomo, że wówczas kościół św. Magdaleny był murowany, a plebania drewniana w dobrym stanie. Duszpasterz opiekujący się wiernymi w filii szropskiej głosił kazania wyłącznie po polsku. W Kalwie istniał już przytułek, gdzie przebywał 1 mężczyzna i 4 kobiety. 
Na terenie parafii stał zbór wyznawców kalwińskich, przy którym mieszkał ich kaznodzieja. Budynek ten został zburzony przed 1717 rokiem. W Kalwie mieszkał kaznodzieja luterański, ale nie dysponował świątynią ewangelicką. 
W 1821 kościół katolicki otrzymał nową drewnianą wieżę. Wymieniono również wyposażenie wnętrza na rokokowe. 
Polskość Kalwy i okolicy przypominają nazwiska i napisy polskie na cmentarzu przykościelnym. Tu spoczywa także działacz społeczny, polityczny i oświatowy Powiśla – Teodor Donimirski. Pruski spis ludności z 1910 wykazał, iż w Kalwie mieszkało 336 Polaków i 124 Niemców. W 1920 podczas plebiscytu za Polską opowiedziało się mniej niż 25% mieszkańców wsi. Otwarte tu w 1920 przedszkole prowadzone przez Henrykę Gwiazdę i wspierane przez patriotyczne rodziny Szymańskich, Hofmanów, Lebków, Brandtów, Wojteckich, zostało zamknięte w kwietniu 1921 ze względu na małą liczbę dzieci. Terroryzowani rodzice przestali korzystać z usług polskiej placówki wychowawczej. 
W latach trzydziestych czynne było w Kalwie Towarzystwo Młodzieży. Według spisu ludności w 1910 mieszkało tutaj 21 protestantów i 438 katolików, a w 1932 już 6 protestantów i 80 katolików. W 1943 ewangelicy tutejsi należeli do wspólnoty w Starym Targu. 
W latach 1945–1975 miejscowość administracyjnie należała do województwa gdańskiego, a w latach 1975–1998 do województwa elbląskiego.
W latach 2007–2008 przeprowadzona była renowacja i konserwacja kościoła.
Zabytki.
Według rejestru zabytków NID na listę zabytków wpisany jest kościół parafialny pw. św. Marii Magdaleny, 1310, 1402, oraz drewniana wieża, 1821, nr rej.: A-149 z 18.01.1960.
Pierwotny układ ruralistyczny typu owalnica (z nawsiem) został zachowany. Cmentarz katolicki przy kościele pochodzi z ok. połowy XIX wieku. Zachowały się też liczne budynki z XIX i początku XX wieku.

</doc>
<doc id="361128" url="https://pl.wikipedia.org/wiki?curid=361128" title="Kalwy">
Kalwy

Kalwy – wieś w Polsce położona w województwie wielkopolskim, w powiecie poznańskim, w gminie Buk.
W okresie Wielkiego Księstwa Poznańskiego (1815-1848) Kalwy należały do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Kalwy należały do okręgu bukowskiego i były częścią majętności Otusz, której właścicielem był Jan Sierakowski. W skład majątku Otusz wchodziły ponadto: Niepruszewo, folwark Józefowo oraz folwark Wygoda. Według spisu urzędowego z 1837 roku wieś liczyła 107 mieszkańców i 11 dymów (domostw). Pod koniec XIX wieku Kalwy obejmowały wieś z 8 dymami i 69 mieszkańcami (wszyscy katolicy, 7 analfabetów) i folwark w dominium Niepruszewo (6 dymów, 95 mieszkańców).
W latach 1975–1998 miejscowość administracyjnie należała do województwa poznańskiego. W 2016 liczyła 161 mieszkańców.
W Kalwach urodził się biskup kaliski Stanisław Napierała.

</doc>
<doc id="361129" url="https://pl.wikipedia.org/wiki?curid=361129" title="Kaława">
Kaława

Kaława () – wieś sołecka w Polsce położona w województwie lubuskim, w powiecie międzyrzeckim, w gminie Międzyrzecz, przy drodze krajowej nr 3 (E65).
W latach 1945–1954 siedziba gminy Kaława. W latach 1954–1972 wieś należała i była siedzibą władz gromady Kaława. W latach 1975–1998 miejscowość administracyjnie należała do województwa gorzowskiego.
Historia.
Miejscowość pierwotnie związana była z Wielkopolską. Ma metrykę średniowieczną i istnieje co najmniej od początku XIII wieku. Wymieniona została po raz pierwszy w łacińskojęzycznym dokumencie z 1236 pod nazwą „Colva”, w 1257 „Calava”, 1307 „Kalow”, 1412 „Kalo”, 1443 „Kalewi”, 1508 „Calawa”, 1510 „Calaua”, 1528 „Kalawa”, 1563 „Caliawa”.
Wieś podobnie jak wiele innych okolicznych wsi dzięki darowiznom stała się własnością klasztoru cystersów w Paradyżu. Archiwalny dokument z 1257 mówi o tym, że książę wielkopolski Przemysł I zatwierdził posiadłości klasztoru; w tym m.in. wieś o nazwie Kaława. Wziął je wszystkie pod swoją opiekę nadając im zwolnienia immunitetowe oraz zezwalając na ich lokację na prawie niemieckim.
Kościół istniał tu już w 2 połowie XIII w., była to budowla murowana, prawdopodobnie utrzymana w stylu gotyckim. W XV wieku miejscowość była siedzibą własnej parafii w dekanacie międzyrzeckim i leżała w powiecie poznańskim Korony Królestwa Polskiego. W 1460 król polski Kazimierz Jagielończyk ustalił wymiar ciężarów i robocizny świadczonych ze wsi należących do klasztoru paradyskiego (w tym również Kaławy) dla zamku międzyrzeckiego. W 1528 król Zygmunt Stary rozsądzał spór pomiędzy mieszczanami z Międzyrzecza, a karczmarzami z wsi klasztornych Wysoka i Kaława, zatwierdzając dawne prawa tych karczmarzy do warzenia i sprzedaży piwa co poświadcza tradycje piwowarskie w regionie sięgające średniowiecza. W 1564 Kaława była wsią sołecką opata paradyskiego i liczyła 25 śladów, na których gospodarowali kmiecie płacący do zamku w Międzyrzeczu 40 groszy i 9 denarów podatku wieprzowego. Oprócz tego każdy z nich płacił w naturze oddając po ćwiertni żyta, 1,5 ćwiertni owsa, jednej kurze oraz 15 jaj. Oprócz płatności chłopi ze wsi mieli także obowiązek rozwożenia przez jeden dzień mierzwy, koszenia łąk oraz grabienia i zwożenia siana do zamku, a także zwiezienia tam 4 wozów drewna rocznie.
Miejscowość wspominały historyczne dokumenty prawne, własnościowe i podatkowe. W 1443 Antoni opat klasztoru w Paradyżu był w sporze sądowym z Barbarą kmiotką z Kęszycy w sprawie dotyczącej wsi Kaława. W 1508 odnotowany został pobór podatków we wsi z 28 łanów oraz od karczmy. Miejscowy sołtys posiadał z 3 łany, ale zwolniony został z opłaty, ponieważ zapłacił wiardunki wojenne, których inni nie płacili. W 1563 odnotowano pobór z 25 łanów kmiecych, 2 łanów sołysich i jednego łana lennego należącego do feudała, a także od 8 komorników. W 1580 płatnikiem podatków ze wsi był opat paradyski, który zapłacił od 29 łanów, 10 zagrodników, dwóch rzemieślników i 8 komorników.
Podczas potopu szwedzkiego w 1655 r. kościół został złupiony i spalony przez Szwedów, odbudowany w latach 1668–1669 spłonął w 1733 r. Świątynia została odbudowana w stylu barokowym z inicjatywy opata paradyskiego Józefa Górczyńskiego. W okresie Rzeczypospolitej Obojga Narodów wieś duchowna, własność opata cystersów w Paradyżu pod koniec XVI wieku leżała w powiecie poznańskim województwa poznańskiego.
Miejscowość po rozbiorach Polski znalazła się w zaborze pruskim. W 1796 r. dobra kościelne zostały znacjonalizowane przez państwo pruskie. W 1860 r., po kolejnym pożarze wyremontowano kościół i wymieniono jego wyposażenie. W 1909 r. wybudowano linię kolejową z Międzyrzecza do Toporowa. W latach trzydziestych XX w. obok Kaławy wzniesiono umocnienia centralnej części Międzyrzeckiego Rejonu Umocnionego, które przełamane zostały w nocy z 29 na 30 stycznia 1945 r. w sąsiednim Pniewie.
Zabytki.
Do wojewódzkiego rejestru zabytków wpisane są:

</doc>
<doc id="361130" url="https://pl.wikipedia.org/wiki?curid=361130" title="Kałądek">
Kałądek

Kałądek – wieś w Polsce położona w województwie wielkopolskim, w powiecie czarnkowsko-trzcianeckim, w gminie Wieleń.
W latach 1975–1998 miejscowość administracyjnie należała do województwa pilskiego.

</doc>
<doc id="361131" url="https://pl.wikipedia.org/wiki?curid=361131" title="Kałęczew">
Kałęczew

Kałęczew – wieś w Polsce położona w województwie łódzkim, w powiecie brzezińskim, w gminie Dmosin.
W latach 1975–1998 miejscowość administracyjnie należała do województwa skierniewickiego.
W Kałęczewie urodził się polityk Stefan Niesiołowski.

</doc>
<doc id="361132" url="https://pl.wikipedia.org/wiki?curid=361132" title="Kałęczynek">
Kałęczynek

Kałęczynek – wieś w Polsce położona w województwie kujawsko-pomorskim, w powiecie włocławskim, w gminie Lubanie.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 85 mieszkańców. Jest najmniejszą miejscowością gminy Lubanie.

</doc>
<doc id="361133" url="https://pl.wikipedia.org/wiki?curid=361133" title="Kałęczyn-Walochy">
Kałęczyn-Walochy

Kałęczyn-Walochy – wieś w Polsce położona w województwie podlaskim, w powiecie zambrowskim, w gminie Rutki.
Wierni kościoła rzymskokatolickiego należą do parafii św. Anny w Rutkach-Kossakach.
Historia.
W latach 1921 – 1925 wieś leżała w województwie białostockim, w powiecie łomżyńskim, w gminie Kossaki-Rutki a od 1925 w gminie Rutki.
Według Powszechnego Spisu Ludności z 1921 roku wieś zamieszkiwało 145 osób w 21 budynkach mieszkalnych. Miejscowość należała do parafii rzymskokatolickiej w Rutkach. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Rutkach-Kossakach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="361134" url="https://pl.wikipedia.org/wiki?curid=361134" title="Kałęczyny">
Kałęczyny

Kałęczyny (niem. "Kallenczynnen", w latach 1938-45: "Lenzendorf") – wieś w Polsce położona w województwie warmińsko-mazurskim, w powiecie ełckim, w gminie Ełk.
W latach 1954–1971 wieś należała i była siedzibą władz gromady Kałęczyny, po jej zniesieniu w gromadzie Wiśniowo Ełckie. W latach 1975–1998 miejscowość administracyjnie należała do województwa suwalskiego.

</doc>
<doc id="361135" url="https://pl.wikipedia.org/wiki?curid=361135" title="Kałkowskie">
Kałkowskie

Kałkowskie – wieś w Polsce położona w województwie wielkopolskim, w powiecie ostrowskim, w gminie Sośnie. Leżą ok. 23 km na południe od Ostrowa Wielkopolskiego, przy drodze Sośnie-Chojnik.
Przed 1932 rokiem miejscowość położona była w powiecie odolanowskim, w latach 1975-1998 w województwie kaliskim, w latach 1932-1975 i od 1999 w powiecie ostrowskim.

</doc>
<doc id="361136" url="https://pl.wikipedia.org/wiki?curid=361136" title="Kałmuki">
Kałmuki

Kałmuki – wieś w Polsce położona w województwie śląskim, w powiecie kłobuckim, w gminie Panki.
W latach 1975–1998 miejscowość administracyjnie należała do województwa częstochowskiego.

</doc>
<doc id="361137" url="https://pl.wikipedia.org/wiki?curid=361137" title="Lokomotywa dwuczłonowa">
Lokomotywa dwuczłonowa



</doc>
<doc id="361138" url="https://pl.wikipedia.org/wiki?curid=361138" title="Kołoszyn">
Kołoszyn

Kołoszyn – wieś w Polsce położona w województwie łódzkim, w powiecie poddębickim, w gminie Dalików.
Kołoszyn to miejsce, na które składają się głównie gospodarstwa rolne, pola uprawne, łąki oraz ogródki działkowe. Przez Kołoszyn przepływa mała rzeka Kucinka. Wieś od południa, oraz zachodniej strony otoczona jest lasami i zagajnikami. Na południowo-wschodnim krańcu wsi znajdują się stawy, tereny w większości należące do wsi Sarnów. Od wschodu Kołoszyn sąsiaduje z wsią Kuciny, zaś od strony północnej ma bezpośredni dostęp do drogi krajowej nr 72 na odcinku Poddębice – Aleksandrów Łódzki. 
W latach 1975–1998 miejscowość administracyjnie należała do województwa sieradzkiego.

</doc>
<doc id="361139" url="https://pl.wikipedia.org/wiki?curid=361139" title="Kałowice">
Kałowice

Kałowice – wieś w Polsce położona w województwie dolnośląskim, w powiecie trzebnickim, w gminie Zawonia.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w staropolskiej formie "Kalowicz".

</doc>
<doc id="361140" url="https://pl.wikipedia.org/wiki?curid=361140" title="Kałtki">
Kałtki

Kałtki (niem. "Kaltken", 1938–1945 "Kalthagen") – wieś w Polsce położona w województwie warmińsko-mazurskim, w powiecie ełckim, w gminie Stare Juchy.
W latach 1975–1998 miejscowość administracyjnie należała do województwa suwalskiego.
Leży nad jeziorem Jędzelewo.

</doc>
<doc id="361141" url="https://pl.wikipedia.org/wiki?curid=361141" title="Kałuże">
Kałuże

Kałuże – wieś w Polsce położona w województwie łódzkim, w powiecie wieluńskim, w gminie Pątnów.
Przed II wojną światową nosiła nazwę "Polaki".
Przez niezabudowaną część miejscowości przebiega ruchliwa droga krajowa nr 43 Częstochowa – Wieluń. W latach 1975–1998 miejscowość położona była w województwie sieradzkim.
W lesie w pobliżu wsi znajduje się „Dolina objawienia”, w której od 1856 co roku 3 maja są odprawiane msze święte. Jest tam także źródełko wody, która jest tak czysta, że można ją pić bez przegotowania. Wodzie tej przypisuje się właściwości lecznicze.

</doc>
<doc id="361142" url="https://pl.wikipedia.org/wiki?curid=361142" title="Kałużna (województwo dolnośląskie)">
Kałużna (województwo dolnośląskie)

Kałużna – wieś w Polsce położona w województwie dolnośląskim, w powiecie lubańskim, w gminie Olszyna. Kałużna to niewielka osada leżąca na Pogórzu Izerskim, we Wzniesieniach Radoniowskich, na wysokości około 350-380 m n.p.m..
W latach 1975–1998 miejscowość administracyjnie należała do województwa jeleniogórskiego.

</doc>
<doc id="361143" url="https://pl.wikipedia.org/wiki?curid=361143" title="Kałwągi">
Kałwągi

Kałwągi (niem. "Kaltwangen") – wieś w Polsce położona w województwie warmińsko-mazurskim, w powiecie kętrzyńskim, w gminie Korsze. W latach 1946–1954 wieś jako siedziba gromady była częścią dawnej Gminy Sątoczno ("Laukinikowo"). W latach 1975–1998 miejscowość administracyjnie należała do województwa olsztyńskiego. Wieś jest siedzibą sołectwa, do którego oprócz niej należy jeszcze Wetyn i Kamień.
Historia.
Kałwągi powstały w XIV wieku jako wieś czynszowa na prawie chełmińskim. Obszar wsi powiększony został w roku 1359 o dwie morgi przez wielkiego mistrza krzyżackiego Winricha von Kniprode. Wieś miała wówczas obszar 50 włók z których 5 należało do sołtysa. Czynsz wynosił pół grzywny i w naturze dwie kury od włóki. We wsi była też karczma. Wieś w tym czasie należała do parafii w Sątocznie.
W 1913 roku Kałwągi należały do dóbr grafa Fritza zu Eulenburga w Prośnie. W roku 1939 w Kałwągach działała dwuklasowa szkoła. 
Po wojnie światowej powstała tu szkoła podstawowa, która w 1970 roku miała 8 oddziałów. Szkoła ta była filią Szkoły Podstawowej w Sątocznie wybudowanej w 1964. Szkoła filialna w Kałwągach funkcjonowała do końca roku szkolnego 1977/78. We wrześniu 1978 została włączona do Zbiorczej Szkoły Podstawowej w Sątocznie.
27 sierpnia 2013 r. odsłonięto kamień pamiątkowy, upamiętniający myśliwych z majątku w Prośnie, którzy zginęli na frontach I wojny światowej a odnowiony przez Stowarzyszenie na Rzecz Rozwoju Regionu "Dolina Gubra". Gościem honorowym uroczystości był hrabia Udo zu Eulenburg, syn fundatora pomnika. W uroczystości odsłonięcia brał udział nadleśniczy Nadleśnictwa Bartoszyce Zbigniew Pampuch oraz burmistrz Korsz Ryszard Ostrowski.
Zabytki i obiekty historyczne.
Pamiątkowy głaz, ufundowany przez hrabiego Fritza zu Eulenburg, właściciela majątku w Prośnie, upamiętniający myśliwych z majątku w Prośnie, którzy zginęli na frontach I wojny światowej: Karla Zachau z Kałwąg, Fritza Steinbecka z Błuskajm Małych i Gustava Heinricha z Sajny Wielkiej. Dawniej kamień znajdował się obok drewnianej leśniczówki. Gdy w styczniu 1945 roku na te tereny wkroczyła Armia Czerwona, pomnik został ostrzelany z broni palnej (ślady kul widoczne do dzisiaj). W 2013 r. kamień został odnowiony i udostępniony przez stowarzyszenie "Dolina Gubra". Obecnie kamień ten ustawiony jest na skrzyżowaniu dróg leśnych w pobliżu Kałwąg. Obok znajduje się leśne miejsce odpoczynku z drewnianym stołem i ławkami. Tablica informacyjna, stojąca obok kamienia, zawiera tłumaczenie widniejących na nim napisów oraz archiwalne zdjęcie, wykonane przy pomniku w 1925 roku.
Ochrona przyrody.
Teren Kałwąg łącznie z przysiółkiem Wetyn wchodzi w skład obszaru Natura 2000, a mianowicie obszaru specjalnej ochrony ptaków Ostoja Warmińska. Ponadto na północ od wsi znajduje się Obszar Chronionego Krajobrazu Doliny Rzeki Guber. 
Demografia.
W roku 1785 we wsi były 24 domy, a w 1817 było ich 22 z 215 mieszkańcami. W 1925 we wsi mieszkało 125 osób. W 1933 - 201 mieszkańców. W roku 1939 - 172 mieszkańców. W 1970 - 183 mieszkańców, w 2006 w Kałwągach mieszkały 103 osoby, w 2016 – 116 osób.

</doc>
<doc id="361145" url="https://pl.wikipedia.org/wiki?curid=361145" title="Kały (województwo opolskie)">
Kały (województwo opolskie)

Kały (dodatkowa nazwa w j. niem. Podewils) – wieś w Polsce, położona w województwie opolskim, w powiecie opolskim, w gminie Murów.
Historia.
Do głosowania podczas plebiscytu uprawnione były w Kałach 352 osoby, z czego 240, ok. 68,2%, stanowili mieszkańcy (w tym 234, ok. 66,5% całości, mieszkańcy urodzeni w miejscowości). Oddano 351 głosów (ok. 99,7% uprawnionych), w tym 351 (100%) ważnych; za Niemcami głosowało 351 osób (100%), a za Polską 0 osób (0,0%). 9 września 1947 r. nadano miejscowości polską nazwę Kały.

</doc>
<doc id="361146" url="https://pl.wikipedia.org/wiki?curid=361146" title="Kamasze (wieś)">
Kamasze (wieś)

Kamasze – wieś w Polsce położona w województwie łódzkim, w powiecie sieradzkim, w gminie Złoczew.
W latach 1975–1998 miejscowość administracyjnie należała do województwa sieradzkiego.
W XIX w. wieś nazywano Kamaszew. Zachowało się tu kilka drewnianych chałup z tamtego wieku.

</doc>
<doc id="361147" url="https://pl.wikipedia.org/wiki?curid=361147" title="Kameduły">
Kameduły

Kameduły – wieś w Polsce, położona w województwie świętokrzyskim, w powiecie buskim, w gminie Busko-Zdrój.
W latach 1975–1998 miejscowość administracyjnie należała do województwa kieleckiego.
W Kamedułach (stąd nazwa) istniał kościół i klasztor Kamedułów, nagrobek kasztelana sandomierskiego, Józefa Władysława Myszkowskiego z rozebranego kościoła przeniesiono do Młodzaw.
Historia.
Kameduły alias „Erem margrabski”, w dokumentach „Eremus Marchionalis”, folwark w powiecie stopnickim, parafii Szaniec.
Wzniesienie 119.36 m n.p.m. wśród wyniosłości gipsowych, pokryte niegdyś puszczą.
Pod koniec XVII w. osiedli tu Kameduli sprowadzeni z Bielan pod Krakowem przez Józefa margrabię Myszkowskiego, ostatniego z tej rodziny ordynata pińczowskiego.
Wzniósł on Kamedułom klasztor i kościołek drewniany i tam też kazał się pochować (r. 1727). Fundacja klasztorna przetrwała do r. 1849, w którym ostatni zakonnik przeniesiony został na Bielany pod Warszawą. Jedyną pamiątką eremu pozostały złożone w kościele szanieckim ołtarz w kaplicy N.P.M. oraz dwa dzwony z datami 1723 i 1724 r.
Na terenie wsi znajduje się pomnik Powstańców Styczniowych poległych w bitwie pod Grochowiskami 18 marca 1863 r. wystawiony w 1916 odnowiony 2004.
Rosną też 3 okazałe dęby szypułkowe, pomniki przyrody, o obwodach pni 280 cm, 320 cm, 340 cm.
Przez wieś przechodzi zielony szlak turystyczny z Wiślicy do Grochowisk.

</doc>
<doc id="361148" url="https://pl.wikipedia.org/wiki?curid=361148" title="Kamianka-Stokowo">
Kamianka-Stokowo

Kamianka-Stokowo – wieś w Polsce położona w województwie mazowieckim, w powiecie ostrowskim, w gminie Nur.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Jana Apostoła w Nurze.
Historia.
Wieś założona w połowie XIX wieku przez osadników drobnoszlacheckich. Słownik Geograficzny Królestwa Polskiego z roku 1882 wymienia: "Kamionkę Rytele i Kamionkę Stokowo" jako wsie szlacheckie "nad rzeką Bugiem, powiat ostrowski, gmina i parafia Nur".
W czasie spisu powszechnego z 1921 roku zanotowano dwie wsie: "Kamionkę Nadbużną" z 5 domami i 30 mieszkańcami oraz "Kamionkę Stokowo" z 6 domami i 35 mieszkańcami.

</doc>
<doc id="361149" url="https://pl.wikipedia.org/wiki?curid=361149" title="Kamianki-Czabaje">
Kamianki-Czabaje

Kamianki-Czabaje – wieś w Polsce położona w województwie mazowieckim, w powiecie siedleckim, w gminie Przesmyki.
Zaścianek szlachecki Czabaje należący do okolicy zaściankowej Kamianka położony był w drugiej połowie XVII wieku w ziemi drohickiej województwa podlaskiego. W latach 1975–1998 miejscowość administracyjnie należała do województwa siedleckiego.

</doc>
<doc id="361150" url="https://pl.wikipedia.org/wiki?curid=361150" title="Kamianki Lackie">
Kamianki Lackie

Kamianki Lackie – wieś w Polsce położona w województwie mazowieckim, w powiecie siedleckim, w gminie Przesmyki.
Zaścianek szlachecki Lacka należący do okolicy zaściankowej Kamianka położony był w drugiej połowie XVII wieku w ziemi drohickiej województwa podlaskiego. 
W miejscowości działa założona w 1957 roku jednostka ochotniczej straży pożarnej. Jednostka posiada lekki samochód gaśniczy GLBA 0,8/10/1 Mercedes. 
W latach 1954–1959 wieś należała i była siedzibą władz gromady Kamianki Lackie, po jej zniesieniu w gromadzie Przesmyki. W latach 1975–1998 miejscowość administracyjnie należała do województwa siedleckiego.

</doc>
<doc id="361151" url="https://pl.wikipedia.org/wiki?curid=361151" title="Kamianki-Nicki">
Kamianki-Nicki

Kamianki-Nicki – wieś w Polsce położona w województwie mazowieckim, w powiecie siedleckim, w gminie Przesmyki.
W latach 1975–1998 miejscowość administracyjnie należała do województwa siedleckiego.

</doc>
<doc id="361152" url="https://pl.wikipedia.org/wiki?curid=361152" title="Sejmik wojewódzki">
Sejmik wojewódzki



</doc>
<doc id="361154" url="https://pl.wikipedia.org/wiki?curid=361154" title="Kamianki-Wańki">
Kamianki-Wańki

Kamianki-Wańki – wieś w Polsce położona w województwie mazowieckim, w powiecie siedleckim, w gminie Przesmyki.
Zaścianek szlachecki Wańki należący do okolicy zaściankowej Kamianka położony był w drugiej połowie XVII wieku w ziemi drohickiej województwa podlaskiego. W latach 1975–1998 miejscowość administracyjnie należała do województwa siedleckiego.

</doc>
<doc id="361155" url="https://pl.wikipedia.org/wiki?curid=361155" title="Kamienica Dolna">
Kamienica Dolna

Kamienica Dolna – wieś w Polsce położona w województwie podkarpackim, w powiecie dębickim, w gminie Brzostek, nad Wisłoką. Leży przy drodze krajowej nr 73.
W latach 1975–1998 miejscowość administracyjnie należała do województwa tarnowskiego.
Historia.
Pierwsza wzmianka o Kamienicy Dolnej pochodzi z dokumentu króla Kazimierza Wielkiego z 1345 r. Dotyczy on lokacji wioski na porębach leśnych nad rzeką Kamienicą. Osada została założona na prawie niemieckim. Świadczy o tym nazwa najstarszej części wsi – Woli.
Wspominany dokument zawiera także akt nadania dwóch łanów ziemi uprawnej zasadźcy Kerstenowi. Przewidywano także jeden łan dla planowanej w tym miejscu świątyni. Do budowy nigdy jednak nie doszło. Tradycja głosi, że z powodu interwencji sił nadprzyrodzonych, które wybrały na swą siedzibę położoną po drugiej stronie Wisłoki Przeczycę. Wspomina o tym w swojej książce Franciszek Kotula. Kiedy w Kamienicy Dolnej przygotowywano się do budowy świątyni, w Przeczycy na gruszy ukazała się figurka Matki Boskiej. Wieść o tym rozeszła się lotem błyskawicy. Wkrótce zjawili się Węgrzy i zabrali figurę, twierdząc, że zniknęła z ich kościoła. Jednak po pewnym czasie figura znów pojawiła się w Przeczycy. Uznano to za cud i świątynię zbudowano nie, jak pierwotnie planowano w Kamienicy Dolnej, lecz po drugiej stronie Wisłoki, w Przeczycy.
W XV w. Kamienica Dolna należała do opactwa tynieckiego i parafii Brzostek. Znajdowała się w niej karczma, młyn i 22 łany kmiece. W 1536 r. wioska należała już do parafii przeczyckiej. Mieszkało w niej 14 kmieci. Pańszczyznę odrabiali na folwarku w Dęborzynie.
Wioska najprawdopodobniej została zniszczona w 1657 r., podczas najazdu wojsk Jerzego II Rakoczego. W epoce rozbiorów przeszła najpierw na własność funduszu religijnego, a potem w ręce prywatnych właścicieli.
W czasie rabacji w 1846 r. w miejscowej karczmie zamordowano Wiktora Bogusza, właściciela Siedlisk i Antoniego Pieszczyńskiego, dzierżawcę części Gorzejowej. Poturbowano także guwernera Emila Pohoreckiego, Ignacego Zabierzowskiego, właściciela Gorzejowej i Stefana Balasę z Kołaczyc.
Podczas II wojny światowej działała tu placówka AK Pilzno. 3 sierpnia 1944 roku zorganizowano zasadzkę na drodze głównej na kolumnę niemieckich samochodów. Wcześniej jednak zjawiły się czołgi, a jeden z nich najechał na minę. Wobec tego partyzanci wycofali się.

</doc>
<doc id="361156" url="https://pl.wikipedia.org/wiki?curid=361156" title="Kamienica Górna">
Kamienica Górna

Kamienica Górna – wieś w Polsce położona w województwie podkarpackim, w powiecie dębickim, w gminie Brzostek.
Na przełomie XIX i XX wieku dobra we wsi posiadał Stanisław Nowak.
W latach 1954–1959 wieś należała i była siedzibą władz gromady Kamienica Górna, po jej zniesieniu w gromadzie Siedliska Bogusz. W latach 1975–1998 miejscowość administracyjnie należała do województwa tarnowskiego.
Miejscowość jest siedzibą rzymskokatolickiej parafii Najświętszej Maryi Panny Częstochowskiej należącej do dekanatu Pilzno w diecezji tarnowskiej.
Z Kamienicą związany jest rzeźbiarz ludowy Władysław Chajec.

</doc>
<doc id="361157" url="https://pl.wikipedia.org/wiki?curid=361157" title="Kamienica Królewska">
Kamienica Królewska

Kamienica Królewska (dodatkowa nazwa w j. kaszub. Kamińca Królewskô) – duża kaszubska wieś letniskowa w Polsce, położona w województwie pomorskim, w powiecie kartuskim, w gminie Sierakowice, na Pojezierzu Kaszubskim, na obszarze Kaszubskiego Parku Krajobrazowego, pomiędzy jeziorami Kamienickim i Junnem, na trasie dawnej linii kolejowej z Kartuz do Lęborka.
Wieś jest siedzibą sołectwa Kamienica Królewska, w którego skład wchodzą również Kamienicki Młyn, Ciechomie, Nowalczysko, Koryto i Kukówka. W kierunku wschodnim od Kamienicy Królewskiej w kompleksie Lasów Mirachowskich znajdują się rezerwaty przyrody "Kurze Grzędy", "Jezioro Turzycowe", "Jezioro Lubogoszcz", "Szczelina Lechicka" i "Żurawie Błota". Przez Kamienicę Królewską prowadzi turystyczny Szlak Kaszubski. Miejscowość jest połączona nową drogą powiatową (nr 1431G) z Niepoczołowicami stanowiąc jedyne i pierwsze w historii połączenie szosą asfaltową obszaru gmin Sierakowice i Linia (projekt był współfinansowany przez Unię Europejską z funduszu EFRR). Znajduje się tu również placówka Ochotniczej Straży Pożarnej, poczta, kwatery agroturystyczne, pensjonaty i liczne domki letniskowe. Na północny wschód od Kamienicy wznosi się wzgórze „Zamkowa Góra” (o wysokości 229 m n.p.m.) z pozostałościami starego grodziska, do którego nawiązują lokalne kaszubskie legendy. Na tym wzgórzu ustawiono taras widokowy, z którego rozciąga się piękny widok na sześć jezior – Junno, Kamienickie, Białe, Czarne, Odnoga i Potęgowskie. Rozpoczyna się tu również szlak wodny spływów kajakowych rzeką Bukowiną.
Znajduje się tutaj składnica Agencji Rezerw Materiałowych.
Historia miejscowości.
Pierwsze wzmianki o miejscowości pochodzą z 1368 roku, po zdobyciu Pomorza Gdańskiego przez Krzyżaków pod administracją zakonną. W latach 1455–1772 w powiecie mirachowskim. Od 1920 r. wieś znajdowała się ponownie w granicach Polski (powiat kartuski). Przed 1920 r. obowiązującą nazwą niemieckiej administracji dla Kamienicy Królewskiej była "Kaminitza". Podczas okupacji niemieckiej nazwa "Kaminitza" w 1942 roku została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Kamstein". Podczas II wojny światowej okolice Kamienicy Królewskiej były miejscem aktywnych działań Gryfa Pomorskiego (obelisk poświęcony żołnierzom Gryfa Pomorskiego znajduje się przy przejeździe kolejowym). W okresie PRL-u miejscowość była popularnym letniskiem opozycji z czasów komunistycznych.
Wieś królewska w starostwie mirachowskim w województwie pomorskim w II połowie XVI wieku. W latach 1954–1961 wieś należała i była siedzibą władz gromady Kamienica Królewska, po jej zniesieniu w gromadzie Sierakowice. W latach 1975–1998 miejscowość administracyjnie należała do województwa gdańskiego.

</doc>
<doc id="361158" url="https://pl.wikipedia.org/wiki?curid=361158" title="Kamienica Polska">
Kamienica Polska

Kamienica Polska – wieś w Polsce położona w województwie śląskim, w powiecie częstochowskim, w gminie Kamienica Polska. Miejscowość jest siedzibą gminy Kamienica Polska.
Historia.
Wieś leży w Częstochowskim Obszarze Rudonośnym. W XVII wieku istniała tu kuźnica. W 1836 roku uruchomiona została kopalnia rud żelaza „Kamienica Polska” leżąca na granicy z Jastrzębiem. W latach 50. XX wieku razem z kopalnią „Klepaczka” podlegała przedsiębiorstwu Kopalnia Rud Żelaza „Osiny” z siedzibą w Borku.
Na początku II wojny światowej Niemcy aresztowali proboszcza parafii ks. Józefa Klarzaka, którego oskarżyli o współdziałanie z Wojskiem Polskim. Został zamordowany 18 sierpnia 1942 roku w obozie koncentracyjnym w Dachau. 7 września 1939 roku rozstrzelano 9 mieszkańców miejscowości. Nazwę miejscowości okupanci zmienili na Hochsteinau. Stała się ona siedzibą okręgu urzędowego (niem. "Amtsbezirk") w powiecie Blachownia w rejencji opolskiej w prowincji Śląsk (od stycznia 1941 roku w nowej prowincji Górny Śląsk) III Rzeszy.
W latach 40. XX wieku w Kamienicy Polskiej znajdowała się filia Zakładów Przemysłu Bawełnianego w Częstochowie. W latach 1954-1973 wieś była siedzibą gromady. W latach 1975–1998 administracyjnie należała do województwa częstochowskiego.
W Kamienicy Polskiej znajduje się Muzeum Regionalne.
Położenie.
Miejscowość leży w Obniżeniu Górnej Warty, nad Kamieniczką, w pobliżu jej ujścia do Warty.
Parafia rzymskokatolicka.
W 1867 roku powstała rzymskokatolicka parafia w Kamienicy Polskiej, wydzielona z parafii św. Jana Chrzciciela w Poczesnej.
Sport i rekreacja.
Znajduje się tutaj siedziba klubu piłkarskiego LKS Kamienica Polska, występującego od sezonu 2010/2011 w IV lidze (grupa śląska I).
W miejscowości tej jest położony GOKSiR, a w nim Zespół Folklorystyczny "„Kamienica”".

</doc>
<doc id="361159" url="https://pl.wikipedia.org/wiki?curid=361159" title="Kamienica Szlachecka">
Kamienica Szlachecka

Kamienica Szlachecka (dodatkowa nazwa w j. kaszub. Kamiéńca Szlacheckô) – wieś letniskowa w Polsce, położona w województwie pomorskim, w powiecie kartuskim, w gminie Stężyca, na Pojezierzu Kaszubskim, w otulinie Kaszubskiego Parku Krajobrazowego. 
W latach 1954–1972 wieś należała i była siedzibą władz gromady Kamienica Szlachecka. W latach 1975–1998 miejscowość położona była w województwie gdańskim.
Kamienica Szlachecka 31 grudnia 2014 r. miała 1107 stałych mieszkańców, z których 861 osób mieszkało w głównej części miejscowości.
Kamienica Szlachecka ma dwie nazwane części miejscowości: Bolwerk i Ostrowo.
Wieś jest siedzibą sołectwa Kamienica Szlachecka, w którego skład wchodzą również Ostrowo, Przyrowie i Bolwerk. Miejscowość jest placówka Ochotniczej Straży Pożarnej.
Na pobliskim wzgórzu Zamkowej Górze .
Historia miejscowości.
W XVI w. w obecnej Kamienicy Szlacheckiej mieszkała szlachta.
Do 1875 roku obowiązującą nazwą pruskiej administracji dla Kamienicy Szlacheckiej była "Adlig Kamienitza". W 1876 roku "Adlig Kamienitza" została przez propagandystów pruskich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" - "Niedeck" od staro-niemieckiego "nie" (nowy) i "deck" (pokład).
F. Lorentz w spisie z r. 1923 stosuje wyróżnik Wielka do Kamienicy Szlacheckiej. 
Od końca I wojny światowej wieś znajdowała się ponownie w granicach Polski (powiat kartuski). Podczas II wojny światowej okolice Kamienicy Szlacheckiej były obszarem wzmożonej działalności Gryfa Pomorskiego.
Do 1954 roku miejscowość była siedzibą gminy Kamienica Szlachecka. W latach 1975–1998 miejscowość administracyjnie należała do województwa gdańskiego.
Nazwa.
Kamienica jest nazwą topograficzną, ukazującą właściwości terenu, w którym powstała. Pochodzenie nazwy Kamienica dla Kaszuby jest łatwe do odtworzenia. Znany jest bowiem w kaszubszczyźnie rzeczownik kamińca w znaczeniu 'pole pokryte licznymi kamieniami'. Takie samo znaczenie ma też w języku kaszubskim wyraz kamionka. Dlatego zrozumiałe jest, że niektóre nazwy Kamionka przeszły w postać Kamienica. Nazwy pasują do kaszubskiego krajobrazu z polami usianymi kamieniami.

</doc>
<doc id="361160" url="https://pl.wikipedia.org/wiki?curid=361160" title="Kamienica-Wygoda">
Kamienica-Wygoda

Kamienica-Wygoda – wieś w Polsce położona w województwie mazowieckim, w powiecie płońskim, w gminie Załuski.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361161" url="https://pl.wikipedia.org/wiki?curid=361161" title="Kamienicki Młyn">
Kamienicki Młyn

Kamienicki Młyn (dodatkowa nazwa w j. kaszub. Kamienicczi Młin) – kaszubska wieś letniskowa w Polsce, położona w województwie pomorskim, w powiecie kartuskim, w gminie Sierakowice, na północnozachodnim krańcu Kaszubskiego Parku Krajobrazowego przy trasie dawnej linii kolejowej z Kartuz do Lęborka. Kamienicki Młyn jest częścią składową sołectwa Kamienica Królewska. 
W latach 1975–1998 miejscowość administracyjnie należała do województwa gdańskiego.
Miejscowość jest połączona nową drogą powiatową (nr 1431G) z Niepoczołowicami i Kamienicą Królewską, stanowiąc jedyne i pierwsze w historii połączenie szosą asfaltową obszaru gmin Sierakowice i Linia (projekt był współfinansowany przez Unię Europejską z funduszu EFRR). 
Oferta turystyczna miejscowości zawiera agroturystykę i wczasy w siodle organizowane przez miejscowy zajazd "Rancho Kazimierzówka". W bezpośrednim sąsiedztwie wsi wznosi się wzgórze "Zamkowa Góra" z pozostałościami starego grodziska, do którego nawiązują lokalne kaszubskie legendy.
W użyciu jest również wariant nazewniczy Kamienica-Młyn.

</doc>
<doc id="361162" url="https://pl.wikipedia.org/wiki?curid=361162" title="Kamieniczne">
Kamieniczne

Kamieniczne – kolonia w Polsce położona w województwie lubelskim, w powiecie bialskim, w gminie Biała Podlaska, na północ od miasta Biała Podlaska między Hrudem a Wilczynem.
Wierni Kościoła rzymskokatolickiego należą do parafii Zwiastowania Najświętszej Marii Panny w Hrudzie.
Do roku 1945 własność Karskich folwark pobliskiej Roskoszy. Po przeprowadzonej parcelacji część gruntów wsi została podzielona pomiędzy służbę folwarczną a reszta została przyłączona do pobliskiego PGR w Roskoszy.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="361163" url="https://pl.wikipedia.org/wiki?curid=361163" title="Kamieniec Wrocławski">
Kamieniec Wrocławski

Kamieniec Wrocławski – wieś w Polsce położona w województwie dolnośląskim, w powiecie wrocławskim, w gminie Czernica.
Podział administracyjny.
W latach 1954–1968 wieś należała i była siedzibą władz gromady Kamieniec Wrocławski, po jej zniesieniu w gromadzie Czernica. W latach 1975–1998 miejscowość administracyjnie należała do województwa wrocławskiego.
Demografia.
Według Narodowego Spisu Powszechnego (III 2011 r.) liczył 2295 mieszkańców. Wieś jest najludniejszą miejscowością w gminie Czernica.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w formie "Kamena".
Infrastruktura.
Miejscowość położona jest 15 km od centrum Wrocławia. W Kamieńcu Wrocławskim znajdują się m.in.: szkoła podstawowa, gimnazjum, kościół, sklepy spożywcze, restauracja, apteki, poczta, przychodnia zdrowia, przychodnia weterynaryjna i gabinety dentystyczne. W pobliżu znajdują się tereny rekreacyjne oraz zalew Bajkał. Dojazd z Wrocławia zapewniają linie komunikacji gminnej nr: 855, 845 oraz komercyjne: nr 565 Polbus, PKS Oława i Beskid, a także kolej Dolnośląskich Kolei Aglomeracyjnych ze stacji Dobrzykowice Wrocławskie.

</doc>
<doc id="361164" url="https://pl.wikipedia.org/wiki?curid=361164" title="Kamieniki">
Kamieniki

Kamieniki – wieś w Polsce położona w województwie łódzkim, w powiecie sieradzkim, w gminie Brąszewice.
W latach 1975–1998 miejscowość administracyjnie należała do województwa sieradzkiego.

</doc>
<doc id="361165" url="https://pl.wikipedia.org/wiki?curid=361165" title="Kamienna-Kolonia">
Kamienna-Kolonia

Kamienna-Kolonia – wieś w Polsce położona w województwie łódzkim, w powiecie sieradzkim, w gminie Błaszki.
W latach 1975–1998 miejscowość administracyjnie należała do województwa sieradzkiego.

</doc>
<doc id="361166" url="https://pl.wikipedia.org/wiki?curid=361166" title="Kamienne Brody">
Kamienne Brody

Kamienne Brody – wieś w Polsce położona w województwie kujawsko-pomorskim, w powiecie lipnowskim, w gminie Wielgie.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) liczyła 109 mieszkańców. Jest osiemnastą co do wielkości miejscowością gminy Wielgie.

</doc>
<doc id="361167" url="https://pl.wikipedia.org/wiki?curid=361167" title="Kamiennik Wielki">
Kamiennik Wielki

Kamiennik Wielki (niem. Groß Stobayn) – wieś w Polsce położona w województwie warmińsko-mazurskim, w powiecie elbląskim, w gminie Milejewo na Wysoczyźnie Elbląskiej w pobliżu drogi krajowej nr .
Nazwa.
Niemiecka nazwa Stobayn prawdopodobnie wywodzi się z języka staropruskiego od słowa stabis oznaczająca kamień. Przed wojną funkcjonowały 3 warianty niemieckiej nazwy miejscowości: Groß Stobayn, Groß Stoboy, Groß Stoboi.
Historia.
Na terenie wsi istniała staropruska osada Pogezan. Według badaczy niemieckich (C.E. Rhode) założona przez komtura elbląskiego Ludwika von Schupfa, ale nie ma na to dokumentów. Pierwsza wzmianka z 28 sierpnia 1320, kiedy komtur elbląski Heinrich von Isenberg potwierdził, że Helmich kupił sołectwo Stobayn z 70 włók ziemi założone przez Gerharda von Horsdorff. Młyn wodny nad strumieniem Rogowo zbudowany został w czasach krzyżackich. W trakcie wojny trzynastoletniej z nadania polskiego króla przekazano wieś klasztorowi brygidek z Elbląga. W 1521 roku w obliczu opuszczenia miasta przez zakon wieś wróciła w posiadanie Elbląga. Na styku z Pomorską Wsią zbudowano młyn papierniczy. Z drewna z pobliskich lasów w latach 1570-1571 zbudowano galeon Zygmunta Augusta. Ze względu na uczęszczany trakt biegnący przez wieś powstała karczma. Wieś okręgu sędziego ziemskiego Elbląga w XVII i XVIII wieku. 
Po pierwszym rozbiorze Polski wieś należała do Królestwa Prus. W 1820 roku wieś miała 65 włók ziemi i 12 gospodarstw. W tym roku zbudowano też budynek szkolny, W latach 1848-1850 przeprowadzono separację, czyli rozdzielenie i scalanie gruntów. W wyniku tego gospodarka wspólnotową gospodarkę gminną zastąpiła własność, gdzie każdy właściciel otrzymał swoją działkę.
W 1894 roku odbywały się w okolicy manewry wojskowe. W ich trakcie 10 września wieś odwiedził cesarz Wilhelm II. Ponownie przejeżdżał on przez wieś 2 czerwca 1899 roku. 9 października 1921 roku odsłonięto pomnik żołnierzy poległych w I wojnie światowej. Został zniszczony po 1945 roku.
W latach 1975–1998 miejscowość administracyjnie należała do województwa elbląskiego.
Gospodarka.
We wsi przeważają działalności z zakresu przetwórstwa przemysłowego, budownictwa, handlu hurtowego i naprawy pojazdów. Większość firm stanowią mikroprzedsiębiorstwa.
Demografia.
Ludność.
&lt;graph&gt;{"version":2,"width":362,"height":181.25,"data":[{"name":"table","values":[{"x":1820,"y":300},{"x":1875,"y":435},{"x":1894,"y":550},{"x":1925,"y":533},{"x":1998,"y":546},{"x":2011,"y":558}]}],"scales":[{"name":"x","type":"ordinal","range":"width","zero":false,"domain":{"data":"table","field":"x"}},{"name":"y","type":"linear","range":"height","nice":true,"domain":{"data":"table","field":"y"}}],"axes":[{"type":"x","scale":"x"},{"type":"y","scale":"y"}],"marks":[{"type":"rect","from":{"data":"table"},"properties":{"enter":{"x":{"scale":"x","field":"x"},"y":{"scale":"y","field":"y"},"y2":{"scale":"y","value":0},"fill":{"value":"steelblue"},"width":{"scale":"x","band":"true","offset":-1}}}}]}&lt;/graph&gt;

</doc>
<doc id="361168" url="https://pl.wikipedia.org/wiki?curid=361168" title="Kamienowola">
Kamienowola

Kamienowola (do 31 grudnia 2005 "Kamiennowola") – wieś w Polsce położona w województwie lubelskim, w powiecie lubartowskim, w gminie Ostrówek. 
Od 1 stycznia 2006 roku zmieniono nazwę wsi na Kamienowola (z jedną literką "n" w środku nazwy) Rozporządzenie Ministra Spraw Wewnętrznych i Administracji z dnia 27 grudnia 2005 r.w sprawie ustalenia, zmiany i znoszenia urzędowych nazw niektórych miejscowości oraz obiektów fizjograficznych (Dz. U. z dnia 30 grudnia 2005 r.)
Wieś stanowi sołectwo gminy Ostrówek. Według Narodowego Spisu Powszechnego z roku 2011 wieś liczyła 273 mieszkańców.
Historia.
Miejscowość powstała w XVI wieku. Pierwsza wzmianka pojawia się w czasie podziałów dóbr po Piotrze Firleju w 1555 roku. Wtedy to wśród licznych wsi Jana Firleja wymienia się również Kamiennę. Była to już ukształtowana wioska, więc musiała powstać w pierwszej połowie XVI wieku.
Kolejne wzmianki w źródłach pojawiają się w 1563 roku jako Kamiona wola w ówczesnych spisach podatkowych. Następne informacje pochodzą z 1580 roku i 1603 (wizytacje kościelne) oraz z lat 1620-1626 z rejestrów podatkowych.
W 1626 roku właścicielem wsi był ksiądz Henryk Firlej z Dąbrowicy syn Jana, referendarz koronny. W tym czasie była to duża wieś licząca 20 półłanowych gospodarstw chłopskich. We wsi była też karczma i mieszkało również 3 rzemieślników3. Henryk Firlej dziedzic wsi zmarł w tym samym roku będąc prymasem Polski (od 1624 roku).
Po śmierci Henryka większość jego majątku przejął jego bratanek Andrzej Firlej. Jednak w tym czasie ród Firlejów już upadał na znaczeniu i Firlejowie zaczęli wyprzedawać swoje wsie.
Według spisu podatkowego z 1676 roku Wola Kamionowa w parafii Czemierniki należała do Joanny Głuszyńskiej i liczyła zaledwie 25 mieszkańców. Jak widać z porównania z 1626 rokiem liczba mieszkańców bardzo spadła. W początkach XVII wieku mieszkało tu 20 rodzin kmiecych, a w 1676 roku było ich najwyżej kilka. Wszystko za sprawą wojen ze Szwecją, Siedmiogrodem i Kozakami, które bardzo wyniszczyły te okolice. Kolejna wojna z początków XVIII wieku również nie ominęła tych terenów. W 1703 roku, z rąk wojsk szwedzkich, dużych zniszczeń doznały Czemierniki, można więc przypuszczać, że również tu dali się żołdacy we znaki miejscowej ludności.
Na przełomie XVII i XVIII wieku ta niewielka osada została włączono do dóbr czemiernickich, które należały do Sobieskich, a następnie do Humieckich. W końcu XVIII wieku dobra czemiernickie stały się własnością możnego rodu Małachowskich.
W tym czasie Kamiennowola zdołała się już odrodzić ze zniszczeń. Spis ludności diecezji krakowskiej z 1787 roku informuje, że w Woli Kamieniowej mieszkało 167 osób w tym 15 Żydów.
W końcu XVIII wieku dziedzicem wsi był jeden z największych magnatów ówczesnej Polski, Antoni Małachowski. Po jego śmierci w 1796 roku rozległe dobra czemiernickie zostały podzielone na mniejsze majątki, a Kamiennowola stała się częścią dóbr Ostrówek. Dobra Ostrówek odziedziczył Józef Małachowski syn Antoniego. Następnie stały się one własnością jego syna Napoleona Małachowskiego.
W początkach XIX wieku (1827) było tu 20 domów i 145 mieszkańców. W czasie uwłaszczenia powstało w tej wsi 24 gospodarstwa rolne na 487 morgach ziemi. Od tej pory była to już samodzielna wieś, którą włączono do gminy Luszawa.
W 1921 roku w Kamiennowoli było 53 domy i 325 mieszkańców. Oprócz Polaków mieszkał tu 1 Niemiec i 7 Żydów.
W okresie międzywojennym był tu wiatrak należący do F. Pirożyńskiego i olejarnia G. Tunkielszwarca. Znajdował się tu również zakład kowalski M. Wiącka.
W latach 1975–1998 miejscowość należała administracyjnie do województwa lubelskiego.
Zabytki.
W Kamiennowoli według Katalogu Zabytków Sztuki w Polsce z 1976 roku znajduje się kapliczka przydrożna wzniesiona w drugiej połowie XIX wieku. Jest murowana z cegły i otynkowana. Zbudowana w kształcie dwukondygnacyjnego słupa z pilastrami na narożach. Daszek jest czterospadowy ceglany.

</doc>
<doc id="361169" url="https://pl.wikipedia.org/wiki?curid=361169" title="Kamienny Jaz">
Kamienny Jaz

Kamienny Jaz – wieś w Polsce, położona w województwie zachodniopomorskim, w powiecie gryfińskim, w gminie Chojna.
W latach 1975–1998 wieś administracyjnie należała do województwa szczecińskiego.
Z zabudowy wsi na uwagę zasługują:
W okolicy znajduje się Jezioro Leśne.

</doc>
<doc id="361170" url="https://pl.wikipedia.org/wiki?curid=361170" title="Kamienny Most (województwo zachodniopomorskie)">
Kamienny Most (województwo zachodniopomorskie)

Kamienny Most (niem. "Steinhöfel") – wieś w zachodniej Polsce położona w województwie zachodniopomorskim, w powiecie stargardzkim, w gminie Chociwel, na Pojezierzu Ińskim, na terenie Ińskiego Parku Krajobrazowego, położona 3,5 km na południowy wschód od Chociwla (siedziby gminy) i 26 km na północny wschód od Stargardu (siedziby powiatu).
W latach 1954–1961 wieś należała i była siedzibą władz gromady Kamienny Most, po jej zniesieniu w gromadzie Chociwel. W latach 1975–1998 miejscowość administracyjnie należała do województwa szczecińskiego.

</doc>
<doc id="361171" url="https://pl.wikipedia.org/wiki?curid=361171" title="Kamieńczyk-Ryciorki">
Kamieńczyk-Ryciorki

Kamieńczyk-Ryciorki – wieś w Polsce położona w województwie mazowieckim, w powiecie ostrowskim, w gminie Boguty-Pianki.
Wierni kościoła rzymskokatolickiego należą do parafii Wszystkich Świętych w Bogutach-Piankach.
Historia.
W latach 1921–1931 wieś leżała w województwie białostockim, w powiecie ostrołęckim, w gminie Boguty.
Według Powszechnego Spisu Ludności z 1921 roku wieś zamieszkiwało 61 osób w 8 budynkach mieszkalnych. Miejscowość należała do parafii rzymskokatolickiej w m. Boguty-Pianki. Podlegała pod Sąd Grodzki w Czyżewie i Okręgowy w Łomży; właściwy urząd pocztowy mieścił się w Bogutach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="361172" url="https://pl.wikipedia.org/wiki?curid=361172" title="Kamieńczyk Wielki">
Kamieńczyk Wielki

Kamieńczyk Wielki – wieś w Polsce położona w województwie mazowieckim, w powiecie ostrowskim, w gminie Boguty-Pianki.
Dawniej istniała gmina Kamieńczyk Wielki.
Wierni kościoła rzymskokatolickiego należą do parafii św. Jana Apostoła w Nurze.
Historia.
W latach 1921–1931 wieś leżała w województwie białostockim, w powiecie ostrołęckim, w gminie Boguty.
Według Powszechnego Spisu Ludności z 1921 roku wieś zamieszkiwało 165 osób w 27 budynkach mieszkalnych. Miejscowość należała do parafii rzymskokatolickiej w m. Nur. Podlegała pod Sąd Grodzki w Czyżewie i Okręgowy w Łomży; właściwy urząd pocztowy mieścił się w Bogutach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="361173" url="https://pl.wikipedia.org/wiki?curid=361173" title="Kamień Duży (województwo mazowieckie)">
Kamień Duży (województwo mazowieckie)

Kamień Duży – wieś w Polsce położona w województwie mazowieckim, w powiecie przysuskim, w gminie Wieniawa.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Szczepana w Skrzynnie.

</doc>
<doc id="361174" url="https://pl.wikipedia.org/wiki?curid=361174" title="Kamień Górowski">
Kamień Górowski

Kamień Górowski – wieś w Polsce położona w województwie dolnośląskim, w powiecie górowskim, w gminie Wąsosz.
Położenie.
Kamień Górowski leży w dolinie Baryczy.
Podział administracyjny.
W latach 1954–1972 wieś należała i była siedzibą władz gromady Kamień Górowski. W latach 1975–1998 miejscowość administracyjnie należała do województwa leszczyńskiego.
Zabytki.
Do wojewódzkiego rejestru zabytków wpisany jest:

</doc>
<doc id="361175" url="https://pl.wikipedia.org/wiki?curid=361175" title="Kamień Kmiecy">
Kamień Kmiecy

Kamień Kmiecy – wieś w Polsce położona w województwie kujawsko-pomorskim, w powiecie lipnowskim, w gminie Tłuchowo.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 166 mieszkańców. Jest dwunastą co do wielkości miejscowością gminy Tłuchowo.

</doc>
<doc id="361176" url="https://pl.wikipedia.org/wiki?curid=361176" title="Kamień-Kolonia (powiat chełmski)">
Kamień-Kolonia (powiat chełmski)

Kamień-Kolonia – kolonia w Polsce położona w województwie lubelskim, w powiecie chełmskim, w gminie Kamień.
W latach 1975–1998 miejscowość administracyjnie należała do województwa chełmskiego. Według Narodowego Spisu Powszechnego (III 2011 r.) liczyła 281 mieszkańców i była czwartą co do wielkości miejscowością gminy Kamień.

</doc>
<doc id="361177" url="https://pl.wikipedia.org/wiki?curid=361177" title="Kamień Kotowy">
Kamień Kotowy

Kamień Kotowy – wieś w Polsce położona w województwie kujawsko-pomorskim, w powiecie lipnowskim, w gminie Tłuchowo.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 274 mieszkańców. Jest szóstą co do wielkości miejscowością gminy Tłuchowo.
Potyczka NZW.
20 sierpnia 1948 oddział Narodowego Zjednoczenia Wojskowego zaatakował tu grupę operacyjną Urzędu Bezpieczeństwa i Milicji Obywatelskiej.

</doc>
<doc id="361178" url="https://pl.wikipedia.org/wiki?curid=361178" title="Kamień Łukawski">
Kamień Łukawski

Kamień Łukawski – wieś w Polsce położona w województwie świętokrzyskim, w powiecie sandomierskim, w gminie Dwikozy.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="361179" url="https://pl.wikipedia.org/wiki?curid=361179" title="Kamień-Rupie">
Kamień-Rupie

Kamień-Rupie – wieś w Polsce położona w województwie podlaskim, w powiecie wysokomazowieckim, w gminie Szepietowo.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Dąbrowie Wielkiej.
Historia.
W roku 1827 miejscowość liczyła 20 domów i 120 mieszkańców.
Pod koniec wieku XIX w. wieś drobnoszlachecka w powiecie "mazowieckim", gmina Szepietowo, parafia "Dąbrowa-Wielka".
W 1921 r. naliczono tu 25 budynków z przeznaczeniem mieszkalnym oraz 150 mieszkańców (75 mężczyzn i 75 kobiet). Narodowość polską podało 149 osób, a 1 białoruską.

</doc>
<doc id="361180" url="https://pl.wikipedia.org/wiki?curid=361180" title="Kamieńskie (Polska)">
Kamieńskie (Polska)

Kamieńskie (niem. "Kaminsken", od 1938 "Erlichshausen") – niewielka wieś w Polsce w województwie warmińsko-mazurskim, w powiecie piskim, w gminie Orzysz. Położona wśród pól i lasów, nad jeziorem Orzysz. Miejscowość turystyczno-wypoczynkowa ze stanicą wodną "Czapla" i stadniną koni z pensjonatem "Rejentówka". Ponadto znajdują się domki letniskowe i pola biwakowe.
W latach 1975–1998 miejscowość administracyjnie należała do województwa suwalskiego.
Nazwa.
W dokumentach krzyżackich "Kaminsken", "Caminsken".
Na mapie "Districtus Reinensis" (1663) Józefa Naronowicza-Narońskiego - "Kamionka".
16 lipca 1938 roku, ówczesna niemiecka władza nazistowska Prus Wschodnich, dokonała zmiany historycznej nazwy "Kaminsken" na "Erlichshausen".
Rozporządzeniem Ministrów: Administracji Publicznej i Ziem Odzyskanych z dnia 9 grudnia 1947 r. nadano miejscowości obowiązującą nazwę "Kamieńskie".
Historia.
W 1524 roku bracia Stańko i Jan Cwalinowie, ("Stancke, Jan Cschwalina", "Tszthwallina", "Schwalina") zakupili od namiestnika ryńskiego Zygmunta Daniela ("Siegmundt Daniel") 6 łanów "grossen Platz Wildnis" przy ich ojcowskim majątku w Strzelnikach, nad jeziorem Orzysz i rzeką Orzyszą - jej fragmentem wypływającym z jeziora Rostki i wpływającym do jeziora Orzysz, zwanym Czartówką, w dokumencie lokacyjnym "Fließ Czartofa". Dało to początek dobrom służebnym Kamieńskie. Nowe dobra nadano na prawie magdeburskim dla obojga płci. Kamieńskie zwolniono z szarwarku, jednak z obowiązkiem udziału w polowaniu z jednym koniem w okręgu Orzysza. W spisie z 1540 roku w dobrach figuruje dwóch wolnych. W 1565 roku wymieniono nowy młyn w "Tschartaffken" czyli najpewniej w Kamieńskich nad Czartówką. Kamieńskie należały i należą do parafii w Orzyszu.
Według danych opublikowanych w 1821 roku w Kamieńskich mieszkały 32 osoby. W 1857 roku Kamieńskie liczyły 48 mieszkańców. W 1864 roku w Kamieńskich mieszkało 66, a w 1867 - 75 osób.
W 1933 roku wieś liczyła 54 mieszkańców. Spis powszechny z maja 1939 roku wykazuje 55 mieszkańców.
Zabytki.
Zabytki ujęte w gminnej ewidencji zabytków:
Najstarszy zachowany nagrobek: "Michael von Lojewski" †1893.

</doc>
<doc id="361181" url="https://pl.wikipedia.org/wiki?curid=361181" title="Kamieńskie Młyny">
Kamieńskie Młyny

Kamieńskie Młyny (niem. "Kaminitz Mühlen") – wieś sołecka w Polsce położona w województwie śląskim, w powiecie lublinieckim, w gminie Woźniki.
W latach 1975–1998 miejscowość administracyjnie należała do województwa częstochowskiego. Do 1975 roku wieś stanowiła część gminy Kamienica. W 1950 roku założony został klub piłkarski "Warta".

</doc>
<doc id="361182" url="https://pl.wikipedia.org/wiki?curid=361182" title="Kamień-Słubice">
Kamień-Słubice

Kamień-Słubice – wieś w Polsce położona w województwie mazowieckim, w powiecie płockim, w gminie Gąbin.
W latach 1975–1998 miejscowość administracyjnie należała do województwa płockiego.

</doc>
<doc id="361183" url="https://pl.wikipedia.org/wiki?curid=361183" title="Kamień Śląski">
Kamień Śląski

Kamień Śląski (dodatkowa nazwa w j. niem. Groß Stein) – wieś w Polsce położona w województwie opolskim, w powiecie krapkowickim, w gminie Gogolin.
Geologia.
W bezpośrednim sąsiedztwie wsi znajdują się dwa wielkie czynne kamieniołomy wapieni triasowych oraz jeden nieczynny, w którym są dwa zabytkowe piece wapiennicze. W centrum wsi ustawiono bardzo duży, jak na województwo opolskie, głaz narzutowy wymiarów 295 × 235 cm i minimum 180 cm wysokości.
Historia.
Po raz pierwszy miejscowość zanotowana została w najstarszej "Kronice polskiej" spisanej po łacinie w latach 1112–1116 przez Galla Anonima. Wspomniana jest w kronice dwukrotnie w łacińskiej nazwie "Lapis" jako siedziba Bolesława Krzywoustego oraz w zlatynizowanej polskiej nazwie "castrum Kamencz" (pol. gród Kamień). Wzmiankowana w XII w. jako gród warowny, siedziba rodu Odrowążów. Od XVIII do XX wieku osada należała do rodu Strachwitzów, którzy powoływali się na związki rodzinne z rodem Odrowążów. Wszyscy panowie na zamku w Kamieniu Śląskim nosili imię Hiacynt (Jacek).
W alfabetycznym spisie miejscowości na terenie pruskiej prowincji śląskiej wydanym w 1830 roku we Wrocławiu przez Johanna Knie wieś występuje pod nazwami "Gross Stein" oraz "Wielki Kamień". Topograficzny podręcznik Górnego Śląska z 1865 roku notuje miejscowość we fragmencie "„Gross Stein (polnisch Kamien)”".
W plebiscycie na Górnym Śląsku przeprowadzonym 20 marca 1921 roku w Kamieniu Śląskim (podobnie jak w wielu innych wsiach ówczesnego powiatu strzeleckiego) większość osób głosowała za przyłączeniem do Polski. Za Polską oddano 493 głosy (55,3%), za Niemcami zaś 398 głosów (44,7%). Ostatecznie jednak miejscowość pozostała w granicach Niemiec aż do roku 1945.
W latach 1954–1972 wieś należała i była siedzibą władz gromady Kamień Śląski.
Lokalni święci.
W 1183 r. urodził się tu święty Kościoła katolickiego – Jacek Odrowąż. Pochodzą stąd błogosławieni Czesław Odrowąż i Bronisława.
17 czerwca 2007 r., z okazji 750. rocznicy śmierci Jacka Odrowąża, przed miejscowym sanktuarium św. Jacka prymas Polski Józef Glemp odprawił uroczystą mszę. Homilię wygłosił Stanisław Dziwisz. We mszy uczestniczyli członkowie Konferencji Episkopatu Polski, kilkudziesięciu kardynałów, arcybiskupów i biskupów oraz kilka tysięcy wiernych.
Zabytki.
Do wojewódzkiego rejestru zabytków wpisane są:
inne zabytki i atrakcje turystyczno-pielgrzymkowe:

</doc>
<doc id="361184" url="https://pl.wikipedia.org/wiki?curid=361184" title="Kamień Wielki">
Kamień Wielki

Kamień Wielki – wieś w Polsce położona w województwie lubuskim, w powiecie gorzowskim, w gminie Witnica.
W latach 1954–1958 wieś należała i była siedzibą władz gromady Kamień Wielki, po jej zniesieniu w gromadzie Kamień Mały. W latach 1975−1998 miejscowość administracyjnie należała do województwa gorzowskiego.
W miejscowości działało Państwowe Gospodarstwo Rolne w Kamieniu Wielkim.
Znajduje się tu Dom Pomocy Społecznej, park, świetlica, szkoła i koło gospodyń wiejskich i chór "Canto".
Historia.
Wieś należąca od roku 1100 do Odrowążów. Zbudowali tu zamek, który w wieku XVIII został przebudowany.
Zabytki.
Do wojewódzkiego rejestru zabytków wpisane są:

</doc>
<doc id="361185" url="https://pl.wikipedia.org/wiki?curid=361185" title="Kamierowo">
Kamierowo

Kamierowo – wieś kociewska w Polsce położona w województwie pomorskim, w powiecie starogardzkim, w gminie Skarszewy.
W latach 1975–1998 miejscowość administracyjnie należała do województwa gdańskiego.

</doc>
<doc id="361186" url="https://pl.wikipedia.org/wiki?curid=361186" title="Kamierowskie Piece">
Kamierowskie Piece

Kamierowskie Piece – wieś kociewska w Polsce, położona w województwie pomorskim, w powiecie starogardzkim, w gminie Skarszewy. 
W latach 1975–1998 miejscowość administracyjnie należała do województwa gdańskiego.

</doc>
<doc id="361187" url="https://pl.wikipedia.org/wiki?curid=361187" title="Kamilew (powiat kutnowski)">
Kamilew (powiat kutnowski)

Kamilew – wieś w Polsce położona w województwie łódzkim, w powiecie kutnowskim, w gminie Bedlno.
W latach 1975–1998 miejscowość administracyjnie należała do województwa płockiego.

</doc>
<doc id="361188" url="https://pl.wikipedia.org/wiki?curid=361188" title="Kamilówka">
Kamilówka

Kamilówka – wieś w Polsce położona w województwie łódzkim, w powiecie opoczyńskim, w gminie Sławno.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii św. Geroncjusza i Wniebowzięcia NMP w Sławnie.

</doc>
<doc id="361189" url="https://pl.wikipedia.org/wiki?curid=361189" title="Kamińskie">
Kamińskie



</doc>
<doc id="361190" url="https://pl.wikipedia.org/wiki?curid=361190" title="Kamińskie Jaski">
Kamińskie Jaski

Kamińskie Jaski – wieś w Polsce położona w województwie podlaskim, w powiecie białostockim, w gminie Poświętne.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Przemienienia Pańskiego w Poświętnem.

</doc>
<doc id="361191" url="https://pl.wikipedia.org/wiki?curid=361191" title="Kamińskie Ocioski">
Kamińskie Ocioski

Kamińskie Ocioski – wieś w Polsce położona w województwie podlaskim, w powiecie białostockim, w gminie Poświętne.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Przemienienia Pańskiego w Poświętnem.

</doc>
<doc id="361192" url="https://pl.wikipedia.org/wiki?curid=361192" title="Kamińskie Pliszki">
Kamińskie Pliszki

Kamińskie Pliszki – wieś w Polsce położona w województwie podlaskim, w powiecie białostockim, w gminie Poświętne.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Przemienienia Pańskiego w Poświętnem.

</doc>
<doc id="361193" url="https://pl.wikipedia.org/wiki?curid=361193" title="Kamińskie Wiktory">
Kamińskie Wiktory

Kamińskie Wiktory – wieś w Polsce położona w województwie podlaskim, w powiecie białostockim, w gminie Poświętne.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Przemienienia Pańskiego w Poświętnem.

</doc>
<doc id="361194" url="https://pl.wikipedia.org/wiki?curid=361194" title="Kamiona">
Kamiona

Kamiona – wieś w Polsce położona w województwie dolnośląskim, w powiecie głogowskim, w gminie Żukowice.
Podział administracyjny.
W latach 1975–1998 miejscowość administracyjnie należała do województwa legnickiego.
Zabytki.
Do wojewódzkiego rejestru zabytków wpisane są obiekty:

</doc>
<doc id="361195" url="https://pl.wikipedia.org/wiki?curid=361195" title="Kamionaczyk">
Kamionaczyk

Kamionaczyk – wieś w Polsce położona w województwie łódzkim, w powiecie sieradzkim, w gminie Sieradz.
W latach 1954–1959 wieś należała i była siedzibą władz gromady Kamionaczyk, po jej zniesieniu w gromadzie Włyń. W latach 1975–1998 miejscowość administracyjnie należała do województwa sieradzkiego.

</doc>
<doc id="361196" url="https://pl.wikipedia.org/wiki?curid=361196" title="Kamionek Wielki (powiat elbląski)">
Kamionek Wielki (powiat elbląski)

Kamionek Wielki (niem. "Gross Steinort") – wieś w Polsce, położona w województwie warmińsko-mazurskim, w powiecie elbląskim, w gminie Tolkmicko, na obszarze Parku Krajobrazowego Wysoczyzny Elbląskiej i nad Zatoką Elbląską, na trasie nadzalewowej linii kolejowej Elbląg-Frombork-Braniewo (obecnie zawieszonej) i przy drodze wojewódzkiej nr 503.
Wieś okręgu sędziego ziemskiego Elbląga w XVII i XVIII wieku. W latach 1975–1998 wieś administracyjnie należała do województwa elbląskiego.

</doc>
<doc id="361197" url="https://pl.wikipedia.org/wiki?curid=361197" title="Kamionka Poprzeczna">
Kamionka Poprzeczna

Kamionka Poprzeczna – wieś w Polsce położona w województwie podlaskim, w powiecie suwalskim, w gminie Bakałarzewo.
W latach 1975–1998 miejscowość administracyjnie należała do województwa suwalskiego.
Przez miejscowość przebiega droga wojewódzka nr 653.

</doc>
<doc id="361198" url="https://pl.wikipedia.org/wiki?curid=361198" title="Kamionka Wielka (Polska)">
Kamionka Wielka (Polska)

Kamionka Wielka – wieś w Polsce, położona w województwie małopolskim, w powiecie nowosądeckim, w gminie Kamionka Wielka. Siedziba gminy Kamionka Wielka.
W latach 1954–1972 wieś należała i była siedzibą władz gromady Kamionka Wielka. W latach 1975–1998 wieś administracyjnie należała do województwa nowosądeckiego.
Wieś lokowana na surowym korzeniu przez królową Jadwigę Łokietkową 3 lutego 1336 roku. Wieś kustosza kapituły kolegiaty tarnowskiej w powiecie sądeckim województwa krakowskiego w końcu XVI wieku.

</doc>
<doc id="361199" url="https://pl.wikipedia.org/wiki?curid=361199" title="Kamionki Duże">
Kamionki Duże

Kamionki Duże – wieś w Polsce położona w województwie kujawsko-pomorskim, w powiecie toruńskim, w gminie Łysomice.
W latach 1975–1998 miejscowość administracyjnie należała do województwa toruńskiego. Według Narodowego Spisu Powszechnego (III 2011 r.) liczyła 457 mieszkańców. Jest siódmą co do wielkości miejscowością gminy Łysomice.

</doc>
<doc id="361200" url="https://pl.wikipedia.org/wiki?curid=361200" title="Kamionki Małe">
Kamionki Małe

Kamionki Małe – wieś w Polsce położona w województwie kujawsko-pomorskim, w powiecie toruńskim, w gminie Łysomice.
W latach 1975–1998 miejscowość administracyjnie należała do województwa toruńskiego. Według Narodowego Spisu Powszechnego (III 2011 r.) liczyła 263 mieszkańców. Jest trzynastą co do wielkości miejscowością gminy Łysomice.
W pobliżu wsi znajduje się ośrodek wypoczynkowy "Kamionki Jezioro" nad Jeziorem Kamionkowskim, oraz przystanek kolejowy Kamionki Jezioro, obsługujący ośrodek wypoczynkowy.

</doc>
<doc id="361201" url="https://pl.wikipedia.org/wiki?curid=361201" title="Kamionowo">
Kamionowo

Kamionowo – wieś w Polsce położona w województwie mazowieckim, w powiecie ostrołęckim, w gminie Troszyn.
Dawniej Kamienowo.
Wierni kościoła rzymskokatolickiego należą do parafii św. Wawrzyńca w Kleczkowie.
Historia.
Wieś szlachecka położona była w drugiej połowie XVI wieku w powiecie łomżyńskim ziemi łomżyńskiej. W latach 1921–1939 wieś leżała w województwie białostockim, w powiecie ostrołęckim, w gminie Troszyn.
Według Powszechnego Spisu Ludności z 1921 roku wieś zamieszkiwały 94 osoby w 15 budynkach mieszkalnych . Miejscowość należała do parafii rzymskokatolickiej w Kleczkowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Kleczkowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="361202" url="https://pl.wikipedia.org/wiki?curid=361202" title="Kamlarki">
Kamlarki

Kamlarki – wieś w Polsce położona w województwie kujawsko-pomorskim, w powiecie chełmińskim, w gminie Lisewo.
Podział administracyjny.
W latach 1975–1998 miejscowość administracyjnie należała do województwa toruńskiego.
Zabytki.
Według rejestru zabytków NID na listę zabytków wpisany jest park dworski z 2 poł. XIX w., nr rej.: 486 z 9.09.1985.

</doc>
<doc id="361203" url="https://pl.wikipedia.org/wiki?curid=361203" title="Kamnica (Polska)">
Kamnica (Polska)

Kamnica (kaszb. "Kamnice", niem. "Kamnitz") – osada w Polsce położona na Pojezierzu Bytowskim, w województwie pomorskim, w powiecie bytowskim, w gminie Miastko. Na południe od Kamnicy znajdują się jeziora Pajerskie i Kamnickie.
W latach 1975–1998 miejscowość administracyjnie należała do województwa słupskiego.
Zabytki.
Według rejestru zabytków NID na listę zabytków wpisany jest zespół pałacowy z pocz. XIX w., nr rej.: A-256 z 21.07.1987: zrujnowany neobarokowy pałac nakryty wysokim mansardowym dachem i park.
Ponadto znajdują się tu pozostałości wczesnośredniowiecznego grodziska.

</doc>
<doc id="361204" url="https://pl.wikipedia.org/wiki?curid=361204" title="Kamocin">
Kamocin

Kamocin – wieś w Polsce położona w województwie łódzkim, w powiecie piotrkowskim, w gminie Grabica.
W latach 1975–1998 miejscowość administracyjnie należała do województwa piotrkowskiego.
Przez miejscowość przebiega droga wojewódzka nr 473.

</doc>
<doc id="361205" url="https://pl.wikipedia.org/wiki?curid=361205" title="Kamocinek">
Kamocinek

Kamocinek – wieś w Polsce położona w województwie łódzkim, w powiecie piotrkowskim, w gminie Grabica.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361206" url="https://pl.wikipedia.org/wiki?curid=361206" title="Kamocka Wola">
Kamocka Wola

Kamocka Wola – wieś w Polsce położona w województwie łódzkim, w powiecie piotrkowskim, w gminie Aleksandrów.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii św. Apostołów Piotra i Pawła w Dąbrowie nad Czarną.

</doc>
<doc id="361207" url="https://pl.wikipedia.org/wiki?curid=361207" title="Kamosowo">
Kamosowo

Kamosowo (niem. "Kamissow") – wieś w Polsce położona w województwie zachodniopomorskim, w powiecie białogardzkim, w gminie Białogard. W latach 1975–1998 wieś należała do województwa koszalińskiego. W roku 2007 wieś liczyła 98 mieszkańców. Wieś wchodzi w skład sołectwa Nasutowo.
Geografia.
Wieś leży ok. 2,5 km na wschód od Nasutowa, na lewym brzegu Parsęty, przy trasie byłej linii wąskotorowej Białogard – Lepino.
Historia.
Miejscowość wzmiankowana w 1523 r. Majątek rycerski został w 1628 r. podzielony na dwie części, z których jedna należała do Clausa Wopersnow, druga najpierw do rodziny Tessmar później Oppermann. Od 1734 r. obie części majątku należały do Wopersnowów, którzy w 1773 r. sprzedali cały majątek kapitanowi Antonowi von Kleist. Ten alodyfikował majątek, który pozostał w rękach rodziny von Kleist prawdopodobnie do końca II wojny światowej.
Zabytki.
Do wojewódzkiego rejestru zabytków wpisany jest:
Przyroda.
Po obu stronach drogi do Stanomina rośnie aleja lipowa oraz klonowa o długości 2930 m, drzewa o obw. 140–310 cm.
Turystyka.
Przez Kamosowo prowadzą trzy lokalne szlaki turystyczne:
Gospodarka.
Miejscowa gorzelnia, założona już w XIX wieku wytwarza spirytus surowy i wywar.
Wzdłuż rzeki Topiel funkcjonuje hodowla karpia, karasia i szczupaka.
Komunikacja.
W miejscowości znajduje się przystanek komunikacji autobusowej.

</doc>
<doc id="361208" url="https://pl.wikipedia.org/wiki?curid=361208" title="Kamostek">
Kamostek

Kamostek – wieś w Polsce położona w województwie łódzkim, w powiecie łaskim, w gminie Sędziejowice.
W latach 1975–1998 miejscowość administracyjnie należała do województwa sieradzkiego.
Wieś w kształcie paragrafu, leży na terenie wydmowym, pofałdowanym i piaszczystym. Jest tu mała kapliczka, gdzie w niedziele ksiądz z Sędziejowic odprawia mszę.

</doc>
<doc id="361209" url="https://pl.wikipedia.org/wiki?curid=361209" title="Kampinos A">
Kampinos A

Kampinos A – wieś w Polsce położona w województwie mazowieckim, w powiecie warszawskim zachodnim, w gminie Kampinos.
W latach 1975–1998 miejscowość administracyjnie należała do województwa warszawskiego.

</doc>
<doc id="361210" url="https://pl.wikipedia.org/wiki?curid=361210" title="Kamyszów">
Kamyszów

Kamyszów – wieś sołecka w Polsce położona w województwie świętokrzyskim, w powiecie kazimierskim, w gminie Kazimierza Wielka.
W latach 1975–1998 miejscowość administracyjnie należała do województwa kieleckiego.

</doc>
<doc id="361211" url="https://pl.wikipedia.org/wiki?curid=361211" title="Kanabród">
Kanabród

Kanabród – wieś w Polsce położona w województwie mazowieckim, w powiecie sokołowskim, w gminie Repki.
W latach 1975–1998 miejscowość administracyjnie należała do województwa siedleckiego.

</doc>
<doc id="361212" url="https://pl.wikipedia.org/wiki?curid=361212" title="Kanclerzowice">
Kanclerzowice

Kanclerzowice – wieś w Polsce, w województwie dolnośląskim, w powiecie trzebnickim, w gminie Żmigród. Przepływa przez nią rzeka Sąsiecznica. Wieś zamieszkuje około 100 mieszkańców.
Podział administracyjny.
W latach 1975–1998 miejscowość należała administracyjnie do województwa wrocławskiego.
Zabytki.
Do wojewódzkiego rejestru zabytków wpisany jest:
Inne zabytki:

</doc>
<doc id="361213" url="https://pl.wikipedia.org/wiki?curid=361213" title="Kandlewo">
Kandlewo

Kandlewo – wieś w Polsce położona w województwie lubuskim, w powiecie wschowskim, w gminie Wschowa.
Wieś duchowna, własność Klasztoru Klarysek w Głogowie pod koniec XVI wieku leżała w ziemi wschowskiej województwa poznańskiego.
W latach 1954-1972 wieś należała i była siedzibą władz gromady Kandlewo. W latach 1975–1998 miejscowość administracyjnie należała do województwa leszczyńskiego.
25 czerwca 2009 roku sołectwo zamieszkiwało 313 mieszkańców.

</doc>
<doc id="361214" url="https://pl.wikipedia.org/wiki?curid=361214" title="Kandyty">
Kandyty

Kandyty (niem. "Canditten, Kanditten") – wieś w Polsce położona w województwie warmińsko-mazurskim, w powiecie bartoszyckim, w gminie Górowo Iławeckie.
Kandyty to niewielka miejscowość, położona 10 km od Górowa Iławeckiego, na przelotowej trasie w kierunku Lelkowa. Nazwa wsi wywodzi się prawdopodobnie od staropruskiego słowa "cath", oznaczającego bród na rzece. W pobliżu przepływa rzeka Wałsza. We wsi znajduje się Kompleks Boisk Sportowych Orlik.
Historia.
Wieś wzmiankowana w 1285 r. W spisie strat wojennych z 1414 r. wieś wymieniana pod nazwą "Catithen". Szkody wojenne oszacowano na 3000 grzywien. W tym czasie wieś obejmowała 68 włók. Kolejne wojny polsko-krzyżackie ponownie przyczyniły się do spustoszenia Kandyt. Pod koniec XVI w. wieś prawie nie istniała. Opuszczone włóki przejął pod zastaw rycerz zaciężny "Pregel". Później wieś przeszła w posiadanie rodu von Waldburg.
Kościół zbudowano już w średniowieczu, jednak ze względu na zły stan rozebrano go w 1573 roku. Nowy wybudowano w 1575 r. (parafia ewangelicka, patronat nad kościołem sprawowali właściciele dóbr rycerskich w Dzikowie Iławeckim - "Truchsessowie zu Wetzhausen" a później "Schwerinowie"). W XVI i XVII kazania wygłaszano po polsku. Szkołę wybudowano razem z kościołem. W 1737 poddano ją nadzorowi państwowemu.
W XIX wieku wieś została wykupiona i uwłaszczona. Ochotnicza Straż Pożarna w Kandytach powstała pod koniec XIX wieku. W 1935 r. w szkole pracowało 3 nauczycieli i uczyło się 125 uczniów. W 1939 r. we wsi mieszkało 928 osób.
W 1945 roku pojawili się nowi osadnicy. Pierwszym wójtem był Stanisław Dasewicz. Pod koniec 1947 roku na nowo założono Ochotniczą Straż Pożarną w Kandytach. 
Ośrodek zdrowia wybudowano w latach 60. XX wieku. W roku 1962 erygowano parafię katolicką (do parafii należy kościół filialny pw. św. Jana Chrzciciela w Bukowcu). W latach 1979–1982 odbudowano zrujnowany kościół a 8 listopada 1982 r. poświęcił go biskup Jan Obłąk.
W 1983 r. we wsi były 93 domy i 535 mieszkańców. W tym czasie we wsi było 127 indywidualnych gospodarstw rolnych, obejmujących łącznie areał 843 ha. W tym czasie we wsi hodowano 509 sztuk bydła (w tym 311 krów mlecznych), 702 sztuki świń, 69 koni i 8 owiec. W tym czasie we wsi była szkoła podstawowa, przedszkole (dzieciniec z 29 dziećmi), boisko sportowe, klub, sala kinowa z 60 miejscami, czytelnia, biblioteka publiczna, urząd pocztowy, ośrodek zdrowia, punk położniczy, punkt apteczny, punkt weterynaryjny, restauracja (44 miejsca), dwa sklepy spożywcze, zakład naprawy sprzętu telewizyjnego, zakład naprawy sprzętu gospodarstwa domowego, zakład ślusarko-kowalski, zakład kowalski, dwa zakłady fryzjerskie, dwa zakłady krawieckie, dwa zakłady remontowo-budowlane, cmentarz.
Administracja.
Do 1954 roku oraz w latach 1973–1976 miejscowość była siedzibą gminy Kandyty. W latach 1954–1972 wieś należała i była siedzibą władz gromady Kandyty. W latach 1972–1976 - wieś była siedzibą gminy. W styczniu 1976 połączono z gminą Górowo Iławeckie a siedzibą gminy zostało Górowo Iławeckie. W latach 1975–1998 miejscowość administracyjnie należała do województwa olsztyńskiego.

</doc>
<doc id="361215" url="https://pl.wikipedia.org/wiki?curid=361215" title="Kania Góra">
Kania Góra

Kania Góra – wieś sołecka w Polsce położona w woj. łódzkim, w pow. zgierskim, w gminie Zgierz. Wieś leży około 1,5 km na północ od autostrady A2 (E30). Do Zgierza jest 9 km, a do Ozorkowa 6.
W latach 1975–1998 miejscowość administracyjnie należała do ówczesnego województwa łódzkiego.
Na terenie dzisiejszej Kaniej Góry znajdowano ślady bardzo starego osadnictwa. Jedne z najstarszych na terenie gminy. Są tu datowane na IX wiek przed Chrystusem, znaleziska kultury z ostrzami liściowatymi (paleolit). Są zabytki późniejsze – sprzed ok. 8 tys. lat – mezolit i 5 tys. lat – neolit.

</doc>
<doc id="361216" url="https://pl.wikipedia.org/wiki?curid=361216" title="Kania Polska">
Kania Polska

Kania Polska (poprzednia nazwa: "Kania Niemiecka") – wieś w Polsce położona w województwie mazowieckim, w powiecie legionowskim, w gminie Serock.
W okresie międzywojennym miejscowość nosiła nazwę Kania Niemiecka. Mieszkali tutaj m.in. dawni osadnicy niemieccy. Ich pochówki odbywały się na cmentarzu ewangelickim w Kani Nowej.
Mieszkańcy wyznania rzymskokatolickiego należą do parafii Narodzenia NMP w Popowie Kościelnym.
W latach 1975–1998 miejscowość administracyjnie należała do województwa warszawskiego.

</doc>
<doc id="361217" url="https://pl.wikipedia.org/wiki?curid=361217" title="Kanibród">
Kanibród

Kanibród – wieś w Polsce położona w województwie kujawsko-pomorskim, w powiecie włocławskim, w gminie Lubień Kujawski.
W latach 1954–1968 wieś należała i była siedzibą władz gromady Kanibród, po jej zniesieniu w gromadzie Lubień. W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 177 mieszkańców. Jest dziewiątą co do wielkości miejscowością gminy Lubień Kujawski. 

</doc>
<doc id="361218" url="https://pl.wikipedia.org/wiki?curid=361218" title="Kanice (województwo łódzkie)">
Kanice (województwo łódzkie)

Kanice – wieś w Polsce położona w województwie łódzkim, w powiecie tomaszowskim, w gminie Rzeczyca.
Wieś szlachecka położona była w drugiej połowie XVI wieku w powiecie rawskim ziemi rawskiej województwa rawskiego. W latach 1975–1998 miejscowość administracyjnie należała do województwa piotrkowskiego.

</doc>
<doc id="361220" url="https://pl.wikipedia.org/wiki?curid=361220" title="Kaniczki">
Kaniczki

Kaniczki – wieś w Polsce położona w województwie pomorskim, w powiecie kwidzyńskim, w gminie Sadlinki.
W latach 1975–1998 miejscowość administracyjnie należała do województwa elbląskiego.
W Kaniczkach znajdował się drewniany pomennonicki dom podcieniowy z XVIII w., obecnie przeniesiony do Olenderskiego Parku Etnograficznego w Wielkiej Nieszawce.

</doc>
<doc id="361221" url="https://pl.wikipedia.org/wiki?curid=361221" title="Kanie Iławeckie">
Kanie Iławeckie

Kanie Iławeckie (niem. "Salwarschienen") – wieś w Polsce położona w województwie warmińsko-mazurskim, w powiecie bartoszyckim, w gminie Górowo Iławeckie. W latach 1975–1998 miejscowość administracyjnie należała do województwa olsztyńskiego.
W 1889 r. był to majątek ziemski o powierzchni 152 ha.
W 1983 r. we wsi było 6 domów z 19 mieszkańcami. We wsi funkcjonowało 5 indywidualnych gospodarstw rolnych na łącznej powierzchni 18 ha. W miejscowości działał punkt biblioteczny.
Inne miejscowości o nazwie Kanie: Kanie, Kaniew, Kaniewo, Kania.

</doc>
<doc id="361222" url="https://pl.wikipedia.org/wiki?curid=361222" title="Kaniew">
Kaniew

Kaniew – wieś w Polsce położona w województwie wielkopolskim, w powiecie krotoszyńskim, w gminie Koźmin Wielkopolski.
Wieś szlachecka "Kaniewo", własność kasztelana międzyrzeckiego Andrzeja Górki, około 1580 roku leżała w powiecie pyzdrskim województwa kaliskiego.
W okresie Wielkiego Księstwa Poznańskiego (1815-1848) miejscowość wzmiankowana jako "Kaniewo" należała do wsi większych w ówczesnym pruskim powiecie Krotoszyn w rejencji poznańskiej. Kaniewo należało do okręgu koźmińskiego tego powiatu i stanowiło część majątku Obra, którego właścicielem był wówczas Szmolke. Według spisu urzędowego z 1837 roku wieś liczyła 220 mieszkańców, którzy zamieszkiwali 31 dymów (domostw).
W latach 1975–1998 miejscowość administracyjnie należała do województwa kaliskiego.
Zobacz też: Kaniewo

</doc>
<doc id="361223" url="https://pl.wikipedia.org/wiki?curid=361223" title="Kaniewo (powiat włocławski)">
Kaniewo (powiat włocławski)

Kaniewo – wieś w Polsce położona w województwie kujawsko-pomorskim, w powiecie włocławskim, w gminie Boniewo.
W latach 1975–1998 miejscowość administracyjnie należała do województwa włocławskiego.
Obecnie wieś typowo rolnicza. Do 2001 roku ośrodek wydobywczy kredy jeziornej (2 kopalnie odkrywkowe). W miejscowości znajduje się XIX-wieczny pałac rodu Siewierskich. 

</doc>
<doc id="361224" url="https://pl.wikipedia.org/wiki?curid=361224" title="Kanigówek">
Kanigówek

Kanigówek – wieś w Polsce położona w województwie mazowieckim, w powiecie ciechanowskim, w gminie Ciechanów.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361225" url="https://pl.wikipedia.org/wiki?curid=361225" title="Kanina">
Kanina

Kanina – wieś w Polsce, położona w województwie małopolskim, w powiecie limanowskim, w gminie Limanowa.
W latach 1975–1998 wieś administracyjnie należała do województwa nowosądeckiego.
Położenie.
Kanina położona jest w Beskidzie Wyspowym. Leży na trasie z Nowego Sącza przez Wysokie w kierunku na Limanową i dalej przez Mszanę Dolną do Krakowa. Roztacza się stąd piękny widok na pasmo wzniesień Jaworza, Mogielicę (1170 m n.p.m.), pasmo Jaworzyny Krynickiej, pasmo Radziejowej (Prehyba – 1175 m n.p.m. i Radziejowa - 1262 m n.p.m.), a po stronie południowej na Tatry. Doskonale widać z północnego stoku krzyż na Miejskiej Górze (716 m n.p.m.) oraz wyciąg narciarski na Łysej Górze (785 m n.p.m.)
Historia.
Miejscowość Kanina istniała najprawdopodobniej już od XII wieku. Miejscowa parafia powstała prawdopodobnie w 1138.
Inna wersja podaje, że pierwotnie maleńki i ubogi kościół znajdował się na Buczkach, (obecnie znajduje się tam kapliczka i drewniany krzyż), wybudowany prawdopodobnie na miejscu kultowym słowiańskiego bożka Strzygi. Akta wizytacyjne podają jednak, że parafia Fundacji Rycerskich powstała w II połowie XV wieku, a przy drewnianym kościele od 1521 istniała szkoła parafialna. Drewniany kościół uległ dwa razy spaleniu. Ostatni pożar w roku 1886. Na miejscu całkowicie spalonego kościoła postawiono nową, murowaną świątynię, która służy wiernym również teraz.

</doc>
<doc id="361226" url="https://pl.wikipedia.org/wiki?curid=361226" title="Kaniwola">
Kaniwola

Kaniwola – wieś w Polsce położona w województwie lubelskim, w powiecie łęczyńskim, w gminie Ludwin.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Ludwin.
Etymologia.
Nazwa pochodzi od nazwy osobowej Kania i apelatywu Wola. W zapisach jak przedstawia Kazimierz Rymut wahanie między formą zestawienia, złożenia i zrostu członów nazwy.
„Kaniska Wolia” w takim brzemieniu wymienia się wieś w roku 1563, „Wolia Kanska” w roku 1578. „Kania Wola” w latach 1738–1739 także Kania Wola w 1787 Spis diecezjalny, „Kania Wola” w spisie 1827, Kaniowola 1870 . Nazwa w formie obecnie brzmiącej Kaniwola od 1933 roku.
Historia.
Miejscowość powstała w II połowie XVI wieku jako folwark należący do dóbr łęczyńskich i stanowiła własność rodów szlacheckich, m.in. Tęczyńskich herbu Topór, Branickich herbu Korczak i Sapiehów herbu Lis. Strażnik litewski Stanisław Potocki sprzedał w 1725 roku Kaniwolę hetmanowi polnemu koronnemu i wojewodzie podlaskiemu Stanisławowi Mateuszowi Rzewuskiemu. Zabudowa folwarczna uległa zniszczeniu w pożarze w 1863 roku. 
23 lipca 1863 roku zgrupowanie dowodzone przez płk. Michała Heydenreicha „Kruka” starło się tu z wojskami rosyjskimi (bitwa pod Kaniwolą).
Od 1868 roku Kaniwola stała się niezależna od dóbr łęczyńskich, część majątku rozparcelowano na mocy ukazu carskiego o uwłaszczeniu, pozostałą część nabył Józef Szczepański.
Zabytki.
Zespół dworski, nr rej.: A/987 z 10.11.1989 składający się z budynku dworu, spichrza i obory, oraz parku. Zabytkowy dwór z 1924 jest obecnie w rękach prywatnych.

</doc>
<doc id="361227" url="https://pl.wikipedia.org/wiki?curid=361227" title="Kanna">
Kanna

Kanna – wieś w Polsce położona w województwie małopolskim, w powiecie dąbrowskim, w gminie Bolesław.
W latach 1975–1998 miejscowość administracyjnie należała do województwa tarnowskiego. Integralne części miejscowości: Rokicie, Wacków.
Położenie.
Wieś leży ok. 80 km na północny wschód od Krakowa, 40 km na północ od Tarnowa
i 3 km od Bolesławia na północnym skraju Powiśla Dąbrowskiego,
a tym samym na północno-wschodnim krańcu województwa małopolskiego, w zakolu Wisły na wprost ujścia Nidy.
Środowisko naturalne.
Fauna.
Zasoby świata zwierzęcego na terenie powiatu dąbrowskiego można uznać za bogate. Żyją tu m.in. lis, borsuk, kuna leśna, tchórz zwyczajny, łasica, dzik, łoś, sarna, a w ostatnich latach pojawił się też bóbr. Można również spotkać na łąkach chomika europejskiego, który jest prawnie chroniony i żyje tylko w naturze.
Z ptaków wymienić należy jastrzębia, kruka, szczygła, orlika krzykliwego, pustułkę, perkoza, rybitwę, czajkę, kormorana, derkacza, dzięcioła, puchacza, oraz myszołowa.
Klimat.
Klimat obszarów należących do Kotliny Sandomierskiej zaliczany jest do najcieplejszych w Polsce. Średnia temperatura lipca wynosi powyżej 19 °C. Okres wegetacyjny sięga 220 dni, roczna suma opadów 600 – 700 mm. Są to czynniki dogodne dla rozwoju rolnictwa i turystyki.
Sport i Rekreacja.
Położona na Równinie Tarnobrzeskiej posiada, jak całe Powiśle bardzo korzystne warunki klimatyczne, z uwagi na wysoką średnią temperatury w roku. Peryferyjne usytuowanie na uboczu od ośrodków miejskich i głównych szlaków komunikacyjnych sprawia, że wieś jest idealna dla osób lubiących ciszę i naturę.
We wsi jest boisko sportowe, jak również działa OSP, mieszcząca się w Domu Ludowym.
Kultura.
„Eliksir” – zespół pieśni i tańca.
Komunikacja.
Komunikację publiczną zapewniają prywatne linie mikrobusowe oraz nieliczne kursy PKS.
Jadąc od Krakowa do Wsi można dostać się drogą krajową 79 przekraczając rzekę Wisłę przeprawą promową Nowy Korczyn/Borusowa, następnie drogą wojewódzką 973 kierując się w kierunku miasta Żabno a następnie na Szczucin. Od Sandomierza drogą 79, następnie 73 na Tarnów, a w Szczucinie na Kozłów. Jadąc od Tarnowa kierunek przez Dąbrowę Tarnowską lub Żabno.

</doc>
<doc id="361228" url="https://pl.wikipedia.org/wiki?curid=361228" title="Kantorowice">
Kantorowice



</doc>
<doc id="361229" url="https://pl.wikipedia.org/wiki?curid=361229" title="Kantorówka">
Kantorówka

Kantorówka – wieś w Polsce, położona w województwie podlaskim, w powiecie sokólskim, w gminie Sokółka.
W latach 1975–1998 wieś administracyjnie należała do województwa białostockiego.
Wierni kościoła rzymskokatolickiego należą do parafii Najświętszego Serca Pana Jezusa w Rozedrance Starej.

</doc>
<doc id="361230" url="https://pl.wikipedia.org/wiki?curid=361230" title="Kantowo">
Kantowo

Kantowo – osada w Polsce położona w województwie warmińsko-mazurskim, w powiecie iławskim, w gminie Kisielice.
W latach 1975–1998 miejscowość administracyjnie należała do województwa elbląskiego.

</doc>
<doc id="361231" url="https://pl.wikipedia.org/wiki?curid=361231" title="Kańkowo">
Kańkowo

Kańkowo – wieś w Polsce położona w województwie mazowieckim, w powiecie ostrowskim, w gminie Małkinia Górna.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii Najświętszego Serca Pana Jezusa w Małkini Górnej.

</doc>
<doc id="361232" url="https://pl.wikipedia.org/wiki?curid=361232" title="Kańkowo-Piecki">
Kańkowo-Piecki

Kańkowo-Piecki – wieś w Polsce położona w województwie mazowieckim, w powiecie ostrowskim, w gminie Zaręby Kościelne.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Zarębach Kościelnych.

</doc>
<doc id="361233" url="https://pl.wikipedia.org/wiki?curid=361233" title="Kapałów">
Kapałów

Kapałów – wieś w Polsce położona w województwie świętokrzyskim, w powiecie koneckim, w gminie Radoszyce.
W latach 1954–1968 wieś należała i była siedzibą władz gromady Kapałów, po jej zniesieniu w gromadzie Radoszyce. W latach 1975–1998 miejscowość administracyjnie należała do województwa kieleckiego.
Wierni Kościoła rzymskokatolickiego należą do parafii Świętych Apostołów Piotra i Pawła w Radoszycach.
Historia.
W 1784 r. wieś Kopałow wchodziła w skład własności podkanclerza koronnego Małachowskiego.
W XIX wieku wieś nosiła nazwę "Kopałów" i należała do gminy Grodzisko. Według Słownika geograficznego Królestwa Polskiego w latach 80. XIX wieku miejscowość miała 56 domów, 331 mieszkańców, 588 mórg ziemi włościańskiej i 1 morgę ziemi rządowej.
Pod koniec II wojny światowej 6 stycznia 1945 r. w czasie pacyfikacji Kapałowa Niemcy rozstrzelali 14 mieszkańców wioski.

</doc>
<doc id="361234" url="https://pl.wikipedia.org/wiki?curid=361234" title="Kaplin (województwo mazowieckie)">
Kaplin (województwo mazowieckie)

Kaplin – wieś w Polsce położona w województwie mazowieckim, w powiecie grójeckim, w gminie Mogielnica.
W latach 1975–1998 miejscowość administracyjnie należała do województwa radomskiego.
W rejonie Kaplina występują niewielkie wydmy o wysokościach 2-5 m.

</doc>
<doc id="361235" url="https://pl.wikipedia.org/wiki?curid=361235" title="Kaplityny">
Kaplityny

Kaplityny (niem. "Kaplitainen") – wieś w Polsce na Warmii położona w województwie warmińsko-mazurskim, w powiecie olsztyńskim, w gminie Barczewo. W latach 1975–1998 miejscowość administracyjnie należała do województwa olsztyńskiego.
Wieś leżąca na południowo-zachodnim krańcu gminy, oddalona o 5 km od Barczewa otoczona sosnowymi lasami, z ciekawą przeszłością i do końca nie spisaną historią. Wieś leżąca w zlewisku rzek nad Kanałem Elżbiety, położona przy trasie Olsztyn – Augustów ma wyjątkowo malownicze otoczenie. Blisko Kaplityn znajduje się ośrodek domków letniskowych położonych nad jeziorem Umląg. Obok Kaplityn, w kierunku Krainy Wielkich Jezior Mazurskich, biegnie droga E-16, natomiast przez wieś zielona trasa rowerowa i szlaki wędrowne. 
Historia.
Nazwa wsi pochodzi od nazwiska Prusa "Kaipletyn". W dokumentach najpierw pojawiły się zapisy wsi jako "Caipletyn" i "Caipletein". Kaipletyn (1364 r.) - nazwa występuje w Codex Diplomaticum Vartmiensis w akcie lokacyjnym. W 1409 r. nazwę wsi zapisano jako "Kaypletin", w 1587 – "Kapoletein", w 1615 – "Kaplitenen, Kapelteinen", w 1688 – "Kaplitainen", 1755 – "Capiteinen", 1790 – "Capliteinen", 1868 – "Capitainen", od roku 1879 jako Kaplityny.
Wieś wymieniana w dokumentach z roku 1364, kiedy była lokowana nad strugą zwaną Sortex (dzisiejsza rzeczka Kiermas), na dawnym pruskim polu osadniczym zwanym "Kautyn". 18 marca 1364 roku biskup warmiński Jan II Stryprock wystawił przywilej na 4 włóki na prawie pruskim, dwom Prusom, braciom Gedete i Erwike. Zasadźcy mieli obowiązek sprowadzić osadników oraz mieli służyć konno w wojnie i pomagać stawiać i naprawiać grody. Ponadto otrzymali prawo łowienia ryb w Jezierzo Wummeling (Umląg), na własne potrzeby i małymi narzędziami. Wolniznę wyznaczona na 14 lat (łącznie ze służbą zbrojną). W 1364 roku podobny przywilej otrzymali na kolejne 4 włóki Prusowie Willun i Piotr Quemüsye. W 1409 roku biskup warmiński Henryk IV Vogelsang odnowił przywilej na 4 włóki Mikołajowi Wissike (według innego źródła przywilej dla Prusów: Mycke i Wissike z wolnymi włókami na prawie pruskim), a w 1483 roku biskup warmiński Mikołaj Tungen nadał osadnikom prawo chełmińskie w miejscu dotychczasowego prawa pruskiego. W tym czasie wieś miała 26 włók. 
Pierwsze wzmianki o karczmie we wsi pochodzą z roku 1600. W roku 1656 wieś liczyła 28 włók, i było w niej 5 chłopów czynszowych, jeden sołtys i jedna karczma. Roczny czynsz wynosił owsa 28 funtów i 30 kur. Czynsz we florenach wynosił 148. Później 6 włók wolnych otrzymał Landshaupt, montelarz biskupi. W 1702 roku, wymieniano jako wieś osadników. Po rozbiorze Polski (1772 r.) rząd pruski wieś przekazał w ręce prywatne (do tej pory była to własność biskupia). 
W roku 1807 mieszkańcy wsi Kaplityny zmuszeni byli do płacenia długów wojskowych. W tym okresie Las Kaplityński w większej części został wycięty i zamieniony na łąki i dano go w zastaw miastu Barczewo. Większość mieszkańców stanowili katolicy i mówiący po polsku.
Od XV wieku była to wieś typowo polska. Mieszkańcy w większości katolicy, posługiwali się językiem polskim i warmińską gwarą. Na podstawie spisu ludności z 31861 roku, opracowanego przez Grunnenberga (1864 r.) we wsi nie było ani jednego Niemca czy mieszkańca mówiącego tym językiem. W 1886 roku w Kaplitynach powstała mała biblioteczka, która podlegała pod Towarzystwo Czytelni Ludowych, a w 1910 roku Towarzystwo Polskie. W roku 1910 wieś liczyła 194 mieszkańców.
Podczas działań w pierwszej wojnie światowej wieś nie ucierpiała. W okresie międzywojennym mieszkańcy poddani byli procesom germanizacji. 18 marca 1920 roku mieszkańcy podpisali się pod memoriałem, skierowanym do Komisji Międzysojuszniczej, w sprawie otwarcia polskich szkół na Warmii, nie wymieniając swojej wsi. Jednak w plebiscycie mieszkańcy Kaplityn oddali 120 głosów za Prusami Wschodnimi, a tylko 20 za Polską. Po przegranym plebiscycie biblioteka mieszcząca się w domu Sznarbachów ponownie rozpoczęła wypożyczać książki. W jej zasobach było 50 woluminów. Od roku 1920 kierował nią Franciszek Schnarbach, a w latach 1934-1939 Maria Orłowska. Biblioteka funkcjonowała jako oddział Centralnej Biblioteki Polskiej w Niemczech. W 1939 roku liczyła 102 tomy, a liczba czytelników kształtowała się w zależności od presji hitlerowców.
W latach 1920-1939 w Kaplitynach działało Koło Związku Polaków w Niemczech, do którego należało 4 osoby: Paul Anielski, Jan Brosch, Elżbieta Schnarbach i Franciszek Schnarbach. Działało także Towarzystwo Młodzieży. Mężem Zaufania IV Dzielnicy Związku Polaków w Niemczech był Jan Brosz. Po rozpoczęciu drugiej wojny światowej wszystko do najaktywniejszych bojowników o polskość przyszli funkcjonariusze gestapo. W mieszkaniu rodzina Sznarbachów odbywały się zebrania mieszkańców polskiego pochodzenia. Z tego powodu Sznarbachowie nękani byli przez niemiecką policję częstymi grzywnami za rzekome naruszanie przepisów porządkowych. W tym czasie zarówno ojciec Franciszek Sznarbach jak i jego syn, również Franciszek, wracali niejednokrotnie do domu pobici przez bojówkarzy niemieckich.
24 stycznia 1945 roku do Kaplityn wkroczyły wojska Armii Radzieckiej. Z ich rąk zginęło dwóch mieszkańców. Pod koniec stycznia 1945 roku, pod Krupolinami, czerwonoarmiści wymordowali kilkuosobową grupę osób będących w Mokinach na przymusowych robotach, w tym dwóch jeńców wojennych. Wszystkich pogrzebano w pobliskim lesie przy Kaplitynach. 7 lutego 1945 czerwonoarmiści deportowali na wschód jedną osobę pochodzącą z Kaplityn.
Po roku 1945 Kaplityny stały się wsią sołecką. Sołectwo obejmowało wieś Kaplityny oraz osadę Sapunki. 
W sierpniu 1958 roku, małą rzeczką, która przepływa przez wieś, kajakiem przepływał nowo mianowany biskup Karol Wojtyła. Dziś szlak ten nazwany jest Szlakiem Kajakowym ks. bp Karola Wojtyły – późniejszego papieża Jana Pawła II.
W 1996 roku w Kaplitynach zamieszkiwało 128, a w 2003 roku 206 mieszkańców.

</doc>
<doc id="361236" url="https://pl.wikipedia.org/wiki?curid=361236" title="Kaplonosy">
Kaplonosy

Kaplonosy – wieś w Polsce położona w województwie lubelskim, w powiecie włodawskim, w gminie Wyryki.
W latach 1975–1998 miejscowość administracyjnie należała do województwa chełmskiego.
We wsi zdecydowaną większość stanowią osoby wyznania prawosławnego. Społeczność ta korzysta z miejscowej cerkwi pod wezwaniem św. Olgi (należącej do parafii Podwyższenia Krzyża Pańskiego w Horostycie).
Z miejscowości pochodził Jan Jawicz – polski wojskowy w stopniu majora, oficer do zleceń generałów Lucjana Żeligowskiego i Kazimierza Sosnkowskiego.
Wierni Kościoła rzymskokatolickiego należą do parafii św. Mikołaja w Lubieniu lub do parafii Nawiedzenia Matki Bożej Kodeńskiej w Żukowie.

</doc>
<doc id="361237" url="https://pl.wikipedia.org/wiki?curid=361237" title="Kaplonosy-Kolonia">
Kaplonosy-Kolonia

Kaplonosy-Kolonia – kolonia w Polsce położona w województwie lubelskim, w powiecie włodawskim, w gminie Wyryki.
W latach 1975–1998 miejscowość administracyjnie należała do województwa chełmskiego.
Miejscowość położona przy drodze 812, stanowi sołectwo gminy Wyryki.

</doc>
<doc id="361238" url="https://pl.wikipedia.org/wiki?curid=361238" title="Kapłań">
Kapłań

Kapłań – wieś w Polsce położona w województwie podlaskim, w powiecie wysokomazowieckim, w gminie Klukowo.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Najświętszej Maryi Panny Częstochowskiej w Klukowie.
Historia.
Wieś powstała na gruntach dóbr rycerzy herbu Ślepowron, którzy mieszkali w tej okolicy w XV wieku przyjmując nazwisko Kuczyńskich.
W I Rzeczypospolitej miejscowość należała do ziemi drohickiej w województwie podlaskim.
Znani właściciele wsi (również częściowi):
Na początku XIX w. według "Tabelli Miast i Wsi Królestwa Polskiego" wieś liczyła 15 domów ze 105 mieszkańcami. W czasie uwłaszczenia w 1864 roku powstało 21 gospodarstw na 236 morgach gruntu.
Pod koniec wieku XIX wieś i folwark w powiecie "mazowieckim", gmina Klukowo, parafia Kuczyn (od roku 1919 parafia Klukowo). Kapłań częścią dóbr Klukowo należących do Henryka hr. Starzeńskiego. Osad 21, użytki rolne o powierzchni 236 morgów.
Na przełomie XIX i XX wieku Starzeńscy sprzedali folwark. W okresie międzywojennym właścicielem folwarku Anzelm Lipski, posiadający ponad 100 hektarów ziemi.
W 1921 roku nazwę miejscowości zapisano jako "Kapłon". We wsi znajdowało się 26 domów i 158 mieszkańców, w folwarku 1 dom i 26 mieszkańców.

</doc>
<doc id="361239" url="https://pl.wikipedia.org/wiki?curid=361239" title="Kapronie">
Kapronie

Kapronie – wieś sołecka w Polsce położona w województwie lubelskim, w powiecie janowskim, w gminie Dzwola.
W latach 1975–1998 miejscowość administracyjnie należała do województwa tarnobrzeskiego. Według Narodowego Spisu Powszechnego (III 2011 r.) liczyła 100 mieszkańców i była piętnastą co do wielkości miejscowością gminy Dzwola.
Historia.
Miejscowość najprawdopodobniej powstała około 1718 r. (lub też wcześniej) i określana była nazwą "Kopaniny w lesie". Pod koniec XVIII w. w miejscowości tej działał młyn i był w posiadaniu rodziny Kaproniów. W latach 20 XIX w. Kapronie były już wzmiankowane jako pełnoprawna wieś. Z danych statystycznych z 1921 r. wynika, że miejscowość była zamieszkiwana przez 134 osoby w 28 domostwach. Podczas II wojny światowej na terenie wsi powstał obóz pracy przymusowej. W 1967 r. powstała jednostka OSP.

</doc>
<doc id="361240" url="https://pl.wikipedia.org/wiki?curid=361240" title="Kapustowo">
Kapustowo

Kapustowo – osada w Polsce położona w województwie pomorskim, w powiecie malborskim, w gminie Malbork na obszarze Wielkich Żuław Malborskich. Wieś wchodzi w skład sołectwa Stogi.
W latach 1975–1998 miejscowość administracyjnie należała do województwa elbląskiego.

</doc>
<doc id="361241" url="https://pl.wikipedia.org/wiki?curid=361241" title="Kapuściaki">
Kapuściaki

Kapuściaki – wieś w Polsce położona w województwie mazowieckim, w powiecie siedleckim, w gminie Mokobody. Leży nad rzeką Liwiec.
Wierni Kościoła rzymskokatolickiego należą do parafii św. Jadwigi w Mokobodach.
W latach 1975–1998 miejscowość administracyjnie należała do województwa siedleckiego.

</doc>
<doc id="361242" url="https://pl.wikipedia.org/wiki?curid=361242" title="Kapuśniki">
Kapuśniki

Kapuśniki – wieś w Polsce, położona w województwie mazowieckim, w powiecie sierpeckim, w gminie Mochowo.
W latach 1975–1998 miejscowość administracyjnie należała do województwa płockiego.

</doc>
<doc id="361243" url="https://pl.wikipedia.org/wiki?curid=361243" title="Kaputy">
Kaputy

Kaputy – wieś w Polsce położona w województwie mazowieckim, w powiecie warszawskim zachodnim, w gminie Ożarów Mazowiecki.
W latach 1975–1998 miejscowość administracyjnie należała do województwa warszawskiego.
Według stanu z 2021 roku sołectwo Kaputy-Kręczki liczyło 2031 mieszkańców. 
W 1824 wieloletnia przełożona sióstr szarytek s. Zofia Kołakowska oraz rektor Szpitala Dzieciątka Jezus ks. Stanisław Grzankowski finansują zakup folwarku w Kaputach na działalność Szpitala Dzieciątka Jezus w Warszawie. Folwark ten w 1921 zostaje upaństwowiony na rzecz miasta Warszawy.

</doc>
<doc id="361244" url="https://pl.wikipedia.org/wiki?curid=361244" title="Karakule">
Karakule

Karakule – wieś w Polsce położona w województwie podlaskim, w powiecie białostockim, w gminie Supraśl .
Wieś zajmuje obszar o pow. 1081,6907 ha. Wieś posiada status sołectwa. 
Przez Karakule przepływa rzeczka Bałbytka, która jest dopływem Supraśli. Etymologia nazwy nieznana.
Miejscowość jest siedzibą parafii rzymskokatolickiej Wniebowstąpienia Pańskiego, należącej do metropolii białostockiej, dekanatu Wasilków. W strukturze Kościoła prawosławnego wieś podlega parafii pw. Zwiastowania Przenajświętszej Bogurodzicy i św. Jana Teologa w Supraślu, należącej do diecezji białostocko-gdańskiej, dekanatu Białystok (w Karakulach budowana jest cerkiew filialna pw. Ikony Matki Bożej „Życiodajne Źródło”).
Historia miejscowości.
Wieś magnacka hrabstwa zabłudowskiego położona była w końcu XVIII wieku w powiecie grodzieńskim województwa trockiego Wielkiego Księstwa Litewskiego. 
Słownik geograficzny Królestwa Polskiego i innych krajów słowiańskich podaje nazwę: Karakule, Karakuły – wieś w pow. białostockim, gmina Dojlidy, 8 wiorst od Białegostoku, 274 dziesięciny.
W 1921 roku w miejscowości naliczono 53 budynki z przeznaczeniem mieszkalnym oraz 302 mieszkańców (140 mężczyzn i 162 kobiety). Narodowość polską zgłosiło 301 osób, oraz białoruską 1 osoba. Wyznanie rzymskokatolickie podało 197 osób, a prawosławne 105 osób.
4 października 1954 roku Karakule weszły w skład Gromady Ogrodniczki ze zniesionej gminy Dojlidy i były w jej składzie do 1 stycznia 1972 a następnie w Gromadzie Wasilków do kolejnej reformy gminnej czyli do 1 stycznia 1973. W latach 1975–1998 miejscowość administracyjnie należała do województwa białostockiego.
29 czerwca 2001 w Karakulach roku erygowano parafię rzymskokatolicką, którego siedzibą jest modernistyczny kościół, znajdujący się przy ul. Kościelnej 1.
Współcześnie.
W miejscowości funkcjonuje Gminna Pracownia Edukacji Kulturalnej, gdzie organizowane są m.in. zajęcia artystyczne i sportowe, konkursy, warsztaty, rajdy, imprezy i koncerty.
Dnia 11 marca 2011 roku zostało zarejestrowane "Stowarzyszenie Rozwoju wsi Karakule i okolic". Już po raz drugi było ono organizatorem m.in. rajdu rowerowego dnia 3 maja połączonego z piknikiem rodzinnym z atrakcjami przy świetlicy w Karakulach.
Dnia 23 kwietnia 2012 roku Podlaski Ośrodek Doradztwa Rolniczego w Szepietowie podał informację, iż miejscowość Karakule będzie reprezentować powiat białostocki w pierwszym wojewódzkim konkursie na najpiękniejszą i najbardziej estetyczną wieś na Podlasiu.

</doc>
<doc id="361245" url="https://pl.wikipedia.org/wiki?curid=361245" title="Karasica">
Karasica

Karasica – wieś w Polsce położona w województwie łódzkim, w powiecie zgierskim, w gminie Głowno. Wieś graniczy z ulicą Konarową należącą do Głowna oraz z Bronisławowem.
W latach 1975–1998 miejscowość administracyjnie należała do ówczesnego województwa łódzkiego.
Karasica powstała na przełomie XVIII i XIX wieku. Przed wojną istniała tu szkoła podstawowa kl. I-III, Ochotnicza Straż Pożarna i cmentarz żydowski, który został zniszczony po II wojnie światowej.
Sołtysem wsi od 2019 roku jest Pani Dorota Łyś, która po czterdziestu latach zastąpiła na tym stanowisku Pana Jana Kucińskiego.
Od 2018 roku radnym Rady Gminy Głowno jest mieszkaniec Karasicy Pan Michał Wójcik.
Od 1 stycznia 2010 działa tu również Klub Sportowy Karasica.

</doc>
<doc id="361246" url="https://pl.wikipedia.org/wiki?curid=361246" title="Karasiewo">
Karasiewo

Karasiewo – wieś w Polsce położona w województwie podlaskim, w powiecie suwalskim, w gminie Bakałarzewo.
Wieś szlachecka położona była w końcu XVIII wieku w powiecie grodzieńskim województwa trockiego. W latach 1954–1959 wieś należała i była siedzibą władz gromady Karasiewo, po jej zniesieniu w gromadzie Bakałarzewo. W latach 1975–1998 miejscowość administracyjnie należała do województwa suwalskiego.
Na północnym skraju wsi znajduje się Jezioro Karasiewek.
Historia.
Nie jest znana dokładna data powstania miejscowości Karasiewo. Najprawdopodobniej miało to miejsce w XVI wieku. Nazwa miejscowości wzięła się od nazwy jeziora Karasiewek. W 1827 roku naliczono 13 domów, w których mieszkało 82 ludzi. Karasiewo należało do parafii Bakałarzewo. Skutkiem II wojny światowej było zniszczenie 11 domów. Pozostałe budynki wymagały natychmiastowej naprawy. W 1946 roku oszacowano, że wieś została zniszczona w 20 proc.

</doc>
<doc id="361247" url="https://pl.wikipedia.org/wiki?curid=361247" title="Karbowizna">
Karbowizna

Karbowizna – wieś w Polsce położona w województwie kujawsko-pomorskim, w powiecie rypińskim, w gminie Rogowo.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) liczyła 80 mieszkańców. Jest 23. co do wielkości miejscowością gminy Rogowo.

</doc>
<doc id="361248" url="https://pl.wikipedia.org/wiki?curid=361248" title="Karbowskie">
Karbowskie

Karbowskie (niem. "Karbowsken") – wieś w Polsce położona w województwie warmińsko-mazurskim, w powiecie ełckim, w gminie Ełk.
W latach 1975–1998 miejscowość administracyjnie należała do województwa suwalskiego.

</doc>
<doc id="361249" url="https://pl.wikipedia.org/wiki?curid=361249" title="Karbówko">
Karbówko

Karbówko – przysiółek w Polsce położona w województwie mazowieckim, w powiecie przasnyskim, w gminie Przasnysz.
Miejscowość wchodzi w skład sołectwa Zakocie.
W latach 1975–1998 miejscowość administracyjnie należała do województwa ostrołęckiego.
Nazwę odnotowano w 1502 roku. W 1880 r. Karbówko miało być folwarkiem dóbr Bartniki - Wandy Potockiej. W 1915 roku całkowicie zniszczone. Około 1930 dwie zagrody. Obecnie 2 zamieszkane posesje i 4 mieszkańców. Dzięki drodze powiatowej (dawny trakt królewiecki) idealne miejsce turystyki rowerowej.

</doc>
<doc id="361250" url="https://pl.wikipedia.org/wiki?curid=361250" title="Karchowice">
Karchowice

Karchowice (niem. "Karchowitz") – wieś sołecka w Polsce położona w województwie śląskim, w powiecie tarnogórskim, w gminie Zbrosławice.
Integralną częścią Karchowic jest Wygiełzów.
Nazwa.
W 1295 w kronice łacińskiej "Liber fundationis episcopatus Vratislaviensis" (pol."Księdze uposażeń biskupstwa wrocławskiego") miejscowość wymieniona jest jako "Karchowitz polonico". W okresie hitlerowskiego reżimu w latach 1936-1945 miejscowość nosiła nazwę "Gutenquell".
Zabytki.
W Karchowicach znajduje się Zabytkowa Stacja Wodociągowa Zawada, która znajduje się na Szlaku Zabytków Techniki Województwa Śląskiego.

</doc>
<doc id="361251" url="https://pl.wikipedia.org/wiki?curid=361251" title="Karchowo">
Karchowo

Karchowo – wieś w Polsce położona w województwie wielkopolskim, w powiecie leszczyńskim, w gminie Krzemieniewo.
W latach 1975−1998 miejscowość administracyjnie należała do województwa leszczyńskiego.

</doc>
<doc id="361252" url="https://pl.wikipedia.org/wiki?curid=361252" title="Karchów">
Karchów

Karchów (niem. "Neusiedel", do 1936 r. "Karchwitz") – wieś w Polsce, położona w województwie opolskim, w powiecie kędzierzyńsko-kozielskim, w gminie Pawłowiczki.
Nazwa.
Wieś wzmiankowana po raz pierwszy w łacińskim dokumencie z 1224 roku wydanym przez Wawrzyńca biskupa wrocławskiego gdzie zanotowana została w zlatynizowanej, staropolskiej formie "„Karcovo”". Do 1845 r. miejscowość nosiła nazwę Karchuff.
8 czerwca 1936 r. w miejsce nazwy Karchwitz wprowadzono nazwę Neusiedel. 15 marca 1947 r. nadano miejscowości polską nazwę Karchów.
Historia.
Najstarsze znane wzmianki o miejscowości pochodzą z 1223 roku.
W 1910 r. w Karchowie mieszkało 156 osób w 24 domach, natomiast w 1925 r. – 161 osób w 25 domach.
Do głosowania podczas plebiscytu uprawnionych było w Karchowie 97 osób, z czego 80, ok. 82,5%, stanowili mieszkańcy (w tym 80, ok. 82,5% całości, mieszkańcy urodzeni w miejscowości). Oddano 95 głosów (ok. 97,9% uprawnionych), w tym 95 (100%) ważnych; za Niemcami głosowało 90 osób (ok. 94,7%), a za Polską 5 osób (ok. 5,3%). W obszarze dworskim rozkład głosów prezentował się następująco: uprawnionych było 106 osób, z czego 83, ok. 78,3%, stanowili mieszkańcy (w tym 83, ok. 78,3% całości, mieszkańcy urodzeni w obszarze dworskim). Oddano 104 głosy (ok. 98,1% uprawnionych), w tym 104 (100%) ważne; za Niemcami głosowały 104 osoby (100%), za Polską 0 osób (0%). W 1933 r. w miejscowości mieszkało 629 osób, a w 1939 r. – 650 osób. 1 kwietnia 1937 r. do miejscowości włączono Ligotę Wielką.
Zabytki.
Do wojewódzkiego rejestru zabytków wpisane są:

</doc>
<doc id="361253" url="https://pl.wikipedia.org/wiki?curid=361253" title="Karcino">
Karcino

Karcino – wieś sołecka w północno-zachodniej Polsce, położona w województwie zachodniopomorskim, w powiecie kołobrzeskim, w gminie Kołobrzeg.
Oś miejscowości stanowi droga powiatowa nr 3355Z do Kołobrzegu o długości 15 km. Z Karcina odchodzi także droga powiatowa nr 0253Z do Nowogardka o długości 8,6 km.
W Karcinie znajduje się neogotycki kościół pw. Krzyża Świętego z 1869 roku. Na dawnym cmentarzu ewangelickim przy kościele znajduje się 27 lip drobnolistnych o obwodzie od 220 do 330 cm i wysokości do 30 m, a także dąb szypułkowy o obwodzie 330 cm i wysokości 40 m. Drzewa te są pomnikami przyrody.
W miejscowości mieści się przystanek kolejowy Karcino, a w pobliżu wsi jest Farma Wiatrowa Karcino. 
Wieś składa się także z części: Rogozina, Sieradowo, Świerszczewo, a samo Karcino jest siedzibą sołectwa, w skład którego wchodzi także wieś Głowaczewo.

</doc>
<doc id="361254" url="https://pl.wikipedia.org/wiki?curid=361254" title="Karcze (województwo mazowieckie)">
Karcze (województwo mazowieckie)

Karcze – wieś w Polsce położona w województwie mazowieckim, w powiecie siedleckim, w gminie Zbuczyn.
Wieś królewska w starostwie zbuczyńskim w ziemi łukowskiej województwa lubelskiego w 1786 roku. W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Stanisława i Aniołów Stróżów w Zbuczynie.

</doc>
<doc id="361255" url="https://pl.wikipedia.org/wiki?curid=361255" title="Karczemka (województwo warmińsko-mazurskie)">
Karczemka (województwo warmińsko-mazurskie)

Karczemka – osada w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość położona była w województwie olsztyńskim.
Nazwa najprawdopodobniej pochodzi od Karczmy, która stała mniej więcej w miejscu, w którym przebiega dziś droga krajowa nr 7. Prawdopodobnie dawniej wieś miała nazwę „Nadziejki” – od pruskiego tłumaczenia nazwy wsi. Początki osadnictwa datuje się na 2 połowę XIX w. Most znajdujący się we wsi nad Kanałem Elbląskim wybudowany został w roku 1875. Głównym budynkiem wsi był tartak, w którym w czasie wojny zatrudniano jeńców wojennych. W Karczemce swoją siedzibę miał nadzorca odcinka Kanału Elbląskiego. Znajdowała się tutaj również szkoła (obecnie budynek mieszkalny).
Po wojnie tartak został zniszczony (pozostały po nim jedynie budynki administracyjne). Utworzono zaś nowy zakład produkcyjny „Bakutyl”, zajmujący się przetwarzaniem padłych zwierząt gospodarskich na pasze. Wraz z nim wieś została zelektryfikowana, oraz częściowo doprowadzono kanalizację. Zakład został zamknięty pod koniec lat 80., co spowodowało powolny proces wyludniania wsi. Dziś Karczemka zamieszkiwana jest przez 6 rodzin.
W roku 1973 jako osada Karczemka należała do powiatu morąskiego, gmina i poczta Małdyty.
Zobacz też.
Inne miejscowości o nazwie Karczemka: Karczemka, Karczemki

</doc>
<doc id="361256" url="https://pl.wikipedia.org/wiki?curid=361256" title="Karczewice">
Karczewice

Karczewice – wieś w Polsce położona w województwie śląskim, w powiecie częstochowskim, w gminie Kłomnice.
W latach 1975–1998 miejscowość administracyjnie należała do województwa częstochowskiego.

</doc>
<doc id="361257" url="https://pl.wikipedia.org/wiki?curid=361257" title="Karczewie">
Karczewie

Karczewie – wieś w Polsce położona w województwie zachodniopomorskim, w powiecie gryfickim, w gminie Płoty.
W latach 1975–1998 miejscowość administracyjnie należała do województwa szczecińskiego.
W 2002 roku wieś liczyła 21 mieszkalnych budynków, w nich 21 mieszkań ogółem, z nich 21 zamieszkane stale. Z 21 mieszkań zamieszkanych 12 mieszkań wybudowany między 1918 a 1944 rokiem, 6 — między 1945 a 1970, 2 — między 1971 a 1978 i 1 — między 1989 a 2002 łącznie z będącymi w budowie.
Od 94 osób 27 było w wieku przedprodukcyjnym, 29 — w wieku produkcyjnym mobilnym, 22 — w wieku produkcyjnym niemobilnym, 16 — w wieku poprodukcyjnym. Od 76 osób w wieku 13 lat i więcej 4 mieli wykształcenie wyższe, 13 — średnie, 13 — zasadnicze zawodowe, 41 — podstawowe ukończone i 5 — podstawowe nieukończone lub bez wykształcenia.
Ludność.
W 2011 roku w miejscowości żyło 101 osób, z nich 45 mężczyzn i 56 kobiet; 17 było w wieku przedprodukcyjnym, 43 — w wieku produkcyjnym mobilnym, 26 — w wieku produkcyjnym niemobilnym, 15 — w wieku poprodukcyjnym.
Zobacz też.
Karczewiec

</doc>
<doc id="361258" url="https://pl.wikipedia.org/wiki?curid=361258" title="Karczewiec (województwo mazowieckie)">
Karczewiec (województwo mazowieckie)

Karczewiec – wieś w Polsce położona w województwie mazowieckim, w powiecie węgrowskim, w gminie Wierzbno.
W latach 1954–1959 wieś należała i była siedzibą władz gromady Karczewiec, po jej zniesieniu w gromadzie Wierzbno. W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii św. Leonarda w Liwie.

</doc>
<doc id="361259" url="https://pl.wikipedia.org/wiki?curid=361259" title="Karczewizna">
Karczewizna

Karczewizna – wieś w Polsce położona w województwie mazowieckim, w powiecie węgrowskim, w gminie Łochów.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii Niepokalanego Poczęcia NMP w Kamionnej.

</doc>
<doc id="361260" url="https://pl.wikipedia.org/wiki?curid=361260" title="Karczewko (województwo wielkopolskie)">
Karczewko (województwo wielkopolskie)

Karczewko – wieś w Polsce położona w województwie wielkopolskim, w powiecie gnieźnieńskim, w gminie Kiszkowo.
W latach 1975–1998 miejscowość administracyjnie należała do województwa poznańskiego.
Wieś sołecka na północnym brzegu jeziora Turostowskiego, dojazd od drogi wojewódzkiej nr 197 ok. 2 km.

</doc>
<doc id="361263" url="https://pl.wikipedia.org/wiki?curid=361263" title="Karczmisko">
Karczmisko

Karczmisko – wieś w Polsce położona w województwie podlaskim, w powiecie białostockim, w gminie Czarna Białostocka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Matki Bożej Anielskiej w Czarnej Wsi.

</doc>
<doc id="361264" url="https://pl.wikipedia.org/wiki?curid=361264" title="Karczmy">
Karczmy

Karczmy – wieś w Polsce położona w województwie łódzkim, w powiecie bełchatowskim, w gminie Zelów.
Przez miejscowość przebiega droga wojewódzka nr 473.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361265" url="https://pl.wikipedia.org/wiki?curid=361265" title="Karczowiska">
Karczowiska

Karczowiska (niem. "Neurode") – wieś w Polsce położona w województwie dolnośląskim, w powiecie lubińskim, w gminie Lubin, na trasie Lubin – Legnica.
Podział administracyjny.
W latach 1975–1998 miejscowość administracyjnie należała do województwa legnickiego.

</doc>
<doc id="361266" url="https://pl.wikipedia.org/wiki?curid=361266" title="Karczowiska Górne">
Karczowiska Górne

Karczowiska Górne (niem. Obe"rkerbswalde") – wieś w Polsce położona w województwie warmińsko-mazurskim, w powiecie elbląskim, w gminie Gronowo Elbląskie, na obszarze Żuław Elbląskich, przy trasie linii kolejowej Malbork–Elbląg–Mamonowo, w odległości około 2 kilometrów od Elbląga.
Wieś okręgu sędziego ziemskiego Elbląga w XVII i XVIII wieku. W latach 1975–1998 miejscowość administracyjnie należała do województwa elbląskiego.

</doc>
<doc id="361267" url="https://pl.wikipedia.org/wiki?curid=361267" title="Karczówek (województwo łódzkie)">
Karczówek (województwo łódzkie)

Karczówek – wieś w Polsce położona w województwie łódzkim, w powiecie zduńskowolskim, w gminie Szadek.
W latach 1975–1998 miejscowość administracyjnie należała do województwa sieradzkiego.

</doc>
<doc id="361268" url="https://pl.wikipedia.org/wiki?curid=361268" title="Karczyce">
Karczyce

Karczyce – wieś w Polsce, położona w województwie dolnośląskim, w powiecie średzkim, w gminie Kostomłoty.
Przed II wojną światową wieś nosiła nazwę Kertschütz.
Podział administracyjny.
W latach 1954–1961 wieś należała i była siedzibą władz gromady Karczyce, po jej zniesieniu w gromadzie Lutynia. W latach 1975–1998 miejscowość administracyjnie należała do województwa wrocławskiego.
Zabytki i atrakcje turystyczne.
Do wojewódzkiego rejestru zabytków wpisany jest:

</doc>
<doc id="361269" url="https://pl.wikipedia.org/wiki?curid=361269" title="Karczyn-Wieś">
Karczyn-Wieś

Karczyn-Wieś – wieś w Polsce, położona w województwie kujawsko-pomorskim, w powiecie inowrocławskim, w gminie Inowrocław.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 56 mieszkańców. Jest najmniejszą miejscowością gminy Inowrocław.

</doc>
<doc id="361270" url="https://pl.wikipedia.org/wiki?curid=361270" title="Kargał-Las">
Kargał-Las

Kargał-Las – wieś w Polsce położona w województwie łódzkim, w powiecie piotrkowskim, w gminie Wola Krzysztoporska. Przez wieś przebiega trasa E75, autostrada A1. Do 2019 roku funkcjonowała restauracja McDonald’s oraz stacja paliw, zostały zamknięte w związku z rozbudową autostrady.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361271" url="https://pl.wikipedia.org/wiki?curid=361271" title="Kargoszyn">
Kargoszyn

Kargoszyn – wieś w Polsce położona w województwie mazowieckim, w powiecie ciechanowskim, w gminie Ciechanów.
W latach 1954–1957 wieś należała i była siedzibą władz gromady Kargoszyn, po jej zniesieniu w gromadzie Lutynia. W latach 1975–1998 miejscowość administracyjnie należała do województwa ciechanowskiego.

</doc>
<doc id="361272" url="https://pl.wikipedia.org/wiki?curid=361272" title="Kargów">
Kargów

Kargów – wieś w Polsce, położona w województwie świętokrzyskim, w powiecie buskim, w gminie Tuczępy.
Przez wieś przebiega droga wojewódzka nr 756 i przepływa ciek wodny Sanica, dopływ Wschodniej. Kargów leży na szlaku "Małopolska Droga św. Jakuba".
W latach 1975–1998 miejscowość administracyjnie należała do województwa kieleckiego.
Historia.
Pierwsza wzmianka o istnieniu parafii rzymskokatolickiej w Kargowie pochodzi z 1326 roku. W 1784 r. wieś była własnością starosty krakowskiego Eliasza Wodzickiego a administracyjnie należała do powiatu wiślickiego w województwie sandomierskim.
W 1944 r. na wschód od wsi przebiegała linia frontu radziecko-niemieckiego. W czasie walk zniszczeniu uległa wieś i kościół fundacji króla Kazimierza Wielkiego. Budynek uległ tak znacznemu zniszczeniu, że po wojnie w latach 1958-1966 został na nowo wzniesiony z zachowaniem jedynie fragmentów gotyckiego kościoła z XIV w.
W 1150 roku w Kargowie urodził się biskup krakowski Wincenty Kadłubek – związany z kancelarią księcia Kazimierza Sprawiedliwego autor "Kroniki polskiej", błogosławiony Kościoła rzymskokatolickiego, patron diecezji sandomierskiej.
Zabytki.
Cmentarz parafialny, wpisany do rejestru zabytków nieruchomych (nr rej.: A.77 z 25.06.1992).

</doc>
<doc id="361273" url="https://pl.wikipedia.org/wiki?curid=361273" title="Karkajmy">
Karkajmy

Karkajmy (d. "Karkajny)" – osada w Polsce położona na Warmii, w województwie warmińsko-mazurskim, w powiecie lidzbarskim, w gminie Orneta.
W latach 1975–1998 miejscowość administracyjnie należała do województwa elbląskiego.
W miejscowości działało "Państwowe Gospodarstwo Rolne Karkajmy". Sprywatyzowane w 1992 roku, gospodarstwo funkcjonuje nadal jako "PHU Prodrol".
Zabytki.
W Karkajmach znajduje się zabytkowe założenie pałacowo–parkowe z 1312 roku, park o powierzchni 4,5 ha. W latach 90 zabytek opustoszał, niezamieszkany uległ dewastacji. Wskutek szabrownictwa pałac został pozbawiony drewnianych podłóg, skradziono rzeźbę znajdującą się we wnęce na ścianie wschodniej, dach zawalił się. Od 2013 roku pałac jest własnością prywatną, ruiny zostały oczyszczone z gruzu a pałac jest w trakcie odbudowy. Również zabytkowy park został oczyszczony i jest w trakcie rekonstrukcji. Zakończenie prac remontowych planowane jest na rok 2015, a w pałacu powstanie Muzeum Wnętrz Dworskich.
Sołectwo.
Wieś Karkajmy wraz ze wsią Bogatyńskie tworzy sołectwo Karkajmy.

</doc>
<doc id="361274" url="https://pl.wikipedia.org/wiki?curid=361274" title="Karkosy">
Karkosy

Karkosy – wieś w Polsce położona w województwie łódzkim, w powiecie łęczyckim, w gminie Łęczyca. Na początku XVI w. Karkosy były wsią opuszczoną.
W latach 1975–1998 miejscowość administracyjnie należała do województwa płockiego.
Przez miejscowość przebiega droga wojewódzka nr 703.

</doc>
<doc id="361275" url="https://pl.wikipedia.org/wiki?curid=361275" title="Karkoszów">
Karkoszów

Karkoszów – wieś w Polsce położona w województwie lubuskim, w powiecie sulęcińskim, w gminie Krzeszyce.
W latach 1975–1998 miejscowość administracyjnie należała do województwa gorzowskiego.

</doc>
<doc id="361276" url="https://pl.wikipedia.org/wiki?curid=361276" title="Karkowo (powiat stargardzki)">
Karkowo (powiat stargardzki)

Karkowo – wieś w Polsce położona w województwie zachodniopomorskim, w powiecie stargardzkim, w gminie Chociwel, na Pojezierzu Ińskim, położona 3 km na zachód od Chociwla (siedziby gminy) i 22 km na północny wschód od Stargardu (siedziby powiatu).
Nieopodal na północ wsi znajduje się jezioro o takiej samej nazwie Karkowo.
W latach 1945-54 siedziba gminy Kania. W latach 1975–1998 miejscowość położona była w województwie szczecińskim.
Do obszaru wsi należą dwa przysiółki: Radomyśl i Spławie.
21 grudnia 2012 Rada Miejska w Chociwlu ze względów przyrodniczych, naukowych i krajobrazowych ustanowiła nowy pomnik przyrody ożywionej na terenie wsi jakim jest drzewo z gatunku dąb szypułkowy o nazwie "Wedel". Drzewo to znajduje się na terenie leśnictwa Karkowo, natomiast nadzór nad nim sprawuje Nadleśniczy Nadleśnictwa Dobrzany.

</doc>
<doc id="361277" url="https://pl.wikipedia.org/wiki?curid=361277" title="Karlewo">
Karlewo

Karlewo – wieś w Polsce położona w województwie mazowieckim, w powiecie sierpeckim, w gminie Szczutowo. Leży przy drodze wojewódzkiej nr 560.
Podział administracyjny.
W latach 1975–1998 miejscowość administracyjnie należała do województwa płockiego.
Demografia.
Według spisu powszechnego z 1921 w kolonii Karlewo było 11 budynków i 97 mieszkańców, spośród których wszyscy deklarowali się jako osoby narodowości polskiej wyznania rzymskokatolickiego.
Według Narodowego Spisu Powszechnego (III 2011 r.) wieś liczyła 160 mieszkańców.

</doc>
<doc id="361278" url="https://pl.wikipedia.org/wiki?curid=361278" title="Karlikowo (wieś)">
Karlikowo (wieś)

Karlikowo (kaszb. "Kôrlëkòwò", niem. "Karlekau") – wieś kaszubska w Polsce położona w województwie pomorskim, w powiecie puckim, w gminie Krokowa.
W latach 1975–1998 miejscowość administracyjnie należała do województwa gdańskiego.
Wieś znajduje się nieopodal Jeziora Dobrego. Przez miejscowość przebiega szlak rowerowy. Znajduje się tu remiza Ochotniczej Straży Pożarnej oraz biblioteka.
Inne miejscowości o nazwie "Karlikowo": Karlikowo Lęborskie, Karlików

</doc>
<doc id="361279" url="https://pl.wikipedia.org/wiki?curid=361279" title="Karlikowo Lęborskie">
Karlikowo Lęborskie

Karlikowo Lęborskie (kaszb. "Kôrlëkòwò" lub "Lãbòrsczé Kôrlëkòwò") – wieś kaszubska w Polsce położona w województwie pomorskim, w powiecie lęborskim, w gminie Nowa Wieś Lęborska na trasie zawieszonej obecnie linii kolejowej (Lębork-Choczewo-Wejherowo). Wieś jest siedzibą sołectwa Karlikowo Lęborskie.
W latach 1975–1998 miejscowość administracyjnie należała do województwa słupskiego.
Inne miejscowości z prefiksem "Karlik": Karlikowo, Karlików

</doc>
<doc id="361281" url="https://pl.wikipedia.org/wiki?curid=361281" title="Karlin (województwo łódzkie)">
Karlin (województwo łódzkie)

Karlin – wieś w Polsce położona w województwie łódzkim, w powiecie piotrkowskim, w gminie Moszczenica.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361282" url="https://pl.wikipedia.org/wiki?curid=361282" title="Karlusin">
Karlusin

Karlusin – kolonia w Polsce położona w województwie mazowieckim, w powiecie sokołowskim, w gminie Sokołów Podlaski.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii Niepokalanego Serca Najświętszej Maryi Panny w Sokołowie Podlaskim

</doc>
<doc id="361283" url="https://pl.wikipedia.org/wiki?curid=361283" title="Karłowice Małe">
Karłowice Małe

Karłowice Małe – wieś w Polsce położona w województwie opolskim, w powiecie nyskim, w gminie Kamiennik.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Carlovitz parvum" w szeregu wsi lokowanych na prawie polskim "iure polonico".
Zabytki.
Do wojewódzkiego rejestru zabytków wpisany jest:

</doc>
<doc id="361285" url="https://pl.wikipedia.org/wiki?curid=361285" title="Karłowice Wielkie">
Karłowice Wielkie

Karłowice Wielkie (niem. "Groß-Karlowitz") – wieś w Polsce położona w województwie opolskim, w powiecie nyskim, w gminie Kamiennik, leży na południowym zachodzie Polski w północno-wschodniej części Przedgórza Sudeckiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Karlowitz magnum" w szeregu wsi lokowanych na prawie polskim "iure polonico".
Historia.
We wczesnym średniowieczu tereny te zamieszkiwał lud Ślężan.
W latach pięćdziesiątych podczas prac związanych z budową szkoły podstawowej, odkryto na tym terenie cmentarzysko z urnami słowiańskimi.
W średniowieczu tereny te podlegały biskupstwu wrocławskiemu, od 1344 roku należały jako lenno do króla czeskiego. W 1416 roku przeszły pod panowanie Habsburgów, a w roku 1748 tutejsze tereny wraz z wsią przeszły pod panowanie pruskie.
Do roku 1945 część wsi wraz z majątkiem obszarniczym nazywała się Kazischka, a obecnie cała wieś ma jedną nazwę Karłowice Wielkie. Obszar za kościołem należał do hrabiów von Matuschka z Biechowa..,
W Karłowicach Wielkich zaczyna się Szlak Czarownic wiodący dalej przez Nysę, Otmuchów, Paczków aż do Czech, wytyczony płonącymi w XVII w. stosami spalonych na nich niewinnie kobiet.
Zabytki.
Do wojewódzkiego rejestru zabytków wpisany jest:
inne zabytki:
Parafia.
Wspólnota parafialna liczy tysiąc osiemset pięćdziesiąt osób i skupia mieszkańców Karłowic Wielkich, Goraszowic, Jaszowa, Karłowic Małych, Kłodoboku, Ogonowa, Rysiowic, Siedlec, Słupic oraz Zurzyc. Kościół parafialny znajduje się w Karłowicach Wielkich. W Kłodoboku oraz Jaszowie znajdują się kościoły filialne.

</doc>
<doc id="361286" url="https://pl.wikipedia.org/wiki?curid=361286" title="Karłowiec">
Karłowiec

Karłowiec (niem. "Karlsberg") – wieś w Polsce położona w województwie dolnośląskim, w powiecie lwóweckim, w gminie Mirsk.
Położenie.
Karłowiec to mała wieś o długości około 0,9 km położona na Pogórzu Izerskim, w północnej części Kotliny Mirskiej, wzdłuż lewego brzegu Kwisy, na wysokości około 325-330 m n.p.m. 
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Historia.
Wieś powstała w XVII wieku za sprawą uchodźców religijnych z Czech i Śląska. W 1945 wieś została włączona do Polski i uzyskała obecną nazwę. Jej dotychczasowi mieszkańcy zostali wysiedleni do Niemiec. 
Zabytki.
Do wojewódzkiego rejestru zabytków wpisany jest:

</doc>
<doc id="361287" url="https://pl.wikipedia.org/wiki?curid=361287" title="Karłów">
Karłów

Karłów (, ) – wieś w Polsce położona w województwie dolnośląskim, w powiecie kłodzkim, w gminie Radków, w Górach Stołowych u południowych podnóży Szczelińców.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Karłów jako gmina dworska został założony w 1730 r. przez cesarza Karola VI, ostatniego męskiego potomka z dynastii Habsburgów. Na początku miejscowość zamieszkiwali Czesi (ziemia kłodzka była od wieków częścią Królestwa Czech). Pierwszego sołtysa wraz z dwoma ławnikami mianowano w 1737 r., a o randze tego urzędu świadczy pieczęć z wizerunkiem św. Michała Archanioła trzymającego wagę sprawiedliwości.
W 1945, po zakończeniu II wojny światowej wieś włączono w granice Polski, jej dotychczasowi mieszkańcy zostali wysiedleni do Niemiec. W maju 1946 oficjalnie zatwierdzono obecną nazwę. 
Fortyfikacje.
W roku 1790 z polecenia króla pruskiego Fryderyka Wilhelma II na górze Ptak wzniesiono fort (zwany obecnie Fortem Karola), natomiast za Szczelińcem Małym powstała Bateria nad Pasterką. Fortyfikacje były budowane przez inżyniera-majora Bonawenturę von Raucha. W pracach uczestniczył także jego syn, świeżo upieczony absolwent wojskowej Akademii Inżynieryjnej w Poczdamie, porucznik Gustav von Rauch, późniejszy generał i pruski minister wojny. Wówczas zainteresowano się bliżej również Szczelińcem, na który wycieczki prowadził późniejszy sołtys Franz Pabel. We wspomnianym czasie mieszkający tu ludzie utrzymywali się jedynie ze zbieractwa i ścinki drzew.
Katastrofa lotnicza.
24 marca 1945 koło miejscowości rozbił się Messerschmitt Bf 109 Luftwaffe pilotowany przez Orlando Ciciaro, niemieckiego pilota pochodzenia włoskiego. Jego grób znajduje się w Szalejowie Dolnym.
Turystyka.
W Karłowie działają pensjonaty, znajduje się tu sklep spożywczy. Istnieje również punkt gastronomiczny, gdzie można zjeść podstawowe dania typu fast-food oraz ryby i dania kuchni polskiej.
Przez Karłów przebiegają liczne trasy rowerowe, w tym Międzynarodowa Trasa Rowerowa "Ściany" i Międzynarodowa Trasa Rowerowa "Góry Stołowe". W ostatnim czasie wytyczono też trzy trasy dla narciarzy biegowych zaczynające się w Karłowie i okrążające Szczeliniec Wielki. Łączna długość tras wynosi około 50 km, a o ich profesjonalną jakość dbają zimą ratraki.
Karłow to baza wypadowa w największe atrakcje gór: Błędne Skały, Białe Skały, Kopę Śmierci, Narożnik i Szczeliniec Wielki. Przez miejscowość przebiega Szosa Stu Zakrętów, tutaj też odgałęzia się droga do Ostrej Góry z dawnym przejściem turystycznym do Czech. To także miejsce przecięcia się kilku szlaków turystycznych: 

</doc>
<doc id="361288" url="https://pl.wikipedia.org/wiki?curid=361288" title="Karmanowice">
Karmanowice

Karmanowice – wieś w Polsce położona w województwie lubelskim, w powiecie puławskim, w gminie Wąwolnica.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość należała administracyjnie do ówczesnego województwa lubelskiego.
Historia.
Wieś sięga rodowodem XIV wieku, stanowiła dobra rodowe Karmanowskich herbu Prus, dziesięciny w przeszłości oddawano po części do klasztoru świętokrzyskiego benedyktynów, w części do plebana lub prepozyta wąwolnickiego. 
W 1939 roku mieszkańcy wsi uczestniczyli w akcji ratowania skarbów wawelskich. 

</doc>
<doc id="361289" url="https://pl.wikipedia.org/wiki?curid=361289" title="Karmelita">
Karmelita

Karmelita – wieś w Polsce położona w województwie kujawsko-pomorskim, w powiecie nakielskim, w gminie Kcynia.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 223 mieszkańców.

</doc>
<doc id="361290" url="https://pl.wikipedia.org/wiki?curid=361290" title="Karminek">
Karminek

Karminek – wieś w Polsce położona w województwie wielkopolskim, w powiecie pleszewskim, w gminie Dobrzyca.
W latach 1975–1998 miejscowość administracyjnie należała do województwa kaliskiego.

</doc>
<doc id="361291" url="https://pl.wikipedia.org/wiki?curid=361291" title="Karminiec">
Karminiec

Karminiec – wieś w Polsce położona w województwie wielkopolskim, w powiecie pleszewskim, w gminie Dobrzyca.
W latach 1975–1998 miejscowość administracyjnie należała do województwa kaliskiego.

</doc>
<doc id="361292" url="https://pl.wikipedia.org/wiki?curid=361292" title="Karna">
Karna

Karna – wieś w Polsce położona w województwie wielkopolskim, w powiecie wolsztyńskim, w gminie Siedlec.
Historia.
Pierwsze wzmianki o wsi Karna, która początkowo była własnością rycerską, a później szlachecką pochodzą z 1238 roku (Carna).
Nad Szarką, 2 km na płn.-wsch. od wsi, znajdują się pozostałości dwuczłonowego grodziska pierścieniowatego o średnicy wewn. ok. 100 m z fosą. Jest to miejsce grodu datowanego na pierwszą połowę XIII w., a w średniowieczu zwane było Roczków Ostrów. W 1925 r. znaleziono tu skarb monet srebrnych z XI w.
Jednym z pierwszych właścicieli tutejszego majątku był Prot Mielęcki (1792-1867), major jazdy poznańskiej w powstaniu listopadowym. Jego syn, urodzony w Karnej płk Kazimierz Mielęcki (1837-63), dowodził jednym z oddziałów w powstaniu styczniowym na Kujawach. Ciężko ranny w starciu pod Mikorzynem, zmarł w Mamliczu koło Szubina, natomiast pochowany został na cmentarzu w Łabiszynie.
W okresie Wielkiego Księstwa Poznańskiego (1815-1848) miejscowość wzmiankowana jako Karna należała do wsi większych w ówczesnym powiecie babimojskim rejencji poznańskiej. Karna należała do tuchorskiego okręgu policyjnego tego powiatu i stanowiła siedzibę majątku Karna, który należał wówczas do Jana Bnińskiego. Według spisu urzędowego z 1837 roku Karna liczyła 184 mieszkańców, którzy zamieszkiwali 13 dymów (domostw).
W piwnicach nieistniejącego już pałacu i dwóch barakach mieścił się tu w 1942 r. żydowski obóz pracy dla ok. 120 Żydów niemieckich, czeskich i polskich, którzy byli zatrudnieni przy oczyszczaniu rowów i regulacji Szarki.
W latach 1975–1998 miejscowość administracyjnie należała do województwa zielonogórskiego.
Zabudowa wsi ma charakter rozproszony. W jej płd.-zach. części znajduje się park podworski (ok. 10 ha) z XIX w., o zachowanym układzie prostokątnych alejek i kanałów. Wśród starego drzewostanu rosną okazy pomnikowe: wiąz szypułkowy, lipa drobnolistna, dęby, buki oraz resztki alei platanowej. Stojący tu niegdyś dwór oraz większość budynków folwarcznych rozebrano po II wojnie światowej.

</doc>
<doc id="361293" url="https://pl.wikipedia.org/wiki?curid=361293" title="Karnieszewice">
Karnieszewice

Karnieszewice (niem. "Karnkewitz") – wieś sołecka w Polsce położona w województwie zachodniopomorskim, w powiecie koszalińskim, w gminie Sianów, 5,5 km na północny wschód od Sianowa, 1 km na północ od drogi nr 6 (Szczecin-Gdańsk) oraz 2 km na południowy wschód od linii kolejowej nr 202 (Koszalin-Słupsk; najbliższa stacja Skibno, 3 km na zachód).
Według danych z 30 czerwca 2003 r. wieś miała 226 mieszkańców.
Wieś ulicówka, pierwsza wzmianka z 1265, W 1976 rozpoczął działalność "kombinat ogrodniczy".
We wsi kościół Najświętszego Serca Pana Jezusa, filialny, z 1803, ryglowy, z dzwonnicą przykrytą hełmem ostrosłupowym oraz liczne szachulcowe domy mieszkalne, z XVIII-XX w. Wzdłuż torów aboretum, założone w połowie XIX w., w którym prowadzono doświadczenia nad aklimatyzacją daglezji zielonej ("Pseudotsuga menziesii") i jodły pospolitej ("Abies alba").
W latach 1975–1998 miejscowość administracyjnie należała do województwa koszalińskiego.

</doc>
<doc id="361294" url="https://pl.wikipedia.org/wiki?curid=361294" title="Karniewek">
Karniewek

Karniewek – wieś w Polsce położona w województwie mazowieckim, w powiecie pułtuskim, w gminie Pokrzywnica.
W latach 1975–1998 miejscowość administracyjnie należała do województwa ciechanowskiego.
Wieś położona jest nad brzegiem Narwi, jest również przecięta rzeczką; Pokrzywnicą oraz "Czarną Strugą" nazwaną tak przez miejscowych. 
W Karniewku 2 kwietnia 1899 urodził się Dobiesław Damięcki, aktor i reżyser, nestor aktorskiego rodu - ojciec Damiana i Macieja.
Demografia.
Dane za rok 2009:

</doc>
<doc id="361295" url="https://pl.wikipedia.org/wiki?curid=361295" title="Karnin (województwo lubuskie)">
Karnin (województwo lubuskie)

Karnin – wieś w Polsce położona w województwie lubuskim, w powiecie gorzowskim, w gminie Deszczno.
W latach 1975–1998 miejscowość administracyjnie należała do województwa gorzowskiego.

</doc>
<doc id="361296" url="https://pl.wikipedia.org/wiki?curid=361296" title="Karniszewo">
Karniszewo

Karniszewo – wieś w Polsce, położona w województwie wielkopolskim, w powiecie gnieźnieńskim, w gminie Mieleszyn.
W latach 1975–1998 miejscowość administracyjnie należała do województwa poznańskiego.
We wsi działa Ochotnicza Straż Pożarna dysponująca samochodem ratowniczo-gaśniczym marki Star 266 oraz niezbędnym sprzętem do prowadzenia działań ratowniczo-gaśniczych, jednostka zrzesza ok. 30 członków.
Wieś liczy około 380 mieszkańców.
We wsi funkcjonuje szkoła podstawowa.

</doc>
<doc id="361297" url="https://pl.wikipedia.org/wiki?curid=361297" title="Karniszyn">
Karniszyn

Karniszyn – wieś w Polsce położona w województwie mazowieckim, w powiecie żuromińskim, w gminie Bieżuń. Dawniej miasto; uzyskał lokację miejską w 1519 roku, zdegradowany przed 1662 rokiem. W latach 1975–1998 miejscowość administracyjnie należała do województwa ciechanowskiego.
Wierni Kościoła rzymskokatolickiego należą do parafii św. Stanisława Biskupa Męczennika w Bieżuniu.
Przez miejscowość przepływa rzeczka Luta, dopływ Wkry.
Historia.
Wieś wymieniana w 1401 pod nazwą Karnischino, Carnischin, Carnyszyno, leżąca w ziemi płockiej, po lewej stronie rzeki Wkry na terenie tzw. Zawkrza. Od 1401 należał do parafii Chamsk, od 1530 siedziba oddzielnej parafii św. Stanisława Biskupa i Męczennika w dekanacie szreńskim do 1756, kiedy znalazł się w parafii bieżuńskiej.
3 lipca 1519 r. Karniszyn otrzymał prawa miejskie niemieckie od króla Zygmunta I, które uzyskał dla niej wojski płocki, pisarz królewski i kasztelan sierpecki Jan Wieczwiński z Wieczwny herbu Prus III. Wraz z zezwoleniem na lokację miasto otrzymało prawo odbywania jarmarków na Wszystkich Świętych i na Boże Ciało oraz targów co sobotę. Otrzymało także 12 lat zwolnienia od podatków.
Miasto Karniszyn, położone 2 km od sąsiedniego miasta Bieżunia, było zdecydowanie mniejsze – w 1578 miało 13 włók gruntów, w tym czasie Szreńsk miał ich 15, a Mława 32. Także podatki miasto płaciło mniejsze - 28 florenów i 21 groszy, gdy w tym samym czasie Szreńsk płacił 122 fl. i 7 gr, a Bieżuń 45 fl. i 13 gr.
W źródłach z drugiej połowy XVII w. (1662) występuje już jako wieś. Kościół pw. św. Stanisława mimo odbudowy rozebrano w 1770 r. a parafię włączono do bieżuńskiej. 
Zamek w Karniszynie.
Według zachowanych źródeł z XV i XVI wieku znajdował się w Karniszynie zamek. W pierwszych zapisach określano go jako fortalicję zburzoną podczas najazdu Krzyżaków w 1414 r. Jędrzej Święcicki nazywał zamek „Arx Carnissium”, w innych wzmiankach mowa o "Castellum". Fortalicja została odbudowana. Następna wzmianka z 1466 r. wspomina o „Fortalicjum Carnischin dewastandum”. Zamek ponownie odbudowano, a zapis z 1520 r. wspomina: „Król Zygmunt I zwalnia Sebastiana Myślińskiego z udziału w wyprawie wojennej pod warunkiem, iż przez 7 tygodni będzie przebywał w zameczku w Karniszynie”. Kolejne zapiski o istnieniu zamku pochodzą jeszcze z 1564 i 1634 r. Zamek został zniszczony podczas potopu szwedzkiego wraz z kościołem i miastem w 1656 r. i nie został już odbudowany. Od prawdopodobnie 1696 w składzie dóbr bieżuńskich. W 1985 przeprowadzono badania archeologiczne zamku, którego pozostałości do dziś są widoczne w postaci fragmentów fundamentów.

</doc>
<doc id="361298" url="https://pl.wikipedia.org/wiki?curid=361298" title="Karniszyn-Parcele">
Karniszyn-Parcele

Karniszyn-Parcele – kolonia wsi Karniszyn w Polsce położona w województwie mazowieckim, w powiecie żuromińskim, w gminie Bieżuń.
Wierni Kościoła rzymskokatolickiego należą do parafii św. Stanisława Biskupa Męczennika w Bieżuniu.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361299" url="https://pl.wikipedia.org/wiki?curid=361299" title="Karnity">
Karnity

Karnity "(niem. Karnitten)" – osada w Polsce położona w województwie warmińsko-mazurskim, w powiecie ostródzkim, w gminie Miłomłyn, nad jeziorem Kocioł.
W latach 1975–1998 miejscowość administracyjnie należała do województwa olsztyńskiego.
Wieś położona jest około 13 km na zachód od Miłomłyna i około 27 km na północny zachód od Ostródy. Od nazwy wsi nazwano pobliskie Jezioro Karnickie. W roku 1973 jako majątek Karnity należały do powiatu morąskiego, gmina Zalewo, poczta Boreczno.
Nazwa wsi wywodzi się najprawdopodobniej z języka staropruskiego. W pokrewnym do niego języku litewskim "karna" oznacza korę.
Historia.
Karnity po raz pierwszy wymienione zostały w roku 1349, w przywileju dla wsi Bożęcin. Początkowo był to folwark krzyżacki. Inne źródła podają, że Karnity wymienione były w dokumentach z roku 1360 jako wieś pruska na 24 łanach, pod nazwą "Karnythen". Po wojnie trzynastoletniej, w 1470 r., został on nadany razem z innymi dobrami ziemskimi Hansowi von Schönaich, który to był dowódcą w wojsku krzyżackim. Ród Shönaich był w posiadaniu dóbr ziemskich w okolicach Karnit z siedzibą w Borecznie przez około 300 lat, aż do czasu ich sprzedaży w 1815 r. rodowi von Albedyll. Ród ten z kolei był w posiadaniu majątku ziemskiego do lat dwudziestych XX w., kiedy to własność przeszła w posiadanie rodziny von Günter.
W roku 1782 we wsi odnotowano 11 domów (dymów), natomiast w 1858 w 11 gospodarstwach domowych było155 mieszkańców. W latach 1937-39 było 340 mieszkańców. 
Pałac.
We włączonych administracyjnie do wsi Karnity pobliskich Karnitkach znajduje się zespół pałacowo - parkowy z neogotyckim pałacem. Pałac zaprojektowany przez K.Erdmana i F. Bieskego został wzniesiony w 1856 roku przez rodzinę Güntherów, w miejscu spalonego podczas wojen polsko-szwedzkich dworu. Rozległy park krajobrazowy rozciąga się od jeziora Kocioł w kierunku wschodnim. Pałac usytuowany jest na terenie parku w pobliżu jeziora. Na północ od pałacu znajdują się zabudowania związane z jego obsługą: domy mieszkalne dla służby, stajnie, wozownia i ujeżdżalnia. Zabudowania gospodarcze na potrzeby majątku ziemskiego położone są dalej na wschód od parku.
Pałac w stylu romantycznego zamku wzniesiony został z czerwonej cegły na kamiennej podmurówce, od zewnątrz cegła klinkierowa. Główne wejście ozdobione jest arkadowym podcieniem z bogato zdobioną balustradą znajdującego się nad nim tarasu. Sylwetka budowli urozmaicona jest narożną, oktogonalną wieżą. Pałac ma także kwadratową wieżę od strony jeziora. Pałac ma wszystkie elewacje zwieńczone pseudokrenelażem, a ryzality i naroża budowli sterczynami. Architektura pałacu nawiązuje do romantycznego zamku. Taki charakter budowli podkreślały znajdujące się niegdyś na terenie parku obwarowania z bastionami. 
Na wzgórzu w części południowej parku znajduje się cmentarz dawnych właścicieli.
Po II wojnie światowej pałac wykorzystywany był jako ośrodek wypoczynkowy. Baza noclegowa ośrodka powiększona została o domki letniskowe wybudowane na terenie dawnych sadów, w części południowej parku. Pałac wraz z parkiem od 1995 jest w posiadaniu firmy prywatnej, która prowadzi tu całoroczny hotel.
Czubatka (niem. "Tschubatke") – pagórek w pobliżu majątku Karnity.

</doc>
<doc id="361300" url="https://pl.wikipedia.org/wiki?curid=361300" title="Gamalama">
Gamalama

Gamalama – czynny wulkan na wyspie Ternate w Indonezji; zaliczany do stratowulkanów. Wysokość 1715 m n.p.m.; posiada kilka kraterów, w których utworzyły się jeziora.
Od 1538 roku zanotowano ponad 80 erupcji, kilka z nich spowodowało ofiary śmiertelne.
W czasie erupcji w 1980 r. ponad 30 tys. mieszkańców wyspy było zmuszonych do ucieczki na pobliską wyspę Tidore.
Ostatnie silne wybuchy w latach 2011 (lahary spowodowały wówczas śmierć 4 osób, wiele osób odniosło rany, a tysiące ewakuowano) oraz 2012.

</doc>
<doc id="361301" url="https://pl.wikipedia.org/wiki?curid=361301" title="Karnkowskie Rumunki">
Karnkowskie Rumunki

Karnkowskie Rumunki – wieś w Polsce położona w województwie kujawsko-pomorskim, w powiecie lipnowskim, w gminie Lipno.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 139 mieszkańców. Jest 34. co do wielkości miejscowością gminy Lipno.

</doc>
<doc id="361302" url="https://pl.wikipedia.org/wiki?curid=361302" title="Karnocice">
Karnocice

Karnocice (niem. "Karzig") – wieś w Polsce położona w województwie zachodniopomorskim, w powiecie kamieńskim, w gminie Wolin.
W latach 1975–1998 miejscowość administracyjnie należała do województwa szczecińskiego.

</doc>
<doc id="361303" url="https://pl.wikipedia.org/wiki?curid=361303" title="Karnowo">
Karnowo

Karnowo – wieś w Polsce położona w województwie kujawsko-pomorskim, w powiecie nakielskim, w gminie Nakło nad Notecią.
Podział administracyjny.
Wieś królewska starostwa nakielskiego, pod koniec XVI wieku leżała w powiecie nakielskim województwa kaliskiego.
W latach 1954–1957 wieś należała i była siedzibą władz gromady Karnowo, po jej zniesieniu w gromadzie Nakło nad Notecią. W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 441 mieszkańców. Jest ósmą co do wielkości miejscowością gminy Nakło nad Notecią.
Dawne cmentarze.
Na terenie wsi znajdują się 2 nieczynne cmentarze ewangelickie.
Znane osoby.
W końcu sierpnia 1922 r. urodził się tutaj Julian Jaranowski (zmarły w Poznaniu w 1983) – polski profesor, hodowca roślin i genetyk.

</doc>
<doc id="361304" url="https://pl.wikipedia.org/wiki?curid=361304" title="Karnówko">
Karnówko

Karnówko – wieś w Polsce położona w województwie kujawsko-pomorskim, w powiecie nakielskim, w gminie Nakło nad Notecią.
Podział administracyjny.
W latach 1954–1957 wieś należała i była siedzibą władz gromady Karnówko, po jej zniesieniu w gromadzie Nakło nad Notecią. W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 248 mieszkańców. Jest czternastą co do wielkości miejscowością gminy Nakło nad Notecią.

</doc>
<doc id="361305" url="https://pl.wikipedia.org/wiki?curid=361305" title="Karolina-Kolonia">
Karolina-Kolonia

Karolina-Kolonia – kolonia w Polsce położona w województwie mazowieckim, w powiecie mińskim, w gminie Mińsk Mazowiecki. 
W latach 1975–1998 miejscowość miała jedynie status kolonii i administracyjnie należała do województwa siedleckiego.
Graniczy bezpośrednio z Mińskiem Mazowieckim, znajduje się na północ od jednostki wojskowej w Mińsku Mazowieckim.
Kolonia jest sołectwem w gminie Mińsk Mazowiecki.
Ulice w Karolina-Kolonia: Dr Jana Huberta, Żwirowa, Urocza, Żołnierska, Lotników, Polna, Żeglarska, Sezamkowa, Owocowa.

</doc>
<doc id="361306" url="https://pl.wikipedia.org/wiki?curid=361306" title="Karolinki">
Karolinki

Karolinki – wieś w Polsce, położona w województwie wielkopolskim, w powiecie rawickim, w gminie Miejska Górka.
W okresie Wielkiego Księstwa Poznańskiego (1815-1848) miejscowość wzmiankowana jako kolonia Karolinów należała do wsi mniejszych w ówczesnym pruskim powiecie Kröben (krobskim) w rejencji poznańskiej. Karolinów należał do okręgu sarnowskiego tego powiatu i stanowił część majątku Miejska Górka, którego właścicielem był wówczas (1846) książę Sułkowski. Według spisu urzędowego z 1837 roku kolonia Karolinów liczyła 50 mieszkańców, którzy zamieszkiwali 8 dymów (domostw).
W latach 1975–1998 miejscowość administracyjnie należała do województwa leszczyńskiego.

</doc>
<doc id="361307" url="https://pl.wikipedia.org/wiki?curid=361307" title="Karolino">
Karolino

Karolino – wieś w Polsce położona w województwie mazowieckim, w powiecie legionowskim, w gminie Serock.
W latach 1975–1998 miejscowość administracyjnie należała do województwa warszawskiego.

</doc>
<doc id="361308" url="https://pl.wikipedia.org/wiki?curid=361308" title="Karolków Rybnowski">
Karolków Rybnowski

Karolków Rybnowski – wieś sołecka w Polsce położona w województwie mazowieckim, w powiecie sochaczewskim, w gminie Rybno.
W latach 1975–1998 miejscowość administracyjnie należała do województwa skierniewickiego.
Sołectwo 31 grudnia 2013 roku liczyło 139 mieszkańców.

</doc>
<doc id="361309" url="https://pl.wikipedia.org/wiki?curid=361309" title="Karolków Szwarocki">
Karolków Szwarocki

Karolków Szwarocki – wieś w Polsce położona w województwie mazowieckim, w powiecie sochaczewskim, w gminie Rybno.
W latach 1975–1998 miejscowość administracyjnie należała do województwa skierniewickiego.
Sołectwo 31 grudnia 2013 roku liczyło 146 mieszkańców.

</doc>
<doc id="361310" url="https://pl.wikipedia.org/wiki?curid=361310" title="Karów">
Karów

Karów (niem. "Kahrau") – wieś w Polsce położona w województwie dolnośląskim, w powiecie górowskim, w gminie Niechlów.
Podział administracyjny.
W latach 1975–1998 miejscowość administracyjnie należała do województwa leszczyńskiego.
Zabytki.
Do wojewódzkiego rejestru zabytków wpisany jest obiekt:

</doc>
<doc id="361311" url="https://pl.wikipedia.org/wiki?curid=361311" title="Karpa (województwo warmińsko-mazurskie)">
Karpa (województwo warmińsko-mazurskie)

Karpa (niem. "Karpa", 1938–1945 "Karpen") – wieś w Polsce położona w województwie warmińsko-mazurskim, w powiecie piskim, w gminie Pisz.
W latach 1975–1998 miejscowość administracyjnie należała do województwa suwalskiego.
Zobacz też: Karpa

</doc>
<doc id="361312" url="https://pl.wikipedia.org/wiki?curid=361312" title="Karpicko">
Karpicko

Karpicko (niem. "Karpitzko") – wieś w Polsce, położona w województwie wielkopolskim, w powiecie wolsztyńskim, w gminie Wolsztyn, nad jeziorem Wolsztyńskim, przy trasie Poznań – Zielona Góra. 
W latach 1954–1959 wieś należała i była siedzibą władz gromady Karpicko, po jej zniesieniu w gromadzie Komorowo. Od roku 1976 do 1998 wieś należała administracyjnie do województwa zielonogórskiego.
Historia.
Pochodzenie nazwy.
Etymologicznie nazwa wsi pochodzi prawdopodobnie od karpia, hodowlanej ryby słodkowodnej, której celową introdukcję zawdzięczamy licznym zakonom sprowadzanym z Europy Zachodniej do Polski w XII i XIII wieku. Za prekursora uznaje się zakon cysterski, założycieli „nowoczesnej” gospodarki stawowej w Dolinie Baryczy. Nazwa "Karpicko" była więc związana z dziedziną nową, a osadzona tu zapewne ludność służebna zajmowała się wyspecjalizowaną hodowlą i rybołówstwem. Jednak tak wczesna metryka karpickiej hodowli stoi pod znakiem zapytania w świetle źródeł archeologicznych, gdyż na Niżu Polskim wszystkie nowe znaleziska szczątków tej ryby datowane są na schyłek średniowiecza i czasy nowożytne, a początek rozpowszechniania się karpia w Polsce, jako formy sztucznie hodowanej, nastąpił pod koniec średniowiecza. Dopiero w czasach nowożytnych stała się ona przedmiotem hodowli stawowej, znanej z XVI-wiecznych dzieł Jana Dubraviusa (1547) i Olbrychta Strumieńskiego (1573). Tak więc hodowla karpia jest u nas późniejsza niż w Niemczech i w całej strefie Europy Zachodniej, zaś do jej propagowania mogli przyczynić się Krzyżacy, którzy trzymali tę rybę w stawach już w końcu XV w. Mniej więcej pod koniec średniowiecza karpiem zarybiane były stawy południowej Polski. Hodowla karpia była związana z upowszechnieniem się postów, a co za tym idzie ze wzrostem zapotrzebowania na ich konsumpcję .
Dlatego też nazwa wsi może pochodzić także od karpiny, czyli drewna pozyskiwanego z karp czyli pozostałości po ścięciu drzewa przez rzemieślników zwanych karpiniarzami, czyli etymologicznie związana byłaby z trzebieżą lasu i zagospodarowaniem terenu pod wieś lokacyjną. W Polsce według spisu urzędowego istnieją jeszcze 33 inne wsie o podobnym rdzeniu „karp” w nazwie, z których większość związana jest zapewne właśnie z karczunkiem i rolniczym zagospodarowaniem odlesionego terenu.
Ślady archeologiczne.
Najstarsze znane pozostałości osadnictwa ludzkiego sięgają 7000 lat. Ze środkowej epoki kamienia (mezolitu) pochodzi ślad po otwartym obozowisku i luźne znaleziska narzędzi krzemiennych. Nieliczne ślady aktywności człowieka pochodzą z młodszej epoki kamienia (neolitu), reprezentowane przez 2 punkty osadnicze. W epoce brązu i wczesnej epoce żelaza ślady osadnictwa intensyfikują się, na terenie Karpicka zarejestrowano liczne, punktowe ślady osadnictwa tzw. kultury łużyckiej. W okresie wpływów rzymskich procesy osadnicze są już czytelniejsze, notujemy bowiem dwie osady otwarte tzw. kultury przeworskiej z początków naszej ery. Najmłodsza grupa stanowisk archeologicznych obejmuje obiekty datowane na wczesne i późne średniowiecze, a więc na okres krystalizacji i stopniowego rozwoju państwa polskiego. Stanowią zdecydowaną większość pośród stanowisk archeologicznych odkrytych w okolicy. Zarejestrowano 3 osady otwarte i bardzo liczne, rozproszone punkty osadnicze. Statystycznie na 438 znanych stanowisk z gminy Wolsztyn, 27 zarejestrowano w obrębie sołectwa Karpicko. Większość z nich rozpoznano w końcu lat 80. na podstawie badań powierzchniowych, w ramach opracowania programu Archeologicznego Zdjęcia Polski (arkusz AZP 58/20). Jest to jednak rozpoznanie wstępne, nie zweryfikowane przez prace wykopaliskowe. Na terenie sołectwa brak jest stanowisk posiadających własną formę terenową, a więc widocznych na powierzchni ziemi.
Średniowiecze.
Najwcześniejsze informacje pochodzą z końca XIII wieku, gdy wieś była prywatną własnością rycerską, lokacyjną. Z nazwy po raz pierwszy wzmiankowana jest w dokumencie wystawionym 29 czerwca 1285 roku w Poznaniu przez księcia Przemysła II, który zawiera kontrakt pomiędzy komesem Liutgerem (Ludger) z Komorowa występującego wraz z synem Pielgrzymem ("comes Luderus dictus de Kumerowe et Peregrinus filius suus") a opatem cysterskim Janem. Obaj za zgodą swych braci i krewnych dają klasztorowi w Obrze prawo do zbudowania i naprawiania młyna w Niałku, sprzedają mu prawo zastawienia rzeki Dojcy, która płynie z jeziora Karpickiego ("lacu dicto Karpizko") i zbudowania jazu na tej rzece. Zezwalają klasztorowi także na pobieranie drewna i ziemi z ich dziedziny na budowę wspomnianego jazu, oraz na budowę grobli przez błota ciągnące się od Karpicka przez Komorowo do Niałka. W zamian za to darczyńcy będą mogli dożywotnio mleć w tym młynie bez opłat, co jednak nie będzie przysługiwać ich następcom. Dokument ten poświadcza m.in. komes Albert (Wojciech?) z Karpicka ("comes Albertus de Karpizko"). W rok później wymieniony jest już najprawdopodobniej inny właściciel wsi, komes Burchard, którego książę nazywa „swym rycerzem” ("milite nostro Burchardo"). Prawdopodobnie był to brat Liutgera z Komorowa. Komes Burchard uzyskuje drogą wymiany z opatem oberskim Janem wieś Żodyń.
Chociaż sama treść dokumentów uznawana jest za falsyfikat mnichów oberskich z końca XIII w., nie podważa się historyczności występujących w nich osób.
W latach 1352-1391 wspomniany jest rycerz Pielgrzym z Karpicka także po 1363 roku właściciel Komorowa, uznawany za inicjatora i fundatora lokacji miasta Wolsztyna. W roku 1352 jest współuczestnikiem konfederacji szlachty wielkopolskiej, jest także częstym świadkiem u boku starosty wielkopolskiego. W roku 1360 tenże rycerz posiada dwa młyny w pobliżu wsi; Nowy Młyn oraz Stary Młyn, co potwierdza w 1365 król Kazimierz III Wielki. Pielgrzym z Karpicka po raz ostatni wymieniony jest w roku 1391 jako asesor w poznańskim sądzie (Lek. 1 nr 997, 1040).
W latach 1390-1397 dokumenty sądowe wymieniają Grzymka z Karpicka, także właściciela wsi Brody (1393-1418), Komorowo i Tłoki, syna Pielgrzyma, a brata Mikołaja. W 1393 roku król Władysław II Jagiełło zatwierdza zamianę wsi: Grzymek s. Pielgrzyma daje opatowi cysterskiemu z Paradyża swą wieś Chociszewo, nadaną mu przez króla, a opat zwraca Grzymkowi wsie Karpicko i Tłoki, które klasztor w Paradyżu wziął w zastaw za 300 grzywien srebra od jego ojca. W roku 1397 ów Grzymek i jego brat Mikołaj po raz pierwszy w źródłach wymienieni są z drugiego „nazwiska” ("Grzimke und Niclos Gebruder von Komeraw, genant von Kant"). Brzmi ono „von Kant”, co skłania do hipotezy za tym, że cały ród mógł wywodzić się z dolnośląskich Kątów, a do zachodniej Wielkopolski przybył jako lenne rycerstwo z otoczenia księcia Henryka Brodatego lub Henryka II Pobożnego w I połowie XIII w.
Po raz ostatni Mikołaj (ów "Niclos von Komeraw"), brat Grzymka, wymieniony jest w 1421 roku, kiedy wygrywa spór sądowy z opatem z Obry o 4 woły, które opat zagarnął w Karpicku.
Kolejnymi właścicielami karpickiej wsi rycerskiej są potomkowie Grzymka: występujący w dokumentach z lat 1424-1440 Andrzej Karpicki z Karpicka, właściciel także wsi Brody i Szczodrowo oraz jego brat Mikołaj z Karpicka, także z Brodów, w 1440 figurujący jako właściciel Komorowa.
W niejasnych okolicznościach kolejnymi właścicielami Karpicka stali się wzmiankowani w dokumentach sądowych z 1432 roku Sędziwoj i Wincenty Choryńscy (ze wsi Choryń pod Kościanem) herbu Łodzia, którzy zawierają ugodę z Marcinem Komorowskim z Wolsztyna w sprawie granic na jeziorze między Wolsztynem a Karpickiem i umarzają wcześniejsze spory Marcina z Andrzejem i Mikołajem z Karpicka, synami Grzymka. Zapewne drogą kupna Karpicko, jak i pozostałe dobra w Komorowie, Tłokach i miasto Wolsztyn, przechodzą po 1440 roku w ręce rycerzy z potężnego rodu Sepeńskich z Sepna, herbu Nowina: Jakuba i jego brata Wincentego, zwanego także Karpickim, którego syn Piotr wybrał karierę duchownego. Piotr notowany jest jako student uniwersytetu w Krakowie (1460), a później jako wolsztyński wikariusz (1483), prezentowany na plebanię w Parzęczewie (ACC 61, 35v). W 1480 roku Karpicko przechodzi na własność rodu Iłłowieckich z Iłowca Wielkiego herbu Ostoja: Piotra, następnie jego syna Andrzeja, potem wnuka Jana i prawnuka Łukasza. Według opisu parafii komorowskiej i dochodów plebana z 1510 roku, we wsi Karpicko "było łanów 3 i pół osiadłych, z których oddawano dziesięcinę biskupowi, jeden łan był pusty. Czterej zagrodnicy płacili stołowe, dwaj sołtysi, z których jeden miał jeden, a drugi półtora łana, płacili tylko meszne". Na tle okolicznych miejscowości Karpicko nie było więc wsią rozległą, porównując ją z zagospodarowaniem ówczesnego Komorowa (8 łanów), Berzyny (12 łanów) czyTłok (20 łanów).
Według przekazu sołtysa Macieja Gzolka z 1537 roku znamy po raz pierwszy z imienia XIV-wiecznych sołtysów Karpicka: byli to bracia Piotr i Mikołaj zwani Kijanki oraz sołtys Andrzej zwany Pączek. Z roku 1563 pochodzi wzmianka o starym jazie na rzece Dojcy leżącym przy „jeziorze karpickim” ("Carpiczkie yeszierzo"), które na pewno po 1810 roku nazywano już wolsztyńskim.
Wiek XVII – XIX.
Wiek XVII to poświadczony źródłowo okres licznych wojen, epidemii i klęsk żywiołowych, które często nawiedzały wieś i najbliższą okolicę. Po Łukaszu wieś Karpicko odziedziczył jego syn Stanisław, który nie doczekał się własnego potomka, zatem na nim wygasł ród Iłowieckich. Z tej racji w 1637 roku dobra komorowskie przypadły w spadku ich dalekiej krewnej, Annie Miękickiej z Ujazdu, właścicielce Tuchorzy. Po jej śmierci wieś Karpicko, jak i całe dobra komorowskie odziedziczyła córka Barbara Powodowska, a następnie jej syn, Piotr Powodowski (1654). Po jego śmierci dobra komorowskie z wsią Karpicko w 1675 roku nabywa drogą kupna Maciej Niegolewski herbu Grzymała i miejscowość pozostaje w rękach jego rodu aż do roku 1728.
Z roku 1700 pochodzi wzmianka o mieszkance Karpicka, Jadwidze Opaskowej, skazanej wraz z czterema wolsztyńskimi mieszczkami przez miejską ławę w procesie o czary. Obwiniono je za zniszczenie miasta i serię innych nieszczęść (pożary miasta z roku 1691 i 1696, epidemie) po czym zgodnie z ówczesnym zwyczajem spalono na stosie. W 1728 roku wieś wykupuje starosta kościański Franciszek Gajewski herbu Ostoja. Nowy dziedzic dokonuje istotnej zmiany charakteru prawnego wsi (1730) – przekształca nierentowny zapewne folwark karpicki na Olędry osadzając w nich kolonistów niemieckich wyznania luterańskiego. Gdy umiera w 1773 roku, na mocy testamentu dziedziczy po nim syn, Rafał Gajewski (zm. 1776). Dzięki mapie Dawida Gillyego ("Special-Karte von Südpreußen") wiemy, że około 1793 roku kolonię (zwaną "Karpitzker Hollender") tworzyło 8 zagród rozlokowanych wzdłuż współczesnej ulicy Lipowej. Na wzgórzu obok wsi znajdował się wiatrak, na rzece Dojcy funkcjonują zaś oba wzmiankowane wcześniej młyny (Stary i Nowy Młyn).
W wyniku II rozbioru Rzeczypospolitej wieś znalazła się pod władzą Prus. Dnia 28 stycznia 1793 roku wojska pruskie zajęły miasto Wolsztyn. W 1797 roku, po długoletnich sporach spadkowych, okoliczne dobra obejmuje najmłodszy syn, Adam Gajewski. Majątek ten m.in. wraz z wsią Karpicko, folwarkiem Tłoki i Wroniawy wyceniono na 83 333 talary.
W latach 1807-1813 wieś znajduje się w granicach utworzonego w tym czasie Księstwa Warszawskiego, tak jak miasto Wolsztyn należała do powiatu babimojskiego w departamencie poznańskim.
W okresie Wielkiego Księstwa Poznańskiego (1815-1848) miejscowość wzmiankowana jako Karpicko należała do wsi większych w ówczesnym powiecie babimojskim. Karpicko należało do wolsztyńskiego okręgu policyjnego tego powiatu i stanowiło część majątku Komorowo (obecnie część Wolsztyna), który należał do Apolinarego Gajewskiego. Według spisu urzędowego z 1837 roku Karpicko liczyło 236 mieszkańców, którzy zamieszkiwali 33 dymy (domostwa).
W roku 1833 umiera Adam Gajewski. Na mocy testamentu dziedzicem Karpicka zostaje jego syn Apolinary, który uzyskuje miasto Wolsztyn, folwark Komorowo, wieś Berzynę, młyn Niałek, wieś czynszową Karpicko, Olędry Młyńskie i Barłożno oraz czynsze z młynów Nowego i Starego oraz obowiązek wypłacenia siostrze Adelajdzie 100 000 zł tytułem wyrównania schedy. Apolinary dzierży wymienione włości do swej śmierci w 1870 roku, wtedy to dobra wolsztyńskie otrzymuje jego jedyny syn i spadkobierca, kawaler maltański, Stefan Gajewski. W roku 1890 cały majątek kupuje hrabia Stefan Mycielski herbu Dołęga, a Stefan opuszcza ziemię wolsztyńską i przeprowadza się do Drezna.
Według źródeł w 1882 roku wieś składa się z 44 dymów i zamieszkuje ją 317 mieszkańców (294 ewangelików, 23 katolików; 32 analfabetów), a w 1885 roku populacja zwiększa się do 333 mieszkańców. Według listy osób samozatrudnionych z 1895 roku we wsi działało: 6 kupców, 2 kowali (jeden o polsko brzmiącym nazwisku „Szynka”), 2 piekarzy, 2 właścicieli gospód, krawiec, stolarz, bednarz, kamieniarz, murarz i mistrz ciesielski. W przeważającej liczbie były to osoby o nazwiskach pochodzenia niemieckiego.
Po roku 1919.
Po zakończeniu I wojny światowej Karpicko w wyniku Powstania Wielkopolskiego przyłączone zostało do odradzającej się Polski. Dnia 5 stycznia 1919 roku pierwsza kompania pod dowództwem por. Stanisława Siudy zajmuje wieś, rozbraja jej niemieckich mieszkańców i kontynuuje atak w kierunku na Wolsztyn.
W dwudziestoleciu międzywojennym we wsi założono kąpielisko i plażę, zwane „Kaffenberg”, nad którym opiekę sprawowało Towarzystwo Sportowe skupiające mniejszość niemiecką ówczesnego Wolsztyna. Na plaży i w okalających ją lasach, w końcu lat 30. ćwiczyła młodzież skupiona w Jungdeutsche Partei. W istocie odbywały się tam szkolenia tajnych bojówek hitlerowskiej „V kolumny” z zakresu dywersji i sabotażu, prowadzone przez agentów Abwehry z ośrodka szkoleniowego w Głubczycach. Tajne spotkania konspiratorów odbywały się w popularnej restauracji „U Wernera”, gdzie znajdowała się kręgielnia. Należy wspomnieć, iż karpickie brzegi Jeziora Wolsztyńskiego były popularnym kąpieliskiem i celem spacerów dla mieszkańców pobliskich miejscowości. Nadjeziorne lasy były także terenem cotygodniowych ćwiczeń polskiego Przysposobienia Wojskowego.
Po wybuchu II wojny światowej 5 września 1939 r. do okolicy wkroczyły pierwsze oddziały niemieckie. Rozpoczęła się okupacja, trwająca do 24 stycznia 1945 r., kiedy Wolsztyn zajęła Armia Radziecka. W Karpicku podczas okupacji wybudowano ośrodek, gdzie kwaterowano członków Reichsarbeitsdienstu. Po wojnie został odbudowany i zagospodarowany przez harcerzy ZHP z 7 Hufca w Poznaniu, a znajdował się na terenie dzisiejszego osiedla wypoczynkowego Ustronie.
Po 1945 roku sołectwo Karpicko należało do gminy Wolsztyn (powiat Wolsztyn, woj. poznańskie).
W latach 1975–1998 miejscowość administracyjnie należała do województwa zielonogórskiego.
Gospodarka.
Do lat 50. XX wieku była to wieś o charakterze rolniczym. Potem stopniowo traciła swój rolniczy charakter poprzez intensywne budownictwo mieszkaniowe, jednorodzinne. W 1963 roku przy ulicy Podgórnej zbudowano nową siedzibę zakładu Spółdzielni Inwalidów „Powstaniec”. W 1977 założono firmę Inter Groclin Auto, przemianowaną w 1997 na spółkę akcyjną, obecnie Groclin SA, zajmującą się produkcją siedzeń samochodowych i ich poszyć (przy ul. Jeziornej działa jeden z wielu zakładów produkcyjnych firmy). Po 1989 roku w Karpicku działa również szereg firm prywatnych, o charakterze handlowym, produkcyjnym i usługowym, z czego do największych należą m.in. Z.P.M.I. Gorgiel, Womasz, PBO Dana-Bud, Nexbau i Karsson.
Komunikacja.
Główną arterią komunikacyjną wsi o charakterze obwodnicy jest droga krajowa nr 32 przechodząca przez Wolsztyn (niegdyś biegnąca ulicą Poznańską), łącząca Poznań z Zieloną Górą. Przez centrum wsi przechodzi droga wojewódzka nr 305 (Wolsztyn-Nowy Tomyśl), biegnąca ulicą Wczasową. Komunikację autobusową zapewniają dwa przystanki (połączenia z Wolsztynem, Poznaniem i Nowym Tomyślem). Pozostałe ulice to: Lipowa, Podgórna, Rolna, Jeziorna, Kwiatowa, Plac Wiejski, Leśna, Brzozowa, Braci Peugeot, Sosnowa i Świerkowa.
Turystyka i rekreacja.
Karpicko jest znaną w Wielkopolsce miejscowością wypoczynkową. Nad Jeziorem Wolsztyńskim zlokalizowanych jest szereg ośrodków wczasowych i kempingowych:
Bazę hotelowo-gastronomiczną uzupełniają:
Nad jeziorem znajduje się zagospodarowana plaża z kąpieliskiem, pomostem i boiskiem do siatkówki plażowej. W sezonie letnim kąpielisko jest oznakowane i strzeżone przez ratowników RWR.
Przy kąpielisku znajduje się także jachtowa przystań (Marina Ustronie) której założycielem i gospodarzem jest Stowarzyszenie Turystyka Rekreacja Sport „H2O”
Popularną aktywnością są także spływy kajakowe oraz wędkarstwo. Nad brzegami jeziora wytyczono szlaki turystyczne; pieszy: Szlak Żółty (Świętno-Kuźnica Zbąska), pieszo rowerowy: Szlak Żurawi (wokół Jeziora Wolsztyńskiego) i kajakowy: Spływ Obrą (Karpicko/Wolsztyn-Zbąszyń).
Od 1973 roku z przerwami, na kempingu przy plaży organizowane są popularne Zloty Motocyklowe.
W latach 1999-2009 funkcjonował tam jeden z popularniejszych klubów muzyki house, trance w Polsce – Klub Disco 2000, następnie PAKA Karpicko, później Passoa.
W najbliższej okolicy znajduje się szereg atrakcji turystycznych i zabytków, m.in.:

</doc>
<doc id="361313" url="https://pl.wikipedia.org/wiki?curid=361313" title="Karpie">
Karpie

Karpie (niem. "Karpfreiss") – wieś w Polsce położona w województwie dolnośląskim, w powiecie polkowickim, w gminie Przemków.
Podział administracyjny.
W latach 1975–1998 miejscowość administracyjnie należała do województwa legnickiego.

</doc>
<doc id="361314" url="https://pl.wikipedia.org/wiki?curid=361314" title="Karpiny">
Karpiny

Karpiny – wieś w Polsce położona w województwie pomorskim, w powiecie kwidzyńskim, w gminie Sadlinki.
W latach 1975–1998 miejscowość administracyjnie należała do województwa elbląskiego.

</doc>
<doc id="361315" url="https://pl.wikipedia.org/wiki?curid=361315" title="Karpiówka">
Karpiówka

Karpiówka – wieś w Polsce położona w województwie lubelskim, w powiecie kraśnickim, w gminie Kraśnik. Leży w odległości ok. 9 km od Kraśnika, sąsiaduje bezpośrednio z Stróżą-Kolonią.
W latach 1975–1998 miejscowość należała administracyjnie do ówczesnego województwa lubelskiego.
Wieś stanowi sołectwo gminy Kraśnik. Według Narodowego Spisu Powszechnego (III 2011 r.) wieś liczyła 427 mieszkańców. 
Historia.
Wieś wymieniana jest w Słowniku Geograficznym Królestwa Polskiego jako wchodząca w skład byłej Gminy Brzozówka.
W Karpiówce od 1942 działał oddział Gwardii Ludowej pod dowództwem L. Plichty. W odwecie za działalność partyzancką Niemcy dokonali 31 grudnia 1943 r. pacyfikacji wsi. Zginęło wówczas ponad 40 mieszkańców rozstrzelanych i spalonych żywcem w zaryglowanej stodole. Pochowano ich na cmentarzyku obok wsi. Co roku w rocznicę tych wydarzeń w kościele odprawiana jest msza w intencji pomordowanych.
W 1946 odznaczona Orderem Krzyża Grunwaldu III klasy.
Po tragicznych doświadczeniach wojennych część mieszkańców utworzyło Kolonię Karpiówka karczując fragment Lasu Karpiowskiego.

</doc>
<doc id="361316" url="https://pl.wikipedia.org/wiki?curid=361316" title="Karpiska">
Karpiska

Karpiska – wieś w Polsce położona w województwie mazowieckim, w powiecie otwockim, w gminie Kołbiel.
Wieś jest umownie podzielona na dwie części: starą i nową. W nowej (tzw. Kolonie) są głównie domy powstałe po 2000 roku. W starej części znajdują się stare lokale i pola. Graniczy z lasem. Na jej terenie znajduje się przystanek kolejowy Kołbiel
Wieś królewska położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego.

</doc>
<doc id="361317" url="https://pl.wikipedia.org/wiki?curid=361317" title="Karpno (powiat bytowski)">
Karpno (powiat bytowski)

Karpno (dodatkowa nazwa w j. kaszub. Karpno; niem. "Karpno") – wieś kaszubska w Polsce, położona w województwie pomorskim, w powiecie bytowskim, w gminie Lipnica, na Równinie Charzykowskiej w rejonie Kaszub zwanym Gochami.
W latach 1975–1998 wieś administracyjnie należała do województwa słupskiego.

</doc>
<doc id="361318" url="https://pl.wikipedia.org/wiki?curid=361318" title="Karpowicze">
Karpowicze

Karpowicze (białorus. Карпавічы) – wieś w Polsce położona w województwie podlaskim, w powiecie sokólskim, w gminie Suchowola.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Apostołów Piotra i Pawła w Suchowoli.
Historia.
Wieś Karpowicze to jedna z najstarszych miejscowości na ziemiach pomiędzy rzekami Biebrzą i Narwią. W XVIII w. pierwotna nazwa miejscowości "Brzozowa Wielka" ("Brzozowa Maior") wyparta została przez Karpowicze. Po 1591 roku właścicielem wsi był Józef Karp.
Do 1616 r. w Karpowiczach istniała cerkiew prawosławna pw. św. Mikołaja z Miry, a sama wieś była siedzibą miejscowej parafii prawosławnej. Jednakże już w 1617 r. świątynia figurowała w wykazie "kościołów przywróconych od heretyków" jako kościół rzymskokatolicki jednak pod tym samym wezwaniem.
W 1616 roku Józef Karp uzyskał od biskupa wileńskiego zgodę na erygowanie parafii rzymskokatolickiej. Przed 2 maja 1617 zbudował i wyposażył kościół św. Stanisława i św. Mikołaja, który przetrwał do 1715 roku.
W 1865 r. kościół w Karpowiczach został zamknięty, następnie rozebrany i z pozyskanego materiału zbudowano cerkiew w Knyszynie. W miejscu, gdzie stał kościół, mieszkańcy Karpowicz w 1989 r. zbudowali murowaną kaplicę – bardzo prawdopodobne, że w tym samym miejscu, gdzie stała pierwsza cerkiew.
Wieś została wyzwolona spod okupacji niemieckiej przez oddziały radzieckie 11 sierpnia 1944 roku.
Inne informacje.
W Karpowiczach, na rzece Brzozówce, znajduje się zalew, dmuchany park wodny - będący lokalną atrakcją turystyczną.
W miejscowości znajduje cmentarz rzymskokatolicki założony w XIX wieku.
W 1980 r. w Karpowiczach dokonano badań dialektologicznych pod kierunkiem Janusza Siatkowskiego, w ramach których odnotowano, że "starsi mieszkańcy w życiu codziennym mówią po białorusku i po polsku, młodzi zwykle po polsku". Stanowiło to wówczas pewne kuriozum, gdyż mieszkańcy Karpowicz, mimo faktu posługiwania się gwarą języka białoruskiego, nigdy nie posiadali białoruskiej tożsamości narodowej i zawsze określali się jako Polacy. Pod koniec XIX w. białoruska gwara mieszkańców Karpowicz została spisana przez Michała Federowskiego. Współcześnie ten specyficzny język mieszkańców Karpowicz znajduje się na granicy całkowitego wymarcia.

</doc>
<doc id="361319" url="https://pl.wikipedia.org/wiki?curid=361319" title="Karsewo">
Karsewo

Karsewo – wieś w Polsce położona w województwie wielkopolskim, w powiecie gnieźnieńskim, w gminie Niechanowo.
W latach 1975–1998 miejscowość administracyjnie należała do województwa poznańskiego. 

</doc>
<doc id="361320" url="https://pl.wikipedia.org/wiki?curid=361320" title="Karsin">
Karsin

Karsin (dodatkowa nazwa w j. kaszub. Kôrsëno) – wieś kaszubska w Polsce, położona w województwie pomorskim, w powiecie kościerskim, w gminie Karsin, na południowych obrzeżach Wdzydzkiego Parku Krajobrazowego, na ziemi zaborskiej. Miejscowość jest siedzibą władz gminy Karsin.
W latach 1954–1972 wieś należała i była siedzibą władz gromady Karsin. W latach 1975–1998 miejscowość administracyjnie należała do województwa gdańskiego.
Nazwy źródłowe miejscowości.
kaszb. "Karszëno", "Kôrsyn", "Karszin", niem. "Karschin", dawniej "Karszin", "Karsino", "Karsin"
Położenie.
Karsin leży:
Przez Karsin biegnie linia kolejowa Laskowice Pomorskie-Bąk.
Karsin dzisiejszy.
Ulica Długa, która ma 5680 m, jest najdłuższą ulicą (o zwartej zabudowie) we wsi w dawnym województwie gdańskim i prawdopodobnie obecnie najdłuższą w województwie pomorskim. Pozostałe ulice tworzą dzielnice (osiedla) (Działki, Ogrody, Na skarpie, Wybudowanie). Według danych urzędu skarbowego parafia Karsin (razem z wioskami Bąk, Cisewie) 1 stycznia 2008 liczyła 2601 osób.
Zabytki.
Według rejestru zabytków NID na listę zabytków wpisane są:
Kościół wybudowano w latach 1902-1906, a jego wnętrze pochodzi częściowo ze starego kościoła w Wielu.
Edukacja.
W Karsinie znajduje się Zespół Szkół nr 1 w Karsinie, kiedyś (przed wojną) były dwie szkoły. Zespół Szkół składa się ze Szkoły Podstawowej im. Wincentego Rogali i gimnazjum im. Rozalii Narloch. Szkoła powstała pod koniec XIX wieku. W klasie historycznej szkoły znajduje się regionalna izba pamięci. Absolwentem szkoły był profesor Józef Borzyszkowski.
Sport.
W Karsinie funkcjonuje klub piłkarski Gwiazda Karsin oraz tenisa stołowego Oskar Karsin. Dodatkowo na sali widowiskowej odbywają się gminne rozgrywki w futsalu. W Karsinie również działa zespół tańca nowoczesnego Paradise, którego kierownikiem jest Iwona Laska.
Przemysł.
W Karsinie znajdują się głównie zakłady rolno-przemysłowe (np. rzeźnia, piekarnia), a także zakład produkujący słupy energetyczne oraz drobne zakłady usługowe. Działa również (relikt minionej epoki) Gminna Spółdzielnia, lecz z typowego peerelowskiego GS-u została sama nazwa (i tradycja).

</doc>
<doc id="361321" url="https://pl.wikipedia.org/wiki?curid=361321" title="Karsinka">
Karsinka

Karsinka (niem. "Vorwerk Karzin", daw. "Karczyno") – wieś w Polsce położona w województwie zachodniopomorskim, w powiecie koszalińskim, w gminie Polanów. Wieś jest siedzibą sołectwa "Karsinka" w którego skład wchodzą również miejscowości Karsina, Młyniska i Szczerbin.
W latach 1946–54 siedziba gminy Karczyno (Karsinka). W latach 1975–1998 miejscowość administracyjnie należała do województwa koszalińskiego.
Zobacz też: Karsin

</doc>
<doc id="361322" url="https://pl.wikipedia.org/wiki?curid=361322" title="Karsino">
Karsino

Karsino (kaszb. "Kôrsëno", niem. "Karzin") – wieś w północnej Polsce, położona w województwie zachodniopomorskim, w powiecie sławieńskim, w gminie Postomino.
W miejscowości ma remizę jednostka Ochotniczej Straży Pożarnej włączona do krajowego systemu ratowniczo-gaśniczego.
W latach 1975–1998 miejscowość administracyjnie należała do województwa słupskiego.
Na północ od Karsina znajduje się wzniesienie Czerwiennik.

</doc>
<doc id="361325" url="https://pl.wikipedia.org/wiki?curid=361325" title="Karskie">
Karskie

Karskie – wieś w Polsce położona w województwie mazowieckim, w powiecie sokołowskim, w gminie Repki.
W latach 1975–1998 miejscowość administracyjnie należała do województwa siedleckiego.
Historia.
W wieku XIX miejscowość jest opisana jako: Karskie, wieś i folwark w powiecie sokołowskim w gminie Repki, parafii Wyrozęby.
W 1827 r. było tu 56 domów, 845 mieszkańców. W roku 1860 - 89 domów i 1009 mieszkańców oraz 1885 mórg obszaru.
Folwark Karskie z wsią Karskie i Liszki ma rozległość mórg 680, grunta orne i ogrody mórg 358, łąk mórg 55, pastwisk mórg 3, lasu mórg 209, zarośli mórg 38, nieużytki i place mórg 17, budynków murowanych 2, drewnianych 18, płodozmian 7- polowy.
Wieś Karskie liczyła osad 45, z gruntem mórg 264; wieś Liszki osad 1, w tym z 5 gruntem mórg 188.
Według tradycji, dwór w Karskich to XVIII-wieczna karczma, przeniesiona w 1912 roku z Brzozowa przez Głogowskich i gruntownie przebudowana. Niektórzy twierdzą jednak, że dwór jest oryginalną, powstałą od podstaw budowlą, łączącą motywy architektury zakopiańskiej ze stylem "dworku polskiego". Ostatnim panem Karskich przed reformą rolną w 1944 r., był Seweryn Głogowski (dyplomata, pracował na polskich placówkach w Anglii i Argentynie).
Po wojnie, do 1990 roku, w dworku mieściła się szkoła podstawowa. Szkołę zamknięto ze względów bezpieczeństwa (przegniłe drewniane stropy groziły w każdej chwili zawaleniem). Urząd Gminy w Repkach sprzedał dworek wraz z trzema hektarami parku pewnemu urzędnikowi Ministerstwa Kultury, który ogrodził cały teren i uporządkował park. Dwór obecnie jest w trakcie gruntownego remontu, przeprowadzanego z ogromną dbałością o najmniejsze detale architektoniczne. Na uwagę zasługuje otaczający dwór piękny park widoczny z terenu podlasia.
W 2016 roku wieś zamieszkiwało 156 osób.

</doc>
<doc id="361326" url="https://pl.wikipedia.org/wiki?curid=361326" title="Karsówka">
Karsówka

Karsówka (do 1945 niem. "Mühlbach") – wieś w Polsce położona w województwie lubuskim, w powiecie żarskim, w gminie Trzebiel.
W latach 1975–1998 miejscowość administracyjnie należała do województwa zielonogórskiego.

</doc>
<doc id="361327" url="https://pl.wikipedia.org/wiki?curid=361327" title="Karsy Dolne">
Karsy Dolne

Karsy Dolne – wieś w Polsce położona w województwie świętokrzyskim, w powiecie buskim, w gminie Pacanów&gt;.
W latach 1975–1998 miejscowość administracyjnie należała do województwa kieleckiego.

</doc>
<doc id="361328" url="https://pl.wikipedia.org/wiki?curid=361328" title="Karsy Duże">
Karsy Duże

Karsy Duże – wieś w Polsce położona w województwie świętokrzyskim, w powiecie buskim, w gminie Pacanów.
Prywatna wieś szlachecka "Karsy Wielkie", położona była w drugiej połowie XVI wieku w powiecie wiślickim województwa sandomierskiego. W latach 1975–1998 miejscowość administracyjnie należała do województwa kieleckiego.
Historia.
Wsie Karsy Duże jak i Karsy Małe są historycznie osadzone w wieku XV.
Potwierdza to zapis z XIX, który opisuje obie miejscowości a także powiązane z nimi miejscowości ościenne tworzące razem dobra rodowe jako : Karsy Małe i Karsy Duże 
W 1827 r. Karsy Małe miały 12 domów, 70 mieszkańców, a Karsy Duże 17 domów, 119 mieszkańców
W XV w. Karsy Male należały do parafii Janina i miały dwóch dziedziców: Jana Karskiego i Jana Korzeniowskiego herbu Janina (Dług. II 380),
Karsy Duże zaś w parafii Pacanów należały do Piotra Pacanowskiego herbu Jelita (Dług. II 422).
Dobra Karsy Wielkie podług opisu z r. 1866 składają się z folwarków: Karsy Duże osady Pacanów i folwarku Dolny, dawniej miasta obecnie osady Pacanów, oraz wsi: Karsy Duże i Rataje Karskie.
Rozległość folwarczna wynosi mórg 994, grunta orne i ogrody mórg 692, łąk mórg 142, pastw. mórg 74, nieużytki i place mórg 86.
Osada Pacanów osad 201, z gruntem mórg 453.
Wieś Karsy Wielkie osad 12, z gruntem mórg 93; wieś Rataje Karskie osad 48, z gruntem mórg 262.
Dobra Karsy małe podług opisu z r. 1866 skladaja się z folwarków: Karsy Małe, Książnice, Komorów i Geza; wsi: Karsy Małe, Książnice i Komorów.
Rozległość folwarczna wynosi mórg 2160. Wieś Karsy Małe osad 20, z gruntem mórg 213; wieś Książnice osad 23, z gruntem mórg 213; wieś Komorów osad 58, z gr. mórg 769.

</doc>
<doc id="361329" url="https://pl.wikipedia.org/wiki?curid=361329" title="Karsy Małe">
Karsy Małe

Karsy Małe – wieś w Polsce, położona w województwie świętokrzyskim, w powiecie buskim, w gminie Pacanów.
Prywatna wieś szlachecka, położona była w drugiej połowie XVI wieku w powiecie wiślickim województwa sandomierskiego. W latach 1975–1998 miejscowość administracyjnie należała do województwa kieleckiego.
Historia.
Wsie Karsy Duże, jak i Karsy Małe sięgają historią XV wieku.
W XV w. Karsy Male należały do parafii Janina i miały dwóch dziedziców: Jana Karskiego i Jana Korzeniowskiego herbu Janina (Dług. II 380),
Karsy Duże zaś w parafii Pacanów należały do Piotra Pacanowskiego herbu Jelita (Dług. II 422).
W 1827 r. Karsy Małe miały 12 domów, 70 mieszkańców, a Karsy Duże 17 domów, 119 mieszkańców
Dobra Karsy Wielkie podług opisu z r. 1866 składają się z folwarków: Karsy Duże osady Pacanów i folwarku Dolny, dawniej miasta obecnie osady Pacanów, oraz wsi: Karsy Duże i Rataje Karskie.
Rozległość folwarczna wynosi mórg 994, grunta orne i ogrody mórg 692, łąk mórg 142, pastw. mórg 74, nieużytki i place mórg 86.
Osada Pacanów osad 201, z gruntem mórg 453.
Wieś Karsy Wielkie osad 12, z gruntem mórg 93; wieś Rataje Karskie osad 48, z gruntem mórg 262.
Dobra Karsy małe podług opisu z r. 1866 skladaja się z folwarków: Karsy Małe, Książnice, Komorów i Geza; wsi: Karsy Małe, Książnice i Komorów.
Rozległość folwarczna wynosi mórg 2160. Wieś Karsy Małe osad 20, z gruntem mórg 213; wieś Książnice osad 23, z gruntem mórg 213; wieś Komorów osad 58, z gr. mórg 769.

</doc>
<doc id="361330" url="https://pl.wikipedia.org/wiki?curid=361330" title="Karsznice Duże">
Karsznice Duże

Karsznice Duże – wieś w Polsce położona w województwie łódzkim, w powiecie łowickim, w gminie Chąśno.
W latach 1975–1998 miejscowość administracyjnie należała do województwa skierniewickiego.

</doc>
<doc id="361331" url="https://pl.wikipedia.org/wiki?curid=361331" title="Karsznice Małe">
Karsznice Małe

Karsznice Małe – wieś w Polsce położona w województwie łódzkim, w powiecie łowickim, w gminie Chąśno.
W latach 1975–1998 miejscowość administracyjnie należała do województwa skierniewickiego.

</doc>
<doc id="361332" url="https://pl.wikipedia.org/wiki?curid=361332" title="Karszów">
Karszów

Karszów (niem. "Karschau, Kreis Strehlen") – wieś w Polsce położona w województwie dolnośląskim, w powiecie strzelińskim, w gminie Strzelin.
Historia.
W roku 1323 miejscowość została wspomniana w bulli papieża Jana XXII jako "Carschow". 
Podział administracyjny.
W latach 1975–1998 miejscowość administracyjnie należała do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="361333" url="https://pl.wikipedia.org/wiki?curid=361333" title="Karszówek">
Karszówek

Karszówek – wieś w Polsce położona w województwie dolnośląskim, w powiecie strzelińskim, w gminie Strzelin.
Podział administracyjny.
W latach 1975–1998 miejscowość administracyjnie należała do województwa wrocławskiego.
Położenie.
Obok miejscowości płynie niewielka rzeka Krynka, dopływ Oławy.

</doc>
<doc id="361334" url="https://pl.wikipedia.org/wiki?curid=361334" title="Karszówka">
Karszówka

Karszówka – wieś w Polsce położona w województwie mazowieckim, w powiecie radomskim, w gminie Gózd.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Jana Chrzciciela w Tczowie.

</doc>
<doc id="361335" url="https://pl.wikipedia.org/wiki?curid=361335" title="Karszyn">
Karszyn

Karszyn – wieś w Polsce położona w województwie lubuskim, w powiecie zielonogórskim, w gminie Kargowa.
W latach 1975–1998 miejscowość administracyjnie należała do województwa zielonogórskiego.
Zabytki.
Do wojewódzkiego rejestru zabytków wpisany jest:

</doc>
<doc id="361336" url="https://pl.wikipedia.org/wiki?curid=361336" title="Karścino">
Karścino

Karścino (niem. "Kerstin") – wieś sołecka w Polsce położona w województwie zachodniopomorskim, w powiecie białogardzkim, w gminie Karlino.
W latach 1954–1959 wieś należała i była siedzibą władz gromady Karścino, po jej zniesieniu w gromadzie Karlino. W latach 1975–1998 wieś należała do województwa koszalińskiego. W roku 2007 wieś liczyła 163 mieszkańców. 
W skład sołectwa wchodzi osada Chotyń.
Geografia.
Wieś leży ok. 7 km na północny zachód od Karlina, przy trasie byłej linii wąskotorowej Gościno - Karlino, obecnie przebudowanej na szlak rowerowy, który łączy owe miasta.
Toponimika nazwy.
W dokumentach z 1227 r. występuje nazwa "Karstino", "Carstino"; z lat 1779, 1780, 1804 – "Kerstin". Nazwa pochodzi od nazwy osobowej Karsta.
Historia.
Stara wieś słowiańska, wspomniana już w 1276 r. Przez wiele lat była własnością Kapituły Kołobrzeskiej. Na unowocześnienie majątku Karścino, Krukowo, i założenie folwarku Wietrzno, król Fryderyk II przyznał w latach 1773 – 1774 kwotę 4200 talarów rocznie (w zamian za to majątki obciążono daniną 84 talarów rocznie). Po śmierci landrata Ch. A. von Manteuffel dobra: Karścino, Skronie, Krukowo, Kędrzyno przypadły jedynemu synowi – ministrowi Ernstowi von Manteuffel (od 1719 r. wyniesiony do rangi hrabiego Rzeszy), a 14 września 1731 r. dobra zostały alodyfikowane (wolne od daniny). Jego następca odstąpił majątek swojemu zięciowi, podpułkownikowi Friedrichowi von der Goltz i jego żonie, hrabinie Henrietcie von Manteuffel. W 1764 r. majątek został sprzedany żonie rotmistrza Johanna von Gaudeckera, Sophii baronecie von Hertefeld. W 1804 r. właścicielem majątku był porucznik Otto von Gaudecker, w 1827 r. majątek Krukowo odziedziczył jego syn Karol von Gaudecker, a Karścino i Skronie w 1830 r. Jego rezydencja cały czas mieściła się w Karścinie. W 1939 r. ostatnim właścicielem Karścina był Herman von Gaudecker.
Zabytki.
Do wojewódzkiego rejestru zabytków wpisane są:
inne zabytki:
Przyroda.
Przy bramie kościoła rośnie grab pospolity, który jest pomnikiem przyrody. 
Gospodarka.
W Karścinie znajduje się jednostka Ochotniczej Straży Pożarnej, spółdzielnia mieszkaniowa, hydrofornia.
W roku 2007 i 2008 między Karścinem a miejscowością Mołtowo zbudowano elektrownię wiatrową.
Kultura i sport.
We wsi znajduje się Szkoła Podstawowa im. Leona Kruczkowskiego, w której działa Klub Europejski.
Klub sportowy we wsi to "Derby" Karścino. Jest tutaj boisko sportowe i świetlica wiejska.
Komunikacja.
W miejscowości jest przystanek komunikacji autobusowej.
Legendy.
W Karścinie żył kiedyś chłop, który wiódł hulaszcze życie. Gdy przepił już cały majątek przyszedł do niego diabeł i powiedział, że może dać mu pieniądze. Po roku zjawił się znowu. Chłop miał mu postawić zadanie. Jeśli je spełni, chłop należał będzie do niego ciałem i duszą. Jeśli zaś diabeł zadania nie wykona, chłop będzie wolny i przez całe jego długie życie mógł będzie żądać od diabła tyle pieniędzy ile zechce. Gdy minął umówiony termin, przybył diabeł i wezwał chłopa, by zlecił mu jakieś zadanie. Ten przyniósł diabłu zniszczony podczas orki lemiesz i kazał go naprawić. Diabeł nie sprostał zadaniu, wziął umowę, podarł ją w strzępy, rzucił chłopu pod nogi i uciekł pozostawiając po sobie straszny smród.
"Jak chłop chciał oszukać diabła"
Pewien chłop z Karścina miał zubożałą gospodarkę i z biedy zawarł pakt z diabłem. Przez cały rok zły miał mu rzetelnie pomagać, za co miał dostać duszę chłopa. Diabeł przystał na taki układ i dotrzymał słowa. Gdy minął rok i zły chciał zabrać duszę człowieka do piekła, ten przyniósł mu wiązkę powróseł ze słomy, które pozostały po cięciu sieczki i powiedział, że on zrozumiał "sieczka", a nie "dusza". Diabeł bardzo rozzłościł się z tego powodu, ostatecznie dał się przekonać i sporządził nowy pakt z chłopem na podobnych warunkach. Gdy jednak po roku chłop przybył z podobnym wykrętem, zły odpowiedział: "Tym razem nie przyjmuję żadnych wyjaśnień" i odleciał z duszą chłopa. 

</doc>
<doc id="361338" url="https://pl.wikipedia.org/wiki?curid=361338" title="Karśnice">
Karśnice

Karśnice – wieś w Polsce położona w województwie wielkopolskim, w powiecie kościańskim, w gminie Śmigiel.
W okresie Wielkiego Księstwa Poznańskiego (1815-1848) miejscowość wzmiankowana jako Karznice należała do wsi większych w ówczesnym powiecie Kosten rejencji poznańskiej. Karznice należały do okręgu kościańskiego tego powiatu i stanowiły część majątku Czacz, który należał wówczas do Marcelego Żółtowskiego. Według spisu urzędowego z 1837 roku Karznice liczyły 230 mieszkańców, którzy zamieszkiwali 21 dymów (domostw).
W latach 1975–1998 miejscowość administracyjnie należała do województwa leszczyńskiego.

</doc>
<doc id="361339" url="https://pl.wikipedia.org/wiki?curid=361339" title="Kartlewo (powiat goleniowski)">
Kartlewo (powiat goleniowski)

Kartlewo (niem.: "Kartlow, Kreis Cammin in Pommern") – wieś sołecka w Polsce położona w województwie zachodniopomorskim, w powiecie goleniowskim, w gminie Przybiernów.
W Kartlewie znajduje się pomnik poświęcony ofiarom I wojny światowej oraz kościół wzniesiony przez mieszkańców wsi. Na terenie Kartlewa są m.in. dwa zakłady przetwórstwa drewna.
W latach 1975–1998 miejscowość administracyjnie należała do województwa szczecińskiego.

</doc>
<doc id="361340" url="https://pl.wikipedia.org/wiki?curid=361340" title="Kartowice">
Kartowice

Kartowice – wieś w Polsce położona w województwie lubuskim, w powiecie żagańskim, w gminie Szprotawa.
W latach 1975–1998 miejscowość administracyjnie należała do województwa zielonogórskiego.
Wcześniejsza niemiecka nazwa wsi do roku 1945 to Kortnitz. W 1939 roku liczyła 260 mieszkańców, posiadała zajazd, szkołę, piekarnię, stację kolejową. W 2011 roku Kartowice obchodziły 625-lecie swego powstania.
Znanym niemieckim mieszkańcem Kartowic był: Carl Friedrich Moritz Elsner

</doc>
<doc id="361341" url="https://pl.wikipedia.org/wiki?curid=361341" title="Karwacz (wieś w województwie mazowieckim)">
Karwacz (wieś w województwie mazowieckim)

Karwacz – wieś w Polsce położona w województwie mazowieckim, w powiecie przasnyskim, w gminie Przasnysz. Leży nad rzeką Morawką dopływem Węgierki.
Do 1954 roku siedziba wiejskiej gminy Karwacz. W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii Chrystusa Zbawiciela w Przasnyszu.

</doc>
<doc id="361342" url="https://pl.wikipedia.org/wiki?curid=361342" title="Karwiany">
Karwiany

Karwiany – wieś w Polsce położona w województwie dolnośląskim, w powiecie wrocławskim, w gminie Żórawina.
W latach 1975–1998 miejscowość administracyjnie należała do województwa wrocławskiego.
W 1936 roku hitlerowskie władze zmieniły nazwę wsi na "Karben"

</doc>
<doc id="361343" url="https://pl.wikipedia.org/wiki?curid=361343" title="Karwie (województwo warmińsko-mazurskie)">
Karwie (województwo warmińsko-mazurskie)

Karwie (niem. "Karwen") – wieś w Polsce położona w województwie warmińsko-mazurskim, w powiecie mrągowskim, w gminie Mrągowo. W latach 1975–1998 miejscowość administracyjnie należała do województwa olsztyńskiego.
W dawnych dokumentach miejscowość zapisywana była jako "Karffen, Carwen, Karwen".
Historia.
Starosta ryński i szczeciński, Jerzy von Diebes, sprzedał w 1555 roku Maciejowi z Marcinkowa cztery włóki sołeckie za 108 grzywien celem założenia wsi czynszowej na 40 włókach. Wieś ta była lokowana na lepszym prawie magdeburskim ("ad utrumque sexum"), przyznano jej 10 lat wolności od danin (wolnizna). Karwie zaliczano później do wsi mieszanych. Zabudowa uformowała się w kształcie ulicówki, dotykającej północnym końcem jeziora Karw, od którego wieś zapożyczyła swoją nazwę. Nazwa ta jest niewątpliwie pochodzenia staropruskiego i wywodzi się od wyrazu „kurwis” - wół (podobnie jak trzy okoliczne jeziora).
Rozwój wsi hamowały przeróżne klęski żywiołowe, były one szczególnie dotkliwe w pierwszych dziesiątkach XVIII stulecia, powstały pustki. Trzeba było potem na nowo zasiedlić aż 24 włóki. Około 1750 r. powstała szkoła. W roku 1785 było tu 25 domów. W 1818 r. do tutejszej szkoły uczęszczało 35 dzieci, które nauczał po polsku Gotfryd Poerschke. W 1821 r. Karwie liczyły 186 mieszkańców i określano je jako "wieś i leśniczówkę". W 1838 roku we wsi było 25 domów i 274 mieszkańców. W 1849 r. wieś i leśniczówka posiadała na swym obszarze 44 budynki mieszkalne 267 mieszkańcami.
W 1928 r. wieś i wybudowanie liczyły 531 mieszkańców, a we wsi była już placówka pocztowa. W roku 1935 do dwuklasowej szkoły w Karwiach uczęszczało 104 dzieci. Wieś ta należała do parafii w Mrągowie. W 1939 roku wieś liczyła 419 mieszkańców i było tu 108 gospodarstw domowych, w tym 70 gospodarstw rolnych, z których 15 miało wielkość w granicach 10-20 ha i 8 w granicach 20-100 ha. Jedno z dużych gospodarstw, którego właścicielem był Schwidder (Świder), specjalizowało się w chowie drobiu. W okresie międzywojennym działała we wsi spółka wodna dla rekultywacji łąk i pastwisk.
W 1973 r. do sołectwa Karwie należała także osada Gwiazdowo ("Sterenfelde"), założona w 1812 roku na gruntach miasta Mrągowa.
Jeziora:
Zobacz też: Karwie, Karwieńskie Błoto Drugie, Karwieńskie Błoto Pierwsze, Karwosieki

</doc>
<doc id="361344" url="https://pl.wikipedia.org/wiki?curid=361344" title="Karwieńskie Błoto Drugie">
Karwieńskie Błoto Drugie

Karwieńskie Błoto Drugie (kaszb. "Karwiańsczé Błoto" lub też "Holãdra", "Holãdrë", "Karwieńsczé Błoto", niem. "Karwenbruch") – wieś w północnej Polsce, położona w województwie pomorskim, w powiecie puckim, w gminie Krokowa, nad Morzem Bałtyckim. 
Karwieńskie Błoto Drugie to nadmorska miejscowość letniskowa. Posiada szeroką plażę o długości ponad 6 km. 
Karwieńskie Błoto Drugie to jedna z ostatnich zachowanych osad typu holenderskiego w Polsce. Założenie ruralistyczne wsi (wraz z sąsiednią miejscowością Karwieńskim Błotem Pierwszym) w układzie rzędówki bagiennej jest prawnie chronione i zostało wpisane do rejestru zabytków 17.06.2005 pod nr A-1060. 
Położenie.
Karwieńskie Błoto Drugie leży na wschodnim krańcu Wybrzeża Słowińskiego, na zachód od Kanału Karwinka. 
Wieś graniczy: od wschodu z Karwią, z południa z miejscowością Karwieńskie Błoto Pierwsze, z zachodniej strony z osadą Dębki i od północy z Bałtykiem. Zabudowa wsi znajduje się w odległości około 1,3 km od morza.
W latach 1975–1998 miejscowość administracyjnie należała do województwa gdańskiego.
Warunki przyrodnicze.
Prawie całą miejscowość obejmuje Nadmorski Park Krajobrazowy, zaś tylko niewielka południowo-zachodnia część wsi leży w jego otulinie. Wody przybrzeżne Bałtyku w Karwieńskich Błotach Drugich w pasie o około 15 kilometrowej szerokości wchodzą w skład obszaru specjalnej ochrony ptaków Natura 2000 o nazwie PLB990002 Przybrzeżne Wody Bałtyku. Zimują tu w znaczącej liczbie nur czarnoszyi i rdzawoszyi. Szczególne znaczenie mają również populacje lodówki, nurnika i uhli. W faunie dominują drobne skorupiaki i rzadko foki szare i obrączkowane i morświny..
W odległości około 0,8 km w kierunku zachodnim od zabudowy miejscowości znajduje się nadmorsko-leśny rezerwat przyrody Widowo.
Historia.
Pierwsza wzmianka dotycząca obszaru wsi Karwieńskie Błoto (obecnie to dwie wsie Karwieńskie Błoto Pierwsze i Karwieńskie Błoto Drugie) pojawia się w 1292 i określa go jako bagna nieprzydatne do osadnictwa. Do końca XVI wieku tereny te stanowiły Równinę Błot Przymorskich i pozostawały niezamieszkałe. 
W 1599, kiedy były własnością królewską, starosta pucki Jan Jakub Wejher sprowadził osadników olęderskich (głównie mennonitów) specjalistów od melioracji w celu ich zagospodarowania. Osadnikom (między innymi: Gert Andes, Peter Dirksen, Thomas Eggets, Jochem Friesen, Clement Krueger) wydzierżawiono na 60 lat obszar około 936 ha i nadano szereg przywilejów. Prawo do zachowania odrębnego języka, kultury i wyznania, prawo do dziedziczenia, połowu ryb, warzenia piwa, drewno na budulec i opał. W 1601 starosta pucki określa ustrój wsi oparty o związek gminny, który przetrwał do 1863. Osadnicy zbudowali wieś w układzie rzędówki bagiennej. Na sztucznie usypanych groblach utworzyli dwie równoległe drogi I i II o długościach około 3 km, oddzielonych od siebie pasem łąk o szerokości około 1 km. Po obu stronach dróg na usypanych podwyższeniach, na dębowych palach lokalizowano budynki konstrukcji szkieletowej wypełnionej gliną, łączące część mieszkalną i gospodarczą. Grawitacyjny system melioracyjny składał się z głównego kanału o długości 2,3 km, dwóch rowów ściekowych oraz licznych rowów odwadniających o łącznej długości około 100 km. 
W 1604 wieś postanawia wybudować szkołę. W 1660 kiedy przedłużono dzierżawę część mieszkańców zrezygnowała z gospodarowania ze względu na brak wody i częste powodzie wywoływane sztormami morskimi. Większe powodzie odnotowano w 1660 i 1785. Dlatego z czasem zaczęto zabezpieczać się przed żywiołem morskim obsadzając lasem i umacniając wydmy nadmorskie oraz budując tamy. W 1900 usypano równoległy do brzegu morskiego wał ziemny w odległości 30 m od plaży. Kolejne zabezpieczenia przed powodziami zrealizowano w latach 1922-25. 
Umowy dzierżawne przedłużano w kolejnych latach 1671, 1677,1698, 1719, 1802. W 1772 na 36 włókach wieś liczy 37 właścicieli, 4 zagrodników i kowala. W 1820 Karwieńskie Błota podlegały Urzędowi Domenalnemu w Pucku, a w 1834 władze Pruskie dzierżawę czasową zastąpiły dokumentem własnościowym (uwłaszczenie). W 1882 Karwieńskie Błota liczyły 542 mieszkańców i miały 78 domów oraz powierzchnię 120 włók. 516 mieszkańców wieś miała w 1910.
W XIX wieku w wyniku germanizacyjnej polityki Prus ludność Karwieńskich Błot uległa znacznemu zniemczeniu. W połowie XIX wieku założono w południowej części wsi cmentarz ewangelicki.
Po drugiej wojnie światowej większość zniemczonych Olędrów przesiedlono do Niemiec. 
Galeria.
Zdjęcia z 2016:
Inne.
Od 1986 na „Słonecznej Polanie” nieopodal zabudowy wsi funkcjonuje wakacyjny obóz harcerski ZHP. W 2013 zorganizowano letnie kąpielisko morskie przy wejściu nr 11, obejmujące 100 m linii brzegowej i określono sezon kąpielowy w okresie od 1 lipca do 31 sierpnia.

</doc>
<doc id="361345" url="https://pl.wikipedia.org/wiki?curid=361345" title="Karwieńskie Błoto Pierwsze">
Karwieńskie Błoto Pierwsze

Karwieńskie Błoto Pierwsze (kaszb. "Karwiańsczé Błoto" lub też "Holãdra", "Holãdrë", "Karwieńsczé Błoto", niem. "Karwenbruch") – wieś kaszubska w Polsce, położona w województwie pomorskim, w powiecie puckim, w gminie Krokowa.
W latach 1975–1998 miejscowość administracyjnie należała do województwa gdańskiego. W skład sołectwa Karwieńskie Błoto Pierwsze wchodzi również Sławoszynko.
W miejscowości znajdują się liczne kwatery prywatne wspierające sezonowo obsługę ruchu turystycznego w pobliskiej Karwi.
Karwieńskie Błoto Pierwsze to jedna z ostatnich zachowanych osad typu olęderskiego w Polsce. Założenie ruralistyczne wsi (wraz z sąsiednią miejscowością Karwieńskim Błotem Drugim) w układzie rzędówki bagiennej jest prawnie chronione i zostało wpisane do rejestru zabytków 17.06.2005 pod nr A-1060. 
W Karwieńskich Błotach Pierwszych znajduje się zabytkowy cmentarz ewangelicki z charakterystycznymi nagrobkami.
Położenie.
Karwieńskie Błoto Pierwsze leży na wschodnim krańcu Wybrzeża Słowińskiego nad Kanałem Karwinka. Wieś graniczy: od wschodu z Karwią, z południa ze Sławoszynem, Minkowicami i Goszczynem, z zachodniej strony z Odargowem i od północy z Karwieńskim Błotem Drugim. Przez wieś biegnie droga wojewódzka nr 215.
Historia.
Pierwsza wzmianka dotycząca obszaru wsi Karwieńskie Błoto (obecnie to dwie wsie Karwieńskie Błoto Pierwsze i Karwieńskie Błoto Drugie) pojawia się w 1292 roku i określa go jako bagna nieprzydatne do osadnictwa. Do końca XVI wieku tereny te stanowiły Równinę Błot Przymorskich i pozostawały niezamieszkałe. 
W 1599 roku, kiedy były własnością królewską, starosta pucki Jan Jakub Wejher sprowadził osadników olęderskich (głównie mennonitów) specjalistów od melioracji w celu ich zagospodarowania. Osadnikom (między innymi: Gert Andes, Peter Dirksen, Thomas Eggets, Jochem Friesen, Clement Krueger) wydzierżawiono na 60 lat obszar około 936 ha i nadano szereg przywilejów. Prawo do zachowania odrębnego języka, kultury i wyznania, prawo do dziedziczenia, połowu ryb, warzenia piwa, drewno na budulec i opał. W 1601 roku starosta pucki określa ustrój wsi oparty o związek gminny, który przetrwał do 1863 roku. Osadnicy zbudowali wieś w układzie rzędówki bagiennej. Na sztucznie usypanych groblach utworzyli dwie równoległe drogi I i II o długościach około 3 km, oddzielonych od siebie pasem łąk o szerokości około 1 km. Po obu stronach dróg na usypanych podwyższeniach, na dębowych palach lokalizowano budynki konstrukcji szkieletowej wypełnionej gliną, łączące część mieszkalną i gospodarczą. Grawitacyjny system melioracyjny składał się z głównego kanału o długości 2,3 km, dwóch rowów ściekowych oraz licznych rowów odwadniających o łącznej długości około 100 km. 
W 1604 roku wieś postanawia wybudować szkołę. W 1660 roku, kiedy przedłużono dzierżawę, część mieszkańców zrezygnowała z gospodarowania ze względu na brak wody i częste powodzie wywoływane sztormami morskimi. Większe powodzie odnotowano w 1660 i 1785 roku. Dlatego z czasem zaczęto zabezpieczać się przed żywiołem morskim obsadzając lasem i umacniając wydmy nadmorskie oraz budując tamy. W 1900 roku usypano równoległy do brzegu morskiego wał ziemny w odległości 30 m od plaży. Kolejne zabezpieczenia przed powodziami zrealizowano w latach 1922–25. 
Umowy dzierżawne przedłużano w kolejnych latach 1671, 1677, 1698, 1719, 1802. W 1772 roku na 36 włókach wieś liczy 37 właścicieli, 4 zagrodników i kowala. W 1820 roku Karwieńskie Błota podlegały Urzędowi Domenalnemu w Pucku, a w 1834 roku władze pruskie dzierżawę czasową zastąpiły dokumentem własnościowym (uwłaszczenie). W 1882 roku Karwieńskie Błota liczyły 542 mieszkańców i miały 78 domów oraz powierzchnię 120 włók. 516 mieszkańców wieś miała w 1910 roku.
W XIX wieku w wyniku germanizacyjnej polityki Prus ludność Karwieńskich Błot uległa znacznemu zniemczeniu. W połowie XIX wieku założono w południowej części wsi cmentarz ewangelicki.
Po drugiej wojnie światowej większość zniemczonych Olędrów przesiedlono do Niemiec. 
Galeria.
 

</doc>
<doc id="361346" url="https://pl.wikipedia.org/wiki?curid=361346" title="Karwik">
Karwik

Karwik – wieś w Polsce położona w województwie warmińsko-mazurskim, w powiecie piskim, w gminie Pisz.
W latach 1975–1998 miejscowość administracyjnie należała do województwa suwalskiego.
Wieś położona nad jeziorem Seksty i Kanałem Jeglińskim, w odległości 7 km od Pisza, powstała w 1804 roku. Wieś letniskowa, pięć chałup zabytkowych (nr 5, 10, 29, 33, 48). Do Karwika prowadzi droga twarda o nawierzchni asfaltowej od strony Pisza, która prowadzi dalej również do pola namiotowego Binduga Młyńska oraz wsi Niedźwiedzi Róg. We wsi znajduje się Leśniczówka „Browarnik”. 
Śluza Karwik na kanale Jeglińskim zbudowana została w latach 1845–1849. Zachodnia część kanału przeznaczona jest do żeglugi, wschodnia jest przegrodzona jazem. Śluza uruchamiana jest napędem elektrycznym. Różnica poziomu wody wynosi ok. 1 m. Długość 45 m, szerokość wrót 7,5 m, głębokość przy średniej wodzie 1.50 – 2.00 m.

</doc>
<doc id="361347" url="https://pl.wikipedia.org/wiki?curid=361347" title="Karwiniec">
Karwiniec

Karwiniec – wieś ulicówka z zespołem dworskim w Polsce położona w województwie dolnośląskim, w powiecie oleśnickim, w gminie Bierutów.
Podział administracyjny.
W latach 1975–1998 miejscowość administracyjnie należała do województwa wrocławskiego.
Opis miejscowości.
Położenie zaraz przy Bierutowie z zespołem dworskim (1339) (po pałacu zachował się jedynie szczątkowo park pałacowy pod nazwą "Algenau". W późniejszym czasie pod nazwą "Langenhof". Przy dawnym parku dworskim znajduje się pomnik upamiętniający 700-lecie nadania praw miejskich dla Bierutowa (1266–1966). Tuż obok niego świetlica wiejska.

</doc>
<doc id="361348" url="https://pl.wikipedia.org/wiki?curid=361348" title="Karwno">
Karwno

Karwno (dodatkowa nazwa w j. kaszub. Karwno, niem. "Karwen") – wieś kaszubska w Polsce, położona w województwie pomorskim, w powiecie bytowskim, w gminie Czarna Dąbrówka.
W latach 1975–1998 wieś administracyjnie należała do województwa słupskiego.
Popegeerowska wieś z tradycjami położona na zachód od Czarnej Dąbrówki, na północnym stoku Doliny Łupawy. Nazwa wzmiankowana najwcześniej w 1371 roku jako "Karwen". W końcu XV wieku istniała jako dobro rycerskie: najpierw należała do rodziny Pirchów, później kupiona przez rodzinę Goldbrechtów. Majątek ten wraz z młynem na rzece Łupawa w 1784 roku nabyli Wobeserowie, a od drugiej połowy XIX wieku do 1945 roku Karwno należało do gdańskiej rodziny Hennebergów. Od 1845 r. działała tu przez kilkadziesiąt lat huta szkła. Obecnie nie ma żadnych zakładów przemysłowych. We wsi znajduje się ciekawa pod względem architektonicznym leśniczówka, kościół filialny oraz świetlica wiejska. Największą atrakcją tego rejonu jest położone nieopodal jezioro Karwno.
Wieś stanowi sołectwo gminy Czarna Dąbrówka.

</doc>
<doc id="361349" url="https://pl.wikipedia.org/wiki?curid=361349" title="Karwodrza">
Karwodrza

Karwodrza – wieś w Polsce położona w województwie małopolskim, w powiecie tarnowskim, w gminie Tuchów.
W latach 1954–1961 wieś należała i była siedzibą władz gromady Karwodrza, po jej zniesieniu w gromadzie Tuchów. W latach 1975–1998 miejscowość administracyjnie należała do województwa tarnowskiego.
Historia.
Jan Długosz w statystycznym opisie beneficjów w Małopolsce wymienia Karwodrzę jako wioskę szlachecką, należącą do parafii piotrkowickiej. Karwodrza jako nowa osada szlachecka powstała prawdopodobnie pod koniec XIV w., ale została odnotowana dopiero w 1445. W 1470 Jan z Baranowa oddał Mikołajowi Nanajce herbu Starykoń kilka wsi m.in. Karwodrzę. W 1536 wieś należała do Zygmunta Wielogłowskiego, w 1782 do Pawła Niemyskiego, a w 1830 do Floriana Niemyskiego, który zginął podczas rzezi galicyjskiej.
W 1872 nowym właścicielem majątku został Karol Berké, który wraz z rodziną zamieszkał w modrzewiowym dworze. Od tamtej pory, aż do 1945 dwór oraz folwark w Karwodrzy należały do tej rodziny.
Tradycja ustna mówi, że Karol Berké przyjeżdżając do Karwodrzy z Węgier, w obawie przed grasującymi wówczas bandami rabusiów przywiózł ze sobą mnóstwo pieniędzy ukrytych w bambusowej lasce. Miało to miejsce pod koniec lat pięćdziesiątych XIX wieku. Dziedzic ten zmarł w Tarnowie w 1891, pochowany w grobowcu rodzinnym na cmentarzu w Piotrkowicach.
Spadkobiercą Karola został jego jedyny syn Karol Jan Berké, który ożenił się z córką architekta z Tarnowa Marią Jurską. W 1885 zbudował jednopiętrowy, murowany dwór, na którym jego żona z zamiłowania poetka umieszczała liczne cytaty. Założył winnicę, sad morelowy, hodowlę jedwabników i stadninę koni. Zbudował cegielnię, tartak, młyn i wodociąg. Był właścicielem trzech karczm. Karol J. Bierke był również fundatorem kilku obiektów sakralnych takich jak kościół w Piotrkowicach, kapliczka św. Jana, krzyż przydrożny oraz kaplica dworska. Przyczynił się też do powstania miejscowej szkoły. Zmarł w 1907 roku a jego żona Maria w 1919. Po śmierci właścicieli dwór podupadł finansowo więc majątek wydzierżawiono. Dzierżawcami byli: Jordan, Armatys i Kaźmierczyk. W 1945 roku majątek dworski został odebrany właścicielom i rozparcelowany.
W 1952 roku w dworze utworzono Państwowy Dom Pomocy Społecznej dla dorosłych.
W 2016 po wyroku sądowym nakazującym zwrot mienia prawowitym właścicielom, Starostwo Powiatowe w Tarnowie odkupiło od spadkobierców budynek DPS wraz z przyległym terenem za kwotę 2 mln zł.
Edukacja.
W Karwodrzy znajduje się Szkoła Podstawowa im. o. Władysława Witkowskiego - redemptorysty z klasami od IV do VIII, do której uczęszczają dzieci z czterech pobliskich wsi: Łowczowa, Piotrkowic, Zabłędzy i Karwodrzy a także części Trzemesnej. Szkoła jako pierwsza w Polsce otrzymała za patrona redemptorystę, kustosza Tuchowskiego Sanktuarium NNMP w latach 1967–1973. Od 2005 roku dyrektorką szkoły, która stała się zespołem miejscowej szkoły podstawowej i Publicznego Gimnazjum nr 1 w Tuchowie, jest mgr Ewa Sawicka.

</doc>
<doc id="361350" url="https://pl.wikipedia.org/wiki?curid=361350" title="Karwosieki-Cholewice">
Karwosieki-Cholewice

Karwosieki-Cholewice – wieś w Polsce położona w województwie mazowieckim, w powiecie płockim, w gminie Brudzeń Duży.
W latach 1975–1998 miejscowość administracyjnie należała do województwa płockiego.

</doc>
<doc id="361351" url="https://pl.wikipedia.org/wiki?curid=361351" title="Karwosieki-Noskowice">
Karwosieki-Noskowice

Karwosieki-Noskowice – wieś w Polsce położona w województwie mazowieckim, w powiecie płockim, w gminie Brudzeń Duży.
W latach 1975–1998 miejscowość administracyjnie należała do województwa płockiego.
Po 1945, w budynku dawnego dworku mieściła się szkoła podstawowa, w latach 70. XX wieku była szkołą ośmioklasową. Uczęszczały do niej dzieci m.in. z Karwosiek i Łukoszyna. W budynku szkolnym wyświetlane były filmy przez kino objazdowe. Obecnie szkoła już nie istnieje. Budynek zachował się.

</doc>
<doc id="361353" url="https://pl.wikipedia.org/wiki?curid=361353" title="Karwowo Duchowne">
Karwowo Duchowne

Karwowo Duchowne – wieś w Polsce położona w województwie mazowieckim, w powiecie płockim, w gminie Bodzanów.
W latach 1975–1998 miejscowość administracyjnie należała do województwa płockiego.

</doc>
<doc id="361354" url="https://pl.wikipedia.org/wiki?curid=361354" title="Karwowo-Podgórne">
Karwowo-Podgórne

Karwowo-Podgórne – wieś w Polsce położona w województwie mazowieckim, w powiecie płockim, w gminie Staroźreby.
W latach 1975–1998 miejscowość administracyjnie należała do województwa płockiego.

</doc>
<doc id="361355" url="https://pl.wikipedia.org/wiki?curid=361355" title="Der Tagesspiegel">
Der Tagesspiegel

Der Tagesspiegel – wysokonakładowy niemiecki dziennik wydawany w Berlinie przez spółkę "Verlag Der Tagesspiegel GmbH". Drukowany jest jako "broadsheet". „Der Tagesspiegel” ma charakter liberalno-konserwatywny.

</doc>
<doc id="361356" url="https://pl.wikipedia.org/wiki?curid=361356" title="Abbott">
Abbott

Miejscowości w Stanach Zjednoczonych:
Gminy w Stanach Zjednoczonych:
Inne:
Osoby o nazwisku Abbott:

</doc>
<doc id="361357" url="https://pl.wikipedia.org/wiki?curid=361357" title="Karwowo-Wszebory">
Karwowo-Wszebory

Karwowo-Wszebory – wieś w Polsce położona w województwie podlaskim, w powiecie łomżyńskim, w gminie Jedwabne.
Wierni kościoła rzymskokatolickiego należą do parafii św. Jakuba Apostoła w Jedwabnem.
Historia.
W czasach zaborów w granicach Imperium Rosyjskiego. W latach 1921–1939 wieś leżała w województwie białostockim, w powiecie kolneńskim, w gminie Jedwabne.
Według Powszechnego Spisu Ludności z 1921 roku zamieszkiwało tu 190 osób w 35 budynkach. Miejscowość należała do parafii rzymskokatolickiej w Jedwabnem. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w Jedwabnem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="361358" url="https://pl.wikipedia.org/wiki?curid=361358" title="Karzcino">
Karzcino

Karzcino (też: "Karżcino"; kaszb. "Karzcëno"; niem.: "Karzin") – wieś w Polsce położona w województwie pomorskim, w powiecie słupskim, w gminie Słupsk.
W latach 1975–1998 miejscowość administracyjnie należała do województwa słupskiego.
We wsi znajduje się neogotycki folwark z wieżą, blankami, sterczynami i wykuszami, neobarokowy pałacyk z falistymi szczytami i ośmioboczną wieżyczką oraz XIX-wieczny spichlerz neogotycki.

</doc>
<doc id="361359" url="https://pl.wikipedia.org/wiki?curid=361359" title="Abbotts Creek">
Abbotts Creek

Gminy w Stanach Zjednoczonych:

</doc>
<doc id="361360" url="https://pl.wikipedia.org/wiki?curid=361360" title="Karzec">
Karzec

Karzec – wieś w Polsce położona w województwie wielkopolskim, w powiecie gostyńskim, w gminie Krobia, obok wsi Pudliszki.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Kröben (krobskim) w rejencji poznańskiej. Karzec należał do okręgu krobskiego tego powiatu i stanowił część majątku Pudliszki, którego właścicielem był wówczas (1846) Józef Łubieński. Według spisu urzędowego z 1837 roku wieś liczyła 195 mieszkańców, którzy zamieszkiwali 24 dymy (domostwa).
W latach 1975–1998 miejscowość administracyjnie należała do województwa leszczyńskiego.
Zobacz też: Karzec (przystanek kolejowy)

</doc>
<doc id="361361" url="https://pl.wikipedia.org/wiki?curid=361361" title="Karznica">
Karznica

Karznica (kaszb. "Kaszëbskô Karznica") – osada w Polsce położona w województwie pomorskim, w powiecie słupskim, w gminie Potęgowo. Wieś jest siedzibą sołectwa Karznica, w którego skład wchodzi również Rębowo.
W latach 1975–1998 miejscowość administracyjnie należała do województwa słupskiego.

</doc>
<doc id="361362" url="https://pl.wikipedia.org/wiki?curid=361362" title="Karzniczka">
Karzniczka

Karzniczka ("Karżniczka") – osada w Polsce położona w województwie pomorskim, w powiecie słupskim, w gminie Damnica.
Wieś jest siedzibą sołectwa Karzniczka, w którego skład wchodzi również miejscowość Łężyca.
W latach 1975–1998 miejscowość administracyjnie należała do województwa słupskiego.
Nazwa "Karzniczka" powstała w wyniku pomyłki w wykazie miejscowości w Polsce w 1980 roku nazwą używaną wcześniej była "Karżniczka", gmina występowała o przywrócenie poprzedniej nazwy, ale nieskutecznie.
Pałac.
W środku wsi znajdował się późnobarokowy pałac, zbudowany przez Puttkamerów w XVIII wieku jako zamek wodny, rozbudowany w 1802 na planie podkowy. Boczne skrzydła z oficynami były kilkanaście lat młodsze. W południowe skrzydło wkomponowano ryglowy dwór z XVII wieku. Po 1945 roku w budynkach mieścił się ośrodek wypoczynkowy, następnie szkoła rolnicza. W latach 90. XX wieku pałac przeszedł w ręce prywatne. W 2009 roku uległ spaleniu.
Ponadto we wsi znajduje się park krajobrazowy z XIX w., spichlerz i gorzelnia z poł. XIX w. oraz czworak z początku XIX w.

</doc>
<doc id="361363" url="https://pl.wikipedia.org/wiki?curid=361363" title="Kasiłan">
Kasiłan

Kasiłan – wieś w Polsce położona w województwie lubelskim, w powiecie chełmskim, w gminie Leśniowice.
W latach 1975–1998 miejscowość administracyjnie należała do województwa chełmskiego. Według Narodowego Spisu Powszechnego (III 2011 r.) liczyła 177 mieszkańców i była dziewiątą co do wielkości miejscowością gminy Leśniowice.
W miejscowości działała Rolnicza Spółdzielnia Produkcyjna "Kasiłan".

</doc>
<doc id="361364" url="https://pl.wikipedia.org/wiki?curid=361364" title="Kasina Wielka">
Kasina Wielka

Kasina Wielka () – wieś w Polsce, położona w województwie małopolskim, w powiecie limanowskim, w gminie Mszana Dolna.
W latach 1954–1961 wieś należała i była siedzibą władz gromady Kasina Wielka, po jej zniesieniu w gromadzie Mszana Dolna. W latach 1975–1998 wieś administracyjnie należała do województwa nowosądeckiego.
W centrum znajduje się Dom Pomocy Społecznej, nowy oraz stary kościół, ośrodek zdrowia, punkt apteczny oraz Dom Strażaka i szkoła (budynek „A”). W tzw. Górnej Kasinie znajduje się druga szkoła, czyli budynek „B” Zespołu Placówek Oświatowych Kasina Wielka.
Ludność Kasiny to około 2800 mieszkańców (2009 r.). 
Położenie.
Kasina Wielka położona jest w Beskidzie Wyspowym, na wysokości 480–660 m n.p.m., między górami – Lubogoszczem, Śnieżnicą, Ćwilinem i Wierzbanowską Górą. Przez wieś przepływa rzeka Kasinianka uchodząca do Raby.
Nazwa.
Miejscowość ma metrykę średniowieczną i jest notowana od XIV wieku. Po raz pierwszy wymieniona została w 1398 jako "Kassyna", 1424 "Kaszyna", 1470-80 "Qwaszina", 1505 "Kassyna", 1508 "Cassyna Maior", 1513 "Kaschyna, Kassyna", 1529 "Kassyna Maior, Kashina", 1564 "Kasina Maior", 1581 "Kaszyna więtsza", 1680 "Kasina Wielka", 1882 "Kasina wielka". Nazwa miejscowości pochodzi od nazwy "kwasina, kwas" – "substancja kwaśna, wywołująca kiśnięcie, fermentację" i nadana została wsi od przepływającej przez wieś rzeki Kasinianki, która w zapisach historycznych notowana była w tej samej formie jeszcze przed istnieniem miejscowości. W 1360 rzeka po łacinie zanotowana została w formie "ad fluuium Cassyna" (pol. rzeka Kasina).
Historia.
Początki powstania wsi Kasina związane są z działalnością zakonu Cystersów ze Szczyrzyca, którzy za czasów Bolesława Wstydliwego otrzymali duże darowizny ziemskie w tej okolicy. Dokument z 10 maja 1254 wymienia rzekę Kasinę jako granicę nadanych ziem, nie wspomina jednak o osadnikach. Pierwsza oficjalna wzmianka o wsi i jej sołtysie pochodzi z czasów panowania Władysława Jagiełły, który zdecydował się sprzedać ją Andrzejowi Ratułdowi. Oznacza to, że Kasina przeszła na własność królewską. Po sprzedaży wieś kilkakrotnie zmieniała właścicieli.
W 1403 Kasina Wielka została oficjalnie lokowana na prawie magdeburskim.
Pierwotnie wieś należała do Radłutów. W 1498 wieś została zakupiona przez ród Niewiarowskich herbu Półkozic i pozostawała ich własnością przez blisko 100 lat. Niewiarowscy bardzo zasłużyli się dla Kasiny – m.in. Jan Niewiarowski ufundował w XVI wieku kościół, poświęcony w 1624 roku, który administrowany był przez proboszcza z parafii w Skrzydlnej. Aktualnie istniejący drewniany zabytkowy kościół oddano w 1678 roku na miejscu poprzedniego. Jego brat Przecław zdecydował się na podarowanie wsi zakonowi Dominikanów z Krakowa. Władza zakonna zapisała się w historii Kasiny raczej negatywnie, głównie ze względu na surowość kontrreformacji. Istnieją dokumenty potwierdzające spalenie na stosie kobiet oskarżonych o czary.
Okres rozbiorów Polski.
Po rozbiorach Polski wieś znalazła się w zaborze austriackim. Za panowania Józefa II miała miejsce konfiskata dóbr zakonnych, jednak Dominikanie otrzymali zezwolenie na dalsze zarządzanie Kasiną. Ostatecznie utracili ją w 1804, kiedy to na licytacji nabył ją hrabia Wodzicki – właściciel Poręby Wielkiej. W tym samym roku została oficjalnie erygowana samodzielna parafia pod wezwaniem św. Marii Magdaleny.
W XIX-wiecznym Słowniku geograficznym Królestwa Polskiego miejscowość wymieniona jest jako "Kasina wielka z Łopuszną". Wieś leżała wówczas w powiecie limanowskim w Galicji. Według szermatyzmu diecezji tarnowskiej z 1880 mieszkało w niej 2031 katolików oraz 39 izraelitów. Według austriackiego spisu ludności z 1881 miała ona 1926 mieszkańców.
Pod koniec XIX wieku największą posiadłość w miejscowości posiadał A. Żubrzycki. Liczyła ona 165 mórg roli, 25 mórg łąk i ogrodów, 12 mórg pastwisk i 466 mórg lasu. Pozostałe posiadłości liczyły 1831 mórg ziem uprawnych, 352 łąk i ogrodów, 666 mórg pastwisk i 857 mórg lasu. W miejscowości znajdował się wówczas "tracz" czyli tartak z napędem parowym oraz gminna kasa pożyczkowa z kapitałem 441 złotych.
W następnych latach wieś kilkakrotnie przechodziła w inne ręce. W 1901 roku z rąk Andrzeja Chwaliboga kupili dr Henry i Maria hr Krasińscy, od 1898 roku właściciele graniczącej z Kasiną Maszany Dolnej.
Na przełomie listopada i grudnia 1914 w okolicach Kasiny miały miejsce starcia między wojskami rosyjskimi a armią austrowęgierską, które osiągnęły kulminację 4 grudnia w bitwie pod pobliską Limanową. Pamiątką tych starć jest cmentarz wojenny.
II wojna światowa.
W rejonie wsi działania obronne w kampanii wrześniowej prowadziła 10 Brygada Kawalerii pułkownika Stanisława Maczka. Dnia 4 września 24 Pułk Ułanów, wspomagany przez kompanię czołgów Vickers natarł z zaskoczenia na Niemców zdobywając wzgórza w rejonie Kasiny Wielkiej i Mszany Dolnej. Podczas ataku zniszczono 3 wrogie czołgi. O świcie zaczęła się niezwykle zacięta walka o wzgórza wokół Kasiny. Walki, ze zmiennym szczęściem, toczyły się do zapadnięcia zmroku. Poranne natarcie wzmocnionego dwiema kompaniami czołgów 24 pułku ułanów. W kontrataku pod Kasiną Wielką brały udział także I batalion pułku piechoty KOP (dawny Batalion KOP „Snów I”) i dwie baterie artylerii. Dwa silne niemieckie kontrataki pancerne odrzuciły ułanów na poprzednie pozycje, którzy nazajutrz wycofali się.
Okres II wojny światowej w Kasinie to czas działalności partyzantów i żołnierzy Armii Krajowej oraz represji, którymi hitlerowcy karali w odwecie miejscową ludność. Najbardziej krwawym epizodem z tego okresu było rozstrzelanie 11 zakładników 11 listopada 1943 oraz kolejnych 8, 23 grudnia tego samego roku, w odwecie za działalność ruchu oporu.
Okres powojenny.
Współczesna Kasina Wielka to malownicza i spokojna miejscowość, korzystająca na rozwoju turystyki w regionie. Ważnym wydarzeniem były zdjęcia, jakie w 1993 kręcił na tutejszej stacji kolejowej Steven Spielberg do swego filmu "Lista Schindlera", oraz Andrzej Wajda do filmu „Katyń”.

</doc>
<doc id="361365" url="https://pl.wikipedia.org/wiki?curid=361365" title="Abercrombie">
Abercrombie



</doc>
<doc id="361366" url="https://pl.wikipedia.org/wiki?curid=361366" title="Kasinka Mała">
Kasinka Mała

Kasinka Mała – wieś w Polsce, położona w województwie małopolskim, w powiecie limanowskim, w gminie Mszana Dolna.
W latach 1954–1961 wieś należała i była siedzibą władz gromady Kasinka Mała, po jej zniesieniu w gromadzie Mszana Dolna. W latach 1975–1998 wieś administracyjnie należała do województwa nowosądeckiego. 
Położenie.
Wieś położona między trzema szczytami Beskidu Wyspowego: Szczeblem, Lubogoszczą i Kiczorą. Zajmuje oba brzegi Raby, a także dolinę potoku Kasinianka.
Historia.
Początki istnienia wsi sięgają 1360 roku – była to wówczas własność zakonu Cystersów ze Szczyrzyca. Pierwsza wzmianka o Kasince Małej pochodzi z 1448. Wieś znana była wówczas jako osada Ogonówka, posiadała prężnie działający młyn i wchodziła w skład dóbr królewskich pod zarządem szlacheckim.
Wieś nie miała szczęścia do zarządców – kolejni szlachcice nakładali na chłopów dodatkowe powinności i opłaty, ograniczali handel zbożem, oraz oddawali się hulaszczym praktykom. Nic więc dziwnego, że wieś stała się ośrodkiem ruchu antyfeudalnego. Na czele buntu chłopskiego w latach 1649–1654 stanęli bracia Sebastian i Filip Bolisęgowie. Kolejny bunt przeciw pańszczyźnie wzniecili chłopi w 1812, a w 1846 napadli na miejscowy dwór.
Ludność Kasinki przyłączyła się również do wielkiego strajku chłopskiego w 1937, zorganizowanego przez działaczy Stronnictwa Ludowego. W czasie tego strajku na roli Szczypkowej zginęło 9 protestujących po tym, jak policja otwarła ogień do tłumu. Wydarzenie to upamiętniono w 1967 poprzez odsłonięcie tablicy pamiątkowej przez delegację władz Polskiej Zjednoczonej Partii Robotniczej z Władysławem Gomułką na czele.
W 1987 roku wieś odznaczona została Krzyżem Kawalerskim Orderu Odrodzenia Polski.
W latach 1975–1998 miejscowość administracyjnie należała do województwa nowosądeckiego.
Sport.
W miejscowości działa klub sportowy „LKS Zenit Kasinka Mała”. założony w 1974 r. Drużyna ta znajduje się aktualnie w klasie A (Limanowski Podokręg PN).
Religia.
Na terenie Kasinki znajduje się parafia Nawiedzenia Najświętszej Maryi Panny. Funkcję kościoła parafialnego pełni murowany Kościół Nawiedzenia Najświętszej Maryi Panny, wybudowany w latach 1912–1913 na podstawie projektu Jana Sasa-Zubrzyckiego.
Kasinka Mała w literaturze.
Akcja następujących dzieł literackich związana jest z Kasinką Małą:

</doc>
<doc id="361367" url="https://pl.wikipedia.org/wiki?curid=361367" title="Kaskajmy">
Kaskajmy

Kaskajmy (niem. "Groß Köskeim") – osada w Polsce, położona w województwie warmińsko-mazurskim, w powiecie kętrzyńskim, w gminie Kętrzyn.
W latach 1975–1998 miejscowość administracyjnie należała do województwa olsztyńskiego.
Historia.
Pod koniec XIX wieku majątek ziemski w Kiemławkach należał do rodziny Bark. W roku 1913 majątek w Kiemławkach należał do Otto Kűla. Majątek miał wówczas powierzchnię 202 ha. Od roku 1934 do 1945 właścicielem majątku w Kiemławkach wraz z majątkiem w Olchowie była spółka prowadząca cukrownię w Kętrzynie. Zarządcą tych majątków był Hans Englink.
Po II wojnie światowej w Kaskajmach powstał PGR, który przed likwidacją wchodził w skład Kombinatu PGR Garbno.
W roku 1973 Kaskajmy wchodziły w skład sołectwa Borki.
W roku 2000 w Kaskajmach mieszkało 109 osób.
Dwór.
Dwór w Kaskajmach wybudowany został w pierwszych latach XX wieku. Dwór wzniesiony został na rzucie prostokąta jako budowla jednokondygnacyjna. Od frontu posiada płytki trójosiowy ryzalit o dwóch kondygnacjach. Na osi elewacji frontowej znajduje się reprezentacyjne wejście do dworu poprzez niewielki ganek, osłonięty od góry półkolistym tarasem, wspartym na czterech kolumnach.
Przy dworze znajdował się park krajobrazowy. Po parku pozostał fragment sadu. Z dawnego założenia zachowała się część budynków gospodarczych, przy stosunkowo dużym podwórzu.
Po II wojnie światowej w budynku były biura i mieszkania pracowników PGR. Obecnie dwór jest własnością prywatną.

</doc>
<doc id="361369" url="https://pl.wikipedia.org/wiki?curid=361369" title="Kasparus">
Kasparus

Kasparus – wieś kociewska w Polsce położona w województwie pomorskim, w powiecie starogardzkim, w gminie Osiek na obszarze Borów Tucholskich, u zbiegu dwóch dopływów Wdy: Brzezianki i Św. Strugi.
Historia.
Pierwsze wzmianki na temat Kasparusa pochodzą z 1664. W okresie zaboru pruskiego wieś nosiła nazwę "Kasperhausen", a w okresie okupacji hitlerowskiej "Langenwalde".
Rozgłos przyniósł Kasparusowi dramatyczny w skutkach strajk szkolny, rozpoczęty 8 stycznia 1907. Po wprowadzeniu w tamtejszej szkole zajęć religii w języku niemieckim, doszło do starć rodziców z pruskimi nauczycielami oraz żandarmerią. Wielu mieszkańców zostało ukaranych więzieniem lub wysokimi grzywnami, co doprowadziło wiele rodzin do ubóstwa. W 55. rocznicę strajku został postawiony we wsi pomnik ku czci Obrońców Mowy Polskiej. W okresie międzywojennym rozwój wsi był związany głównie z przemysłem drzewnym.
W latach 1954–1961 wieś należała i była siedzibą władz gromady Kasparus, po jej zniesieniu w gromadzie Osiek. W latach 1975–1998 miejscowość administracyjnie należała do województwa gdańskiego.
Najstarsze budynki znajdujące się do tej pory we wsi mają około dwustu lat. Do najbardziej znanych należy parterowa plebania z połowy XIX wieku i neogotycki, drewniano-ceglany kościół pod wezwaniem św. Józefa z 1926, konstrukcji ryglowej (wpisany do rejestru zabytków pod numerem 1070 decyzją z 06.11.1989). 
Kościół w dużej części spłonął w nocy z 30 na 31 grudnia 2020; przyczyny pożaru nie są znane. Trwa odbudowa kościoła.
Zabytki.
Według rejestru zabytków Narodowego Instytutu Dziedzictwa na listę zabytków wpisane są:

</doc>
<doc id="361370" url="https://pl.wikipedia.org/wiki?curid=361370" title="Kaspral">
Kaspral

Kaspral – wieś w Polsce położona w województwie kujawsko-pomorskim, w powiecie radziejowskim, w gminie Piotrków Kujawski.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) liczyła 150 mieszkańców. Jest czternastą co do wielkości miejscowością gminy Piotrków Kujawski.

</doc>
<doc id="361371" url="https://pl.wikipedia.org/wiki?curid=361371" title="Kaspry">
Kaspry

Kaspry (niem. "Kaspersguth") – wieś w Polsce położona w województwie warmińsko-mazurskim, w powiecie szczycieńskim, w gminie Szczytno.
W latach 1975–1998 miejscowość administracyjnie należała do województwa olsztyńskiego.

</doc>
<doc id="361372" url="https://pl.wikipedia.org/wiki?curid=361372" title="Kasyldów">
Kasyldów

Kasyldów – wieś w Polsce położona w województwie lubelskim, w powiecie łukowskim, w gminie Krzywda.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Antoniego Padewskiego w Wandowie.

</doc>
<doc id="361374" url="https://pl.wikipedia.org/wiki?curid=361374" title="Kaszewice">
Kaszewice

Kaszewice – wieś w Polsce położona w województwie łódzkim, w powiecie bełchatowskim, w gminie Kluki, ok. 10 km na południowy zachód od Bełchatowa.
W latach 1954–1972 wieś należała i była siedzibą władz gromady Kaszewice. W latach 1975–1998 miejscowość administracyjnie należała do województwa piotrkowskiego.
Historia i turystyka.
Kaszewice znane są od 1391 roku. W centrum wsi znajduje się zabytkowy, drewniany, modrzewiowy kościół Świętej Trójcy (zabytek II klasy), wzniesiony w 1612 r. przez Mikołaja Koniecpolskiego. Do XVIII w. był filią parafii w Parznie, od 1856 r. jest kościołem parafialnym. Kilkakrotnie przebudowywany i odnawiany, gruntownie odremontowany w 1931.
Położony jest w środku wsi, wśród starych lip, otoczony murem z cegły i kamienia. Bramy i furtki ogrodzenia wykonane zostały z kutego żelaza. W południowej części ogrodzenia znajduje się dzwonnica. We wnętrzu kościoła zwraca uwagę ołtarz główny, rzeźbiony w drzewie, ambona drewniana, chrzcielnica kamienna w kształcie kielicha, obrazy i rzeźby. W pobliżu kościoła znajduje się kapliczka murowana z cegły z 1945 r. Wewnątrz figurka drewniana św. Jana Nepomucena z XVIII w.
Przy drodze wiodącej z Kaszewic do Ścichawy na postumencie murowanym z cegły znajduje się wysoki murowany ozdobny krzyż z kutego żelaza z małą figurką Chrystusa z datą 1931 r.
Ludzie związani z Kaszewicami.
 przez wieś biegnie Łódzka Magistrala Rowerowa N-S

</doc>
<doc id="361375" url="https://pl.wikipedia.org/wiki?curid=361375" title="Kaszewiec (powiat makowski)">
Kaszewiec (powiat makowski)

Kaszewiec – wieś w Polsce położona w województwie mazowieckim, w powiecie makowskim, w gminie Różan.
W latach 1921–1936 wieś leżała w województwie białostockim, w powiecie ostrołęckim, w gminie Szczawin (od 1936 w gminie Goworowo).
Według Powszechnego Spisu Ludności z 1921 roku wieś zamieszkiwało 235 osób w 34 budynkach mieszkalnych. Miejscowość należała do parafii rzymskokatolickiej w Różanie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Różanie.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Mackeim ("makowski") "Regierungsbezirk Zichenau ("rejencji ciechanowskiej) III Rzeszy.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Anny w Różanie.

</doc>
<doc id="361376" url="https://pl.wikipedia.org/wiki?curid=361376" title="Kaszewo">
Kaszewo

Kaszewo (niem. "Heinrichswalde") – osada sołecka w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 osada liczyła 262 mieszkańców. Najbardziej na północ oraz zarazem na wschód położona miejscowość gminy. 
Geografia.
Osada leży ok. 8 km na północny wschód od Krzęcina, przy drodze wojewódzkiej nr 160, między Zieleniewem a Raduniem.
Historia.
Osada założona w XIX wieku. W 1954 roku wchodziła w skład gromady Korytowo. Siedem lat później, po kolejnej reformie administracyjnej, miejscowość należała do gromady Zieleniewo. Dnia 30 czerwca 2004 r. uchwałą Rady Gminy nr XVII/88/2004 utworzono sołectwo Kaszewo, w wyniku podziału dotychczasowego sołectwa Rakowo na dwa odrębne sołectwa.
Kultura.
W osadzie znajduje się Ośrodek Wspierania Rodziny oraz świetlica środowiskowa dla dzieci, którą utworzył ksiądz proboszcz parafii Zieleniewo, Jarosław Dobosz. Jesienią 2011 oddano do użytku Centrum Sportowo-Rekreacyjne, w skład wchodzi boisko wielozadaniowe i część rekreacyjna (altana, grill, stoły do tenisa stołowego). Osada posiada własną stronę internetową www.kaszewo.pl, na której pojawiają się artykuły związane z ważnymi sprawami wioski, regionu jak i Polski.
Komunikacja.
Drogą, która przecina Kaszewo, jest droga wojewódzka nr 160. Jest to jedyna droga wojewódzka w gminie i prowadzi przez północno-wschodnie jej krańce&gt; Droga ta łączy osadę z Choszcznem (12 km) i z Bierzwnikiem (12 km).

</doc>
<doc id="361378" url="https://pl.wikipedia.org/wiki?curid=361378" title="Abington">
Abington



</doc>
<doc id="361379" url="https://pl.wikipedia.org/wiki?curid=361379" title="Kaszewska Wola">
Kaszewska Wola

Kaszewska Wola dawniej też Kaszowska Wola – wieś w Polsce położona w województwie mazowieckim, w powiecie radomskim, w gminie Przytyk. Przez miejscowość przebiega droga wojewódzka nr 732.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Jana Chrzciciela w Kaszowie. 

</doc>
<doc id="361380" url="https://pl.wikipedia.org/wiki?curid=361380" title="Kaszewy Dworne">
Kaszewy Dworne

Kaszewy Dworne – wieś w Polsce położona w województwie łódzkim, w powiecie kutnowskim, w gminie Krzyżanów.
W latach 1975–1998 miejscowość administracyjnie należała do województwa płockiego.

</doc>
<doc id="361382" url="https://pl.wikipedia.org/wiki?curid=361382" title="Kaszewy-Kolonia">
Kaszewy-Kolonia

Kaszewy-Kolonia – osada w Polsce położona w województwie łódzkim, w powiecie kutnowskim, w gminie Krzyżanów. Ślady osadnictwa od neolitu do wczesnego średniowiecza. 
W latach 1975–1998 miejscowość administracyjnie należała do województwa płockiego. Pierwsza wzmianka o wsi pochodzi z 1387 r. Nazwa Kaszewy-Kolonia pochodzi od nazwiska Kaszewski. Pod koniec XIX w. wieś należała do powiatu kutnowskiego i do gminy w Krzyżanówku. Dziedzic o nazwisku Kaszewski mieszkał w pałacu w Kaszewach Dwornych. Wieś Kaszewy Kolonia graniczyła z ziemią dziedzica nazywaną Separatką. Później nazwa wsi została zmieniona na Czajki od nazwiska Czajkowski. W tym czasie wieś liczyła 17 domów (domy to był najczęściej drewniany baraki) i 115 mieszkańców. Do chłopów uwłaszczonych należało 29 mórg ziemi (czyli 16,24 ha). W latach 70. i 80. w miejsca budynków folwarkowych na terenie wsi wzniesiono nowe budynki inwentarskie i gospodarcze. W 1995 r. doprowadzona została woda, a dwa lata później, czyli w 1997 r. została założona przez Elektrim sieć telefonizacji. Aktualnie we wsi znajdują się 24 gospodarstwa domowe, w których mieszka około 80 osób.

</doc>
<doc id="361383" url="https://pl.wikipedia.org/wiki?curid=361383" title="Ackley">
Ackley

Miejscowości w USA:
Gminy w USA:

</doc>
<doc id="361384" url="https://pl.wikipedia.org/wiki?curid=361384" title="Kaszewy Kościelne">
Kaszewy Kościelne

Kaszewy Kościelne – wieś w Polsce położona w województwie łódzkim, w powiecie kutnowskim, w gminie Krzyżanów.
Kaszewy Kościelne, wzmiankowane w 1387 roku, były w okresie średniowiecza gniazdem rodowym Kaszewskich, z których najbardziej znaną postacią był Jan – kanonik krakowski, gnieźnieński i łódzki. Pierwszy dokument, w którym wspomina się, że istniała tu parafia pochodzi z 1420 roku. Obecny kościół znajduje się w miejscu poprzedniego, który został w czasie II wojny światowej rozebrany przez Niemców.
W latach 1954–1961 wieś należała i była siedzibą władz gromady Kaszewy Kościelne, po jej zniesieniu w gromadzie Krzyżanów. W latach 1975–1998 miejscowość administracyjnie należała do województwa płockiego.
Kaszewy Kościelne są siedzibą rzymskokatolickiej parafii św. Andrzeja Apostoła.
Urodził się tutaj Michał Sokolnicki, polski historyk, dyplomata, polityk.

</doc>
<doc id="361385" url="https://pl.wikipedia.org/wiki?curid=361385" title="Kaszewy-Spójnia">
Kaszewy-Spójnia

Kaszewy-Spójnia – osada w Polsce położona w województwie łódzkim, w powiecie kutnowskim, w gminie Krzyżanów.
W latach 1975–1998 miejscowość administracyjnie należała do województwa płockiego.
Zobacz też: Kaszewy Dworne, Kaszewy Kościelne, Kaszewy Tarnowskie, Kaszewy-Kolonia

</doc>
<doc id="361386" url="https://pl.wikipedia.org/wiki?curid=361386" title="Kaszewy Tarnowskie">
Kaszewy Tarnowskie

Kaszewy Tarnowskie – wieś w Polsce położona w województwie łódzkim, w powiecie kutnowskim, w gminie Krzyżanów.
W latach 1975–1998 miejscowość administracyjnie należała do województwa płockiego.

</doc>
<doc id="361387" url="https://pl.wikipedia.org/wiki?curid=361387" title="Acme">
Acme

Miasta w USA:
Gminy w USA:
Inne

</doc>
<doc id="361388" url="https://pl.wikipedia.org/wiki?curid=361388" title="Kaszowo">
Kaszowo

Kaszowo – wieś w Polsce położona w województwie dolnośląskim, w powiecie milickim, w gminie Milicz.
W latach 1975–1998 miejscowość administracyjnie należała do województwa wrocławskiego.

</doc>
<doc id="361389" url="https://pl.wikipedia.org/wiki?curid=361389" title="Kaszuba (województwo pomorskie)">
Kaszuba (województwo pomorskie)

Kaszuba (dodatk. nazwa w j. kaszub. Kaszëba, niem. "Kaszuba") – wieś kaszubska w Polsce położona w województwie pomorskim, w powiecie chojnickim, w gminie Brusy nad rzeką Zbrzycą. Wieś jest częścią składową sołectwa Leśno.
Historycznie Kaszuba widnieje jako posiadłość Korony jako młyn z otaczającą go osadą. Z biegiem czasu jednak parcela została przekazana rodzinie Kossak-Główczewskich, która w 1912 r. zbudowała tu dwór. Podziwiać go można do dziś, choć został on podzielony przez Lasy Państwowe po objęciu majątku przez Skarb Państwa.
Poza dworem we wsi znajduje się młyn.
W latach 1975–1998 miejscowość administracyjnie należała do województwa bydgoskiego.

</doc>
<doc id="361390" url="https://pl.wikipedia.org/wiki?curid=361390" title="Acton">
Acton

Miejscowości w Wielkiej Brytanii:
Miejscowości w USA:
Gminy w USA:
Osoby:

</doc>
<doc id="361391" url="https://pl.wikipedia.org/wiki?curid=361391" title="Kaszuny">
Kaszuny

Kaszuny – wieś w Polsce położona w województwie warmińsko-mazurskim, w powiecie lidzbarskim, w gminie Lidzbark Warmiński.
W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia, nad rzeką Drwęcą Warmińską.

</doc>
<doc id="361392" url="https://pl.wikipedia.org/wiki?curid=361392" title="Kaszyce Milickie">
Kaszyce Milickie

Kaszyce Milickie – wieś w Polsce położona w województwie dolnośląskim, w powiecie trzebnickim, w gminie Żmigród.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="361393" url="https://pl.wikipedia.org/wiki?curid=361393" title="Acworth">
Acworth

Miejscowości w USA:
Gminy w USA:
Zobacz też: Ackworth

</doc>
<doc id="361394" url="https://pl.wikipedia.org/wiki?curid=361394" title="Kaszyce Wielkie">
Kaszyce Wielkie

Kaszyce Wielkie – wieś w Polsce położona w województwie dolnośląskim, w powiecie trzebnickim, w gminie Prusice.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="361395" url="https://pl.wikipedia.org/wiki?curid=361395" title="Katarzyn">
Katarzyn

Katarzyn (do 31 grudnia 2007 roku – istniała część wsi Katarzyn: Podgórze – wieś w Polsce położona w województwie lubelskim, w powiecie lubartowskim, w gminie Michów.
W latach 1954–1959 wieś należała i była siedzibą władz gromady Katarzyn, po jej zniesieniu w gromadzie Michów. W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Michów. Według Narodowego Spisu Powszechnego (III 2011 r.) wieś liczyła 201 mieszkańców.

</doc>
<doc id="361396" url="https://pl.wikipedia.org/wiki?curid=361396" title="Katarzynin">
Katarzynin

Katarzynin – wieś w Polsce położona w województwie wielkopolskim, w powiecie kościańskim, w gminie Kościan.
W okresie Wielkiego Księstwa Poznańskiego (1815-1848) miejscowość wzmiankowana jako Katarzynowo należała do wsi mniejszych w ówczesnym pruskim powiecie Kosten rejencji poznańskiej. Katarzynowo należało do okręgu krzywińskiego tego powiatu i stanowiło część majątku Chorynia (dziś Choryń), którego właścicielem był wówczas (1846) Taczanowski. Według spisu urzędowego z 1837 roku Katarzynowo liczyło 82 mieszkańców, którzy zamieszkiwali 13 dymów (domostw).
W pobliżu miejscowości powstaje hotel "Cztery Wieże", o architekturze zbliżonej do wyglądu dawnych pałaców.
W latach 1975–1998 miejscowość administracyjnie należała do województwa leszczyńskiego.

</doc>
<doc id="361397" url="https://pl.wikipedia.org/wiki?curid=361397" title="Katarzynopole">
Katarzynopole

Katarzynopole – wieś w Polsce położona w województwie łódzkim, w powiecie pajęczańskim, w gminie Siemkowice.
W latach 1975–1998 miejscowość administracyjnie należała do województwa sieradzkiego.

</doc>
<doc id="361398" url="https://pl.wikipedia.org/wiki?curid=361398" title="Katlewo">
Katlewo

Katlewo – wieś w Polsce położona w województwie warmińsko-mazurskim, w powiecie nowomiejskim, w gminie Grodziczno.
Miejscowość była wzmiankowana w 1260 roku, gdy biskup chełmiński przekazał Krzyżakom obszar ziemi na prawym brzegu rzeki Wel na którym znajdowało się Katlewo. Pod władanie Korony Polskiej wróciło w 1466 roku postanowieniem pokoju toruńskiego, znajdując się w powiecie michałowskim w województwie chełmińskim. Wskutek pierwszego rozbioru Polski (1772) wieś wraz z całą ziemią lubawską znalazła się pod panowaniem pruskim. Traktatem wersalskim z 1807 roku Katlewo znalazło się w nowo utworzonym Księstwie Warszawskim, aby osiem lat później powrócić do Prus. Według dokumentów z 1885 roku w Katlewie mieszkało 171 mieszkańców, w tym 117 katolików i 54 ewangelików. Obszar miejscowości wynosił 2502 morgi (ok. 625 ha).
W latach 1975–1998 miejscowość administracyjnie należała do województwa toruńskiego.
W Katlewie znajduje się pałac z początku XX wieku. W Katlewie urodził się olimpijczyk Aleksy Antkiewicz.
Nieopodal znajduje się skrzyżowanie dróg wojewódzkich nr 541 i 538

</doc>
<doc id="361399" url="https://pl.wikipedia.org/wiki?curid=361399" title="Katrynka (wieś)">
Katrynka (wieś)

Katrynka – wieś w Polsce położona w województwie podlaskim, w powiecie białostockim, w gminie Wasilków.
W latach 1975–1998 miejscowość administracyjnie należała do województwa białostockiego.
Przez miejscowość przebiega droga krajowa nr 8.
Wierni kościoła rzymskokatolickiego należą do parafii Chrystusa Dobrego Pasterza w Jurowcach.

</doc>
<doc id="361400" url="https://pl.wikipedia.org/wiki?curid=361400" title="Katy (województwo podkarpackie)">
Katy (województwo podkarpackie)

Katy – wieś w Polsce położona w województwie podkarpackim, w powiecie niżańskim, w gminie Jarocin. Wieś leży przy drodze krajowej nr 19 pomiędzy Niskiem (odległość 15 km) a Janowem Lubelskim (18 km).
W latach 1975–1998 miejscowość administracyjnie należała do województwa tarnobrzeskiego. Wieś ma jeden przysiółek - Kutyły.
W Katach znajduje się kompleks rekreacyjny składający się z: boiska wielofunkcyjnego, boiska do siatkówki plażowej, siłowni zewnętrznej, placu zabaw oraz wiaty. Natomiast w północnej części wsi, na skraju lasu, przy drodze gminnej do Jarocina zlokalizowany jest punkt obserwacji ptaków Centrum Edukacji Ekologicznej Jarocin
Wzdłuż drogi krajowej nr 19 na terenie wsi są dwie stacje paliw.

</doc>
<doc id="361401" url="https://pl.wikipedia.org/wiki?curid=361401" title="Kawalce">
Kawalce

Kawalce – wieś w Polsce położona w województwie łódzkim, w powiecie bełchatowskim, w gminie Kluki.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361402" url="https://pl.wikipedia.org/wiki?curid=361402" title="Kawczyce">
Kawczyce

Kawczyce – wieś w Polsce położona w województwie świętokrzyskim, w powiecie buskim, w gminie Busko-Zdrój.
W latach 1975–1998 miejscowość administracyjnie należała do województwa kieleckiego.
Historia.
W wieku XIX Kawczyce stanowiły wieś w gminie Olganów parafii Busko-Zdrój. Wieś posiadała szkołę gminną. 

</doc>
<doc id="361403" url="https://pl.wikipedia.org/wiki?curid=361403" title="Kawec">
Kawec

Kawec – wieś w Polsce położona w województwie małopolskim, w powiecie myślenickim, w gminie Raciechowice. Znajduje się na Pogórzu Wiśnickim w dolinie rzeki Stradomka.
W latach 1975–1998 miejscowość administracyjnie należała do województwa krakowskiego.

</doc>
<doc id="361404" url="https://pl.wikipedia.org/wiki?curid=361404" title="Kawęczyn B">
Kawęczyn B

Kawęczyn B – wieś w Polsce położona w województwie łódzkim, w powiecie skierniewickim, w gminie Nowy Kawęczyn.
Historia.
W latach 1975–1998 miejscowość administracyjnie należała do województwa skierniewickiego.

</doc>
<doc id="361405" url="https://pl.wikipedia.org/wiki?curid=361405" title="Kawęczyn-Kolonia">
Kawęczyn-Kolonia

Kawęczyn-Kolonia – wieś w Polsce położona w województwie lubelskim, w powiecie zamojskim, w gminie Sułów.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Sułów.

</doc>
<doc id="361406" url="https://pl.wikipedia.org/wiki?curid=361406" title="Kawęczyn Sędziszowski">
Kawęczyn Sędziszowski

Kawęczyn Sędziszowski – część miasta Sędziszów Małopolski, dawna wieś w Polsce położona w województwie podkarpackim, w powiecie ropczycko-sędziszowskim, w gminie Sędziszów Małopolski. 1 stycznia 2019 wraz z Borkiem Wielkim, Wolicą Ługową i Wolicą Piaskową włączona w strukturę miasta Sędziszowa Małopolskiego.
W latach 1975–1998 miejscowość administracyjnie należała do województwa rzeszowskiego. Od 1 stycznia 2019 r. część Sędziszowa Małopolskiego
Historia.
Wieś powstała na przełomie XV i XVI wieku. Pod koniec XVIII wieku mieszkało tu 43 osoby – więcej niż na Wolicy Ługowej i Wolicy Piaskowej. Szacowana wartość świadczeń chłopskich, w stosunku do dochodu wypracowanego w gospodarstwie, wynosiła ok. 27%.
Po uwłaszczeniu, w II poł. XIX wieku doszło do długoletnich sporów z dworem o las, zakończonych niepomyślnie w 1871 roku, mimo interwencji u cesarza w Wiedniu.
Tak, jak w przypadku innych miejscowości, dokładnych danych o Kawęczynie dostarcza spis powszechny z 1933 roku. We wsi było wówczas 142 budynki, z których tylko jeden był murowany. 102 domy miały tylko jedną izbę, 122 kryły strzechy, w 105 nie było podłóg. Liczba mieszkańców wynosiła 864 osoby.
Po II wojnie światowej we wsi istniała szkoła czteroklasowa, której absolwenci kontynuowali naukę w Sędziszowie Małopolskim. Niedogodność takiego rozwiązania zmobilizowała mieszkańców do podjęcia wysiłku budowy odpowiedniego budynku szkolnego. Prace zakończyły się w 1956 roku. Budynek remontowany, unowocześniany, służy mieszkańcom do dziś, pełniąc funkcję nie tylko placówki edukacyjnej, ale i kulturalnego centrum wsi.
W 1985 roku ruszyła budowa kaplicy z punktem katechetycznym. Pracami kierował ks. Andrzej Machowicz. 7 maja 1988 roku uroczystego poświęcenia świątyni pw. Podwyższenia Krzyża Świętego dokonał abp Jerzy Ablewicz. Po dziesięciu latach w Kawęczynie utworzono rektorat, a obecnie jest to w pełni samodzielna parafia pw. Podwyższenia Krzyża Świętego.
Sport i rekreacja.
We wsi działa Klub Sportowy "PROGRES", który dysponuje Domem Sportowca.

</doc>
<doc id="361407" url="https://pl.wikipedia.org/wiki?curid=361407" title="Kawieczyno">
Kawieczyno

Kawieczyno (do 2010 "Kawieczyno-Saksary") – wieś w Polsce położona w województwie mazowieckim, w powiecie przasnyskim, w gminie Krzynowłoga Mała.
 
W latach 1975–1998 miejscowość administracyjnie należała do województwa ostrołęckiego.

</doc>
<doc id="361408" url="https://pl.wikipedia.org/wiki?curid=361408" title="Kawle (województwo kujawsko-pomorskie)">
Kawle (województwo kujawsko-pomorskie)

Kawle – wieś w Polsce, położona w województwie kujawsko-pomorskim, w powiecie sępoleńskim, w gminie Sępólno Krajeńskie.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 278 mieszkańców. Jest jedenastą co do wielkości miejscowością gminy Sępólno Krajeńskie.

</doc>
<doc id="361409" url="https://pl.wikipedia.org/wiki?curid=361409" title="EW52">
EW52

EW52 – elektryczne zespoły trakcyjne Polskich Kolei Państwowych, przebudowane z przedwojennych E-91 (EW51) w zakładach Waggonbau Görlitz w NRD w latach 1953–1954.
Trudności w skompletowaniu odpowiedniej liczby wspólnych wózków oraz posiadanie przez PKP większej liczby wózków tocznych wymusiło takie przerobienie pudeł wagonów doczepnych i rozrządczych (sterowniczych), że każdy wagon tego zespołu wyposażony został w dwa własne wózki. Wprowadzone zmiany konstrukcyjne były na tyle poważne, że zdecydowano się na nadanie przebudowanym zespołom nowego oznaczenia. Wyprodukowano 10 EZT tego typu, które wycofane zostały ostatecznie w latach 70.

</doc>
<doc id="361410" url="https://pl.wikipedia.org/wiki?curid=361410" title="Kawnice">
Kawnice

Kawnice – wieś w Polsce położona w województwie wielkopolskim, w powiecie konińskim, w gminie Golina.
W latach 1954–1972 wieś należała i była siedzibą władz gromady Kawnice. W latach 1975–1998 miejscowość administracyjnie należała do województwa konińskiego.
Położenie.
Kawnice leżą we wschodniej części województwa wielkopolskiego w powiecie konińskim w gminie Golina. Wieś leży na skraju Pojezierza Kujawskiego i Doliny Konińskiej.
Przez wieś przebiega trasa Droga krajowa nr 92 (Pniewy – Konin)
Komunikacja.
W Kawnicach znajduje się przystanek kolejowy. Można również dojechać autobusem PKS-u lub MZK.
Historia.
Pierwsze wzmianki o Kawnicach można odnaleźć w dokumentach z XII wieku. Źródła historyczne określają miejscowość jako „Kawnicze” lub „Kawnica”, ale już w 1639 r. obok wymienionych uprzednio używano określenia „Kawnice”, jak dzisiaj. Obecna nazwa przyjęła się na przełomie XVIII i XIX wieku. Prawdopodobnie pochodzi ona od dużej ilości przebywających tutaj kawek. Właścicielami dóbr kawnickich w XVI i XVII wieku była rodzina Gorzewskich, później rodziny Proczewskich, Parapa i Trachuma, a od XVIII wieku rodzina Trąbczyńskich. W latach 1807–1815 Kawnice należały do Księstwa Warszawskiego, a później Królestwa Polskiego.
14 lipca 1852 w Kawnicach zmarł kpt. Eustachy Chełmicki odznaczony Legią Honorową z udział w bitwie pod Fuengirolą.
W Kawnicach znajduje się znane w całej Polsce sanktuarium maryjne. Kościół istniał tu od XII wieku, ale o Kawnicach jako sanktuarium można mówić od XVII wieku, kiedy w kościele znalazł się obraz „Matki Bożej Pocieszenia”.
Religia.
Życie religijne.
Kawnice są wsią wielowyznaniową. Jednak w znacznym stopniu przeważa liczba katolików.
W XVII wieku istniał tu kościół protestancki, który w późniejszych latach stał się kościołem katolickim.
Rolnictwo.
Kawnice leżą na obszarze nizinnym, toteż istnieją tutaj dobre warunki do rozwoju rolnictwa. Większość gleb z terenu wsi należy do klas słabych i średnich. Ponad połowa (52%) gleb należy do klasy IV, natomiast brakuje gleb dobrych, tzn. I i II klasy. We wsi nie ma gleb nieprzydatnych rolniczo, czyli klasy VI.

</doc>
<doc id="361411" url="https://pl.wikipedia.org/wiki?curid=361411" title="Kawno (województwo kujawsko-pomorskie)">
Kawno (województwo kujawsko-pomorskie)

Kawno – wieś w Polsce położona w województwie kujawsko-pomorskim, w powiecie lipnowskim, w gminie Chrostkowo.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 120 mieszkańców. Jest jedenastą co do wielkości miejscowością gminy Chrostkowo.

</doc>
<doc id="361412" url="https://pl.wikipedia.org/wiki?curid=361412" title="Kazanice">
Kazanice

Kazanice – wieś w Polsce położona w województwie warmińsko-mazurskim, w powiecie iławskim, w gminie Lubawa.
Historia wsi.
Pierwsze wzmianki o miejscowości pochodzą z 1324. Wieś lokowana w latach 1324-1349 na prawie chełmińskim przez biskupa Ottona na obszarze 70 łanów. Parafia wraz z kościołem powstała prawdopodobnie ok. 1340. Gotycki kościół Św. Jakuba Apostoła, wymuro­wany z cegły i kamienia polnego, kościół poświęcił w roku 1403 biskup Arnold Stapil. W XV w. na skutek wojen polsko-krzyżackich kościół prawdopodobnie opustoszał, gdyż biskup Mikołaj Chrapicki dokonał ponownej konsekracji wielkiego ołtarza (II poł. XV w.). Na przełomie XVI i XVII wieku należały do dóbr stołowych biskupów chełmińskich. 
Od roku 1773 wieś przeszła w posiadanie rządu pruskiego, który po roku 1789 sprzedał ją prywatnemu właścicielowi. Parafia obejmowała wsie: Kazanice, Raczek, Zielkowo i Byszwałd.
Szkoła powstała we wsi w latach 1787-1797. Uczyło tutaj 3 nauczycieli katolickich. W 1921 roku stacjonowała tu placówka 13 batalionu celnego a następnie placówka Straży Celnej „Kazanice”.
Poważne ożywienie społeczno-gospodarcze Kazanic nastąpiło w latach siedemdziesiątych. Od roku 1973 Kazanice zostały wsią sołecką. Wybudowano tu mieszalnię pasz. Znajdował się tu punkt biblioteczny i filia Zbiorczej Szkoły Gminnej w Lubawie.
Kościół parafialny, należy do najcenniejszych zabytków architektury na terenie gminy Lubawa. Do zabytków w Kazanicach należą także trzy przydrożne kapliczki z XIX wieku oraz 6 chałup drewnianych z pierwszej połowy XIX wieku.
W latach 1975–1998 miejscowość administracyjnie należała do województwa olsztyńskiego.
Sport.
Jordan Kazanice sekcja piłki nożnej obecnie w klasie A, grupa warmińsko-mazurska IV.

</doc>
<doc id="361413" url="https://pl.wikipedia.org/wiki?curid=361413" title="Kazanki">
Kazanki

Kazanki – wieś w Polsce położona w województwie kujawsko-pomorskim, w powiecie włocławskim, w gminie Izbica Kujawska.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 210 mieszkańców. Jest dziewiątą co do wielkości miejscowością gminy Izbica Kujawska.
W pobliżu wsi znajduje się jezioro Chotelskie.

</doc>
<doc id="361414" url="https://pl.wikipedia.org/wiki?curid=361414" title="Kazimierki">
Kazimierki

Kazimierki – wieś w Polsce położona w województwie mazowieckim, w powiecie grójeckim, w gminie Błędów.
W latach 1975–1998 miejscowość administracyjnie należała do województwa radomskiego.

</doc>
<doc id="361415" url="https://pl.wikipedia.org/wiki?curid=361415" title="Kazimierków">
Kazimierków

Kazimierków – wieś w Polsce położona w województwie mazowieckim, w powiecie grójeckim, w gminie Warka.
Pod koniec XIX w. folwark w Kazimierkowie o pow. 408 mórg należał do Dóbr Grzegorzewskich. Pierwsza pisana wzmianka o wsi jest z roku 1877 (spis miejscowości). Około roku 1880 we wsi było 7 gospodarstw o pow. 18 mórg. 
W 1929 roku właścicielem majątku ziemskiego o pow. 353 ha był Brzeziński, we wsi były 2 wiatraki.
W latach 1975–1998 miejscowość administracyjnie należała do województwa radomskiego.

</doc>
<doc id="361416" url="https://pl.wikipedia.org/wiki?curid=361416" title="Kazimierza Mała">
Kazimierza Mała

Kazimierza Mała – wieś w Polsce położona w województwie świętokrzyskim, w powiecie kazimierskim, w gminie Kazimierza Wielka.
Historia Kazimierzy Małej.
Wieś powstała przed 1326 r. Pierwsza wzmianka o wsi pochodzi ze wspomnianego wyżej roku i związana jest z założeniem parafii.
W 1440 r. w Kazimierzy Małej istniał już kościół drewniany. W czasie kiedy właścicielami wsi był ród Szafrańców kościół przejęli kalwini, i jeszcze w 1563 r. pozostał w ich posiadaniu.
Miejscowość związana z działalnością braci polskich. Po 1591 r. Kazimierza Mała była siedzibą braci polskich.
W 1784 r. Kazimierza Mała należąca wówczas do powiatu wiślickiego w województwie sandomierskim była własnością Józefa Radziwiłła, wojewody mińskiego.
Według danych z 1827 r. miejscowość liczyła 297 mieszkańców i 40 domów. Administracyjnie należała do powiatu skalbmierskiego obwodu miechowskiego i województwa krakowskiego.
W 1861 r. mieszkańcy wsi odmówili dalszego wykonywania darmowej pracy zwanej pańszczyzną. Chłostą i aresztem ukarano Tomasza Miarkę.
W 1864 r. na mocy dekretu cara Aleksandra II o uwłaszczeniu włościan zniesiono pańszczyznę.Również na mocy wspomnianego dekretu wieś stała się własnością jej mieszkańców.
Na miejscowym cmentarzu spoczywają członkowie rodziny Slaskich herbu Grzymała, m.in. Władysław Slaski zm. 1847. i Juliusz Slaski zm. w 1916 r.
W latach 1975–1998 miejscowość administracyjnie należała do województwa kieleckiego.
Kościół.
W okresie PRL-u w latach 1958–1973 zbudowano obecny, murowany kościół pw. Wniebowzięcia Najświętszej Marii Panny.
Wcześniej istniały tylko kościoły drewniane. Pierwszy wspomniany jest w 1440 r.
Następny został zbudowany w 1698 roku, gdy proboszczem parafii był Grzegorz Morski. W 1840 roku został wystawiony kolejny kościół drewniany. W 1897 r. przeprowadzono remont budynku. Na jego miejscu stanął wzniesiony w latach 1958–1973 obecny, murowany kościół.
W 1984 r. w skład parafii Kazimierza Mała wchodziły następujące miejscowości:Kazimierza Mała, Broniszów, Cło, Gabułtów, Hołdowiec, Jakuszowice, Wymysłów, Zagorzyce, Zbeltowice i Zięblice.
Już w XV w. Długosz wymieniał istnienie tutaj kościoła pw. Wniebowzięcia NMP, wtedy wieś miała czterech dziedziców: Jakuba i Pawła h. Biberstein, Piotra Pogórskiego i Stanisława Ligenzę. W tym czasie parafia liczyła sobie 2493 wiernych.

</doc>
<doc id="361418" url="https://pl.wikipedia.org/wiki?curid=361418" title="Kazimierzówka (województwo lubelskie)">
Kazimierzówka (województwo lubelskie)

Kazimierzówka – kolonia w Polsce położona w województwie lubelskim, w powiecie lubelskim, w gminie Głusk.
Nazwa pochodzi prawdopodobnie od imienia Kazimierz. Graniczy z miejscowościami Wilczopole, Kalinówka i Krępiec oraz miastem Świdnik.
W latach 1975–1998 miejscowość administracyjnie należała do ówczesnego województwa lubelskiego.
Kolonia stanowi sołectwo gminy Głusk. Według Narodowego Spisu Powszechnego z roku 2011 liczyła 422 mieszkańców.
We wsi stał w XX w. przeniesiony z lubelskich Bronowic drewniany kościół z XVIII w. Część wyposażenia zachowano w nowym kościele, ukończonym w 1992.

</doc>
<doc id="361419" url="https://pl.wikipedia.org/wiki?curid=361419" title="Kaziny">
Kaziny

Kaziny – wieś sołecka w Polsce położona w województwie świętokrzyskim, w powiecie jędrzejowskim, w gminie Wodzisław.
W latach 1975–1998 miejscowość administracyjnie należała do województwa kieleckiego.
Historia.
Wieś w wieku XIX położona w ówczesnym powiecie jędrzejowskim, gminie Wodzisław, parafii Piotrkowice.
Spis powszechny w roku 1921 wykazał w Kazinach 23 domy i 179 mieszkańców.

</doc>
<doc id="361420" url="https://pl.wikipedia.org/wiki?curid=361420" title="Kaziopole">
Kaziopole

Kaziopole – wieś w Polsce położona w województwie wielkopolskim, w powiecie obornickim, w gminie Rogoźno.
W latach 1975–1998 miejscowość administracyjnie należała do województwa pilskiego.
Kaziopole jest wsią typowo rolniczą. Zabudowa wsi zwarta, skoncentrowana wzdłuż jednej drogi, jest to więc ulicówka.

</doc>
<doc id="361421" url="https://pl.wikipedia.org/wiki?curid=361421" title="Kaznów-Kolonia">
Kaznów-Kolonia

Kaznów-Kolonia – wieś w Polsce położona w województwie lubelskim, w powiecie lubartowskim, w gminie Ostrów Lubelski, przy drodze wojewódzkiej 821. 
Wieś stanowi sołectwo gminy Ostrów Lubelski. Według Narodowego Spisu Powszechnego (III 2011 r.) wieś liczyła 311 mieszkańców.
Na początku 2023 roku znaleziono tu żelazny grot z okresu wpływów rzymskich.
W latach 1975–1998 wieś administracyjnie należała do województwa lubelskiego.

</doc>
<doc id="361422" url="https://pl.wikipedia.org/wiki?curid=361422" title="Kazubek (gmina Wierzbinek)">
Kazubek (gmina Wierzbinek)

Kazubek – wieś sołecka w Polsce położona w województwie wielkopolskim, w powiecie konińskim, w gminie Wierzbinek.
Miejscowość powstała z leżącej nad Pichną osady młyńskiej. W latach 1975–1998 administracyjnie należała do województwa konińskiego. W roku 2009 Kazubek wraz z miejscowościami Florianowo, Katarzynowo i Żółwiniec liczył 130 mieszkańców, w tym 63 kobiety i 67 mężczyzn.
Na terenie wsi występują gleby kompleksu zbożowo-pastewnego mocnego.

</doc>
<doc id="361423" url="https://pl.wikipedia.org/wiki?curid=361423" title="Kazuń-Bielany">
Kazuń-Bielany

Kazuń-Bielany – wieś w Polsce położona w województwie mazowieckim, w powiecie nowodworskim, w gminie Czosnów.
Wierni Kościoła rzymskokatolickiego należą do Parafii Matki Bożej Szkaplerznej w Kazuniu należącej do dekanatu kampinoskiego.
W latach 1975–1998 miejscowość administracyjnie należała do województwa warszawskiego.

</doc>
<doc id="361424" url="https://pl.wikipedia.org/wiki?curid=361424" title="Kazuń Nowy">
Kazuń Nowy

Kazuń Nowy (dawniej "Kazuń Niemiecki, niem. Deutsch Kazun""; Deutsch Kazan") – wieś w Polsce położona w województwie mazowieckim, w powiecie nowodworskim, w gminie Czosnów. Miejscowość leży przy skrzyżowaniu drogi krajowej nr 7, drogi krajowej nr 85 i drogi wojewódzkiej nr 575 oraz drogi wojewódzkiej nr 579.
W latach 1952–1954 miejscowość była siedzibą gminy Kazuń. W latach 1975–1998 miejscowość administracyjnie należała do województwa warszawskiego.
Historia.
Pierwsza wzmianka o wsi pochodzi z 1252 r, początkowo używano nazwy Kazom. Wieś stanowiła własność klasztorną, od 1526 była królewszczyzną. Osadnicy mennoniccy osiedlili się w 1764 r. w części Kazunia, zwanej początkowo "Holendrami", a w późniejszym czasie "Kazuniem Niemieckim" ("Deutsch-Kazan"). Wojewoda miński Jan August Hilzen w dniu 1 lipca 1764 r. zawarł z przedstawicielami osadników umowę, na mocy której na terenach wykarczowanego lasu, nad rzeką mieli oni założyć osadę. Dokumenty ze strony kolonistów podpisano nazwiskami: Bartel, Kohnert, Schroeder, Klaus i Dauter.
Ziemię przez nich zasiedloną podzielono na 23 rodziny, według liczby osób w rodzinie – większe rodziny dostały większy przydział gruntu. Umowę uzupełniono w 1773 r. Następni przybywający do Kazunia zostali osadzeni w latach 1773 i 1786. W 1795 r. zamieszkiwało tu 15 rodzin (67 osób), w 1827 r. zaś już 41 (314 osób).
W 1798 r. powołano we wsi niemiecko-ewangelicką szkołę początkową, do której zaczęło uczęszczać 38 uczniów. Kazuń był jednym z trzech ośrodków mennonickich na Mazowszu.
W latach 1806–1812 powstało tzw. „Przedmoście Kazuńskie” w postaci dzieła koronowego i dwóch fortów. Obecnie jest to teren wojskowy.
Budowę mennonickiego domu modlitwy rozpoczęto dopiero na podstawie pozwolenia z 1823 r. Pierwszym starszym wybrany został Peter Schroeder, który sprawował tę funkcję aż do śmierci w 1833 r.
Od XIX w. w pobliżu wsi budowano fortyfikacje wewnętrznego pierścienia Twierdzy Modlin, tzw. Fort VII Cybulice Małe.
Od 1922 roku stacjonował w Kazuniu w forcie nr VII batalion mostowy (poza kompanią żeglugi, ta stacjonowała na terenie stoczni modlińskiej). Zestawy sprzętu wraz z etatowymi skrzyniami sprzętu przeznaczonego na wyposażenie mobilizacyjne były magazynowane w tzw. „Spichlerzu”, na cyplu między Wisłą a Narwią. Przyczepki na kafary, pontony i sprzęt mostowy magazynowane były na terenie koszar fortu Kazuń.
Krótko przed wybuchem I wojny światowej został wybrany ostatni starszy gminy, kaznodzieja Rudolf Bartel. Działania wojenne zmusiły potomków mennonitów do opuszczenia swoich sadyb. Duża część z nich wyjechała do współwyznawców, część przymusowo wywieziono w głąb Rosji. Podczas działań wojennych zniszczeniu uległa część zabudowy wsi. Zbór został zbezczeszczony i zdewastowany, żołnierze rosyjscy używali obiektu jako magazynu. Został on wyremontowany dopiero w 1924 r., przy pomocy finansowej mennonitów z USA.
W okresie międzywojennym gmina Kazuń, dzięki bliskości Warszawy i budowie utwardzonej drogi, bardzo rozwinęła się pod względem gospodarczym.
W dniach 10–29 września 1939 żołnierze kazuńskiego odcinka Twierdzy Modlińskiej bohatersko bronili się przed Niemcami.
30 sierpnia 1944 r., w obliczu radzieckiej ofensywy, menonici z Kazunia zostali ewakuowani przez władze okupacyjne wraz ze wszystkimi zamieszkującymi te tereny Niemcami. Ewakuacja Kazunia odbyła się po części koleją, po części samochodami lub wozami konnymi. Większość uchodźców dotarła na Kujawy lub na Pomorze (Żuławy), gdzie znaleźli schronienie we wsiach zamieszkanych przez współwyznawców.
W Kazuniu Nowym stacjonowała 2 Mazowiecka Brygada Saperów.
Na południowy wschód od wsi znajdują się dwa czyste zbiorniki wodne – Jezioro Dolne i Górne.

</doc>
<doc id="361425" url="https://pl.wikipedia.org/wiki?curid=361425" title="Kazuń Polski">
Kazuń Polski

Kazuń Polski – wieś w Polsce położona w województwie mazowieckim, w powiecie nowodworskim, w gminie Czosnów.
W latach 1954–1968 wieś należała i była siedzibą władz gromady Kazuń Polski, po jej zniesieniu w gromadzie Czosnów. W latach 1975–1998 miejscowość administracyjnie należała do województwa warszawskiego.
Określenie "Polski" w nazwie wsi przyjęło się dla odróżnienia od sąsiedniego Kazunia "Niemieckiego" (obecnie Kazuń Nowy), zamieszkanego do 1945 r. przez niemieckojęzycznych mennonitów (anabaptystów holenderskiego pochodzenia).
12 lutego 1919 kierownik Ministerstwa Spraw Wojskowych rozkazał dowódcy Generalnego Okręgu Warszawskiego zorganizować Komendę Obozu Jeńców Wojennych w Kazuniu Polskim. 
Parafia.
W Kazuniu Polskim znajduje się parafia Matki Bożej Szkaplerznej (dekanat kampinoski archidiecezji warszawskiej), której proboszczem jest obecnie ks. Adam Wyszyński (wcześniej przez 15 lat ks. Jan Kozicki). W kościele działa chór oraz schola pod kierownictwem organisty Przemysława Piekutowskiego.
Pierwsze wzmianki o kościele w Kazuniu pochodzą z 1447. Kolejne drewniane kościoły wzniesiono po 1596, w 1717, 1813 i w 1911. Obecna murowana świątynia zbudowana została w latach 1935–1939 i przebudowana w latach 1949–1956. W ołtarzu głównym umieszczony jest XIX-wieczny obraz MB Szkaplerznej, przystrojony metalową sukienką, również z XIX wieku.
Na obszarze parafii leżą miejscowości: Augustówek, Cybulice, Cybulice Duże, Cybulice Małe, Czeczotki, Stare Grochale, Janów-Mikołajówka, Jesionka, Kazuń-Bielany, Kazuń Nowy, Kazuń Polski, Małocice, Sady, Wólka Czosnowska, Wrzosówka. Parafia posiada kaplicę pw. Podwyższenia Krzyża Świętego w Małocicach.

</doc>
<doc id="361426" url="https://pl.wikipedia.org/wiki?curid=361426" title="Kazimierek">
Kazimierek

Kazimierek – wieś w Polsce położona w województwie łódzkim, w powiecie kutnowskim, w gminie Bedlno.
W roku 1882 w miejscowości znajdowały się dwa domy oraz zamieszkiwało ją ośmiu mieszkańców. Na terenie miejscowości istniał folwark.
W latach 1975–1998 miejscowość administracyjnie należała do województwa płockiego.

</doc>
<doc id="361427" url="https://pl.wikipedia.org/wiki?curid=361427" title="Kaźmierzów">
Kaźmierzów

Kaźmierzów (niem. "Arnsdorf") – wieś w Polsce położona w województwie dolnośląskim, w powiecie polkowickim, w gminie Polkowice.
Historia.
W latach 1975–1998 miejscowość administracyjnie należała do województwa legnickiego. W latach 1991–1992 zbudowano we wsi wodociąg, a w 2007 poddano renowacji park. Od drugiej dekady XXI wieku we wsi rozwija się budownictwo jednorodzinne.
Zabytki.
Do wojewódzkiego rejestru zabytków wpisane są:

</doc>
<doc id="361428" url="https://pl.wikipedia.org/wiki?curid=361428" title="Kaźmirów">
Kaźmirów

Kaźmirów – wieś w Polsce położona w województwie łódzkim, w powiecie wieruszowskim, w gminie Galewice.
W 2004 roku w Kaźmirowie mieszkały 124 osoby.
W latach 1975–1998 miejscowość administracyjnie należała do województwa kaliskiego.

</doc>
<doc id="361430" url="https://pl.wikipedia.org/wiki?curid=361430" title="Kaczlin">
Kaczlin

Kaczlin (niem. "Katschlin") – średniej wielkości wieś sołecka w Polsce, położona w województwie wielkopolskim, w powiecie międzychodzkim, w gminie Sieraków, na terenie Sierakowskiego Parku Krajobrazowego
Historia.
Miejscowość pierwotnie związana była z Wielkopolską. Ma metrykę średniowieczną i istnieje co najmniej od końca XIV wieku. Wymieniona po raz pierwszy w dokumencie zapisanym po łacinie z 1388 pod nazwą „Caczino", w 1398 „Caczlino", w 1402 „Kaczilino", w 1426 „Kaczlyno", w 1445 „Caczlino", w 1497 „Caschlyno".
W 1388 odnotowany został spór sądowy o młyn w Kaczlinie, który sąd ziemski przysądził na 8 lat Mikołajowi z Szarokoźla w sporze z Anną Grabską i jej synem Abrahamem ponieważ jego dotychczasowy dziedzic był małoletni. W 1445 miejscowość była wsią szlachecką i leżała w powiecie poznańskim Korony Królestwa Polskiego. W 1508 należała do parafii Lutomie (obecnie Lutom). W latach 1398-1426 właścicielem wsi był Mroczek Kaczliński, a w latach 1436-57 Marcin Kaczliński herbu Leszczyc prawdopodobnie syn poprzedniego dziedzica. W 1445 zapisał żonie Elżbiecie po 70 grzywien posagu i wiana na połowie swych części w Kaczlinie. W 1456 Elżbieta żona Marcina z Kaczlina 1/3 swego posagu wynoszącego 70 grzywien w wysokości około 24 grzywien przeznaczyła na ufundowanie altarii w Rożnowie. W 1499 wieś odnotowano jako wieś zalegającą z podatkami. W 1508 odnotowano pobór z 8 łanów ze wsi. W 1513 Jerzy Kaczliński kupił od swych sióstr Barbary, Katarzyny i Doroty ich części po ojcu i matce w Kaczlinie za 150 grzywien. W 1513 tenże zapisał żonie Klarze córce Macieja Gościejewskiego z Gaci po 150 grzywien posagu i wiana na części Kaczlina.
W 1563 Tomasz Wierzchaczewski oraz Wawrzyniec, Melchior, Serafin i Erazm Kaczlińscy dokonali podziału borów i lasów wokół wsi. Wymieniono granicę z miastem Sierakowem oraz z wsiami Bukowiec, Rzyżyn (obecnie Ryżyn), Lutomie, Sitowiec, a także z jeziorem Godziszewo. Odnotowano drogi: sierakowską oraz drożysko do Rzyżyna. Odnotowano obiekty fizjograficzne: Lesionki, Lisieńce albo Łysience (ku Lyssyenczom), Rudnik, “Wyelkye Trzezagowo”, Bielawa, Miecisko, Przysiek, Ostrowek, “Kawel Karlowski”, “Kawel Jackowski” oraz łoziska. W 1564 dziesięcina z Kaczlina należała do uposażenia klucza poznańskiego dóbr biskupa poznańskiego. W 1577 płatnikiem poboru ze wsi był Jakub Targowski.
W 1580 miejscowość była wsią szlachecką Kaczlino położoną w powiecie poznańskim województwa poznańskiego w Rzeczypospolitej Obojga Narodów. Właścicielem był Jakub Rokossowski, który zapłacił pobór od 3 łanów, 6 zagrodników, pastucha z 30 owcami oraz roli karczmarskiej.
Po rozbiorach Polski miejscowość znalazła się w zaborze pruskim. W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Międzyrzecz w rejencji poznańskiej. Kaczlin należał do okręgu sierakowskiego tego powiatu i stanowił część majątku Sieraków, którego właścicielem był wówczas rząd pruski w Berlinie. Według spisu urzędowego z 1837 roku wieś liczyła 208 mieszkańców, którzy zamieszkiwali 27 dymów (domostw).
W latach 1954–1959 wieś należała i była siedzibą władz gromady Kaczlin, po jej zniesieniu w gromadzie Sieraków. W latach 1975−1998 wieś administracyjnie należała do województwa poznańskiego.
Podział wsi.
Wieś dzieli się na 3 integralne części: Kaczlin, Lesionki, Olendry.
Lesionki.
To przysiółek przy drodze wojewódzkiej nr 133, graniczący od południa z jeziorem Godziszewskim należącym do obrębu wsi Lutom, a od wschodu ze wsią Ryżyn, leżącą w gminie Chrzypsko Wlk. Lesionki, są integralną częścią sołectwa Kaczlin.
Olendry.
Olendry położone są w centrum sołectwa. Do tej części Kaczlina zalicza się kilka rozproszonych zabudowań gospodarstw rolnych. Olendry określa się także części przysiółka "Lesionki". Od początku roku 2011 koło Olendrów realizowane są odwierty złóż ropy naftowej.
Gospodarka.
Wieś jest niewielkim ośrodkiem usługowym, we wsi działa Ochotnicza Straż Pożarna, oddział przedszkolny Szkoły Podstawowej w Lutomiu, sklep wielobranżowy.
Zachowuje jednak typowo rolniczy charakter. Jednym z ważniejszych gospodarstw rolnych jest ferma hodowli drobiu.
Połączenia komunikacyjne.
Wieś zlokalizowana jest przy dwóch drogach wojewódzkich:
Turystyka.
Wypoczynek.
W Lesionkach, na północno-wschodnim brzegu jeziora Godziszewskiego znajduje się pole biwakowe oraz niestrzeżone kąpielisko.
Demografia.
Według danych Urzędu Gminy w Sierakowie, sołectwo 1 października 2012 r. liczyło 382 mieszkańców, dzięki czemu wieś zajmuje drugą pod względem ludności lokatę w gminie. Powierzchnia wsi wynosi 6,54 km², co daje średnią gęstość zaludnienia rzędu 58,4 os. na km² w 2012 r. Jest to zarazem najgęściej zaludniona wioska w gminie.
Stowarzyszenia i organizacje.
Ochotnicza Straż Pożarna.
Ochotnicza Straż Pożarna w Kaczlinie powstała w 1901 r. W 1960 r. oddano do użytku nowo wybudowaną remizę strażacką. W 1973 r. jednostka otrzymała samochód pożarniczy marki "Star 21", który do dnia dzisiejszego wyjeżdża jeszcze m.in. do akcji gaśniczych. W 1982 r. jednostce nadano sztandar związkowy, a rok później została ona odznaczona za wzorową służbę na polu pożarnictwa ochotniczego Złotym Medalem "Za Zasługi dla Pożarnictwa". OSP Kaczlin bierze czynny udział w zawodach sportowo-pożarniczych, manewrach oraz pokazach ratowniczo-gaśniczych.
Jednostka liczy:

</doc>
<doc id="361431" url="https://pl.wikipedia.org/wiki?curid=361431" title="Kalinko">
Kalinko

Kalinko – wieś w Polsce położona w województwie łódzkim, w powiecie łódzkim wschodnim, w gminie Rzgów.
Wieś, pierwotnie nazywana Kalenko lub Kalno Małe, była w 1503 roku majątkiem rodziny Ottów z Krzepczowa. W latach 1954–1957 wieś należała i była siedzibą władz gromady Kalinko, po jej zniesieniu w gromadzie Rzgów. W latach 1975–1998 miejscowość administracyjnie należała do ówczesnego województwa łódzkiego.
W Kalinku znajduje się zakład uzdatniający wodę pitną czerpaną dla Łodzi z Zalewu Sulejowskiego.
W skład sołectwa Kalinko wchodzi także niesołecka miejscowość Kalinko-Morgi.

</doc>
<doc id="361432" url="https://pl.wikipedia.org/wiki?curid=361432" title="Kaliszkowice Ołobockie">
Kaliszkowice Ołobockie

Kaliszkowice Ołobockie (pierwotnie Racławy, potem Kaliszkowice Mnisze) – wieś w Polsce położona w województwie wielkopolskim, w powiecie ostrzeszowskim, w gminie Mikstat.
Historia.
Miejscowość historycznie należy do ziemi wieluńskiej. Pierwotnie związana była z Wielkopolską oraz Dolnym Śląskiem. Ma metrykę średniowieczną i istnieje co najmniej od XIII wieku. Wymieniona pierwszy raz w dokumencie zapisanym po łacinie w 1211 i 1213 pod nazwami „Raclavi, Rabławy, Radzlai”, a później w 1441 także „Kaliszkowice Monialium”. Wieś początkowo była wsią duchowną, z czasem stała się jednak własnością szlachecką. W początku XVI wieku nastąpiła zmiana nazwy miejscowości. Od miejscowego szlachcica wykupił ją klasztor cysterek w Ołoboku i odtąd od właścicieli zwie się Kaliszkowicami Ołobockimi (w odróżnieniu od sąsiednich Kaliszkowic Kaliskich, których właścicielem był zakon w Kaliszu).
Miejscowość została odnotowana w historycznych dokumentach własnościowych, prawnych i podatkowych. W 1211 książę wielkopolski Władysław Odonic nadał przy fundacji klasztoru w Ołoboku wieś Racławy (dawna nazwa Kaliszkowic Olobockich) koło Kaliszkowic, które później zwano Kaliszkowicami Kaliskimi. W 1291 papież Mikołaj IV zatwierdził temu klasztorowi posiadanie wśród innych wsi m.in. Racławy. W 1425 biskup wrocławski zgodził się na zamianę dziesięciny snopowej płaconej z Kaliszkowic Ołobockich plebanowi w Kotłowie. W 1441 wieś odnotowano pod łacińską nazwą Kaliszkowice Monialium leżącą w ziemi ostrzeszowskiej. Wieś płaciła podatek z 20 łanów oraz od sołtysów, a także od karczmy oraz młyna. W 1521 opatka ołobocka pozwała Rubina Kaliszkowskiego o szkody wyrządzone we wsi. W latach 1523–1530 klasztor ołobocki wykupił od Rubina jego części Kaliszkowic i miejscowość zaczęto nazywać Kaliszkowicami Ołobockimi. W 1634 oraz w 1670 wieś odnotowano jako należącą do parafii Kotłów.
W końcu XVI wieku położona była w powiecie ostrzeszowskim ziemi wieluńskiej województwa sieradzkiego w Rzeczypospolitej Obojga Narodów.
W latach 1975–1998 miejscowość administracyjnie należała do województwa kaliskiego.
Położenie.
Odległości do pobliskich miast:
Wieś położona na skrzyżowaniu dróg powiatowych między tymi miastami. Rozpościera się na planie krzyża.
Na wschód od centrum wsi, w odległości ok. 1200 m od skrzyżowania głównych dróg, leży osada nazywana „Wywozy”. Tutaj naturalną granicę terenu wsi tworzy ściana lasu należącego do nadleśnictwa Taczanów i biegnąca z Grabowa nad Prosną do pobliskich Namysłaków niezelektryzowana linia kolejowa, w dniu dzisiejszym nieeksploatowana. Linia powstała w okresie przedwojennym. Według planów niemieckich miała ona biec aż do Kalisza, lecz idea ta nie została zrealizowana. W czasach powojennych była ona wykorzystywana przez Polskie Koleje Państwowe do przewozu drewna – z tego też powodu końcowa stacja Namysłaki to rozległy teren składnicy, na który zwożono drewno pozyskiwane w pobliskich lasach.
Kościół parafialny.
Znajduje się na granicy z sąsiednią wsią – Kaliszkowice Kaliskie. Początkowo budynek pełnił rolę szkółki, do której uczęszczały dzieci z terenu Kaliszkowic Ołobockich i Kaliskich. Po decyzji utworzenia parafii (do tego momentu wsie należały do parafii Kotłów odległej o 6 km) budynek zaadaptowano na kościół parafialny.
Kościółek został rozbudowany w latach 90. Ciekawy jest sposób, w jaki zrealizowano przebudowę – kościół uprzednio posiadał drzwi wejściowe od strony drogi, w czasie przebudowy przedłużono część za ołtarzem, dosłownie odwracając kościół – wejście obecnie znajduje się w części zachodniej, obecny ołtarz i zakrystia zajmują dawną nawę główną kościoła.
Kościół zbudowany w zarysie krzyża łacińskiego – w ramionach bocznych znajdują się ołtarze. Wnętrze kościoła jest śnieżnobiałe, wzdłuż ścian bocznych zrealizowane w drewnie stacje drogi krzyżowej. Na ołtarzu dominują 2 obrazy przedstawiające scenę Zwiastowania – kościół znajduje się właśnie pod jego wezwaniem.
Po przeciwnej stronie ulicy znajduje się cmentarz parafialny, ale groby dawnych mieszkańców wsi znajdziemy także na starym cmentarzu w Kotłowie.
Budynek szkoły z przyległym terenem szkolnym (boiska i lasek) pochodzi z lat 30.; obejmuje 4 sale lekcyjne, w ostatnich latach został znacznie zmodernizowany.

</doc>
<doc id="361433" url="https://pl.wikipedia.org/wiki?curid=361433" title="Kamienica nad Nysą Łużycką">
Kamienica nad Nysą Łużycką

Kamienica nad Nysą Łużycką (niem. "Kemnitz") – wieś w Polsce położona w województwie lubuskim, w powiecie żarskim, w gminie Trzebiel.
W latach 1975–1998 miejscowość administracyjnie należała do województwa zielonogórskiego.
We wsi znajdował się przystanek kolejowy Kamienica nad Nysą Łużycką.

</doc>
<doc id="361434" url="https://pl.wikipedia.org/wiki?curid=361434" title="Karkówka (województwo podkarpackie)">
Karkówka (województwo podkarpackie)

Karkówka – kolonia w Polsce położona w województwie podkarpackim, w powiecie stalowowolskim, w gminie Zaklików.
W latach 1975–1998 miejscowość administracyjnie należała do województwa tarnobrzeskiego.
Linki zewnętrzne.
 

</doc>
<doc id="361435" url="https://pl.wikipedia.org/wiki?curid=361435" title="Karpowo">
Karpowo

Karpowo (niem. "Kerpen") – wieś w Polsce położona w województwie warmińsko-mazurskim, w powiecie iławskim, w gminie Zalewo.
W latach 1975–1998 miejscowość administracyjnie należała do województwa olsztyńskiego.
Wieś wzmiankowana w dokumentach z roku 1286, jako wieś pruska na 9 włókach. Pierwotna nazwa "Kerpow" najprawdopodobniej wywodzi się z języka pruskiego (w litewskim "krepe" oznacza mech). W roku 1782 we wsi odnotowano 11 domów (dymów), natomiast w 1858 w 17 gospodarstwach domowych było 184 mieszkańców. W latach 1937–39 było 218 mieszkańców. W roku 1973 jako przysiółek Bagnity należały do powiatu morąskiego, gmina Zalewo, poczta Boreczno.

</doc>
<doc id="361436" url="https://pl.wikipedia.org/wiki?curid=361436" title="Karszanek">
Karszanek

Karszanek – wieś kociewska w Polsce położona w województwie pomorskim, w powiecie starogardzkim, w gminie Osiek, na obszarze Borów Tucholskich i przy drodze wojewódzkiej nr .
W latach 1975–1998 miejscowość administracyjnie należała do województwa gdańskiego.

</doc>
<doc id="361437" url="https://pl.wikipedia.org/wiki?curid=361437" title="Kaszew">
Kaszew

Kaszew – wieś w Polsce położona w województwie łódzkim, w powiecie sieradzkim, w gminie Goszczanów.
W latach 1975–1998 miejscowość administracyjnie należała do województwa sieradzkiego.

</doc>
<doc id="361438" url="https://pl.wikipedia.org/wiki?curid=361438" title="Kaszyce">
Kaszyce

Kaszyce – wieś w Polsce położona w województwie podkarpackim, w powiecie przemyskim, w gminie Orły.
W latach 1954–1961 wieś należała i była siedzibą władz gromady Kaszyce, po jej zniesieniu w gromadzie Trójczyce. W latach 1975–1998 miejscowość administracyjnie należała do województwa przemyskiego.
Kaszyce położone są na skraju Kotliny Sandomierskiej i Podgórza Rzeszowskiego, na terenie falistym i bezleśnym. Usytuowane około 17 km na północ od Przemyśla, 7 km na południowy zachód od Radymna i 15 km na południowy wschód od Jarosławia.
Historia.
Kaszyce to wieś, której pochodzenie i nazwa związane są prawdopodobnie ze Spytkiem, właścicielem Pantalowic i wioski o nazwie Cassicze. Informacja pisemna na ten temat pochodzi z 1397 r. Metryka Kaszyc istnieje od 24 czerwca 1397 r. Za oficjalna datę powstania uznaje się 1437 r.
Pomimo iż Kaszyce oddalone są od głównych szlaków, nie omijały ich jednak zniszczenia dokonywane przez wojska nieprzyjacielskie, napadające na Polskę. Kaszyce są jakby historycznym odbiciem losów Polski i zniszczeń dokonywanych przez Tatarów, Szwedów, Austriaków, Rosjan oraz przede wszystkim Niemców.
W 1914 r. ogarnięcie całej Europy wojną, dało Polakom szansę na odzyskanie utraconej przed ponad 100 laty niepodległości. Wśród Polaków, którzy zobaczyli szansę na odzyskanie niepodległości byli także Kaszyczanie. Żyli oni w ubogiej Galicji, pod administracją austriacką, mimo to byli w swoich domach wychowywani w kulturze i patriotyzmie polskim. Przykładem tych patriotycznych postaw byli młodzi Kaszyczanie, którzy w 1914 r. wstąpili do Legionu Zachodnio-Galicyjskiego i wzięli udział w walce o niepodległość.
Po odzyskani niepodległości w II Rzeczypospolitej Kaszyce należały do gminy Chłopice, powiat Jarosław, województwo Lwów. W tym czasie Kaszyce był zamieszkane głównie przez Polaków (240 gospodarstw polskich, 9 gospodarstw polsko-ukraińskich, 2 gospodarstwa żydowskie i 1 gospodarstwo polsko-ruskie) wyznania rzymskokatolickiego. Kaszyce były otoczone wioskami, w których zdecydowanie przeważali Ukraińcy (Zamiechów, Olszynka, Trójczyce, Dobkowice, oraz częściowo Kosienice i Ciemięrzowice)*. W 20-leciu międzywojennym ważną rolę w odbudowie Kaszyc odegrał ks. Jan Świdnicki, związany z Kaszycami od 1910 r. 36 lat (1911–1947) pracował jako proboszcz parafii należącej wówczas do dekanatu Pruchnik i diecezji Przemyskiej. Był on propagatorem rozwoju ruchu spółdzielczego, w ramach którego w Kaszycach powstała „Kasa Stefczyka”, a w 1925 r. zaczęła działać „Spółdzielnia mleczarska” usytuowana w pomieszczeniach plebanii. Ks. Jan Świdnicki miał również swój udział w odbudowie szkoły. Efektem jego działań było także odnowienie kościoła i plebanii, wyposażenie ich w sprzęt i oprzyrządowanie liturgiczne oraz rozpoczęcie funkcjonowania biblioteki parafialnej. W roku 1923 wraz z parafianami zakupił figurkę Matki Boskiej, która stoi do dnia dzisiejszego przed szkołą. W okresie międzywojennym postawy patriotyczne i umiejętności żołnierskie młodych Kaszyczan kształtowały swoją działalnością organizacje „Orlęta” i „Strzelec”. Gdy 30 sierpnia 1939 r. ogłoszono - jak się później okazało spóźnioną - „powszechną mobilizację”, wielu mieszkańców Kaszyc udało się do jednostek wojskowych, min. do Jarosławia i Radymna. O napaści Niemiec na Polskę mieszkańcy Kaszyc przekonali się już 1 września, kiedy niemiecki bombowce zbombardowały Kosienice i Chłopice. Pierwsi niemieccy żołnierze weszli do Kaszyc 10 września, był to korpus pancerny gen. Kleista. Po klęsce wrześniowej Kaszyce trafiły pod okupację niemiecką. W czasie II wojny światowej mieszkańcy Kaszyc byli często prześladowani, zarówno przez Niemców jak i Ukraińców.
7 marca 1943 r. wydarzyła się największa tragedia w historii wioski. Niemcy, prawdopodobnie wraz z Ukraińcami (na co wskazują ustalenia śledztwa IPN z 2005 o osobach przeprowadzających pacyfikację posługujących się m.in. językiem ukraińskim) przeprowadzili pacyfikację miejscowości. Podczas akcji zginęło 136 osób, w tym 114 mieszkańców wioski i 22 osoby z pobliskich wiosek i Przemyśla. Dowódcą akcji, podczas której zamordowano około 130 mieszkańców Kaszyc był Franz Schmidt, uznawany za największego zbrodniarza hitlerowskiego Polski południowo-wschodniej.
W Kaszycach urodził się: 
W miejscowości znajduje się Szkoła Podstawowa im. Czesława Mączyńskiego, rzymskokatolicka parafia św. Piotra i Pawła (dekanat Radymno I), biblioteka, sklepy spożywczo-przemysłowe. Wieś posiada również jednostkę OSP oraz drużynę piłkarską Towarzystwa Sportowego Biało Czerwoni Kaszyce założonego w 1935. W sezonie 2019/2020 drużyna występuje w klasie okręgowej w grupie Jarosław

</doc>
<doc id="361439" url="https://pl.wikipedia.org/wiki?curid=361439" title="Kawice">
Kawice

Kawice () – wieś w Polsce położona w województwie dolnośląskim, w powiecie legnickim, w gminie Prochowice.
Przez miejscowość przebiega droga krajowa nr .
Podział administracyjny.
W latach 1954–1959 wieś należała i była siedzibą władz gromady Kawice, po jej zniesieniu w gromadzie Prochowice. W latach 1975–1998 miejscowość administracyjnie należała do województwa legnickiego.
Nazwa.
Nazwa wywodzi się prawdopodobnie od polskiego określenia "kawałek" oznaczającej część większej całości. Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu jako najstarszą nazwę miejscowości wymienia "Kawicz" podając jej znaczenie "Bruchland" czyli "Ułamek, część, kawałek ziemi".
W dokumencie z 1217 roku wydanym przez biskupa wrocławskiego Lorenza miejscowość wymieniona jest w zlatynizowanej, staropolskiej formie "„Kavici”".
Zabytki.
Do wojewódzkiego rejestru zabytków wpisany jest:

</doc>
<doc id="361440" url="https://pl.wikipedia.org/wiki?curid=361440" title="Kiciny">
Kiciny

Kiciny – wieś w Polsce położona w województwie mazowieckim, w powiecie wyszkowskim, w gminie Zabrodzie.
W latach 1975–1998 miejscowość administracyjnie należała do województwa ostrołęckiego.
Wieś jest siedzibą rzymskokatolickiej parafii Najświętszej Maryi Panny Królowej Pokoju należącej do dekanatu jadowskiego diecezji warszawsko praskiej.

</doc>
<doc id="361441" url="https://pl.wikipedia.org/wiki?curid=361441" title="Kiczarowo">
Kiczarowo

Kiczarowo – wieś w Polsce(niem. Kitzerow) położona w województwie zachodniopomorskim, w powiecie stargardzkim, w gminie Stargard na Równinie Nowogardzkiej, 4 km na północny wschód os Stargardu, pierwsze wzmianki o wsi pochodzą z 1628 roku.
W latach 1975–1998 miejscowość administracyjnie należała do województwa szczecińskiego.
Na początku XX wieku wieś stanowiła folwark ziemski. Po II wojnie światowej formy własności ulegały kilkukrotnie zmianom (spółdzielnia produkcyjna, gospodarstwa indywidualne, zakład rolny). Wieś w kształcie okolnicy zamkniętej od zachodu jeziorem, w pobliżu którego znajdował się zespół folwarczny. W centrum wsi znajdował się piętnastowieczny kościół wyburzony po 1945 roku.
We wschodniej części wsi znajduje się poewangelicki cmentarz z II połowy XIX wieku obsadzony jesionami i głogiem. W 1991 roku wzniesiono na terenie cmentarza nowy kościół pw. Świętej Rodziny, formą zbliżony do zniszczonej świątyni. Jest to budowla salowa z prezbiterium oraz murowaną wieżą.
Na południe od Kiczarowa znajduje się rezerwat geologiczny Ozy Kiczarowskie założony w 1962 roku obejmujący ochroną obszar 4,7 ha.
W statucie sołectwa Kiczarowo z 2003 jest wymieniona miejscowość "Smużek". W tamtym okresie w rejestrze TERYT nie było miejscowości o takiej nazwie. Nazwa ta jest wymieniona jako polska nazwa funkcjonującej przed II wojną światową nazwy "Abdeck".

</doc>
<doc id="361442" url="https://pl.wikipedia.org/wiki?curid=361442" title="Kiczki Drugie">
Kiczki Drugie

Kiczki Drugie – wieś w Polsce położona w województwie mazowieckim, w powiecie mińskim, w gminie Cegłów. 
W latach 1975–1998 miejscowość administracyjnie należała do województwa siedleckiego.
W Kiczkach Drugich znajduje się kościół drewniany pw. Św. Anny. Parafia św. Anny w Kiczkach należy do dekanatu siennickiego w diecezji warszawsko-praskiej. Została założona w 1458 r. przez bp. poznańskiego Andrzeja Opalińskiego z Bnina, w 1880 r. liczyła 1296 dusz. Świątynia ta spłonęła w 1751 roku, wówczas rozpoczęto budowę obecnego kościoła. W 1901 roku dobudowano zakrystię i murowaną dzwonnicę, która pełni jednocześnie rolę bramy wejściowej na teren kościelny.

</doc>
<doc id="361443" url="https://pl.wikipedia.org/wiki?curid=361443" title="Kiczki Pierwsze">
Kiczki Pierwsze

Kiczki Pierwsze – wieś w Polsce położona w województwie mazowieckim, w powiecie mińskim, w gminie Cegłów.
W latach 1975–1998 miejscowość administracyjnie należała do województwa siedleckiego.
We wsi znajduje się dwór pochodzący z przełomu XIX i XX wieku, w którym do 2000 roku mieściła się szkoła. Jednym z zabytków Kiczek jest kuźnia drewniana z lat 20. XX wieku, w środku miejscowości nad strugą Piaseczną usytuowany jest młyn wodny. Obiekt został wpisany do rejestru zabytków w 1962 roku.
W Kiczkach urodził się poeta i powieściopisarz Czesław Budzyński, również urodził się i został rozstrzelany Tadeusz Rżysko, funkcjonariusz MO i działacz komunistyczny.

</doc>
<doc id="361444" url="https://pl.wikipedia.org/wiki?curid=361444" title="Kicznia">
Kicznia

Kicznia – wieś w Polsce położona w województwie małopolskim, w powiecie nowosądeckim, w gminie Łącko.
Wieś duchowna, własność klasztoru klarysek w Starym Sączu, położona była w drugiej połowie XVI wieku w powiecie sądeckim województwa krakowskiego. W latach 1975–1998 miejscowość administracyjnie należała do województwa nowosądeckiego.
Położenie.
Miejscowość znajduje się na południowym krańcu Beskidu Wyspowego. Pola i zabudowania Kiczni zajmują dolinę Zakiczańskiego Potoku oraz zbocza dwóch południowo-wschodnich grzbietów Modyni. Do Kiczni można dojechać drogą z Łącka, Młyńczysk, Jastrzębia lub Woli Kosnowej.
Części wsi.
Integralne części wsi Kicznia:
Ochotnicza Straż Pożarna.
Kicznia posiada własną jednostkę Ochotniczej straży pożarnej założona w 1957 roku, posiada 3 motopompy i samochód Iveco Unic 4x4 GBAM 3/16+8.
Demografia.
Najstarsze wiadomości o wsi Kicznia pochodzą z XIII wieku. Ludność według spisów powszechnych, w 2009 według PESEL.

</doc>
<doc id="361445" url="https://pl.wikipedia.org/wiki?curid=361445" title="Kiczory (wieś)">
Kiczory (wieś)

Kiczory – wieś w Polsce położona w województwie małopolskim, w powiecie nowotarskim, w gminie Lipnica Wielka.
Wieś leży u południowych podnóży masywu Babiej Góry, w dolinie potoku Kiczorka. Do kwietnia 1991 r. Kiczory były częścią Lipnicy Wielkiej. W latach 1975–1998 miejscowość administracyjnie należała do województwa nowosądeckiego.
We wsi zachowało się kilka reliktów drewnianego budownictwa ludowego: chałupy mieszkalne, zabudowania gospodarcze, stara kuźnia oraz dzwonniczka loretańska.
Urodził się tu ks. Władysław Pilarczyk (1931-2012) – regionalista, animator społeczno-kulturalny: prezes Towarzystwa Przyjaciół Orawy (1992–2002), i Małopolskiego Związku Regionalnych Towarzystw Kultury (2002–2010), ofiarodawca bogatego księgozbioru Gminnej Bibliotece Publicznej w Lipnicy Wielkiej (2004), a jego prywatna kolekcja medali, dzieł sztuki, historycznych dokumentów oraz pamiątek regionalnych stała się w 2005 podstawą zbiorów izby regionalnej w Szkole Podstawowej w Kiczorach.
We wsi jest używana gwara orawska, zaliczana przez polskich językoznawców jako gwara dialektu małopolskiego języka polskiego, przez słowackich zaś jako gwara przejściowa polsko-słowacka.

</doc>
<doc id="361446" url="https://pl.wikipedia.org/wiki?curid=361446" title="Kidałowice">
Kidałowice

Kidałowice – wieś w Polsce położona w województwie podkarpackim, w powiecie jarosławskim, w gminie Pawłosiów.
W latach 1975–1998 miejscowość administracyjnie należała do województwa przemyskiego.
Części wsi.
29 czerwca 1943 wieś została otoczona przez oddziały SS, żandarmerii i wojska niemieckiego. W czasie pacyfikacji zastrzelono 7 osób, a wielu mieszkańców wywieziono do obozów koncentracyjnych i obozów pracy.

</doc>
<doc id="361447" url="https://pl.wikipedia.org/wiki?curid=361447" title="Kidów">
Kidów

Kidów – wieś w Polsce, położona w województwie śląskim, w powiecie zawierciańskim, w gminie Pilica.
W latach 1954–1972 wieś należała i była siedzibą władz gromady Kidów. W latach 1975–1998 miejscowość administracyjnie należała do województwa katowickiego.
Urodził się tu Stefan Przybylik, żołnierz Armii Andersa i Polskich Sił Zbrojnych na Zachodzie, oficer Armii Krajowej, kapitan łączności, cichociemny.

</doc>
<doc id="361448" url="https://pl.wikipedia.org/wiki?curid=361448" title="Kiedosy">
Kiedosy

Kiedosy – wieś w Polsce położona w województwie łódzkim, w powiecie pajęczańskim, w gminie Działoszyn, przy drodze krajowej nr 42.
W latach 1975–1998 miejscowość administracyjnie należała do województwa sieradzkiego.
Wieś położona jest na terenie Załęczańskiego Parku Krajobrazowego.
Na terenie wsi istnieje Ochotnicza Straż Pożarna.

</doc>
<doc id="361449" url="https://pl.wikipedia.org/wiki?curid=361449" title="Kiedrowice">
Kiedrowice

Kiedrowice (kaszub. "Czedrowice" lub też "Czedréce", niem. "Kiedrau", dawniej "Kedrowitz") – wieś kaszubska w Polsce na Równinie Charzykowskiej w rejonie Kaszub zwanym Gochami położona w województwie pomorskim, w powiecie bytowskim, w gminie Lipnica, nad Jeziorem Kiedrowickim. Siedziba sołectwa Kiedrowice w którego skład wchodzi Karcz, Ptaszewo, Sierzywk i Wielgoszcz.
W latach 1975–1998 wieś administracyjnie należała do województwa słupskiego.
Historia.
Kiedrowice są starym siedliskiem kaszubskiej szlachty zagrodowej. Do 1919 roku miejscowość była pod administracją zaboru pruskiego. Od zakończenia I wojny światowej wieś ponownie należy do Polski. W okresie 20-lecia międzywojennego należała do ówczesnego powiatu chojnickiego.

</doc>
<doc id="361450" url="https://pl.wikipedia.org/wiki?curid=361450" title="Kiedrowo">
Kiedrowo

Kiedrowo – wieś w Polsce położona w województwie wielkopolskim, w powiecie wągrowieckim, w gminie Wągrowiec.
W latach 1975–1998 miejscowość administracyjnie należała do województwa pilskiego.

</doc>
<doc id="361451" url="https://pl.wikipedia.org/wiki?curid=361451" title="Kiejsze (wieś w województwie wielkopolskim)">
Kiejsze (wieś w województwie wielkopolskim)

Kiejsze (niem. "Kölsch") – wieś w Polsce położona w województwie wielkopolskim, w powiecie kolskim, w gminie Babiak.
W latach 1954–1961 wieś należała i była siedzibą władz gromady Kiejsze, po jej zniesieniu w gromadzie Babiak. W latach 1975–1998 miejscowość administracyjnie należała do województwa konińskiego.

</doc>
<doc id="361452" url="https://pl.wikipedia.org/wiki?curid=361452" title="Kiekrz (województwo wielkopolskie)">
Kiekrz (województwo wielkopolskie)

Kiekrz – wieś w Polsce położona w województwie wielkopolskim, w powiecie poznańskim, w gminie Rokietnica.
W latach 1954–1961 wieś należała i była siedzibą władz gromady Kiekrz, po jej zniesieniu w gromadzie Rokietnica. W latach 1975–1998 miejscowość administracyjnie należała do województwa poznańskiego.
W miejscowości znajduje się klasztor Zgromadzenia Sióstr Matki Bożej Miłosierdzia oraz Droga Świętej Faustyny, upamiętniająca pobyt w tym miejscu św. Faustyny Kowalskiej w 1929. Teren ten to częściowo dawne cmentarzysko z epoki brązu i żelaza.

</doc>
<doc id="361453" url="https://pl.wikipedia.org/wiki?curid=361453" title="Kiekskiejmy">
Kiekskiejmy

Kiekskiejmy (niem. "Kögskehmen", 1938–1945 "Kecksheim") – wieś w Polsce położona w województwie warmińsko-mazurskim, w powiecie gołdapskim, w gminie Dubeninki.
W latach 1975–1998 miejscowość administracyjnie należała do województwa suwalskiego.
We wsi znajduje się zabytkowy cmentarz ewangelicki (nr ew. NID A-3017).

</doc>
<doc id="361454" url="https://pl.wikipedia.org/wiki?curid=361454" title="Kielchinów">
Kielchinów

Kielchinów – wieś w Polsce położona w województwie łódzkim, w powiecie bełchatowskim, w gminie Bełchatów.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361455" url="https://pl.wikipedia.org/wiki?curid=361455" title="Kielcza">
Kielcza

Kielcza (niem. "Keilerswalde", do 1936 r. "Keltsch") – wieś w Polsce, w województwie opolskim, w powiecie strzeleckim, w gminie Zawadzkie, położona na lewym brzegu Małej Panwi.
W latach 1945–1954 wieś należała i była siedzibą gminy Kielcza. W latach 1954–1968 wieś należała i była siedzibą władz gromady Kielcza, po jej zniesieniu w gromadzie Zawadzkie. 
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Kelcza Scarbinu". 4 lipca 1936 r. w miejsce nazwy Keltsch wprowadzono nazwę Keilerswalde. 12 listopada 1946 r. ustalono urzędową polską nazwę miejscowości – Kielcza, określając drugi przypadek jako Kielczy, a przymiotnik – kielecki.
Historia.
Miejscowość prawdopodobnie jest miejscem urodzenia Wincentego z Kielczy, autora hymnu Gaude Mater Polonia. 
W 1910 roku w miejscowości mieszkało 1240 mieszkańców, z czego 1126 deklarowało język polski, 10 polski i niemiecki, a 101 niemiecki. W wyborach komunalnych, które odbyły się w listopadzie 1919 roku, głosowały 442 osoby, z czego 373 (ok. 84%) na polską listę, która uzyskała 11 z 12 mandatów. W czasie plebiscytu na Śląsku 581 mieszkańców opowiedziało się za Polską; za Niemcami głosowało 173 wotantów. W czasie powstań śląskich miejscowość pozostawała na tyłach walk, pozostając w rękach polskich. Kilku mieszkańców zginęło jednak w szeregach powstańców śląskich – Ryszard Ogiewka, Wilhelm Pawełek, Filip Szwarc. Po podziale Górnego Śląska miejscowość przypadła Niemcom, którzy zastosowali represje wobec mieszkańców. W wyniku prześladowań do Polski zbiegło w owym czasie 233 osób. W 1933 r. w miejscowości mieszkało 1486 osób, a w 1939 r. – 1766 osób.
Zabytki.
Na listę zabytków Narodowego Instytutu Dziedzictwa wpisane są:
Odkrycia archeologiczne.
W pobliżu Kielczy w 1922 lub 1923 r. podczas prac przy sadzeniu lasu odkryto skarb, w skład którego wchodziły 3 miecze z epoki brązu.
Sport.
Klub sportowy LZS Kielcza – zawieszona działalność
Zobacz też.
Parafia św. Bartłomieja Apostoła w Kielczy

</doc>
<doc id="361456" url="https://pl.wikipedia.org/wiki?curid=361456" title="Kielczany">
Kielczany

Kielczany – wieś w Polsce położona w województwie podlaskim, w powiecie sejneńskim, w gminie Sejny.
W latach 1975–1998 miejscowość administracyjnie należała do województwa suwalskiego.

</doc>
<doc id="361457" url="https://pl.wikipedia.org/wiki?curid=361457" title="Kielczykowizna">
Kielczykowizna

Kielczykowizna – wieś w Polsce położona w województwie mazowieckim, w powiecie wołomińskim, w gminie Poświętne.
W latach 1975–1998 miejscowość administracyjnie należała do województwa siedleckiego.

</doc>
<doc id="361458" url="https://pl.wikipedia.org/wiki?curid=361458" title="Kieleczka">
Kieleczka

Kieleczka (niem. "Kieleschka") – wieś sołecka w Polsce, położona w województwie śląskim, w powiecie gliwickim, w gminie Wielowieś.
W latach 1975–1998 wieś administracyjnie należała do województwa katowickiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Kelcza Wolczhiborn" lub "Wloczhiborii" we fragmancie "Kelcza Wolczhiborn solvitur decima more polonico".

</doc>
<doc id="361459" url="https://pl.wikipedia.org/wiki?curid=361459" title="Kieljany">
Kieljany

Kieljany – wieś w Polsce położona w województwie podlaskim, w powiecie grajewskim, w gminie Radziłów.
Prywatna wieś szlachecka "Kiliany" położona była w drugiej połowie XVI wieku w powiecie radziłowskim ziemi wiskiej województwa mazowieckiego. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Anny w Radziłowie.

</doc>
<doc id="361460" url="https://pl.wikipedia.org/wiki?curid=361460" title="Kielmy (województwo pomorskie)">
Kielmy (województwo pomorskie)

Kielmy (niem. "Köllmen") – osada w Polsce położona w województwie pomorskim, w powiecie sztumskim, w gminie Stary Dzierzgoń. Wieś wchodzi w skład sołectwa Stare Miasto.
W latach 1975–1998 miejscowość administracyjnie należała do województwa elbląskiego.
Wieś wzmiankowana w dokumentach z 1353, jako wieś pruska na 13 włókach. Pierwotna nazwa "Kelmem" najprawdopodobniej wywodzi się języka pruskiego, w którym "kelmis" oznacza kapelusz. W 1782 we wsi odnotowano 6 domów (dymów), natomiast w 1858 w pięciu gospodarstwach domowych było 53 mieszkańców. W latach 1937–1939 populacja liczona była łącznie z miejscowością Prakwice. W 1973 jako majątek Kielmy należały do powiatu morąskiego, gmina Stary Dzierzgoń, poczta Stare Miasto.

</doc>
<doc id="361461" url="https://pl.wikipedia.org/wiki?curid=361461" title="Kielnarowa">
Kielnarowa

Kielnarowa – wieś w Polsce położona w województwie podkarpackim, w powiecie rzeszowskim, w gminie Tyczyn.
W latach 1954–1959 wieś należała i była siedzibą władz gromady Kielnarowa, po jej zniesieniu w gromadzie Tyczyn. W latach 1975–1998 miejscowość administracyjnie należała do województwa rzeszowskiego.
Miejscowość jest siedzibą parafii Wniebowstąpienia Pańskiego, należącej do dekanatu Tyczyn, diecezji rzeszowskiej.

</doc>
<doc id="361462" url="https://pl.wikipedia.org/wiki?curid=361462" title="Kielno (województwo pomorskie)">
Kielno (województwo pomorskie)

Kielno (dodatkowa nazwa w j. kaszub. Czelno) – kaszubska wieś letniskowa w Polsce, położona w województwie pomorskim, w powiecie wejherowskim, w gminie Szemud na północ od jeziora Tuchomskiego w otulinie Trójmiejskiego Parku Krajobrazowego.
W okolicach Kielna jest przewidziana trasa drogi ekspresowej tzw. (Drogi Lęborskiej) nr S6. W centrum wsi znajduje się jezioro. Pierwsze historyczne wzmianki o Kielnie pochodzą z roku 1325. Wieś królewska w powiecie gdańskim województwa pomorskiego w II połowie XVI wieku.
W latach 1954–1972 wieś należała i była siedzibą władz gromady Kielno. W latach 1973–1976 miejscowość była siedzibą gminy Kielno. W latach 1975–1998 miejscowość administracyjnie należała do województwa gdańskiego.
W Kielnie urodził się kaszubski poeta Alojzy Nagel.
Wieś prawdopodobnie początkowo nazywała się "Kolno".
Zabytki.
Według rejestru zabytków NID na listę zabytków wpisane są:
Kościół rozbudowany został w latach 1870 i 1903 z pochodzącej z XVIII wieku kaplicy, wyposażenie pochodzi z drugiej połowy XVIII wieku.

</doc>
<doc id="361463" url="https://pl.wikipedia.org/wiki?curid=361463" title="Kiełbasin">
Kiełbasin

Kiełbasin – wieś w Polsce położona w województwie kujawsko-pomorskim, w powiecie toruńskim, w gminie Chełmża, na drodze łączącej Kowalewo Pomorskie oraz Chełmżę, ok. 10 km na wschód od Chełmży.
Podział i demografia.
W latach 1975–1998 miejscowość administracyjnie należała do województwa toruńskiego. Według Narodowego Spisu Powszechnego (III 2011 r.) liczyła 126 mieszkańców. Jest 23. co do wielkości miejscowością gminy Chełmża. Wieś ma układ placowy, z kościołem jako punktem centralnym.

</doc>
<doc id="361465" url="https://pl.wikipedia.org/wiki?curid=361465" title="Kiełbaski">
Kiełbaski

Kiełbaski – wieś w Polsce położona w województwie mazowieckim, w powiecie łosickim, w gminie Stara Kornica.
Wierni Kościoła rzymskokatolickiego należą do parafii św. Antoniego Padewskiego w Huszlewie.
W latach 1975–1998 miejscowość administracyjnie należała do województwa bialskopodlaskiego.
Przez miejscowość przepływa rzeka Klukówka, dopływ Krzny.

</doc>
<doc id="361466" url="https://pl.wikipedia.org/wiki?curid=361466" title="Kiełbasy (województwo warmińsko-mazurskie)">
Kiełbasy (województwo warmińsko-mazurskie)

Kiełbasy (niem. "Kelbassen", w latach 1935–1945 "Wehrberg") – wieś w Polsce położona w województwie warmińsko-mazurskim, w powiecie szczycieńskim, w gminie Rozogi.
W latach 1975–1998 miejscowość administracyjnie należała do województwa ostrołęckiego.

</doc>
<doc id="361467" url="https://pl.wikipedia.org/wiki?curid=361467" title="Kiełbowo">
Kiełbowo

Kiełbowo – wieś w Polsce położona w województwie mazowieckim, w powiecie płońskim, w gminie Raciąż.
W latach 1954–1959 wieś należała i była siedzibą władz gromady Kiełbowo, po jej zniesieniu w gromadzie Gralewo. W latach 1975–1998 miejscowość administracyjnie należała do województwa ciechanowskiego.
Wierni Kościoła rzymskokatolickiego należą do parafii św. Małgorzaty w Gralewie.

</doc>
<doc id="361468" url="https://pl.wikipedia.org/wiki?curid=361468" title="Kiełcz">
Kiełcz

Kiełcz – wieś w Polsce położona w województwie lubuskim, w powiecie nowosolskim, w gminie Nowa Sól nad rzeką Odrą u ujścia rzeczki Biała Woda. 
W latach 1975–1998 miejscowość administracyjnie należała do województwa zielonogórskiego.
W 2000 r. wieś Kiełcz zamieszkiwało 786 osób, znajdowało się tu 87 gospodarstw rolnych, 10 obiektów handlowych i 18 zakładów usługowych i produkcyjnych (przetwórstwo spożywcze, produkcja wyrobów z drewna i skóry, oraz figur gipsowych).
Zabytki.
Do wojewódzkiego rejestru zabytków wpisany jest:

</doc>
<doc id="361469" url="https://pl.wikipedia.org/wiki?curid=361469" title="Kielczawa">
Kielczawa

Kielczawa (do 31 grudnia 2014 Kiełczawa) – wieś w Polsce położona w województwie podkarpackim, w powiecie leskim, w gminie Baligród.
Wieś prawa wołoskiego w latach 1551-1600, położona w ziemi sanockiej województwa ruskiego. W połowie XIX wieku właścicielami posiadłości tabularnej w Kielczawie było rodzeństwo Dzwonkowskich.
W latach 1975–1998 miejscowość administracyjnie należała do województwa krośnieńskiego.

</doc>
<doc id="361470" url="https://pl.wikipedia.org/wiki?curid=361470" title="Kiełcze">
Kiełcze

Kiełcze – wieś w Polsce położona w województwie lubuskim, w powiecie świebodzińskim, w gminie Szczaniec.
W latach 1975–1998 miejscowość administracyjnie należała do województwa zielonogórskiego.

</doc>
<doc id="361471" url="https://pl.wikipedia.org/wiki?curid=361471" title="Kiełcze-Kopki">
Kiełcze-Kopki

Kiełcze-Kopki – wieś położona w województwie podlaskim, powiecie kolneńskim, w gminie Kolno.
Liczy ok. 100 mieszkańców.
Wieś szlachecka położona była w drugiej połowie XVI wieku w powiecie kolneńskim ziemi łomżyńskiej. W okresie międzywojennym w miejscowości stacjonowała placówka Straży Celnej „Kiełcze-Kopki” a następnie placówka Straży Granicznej I linii „Kiełcze-Kopki”.
Wierni kościoła rzymskokatolickiego należą do parafii Zwiastowania Najświętszej Maryi Panny w Lachowie.

</doc>
<doc id="361472" url="https://pl.wikipedia.org/wiki?curid=361472" title="Kiełczew">
Kiełczew

Kiełczew – wieś w Polsce położona w województwie mazowieckim, w powiecie ostrowskim, w gminie Małkinia Górna.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii Trójcy Przenajświętszej i św. Anny w Prostyni.

</doc>
<doc id="361474" url="https://pl.wikipedia.org/wiki?curid=361474" title="Kiełczewek">
Kiełczewek

Kiełczewek – wieś w Polsce położona w województwie wielkopolskim, w powiecie kolskim, w gminie Grzegorzew.
W latach 1975–1998 miejscowość administracyjnie należała do województwa konińskiego.

</doc>
<doc id="361475" url="https://pl.wikipedia.org/wiki?curid=361475" title="Kiełczew Górny">
Kiełczew Górny

Kiełczew Górny – wieś w Polsce położona w województwie wielkopolskim, w powiecie kolskim, w gminie Koło.
W latach 1975–1998 miejscowość administracyjnie należała do województwa konińskiego.

</doc>
<doc id="361477" url="https://pl.wikipedia.org/wiki?curid=361477" title="Kiełczewice Dolne">
Kiełczewice Dolne

Kiełczewice Dolne – wieś w Polsce położona w województwie lubelskim, w powiecie lubelskim, w gminie Strzyżewice. Leży nad rzeką Bystrzycą (dopływ Wieprza).
W latach 1975–1998 miejscowość należała administracyjnie do ówczesnego województwa lubelskiego.
Wieś stanowi sołectwo gminy Strzyżewice. Według Narodowego Spisu Powszechnego z roku 2011 wieś liczyła 197 mieszkańców.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="361478" url="https://pl.wikipedia.org/wiki?curid=361478" title="Kiełczewice Górne">
Kiełczewice Górne

Kiełczewice Górne – wieś w Polsce położona w województwie lubelskim, w powiecie lubelskim, w gminie Strzyżewice, nad rzeką Bystrzycą (dopływ Wieprza).
W latach 1975–1998 miejscowość administracyjnie należała do województwa lubelskiego.
Wieś stanowi sołectwo gminy Strzyżewice. Według Narodowego Spisu Powszechnego z roku 2011 wieś liczyła 333 mieszkańców.

</doc>
<doc id="361479" url="https://pl.wikipedia.org/wiki?curid=361479" title="Kiełczewice Maryjskie">
Kiełczewice Maryjskie

Kiełczewice Maryjskie – wieś w Polsce położona w województwie lubelskim, w powiecie lubelskim, w gminie Strzyżewice. Leży nad rzeką Bystrzycą (dopływ Wieprza).
W latach 1954–1968 wieś należała i była siedzibą władz gromady Kiełczewice Maryjskie, po jej zniesieniu w gromadzie Strzyżewice. W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Strzyżewice. Według Narodowego Spisu Powszechnego z roku 2011 wieś liczyła 282 mieszkańców.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="361480" url="https://pl.wikipedia.org/wiki?curid=361480" title="Kiełczewice Pierwsze">
Kiełczewice Pierwsze

Kiełczewice Pierwsze – wieś w Polsce położona w województwie lubelskim, w powiecie lubelskim, w gminie Strzyżewice. Dawniej – Kolonia Kiełczewice I.
W latach 1975–1998 miejscowość administracyjnie należała do województwa lubelskiego.
Wieś stanowi sołectwo gminy Strzyżewice. Według Narodowego Spisu Powszechnego z roku 2011 wieś liczyła 71 mieszkańców.

</doc>
<doc id="361481" url="https://pl.wikipedia.org/wiki?curid=361481" title="Kiełczewo">
Kiełczewo

Kiełczewo – wieś w Polsce położona w województwie wielkopolskim, w powiecie kościańskim, w gminie Kościan.
Położenie.
Kiełczewo leży przy północno-zachodniej granicy Kościana, przy drodze krajowej nr 5 i drodze wojewódzkiej nr 308. Skrajem Kiełczewa przepływa Obra (jako Kanał Kościański).
Historia.
Część "Kielczewa", będąca własnością kapituły katedralnej poznańskiej, pod koniec XVI wieku leżała w powiecie kościańskim województwa poznańskiego. Część Kiełczewa była pod koniec XVI wieku własnością Klasztoru Jezuitów w Poznaniu. 
W okresie Wielkiego Księstwa Poznańskiego (1815-1848) miejscowość wzmiankowana jako Kiełczew należała do wsi większych w ówczesnym pruskim powiecie Kosten rejencji poznańskiej. Kiełczew należał do okręgu kościańskiego tego powiatu i stanowił odrębny majątek, który należał wówczas do kapituły poznańskiej katedry. Według spisu urzędowego z 1837 roku Kiełczew liczył 965 mieszkańców, którzy zamieszkiwali 137 dymów (domostw).
Pod koniec XIX wieku Kiełczewo nadal należało do pruskiego powiatu kościańskiego i liczyło 1323 mieszkańców w 139 domostwach. Przeważała ludność katolicka (1243) nad ewangelikami (72) i żydami (8). W Kiełczewie była szkoła elementarna.
W latach 1954–1971 wieś należała i była siedzibą władz gromady Kiełczewo, po jej zniesieniu w gromadzie Kościan. W latach 1975–1998 miejscowość administracyjnie należała do województwa leszczyńskiego.
Urodziła się tutaj dominikanka Cecylia Roszak (1908–2018), Sprawiedliwa wśród Narodów Świata, jak również burmistrz Swarzędza, Tadeusz Staniewski.
Zabytki.
Dwa wiatraki koźlaki przy ulicy Podgórnej:
Przyroda.
Przy skrzyżowaniu ulicy Słonecznej i ulicy Kościańskiej rosną trzy topole czarne o obwodzie: 295, 300, 340 cm i wysokości około 20 m.
Kultura i oświata.
Wzdłuż Kanału Kościańskiego przebiega zielony i żółty turystyczny szlak pieszy

</doc>
<doc id="361482" url="https://pl.wikipedia.org/wiki?curid=361482" title="Kiełczew Smużny Czwarty">
Kiełczew Smużny Czwarty

Kiełczew Smużny Czwarty – wieś w Polsce położona w województwie wielkopolskim, w powiecie kolskim, w gminie Koło.
W latach 1975–1998 miejscowość administracyjnie należała do województwa konińskiego.
Miejscowość leży 8 km na północ od Koła, przy drodze lokalnej z Wrzącej Wielkiej do Lubońka.

</doc>
<doc id="361484" url="https://pl.wikipedia.org/wiki?curid=361484" title="Kiełczew Smużny Pierwszy">
Kiełczew Smużny Pierwszy

Kiełczew Smużny Pierwszy – wieś w Polsce położona w województwie wielkopolskim, w powiecie kolskim, w gminie Koło.
W latach 1975–1998 miejscowość administracyjnie należała do województwa konińskiego.
Miejscowość leży 8 km na północny wschód od Koła, przy drodze lokalnej z Wrzący Wielkiej do Kiełczewa Górnego. 
We wsi mieści się szkoła podstawowa oraz funkcjonuje Ochotnicza Straż Pożarna. Znajduje się tu także kościół filialny parafii św.Jakuba Apostoła we Wrzący Wielkiej pod wezwaniem Chrystusa Odkupiciela Świata.

</doc>
<doc id="361485" url="https://pl.wikipedia.org/wiki?curid=361485" title="Kiełczów">
Kiełczów

Kiełczów – wieś w Polsce położona w województwie dolnośląskim, w powiecie wrocławskim, w gminie Długołęka.
Podział administracyjny.
W latach 1945–1951 lub 1954 Kiełczów administracyjnie wchodził w skład gminy Zakrzów w powiecie oleśnickim. W latach 1954–1961 wieś należała i była siedzibą władz gromady Kiełczów, po jej zniesieniu w gromadzie Śliwice, następnie w gromadzie Brzezia Łąka. W latach 1975–1998 miejscowość administracyjnie należała do województwa wrocławskiego.
Poprzednia nazwa.
W 1335 roku w dokumentach pojawia się nazwa "Villa Wigandi", w 1346 r. - "Wygandisdorf", w 1376 r. "Wygandi villa" (nazwa patronimiczna od patrona-założyciela o imieniu Wygand). Równocześnie, oprócz nazwy oficjalnej, funkcjonowała nazwa "Kielcow". Nie jest znana data jej powstania, pojawiła się nie później niż w XVIII w. W 1845 r. nazwę "Kielcow" podaje Knie. Przed II wojną światową wieś nosiła nazwę "Gross Weigelsdorf".
Historia.
Podwrocławską wieś Kiełczów wzmiankowano w rejestrze nuncjusza Galharda w roku 1335 jako "villa Wigandi"; już jako siedzibę parafii. Około roku 1530, czyli już na 8 lat przed oficjalnym wprowadzeniem Nowej Nauki w księstwie oleśnickim, miejscowi luteranie przejęli kościół parafialny. Ze względu na jego nie najlepszy stan, w roku 1597 zbudowali nowy.
Obecny, klasycystyczny, wybudowany został w latach 1791–1792 na resztkach cmentarza. Twórca tego nowego (klasycystycznego) wiejskiego kościoła protestanckiego do dzisiaj nie został poznany. Remontowany w latach: 1859 (elewacje), 1892 i 1930-1931. Obecnie pełni rolę kościoła parafialnego parafii rzymskokatolickiej pod wezwaniem Matki Bożej Różańcowej. Po przejęciu przez katolików remontowany w roku 1969.
Wizytacje kościoła z lat 1683 i 1791 stwierdziły, że mieszkańcy Kiełczowa mówili językiem polskim. 
14 lutego 1874 utworzono "Amtsbezirk Groß Weigelsdorf" – dystrykt-powiat Kiełczów obejmujący wsie Kiełczów, Kiełczówek, Mirków i prawdopodobnie Kamień oraz majątki ziemskie Kiełczów, Kiełczówek i Kamień. Administratorem nowo utworzonego powiatu został Gutspächter Steiner, a 3 grudnia 1880 – Waschke.
W herbie widnieje na tarczy krzak winny.
Obecnie Kiełczów jest pierwszą co do wielkości wsią w gminie Długołęka, z liczbą 10572 mieszkańców (stan na 2021 rok). We wsi przeważa zabudowa jednorodzinna, jednakże ze względu na bardzo duże zainteresowanie – powstało oraz nadal powstaje wiele osiedli domków jednorodzinnych, także w zabudowie szeregowej.
Zabytki.
Do wojewódzkiego rejestru zabytków wpisany jest:
Gospodarka.
W Kiełczowie znajduje się wiele firm branży motoryzacyjnej – przede wszystkim warsztaty samochodowe oraz wulkanizacyjne. Od 25 lat w Kiełczowie działa firma specjalizująca się w branży wędkarskiej (producent spławiķów HEGON), także wiele sklepów spożywczych, wielobranżowych, piekarnia, kwiaciarnia, a także lokale usługowe. Na terenie Kiełczowa znajduje się także ośrodek odpoczynku rodzinnego. Ma tu również swoją siedzibę lokalny dostawca internetu. Tylko część ulic jest skanalizowana.

</doc>
<doc id="361486" url="https://pl.wikipedia.org/wiki?curid=361486" title="Kiełczówek">
Kiełczówek

Kiełczówek – wieś w Polsce położona w województwie dolnośląskim, w powiecie wrocławskim, w gminie Długołęka.
Podział administracyjny.
W latach 1945–1951 lub 1954 Kiełczówek administracyjnie wchodził w skład gminy Zakrzów w powiecie oleśnickim. W latach 1975–1998 miejscowość administracyjnie należała do województwa wrocławskiego.

</doc>
<doc id="361487" url="https://pl.wikipedia.org/wiki?curid=361487" title="Kiełczówka">
Kiełczówka

Kiełczówka – wieś w Polsce położona w województwie łódzkim, w powiecie piotrkowskim, w gminie Moszczenica.
Przez miejscowość przebiega droga wojewódzka nr 716.
W latach 1975–1998 miejscowość administracyjnie należała do województwa piotrkowskiego.
W Kiełczówce znajduje się stary dworek (nieudostępniony do zwiedzania) oraz cmentarz z okresu I wojny światowej (przy drodze w kierunku Koluszek).
12 sierpnia 2011 w Kiełczówce doszło do wykolejenia pociągu pasażerskiego relacji Warszawa – Katowice; w katastrofie zginęła 1 osoba, a 81 zostało rannych.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="361488" url="https://pl.wikipedia.org/wiki?curid=361488" title="Kiełczyn">
Kiełczyn

2 miejscowości w Polsce: 

</doc>
<doc id="361489" url="https://pl.wikipedia.org/wiki?curid=361489" title="Kiełczyna">
Kiełczyna

Kiełczyna – wieś sołecka w Polsce położona w województwie świętokrzyskim, w powiecie staszowskim, w gminie Bogoria.
Przez wieś przebiega droga wojewódzka nr 757 z Opatowa do Stopnicy.
W latach 1975–1998 miejscowość administracyjnie należała do województwa tarnobrzeskiego.
Współczesne części wsi.
Poniżej w tabeli 1 integralne części wsi Kiełczyna (0788258) z aktualnie przypisanym im numerem SIMC (zgodnym z Systemem Identyfikatorów i Nazw Miejscowości) z katalogu TERYT (Krajowego Rejestru Urzędowego Podziału Terytorialnego Kraju).
Dawne części wsi – obiekty fizjograficzne.
W latach 70. ubiegłego wieku przyporządkowano i opracowano spis lokalnych części integralnych dla Kiełczyny zawarty w tabeli 1.
Historia.
O kościele w Kiełczynie pisał w XV w. Jan Długosz. Była to w owym czasie budowla drewniana. W 1861 r. kościół spłonął, a na jego miejsce wzniesiono nowy murowany.
W XIX w. Kiełczyna była wsią z folwarkiem należącą do gminy Malkowice. Znajdowała się tu także wieś "Kiełczyna Poduchowna". W 1827 r. miejscowość miała 16 domów i 99 mieszkańców, zaś w 1880 r. 21 domów i 120 mieszkańców. Było tu 298 morg ziemi dworskiej i 131 włościańskiej. W tym samym czasie "Kiełczyna Poduchowna" liczyła 17 domów, 100 mieszkańców i 52 morgi ziemi włościańskiej.

</doc>
<doc id="361490" url="https://pl.wikipedia.org/wiki?curid=361490" title="Kiełczynek">
Kiełczynek

Kiełczynek – wieś w Polsce położona w województwie wielkopolskim, w powiecie śremskim, w gminie Książ Wielkopolski.
W latach 1975–1998 miejscowość administracyjnie należała do województwa poznańskiego.
Wieś położona przy północno-zachodniej granicy Książa Wielkopolskiego przy drodze powiatowej nr 4079 z Zaborowa do Książa Wielkopolskiego.

</doc>
<doc id="361491" url="https://pl.wikipedia.org/wiki?curid=361491" title="Kiełki (województwo mazowieckie)">
Kiełki (województwo mazowieckie)

Kiełki – wieś w Polsce położona w województwie mazowieckim, w powiecie płońskim, w gminie Baboszewo. Leży nad rzeką Raciążnicą.
Historia.
W latach 1785–1795 Kiełki były własnością szlachecką dziedziców Krasińskich, lecz jako zastaw dobra użytkowali księża z zakonu Bartłomieja Holzhausera. Od 1815 r. wieś w posiadaniu miał dziedzic Jarczewski. Około roku 1894 Kiełki przeszły w ręce Wilamowskich i Święckich, zaś wyodrębniona wówczas część – tzw. Kiełki-Kolonia – stanowiła własność Radwańskich i Zawidzkich. 
Z danych Towarzystwa Kredytowego Ziemskiego (z II połowy XIX w.) wynika, że ówczesny folwark Kiełki był rozległy – jego powierzchnia liczyła 1387 mórg, w tym grunty orne i ogrody zajmowały 449 mórg, łąki – 83 morgi, pastwiska – 123 morgi, lasy – 616 mórg, zarośla – 85 mórg, nieużytki i place – 31 mórg. Ponadto w folwarku znajdowały się 3 budowle murowane i 6 drewnianych, zaś liczba osadników wynosiła 45. 
Na podstawie rozporządzenia Rady Ministrów z dnia 15 lutego 1936 r. 200 ha nieruchomości Kiełki-Lachówiec, stanowiącej wówczas własność Kajetana Święckiego, objęte zostało wykupem przymusowym w ramach reformy rolnej.
Do wybuchu II wojny światowej dziedzicem wsi był Antoni Święcki. Podczas okupacji niemieckiej Verwalterem (niem. 'administrator') majątku Kiełki i Rzewin mianowany został Niemiec-Mazur Witkowski.
W latach 1975–1998 miejscowość administracyjnie należała do województwa ciechanowskiego.
Zabytki.
Położony na terenie wsi park podworski, z początku XIX wieku, od 1980 r. figuruje w Rejestrze Zabytków Mazowieckiego Konserwatora Zabytków.
Odkrycia.
W 2019 r. na terenie wsi odkryto pozostałości samolotu. Ustalono, że jest to prawdopodobnie amerykański Douglas DB-7 (samolot bombowy i nocny myśliwski) firmy Douglas Aircraft Company. Używany był podczas II wojny światowej głównie przez Związek Radziecki, Wielką Brytanię i Stany Zjednoczone.
Na podstawie relacji i opowieści ustalono, że lot samolotu miał miejsce w pierwszej połowie stycznia 1945 roku, z kierunku prawdopodobnie południa lub południowego zachodu. Został on zauważony przez dwa niemieckie myśliwce, które znajdowały się na lotnisku w miejscowości Brzeście kilka kilometrów od Kiełk. Podjęły one pościg za bombowcem, który nie miał szans w walce powietrznej. 
Prawdopodobnie tuż po zesrzeleniu na miejsce przyjechali Niemcy, zostały zabrane większe elementy samolotu. Za kilka dni wkroczyły wojska radzieckie i zabrały pozostałości maszyny, a znalezione szczątki ciał pochowano obok drewnianego krzyża przy polnej drodze Kiełki - Rzewin.
Według opowiadań mieszkańców wioski Rosjanie tuż po wojnie zabrali je na cmentarz do Płońska.

</doc>
<doc id="361492" url="https://pl.wikipedia.org/wiki?curid=361492" title="Kiełkowice">
Kiełkowice

Kiełkowice – wieś w Polsce położona w województwie śląskim, w powiecie zawierciańskim na terenie Jury Krakowsko-Częstochowskiej, w gminie Ogrodzieniec. W latach 1975–1998 miejscowość administracyjnie należała do województwa katowickiego.
Położenie.
Kiełkowice leżą około 6 km na północny wschód od Ogrodzieńca, 12 km na wschód od Zawiercie i 49 km na północny wschód od Katowic. Miejscowość graniczy od zachodu z Karlinem – dzielnicą Zawiercia, od północy z Kroczycami, od wschodu z Mokrusem, Giebłem i Giebło-Kolonia, a od południa z Podzamczem.
Miejscowość jest położona przy drodze północ-południe. Dzieli się na część południową, nazywaną Nowymi Kiełkowicami i północną mającą bardziej rozległą zabudowę – Stare Kiełkowice. W Kiełkowicach przeważa zabudowa gospodarstw rolnych, niska i jednorodzinna. Znajdują się tu 183 budynki (stan na luty 2004) oraz 149 gospodarstw rolnych (stan na wrzesień 2008).
Turystyka.
We wsi znajduje się ferma strusi afrykańskich, wioska indiańska oraz kilka gospodarstw agroturystycznych.
Miejscem pamięci jest pomnik ku czci członków Ruchu Oporu poległych w czasie II wojny światowej.

</doc>
<doc id="361493" url="https://pl.wikipedia.org/wiki?curid=361493" title="Kiełkowo">
Kiełkowo

Kiełkowo – wieś w Polsce położona w województwie wielkopolskim, w powiecie wolsztyńskim, w gminie Siedlec.
Na początku istnienia wieś nazywana była Kijakowo. Wieś duchowna "Kiaków", własność opata cystersów w Obrze pod koniec XVI wieku leżała w powiecie kościańskim województwa poznańskiego. 
Miejscowość wzmiankowana w 1245 r. Przy pierwszej numeracji w 1796 r.-  32 domostwa. Dla wsi w 2020 r. sporządzono opis historii wszystkich dawnych zagród, począwszy od 1760 r. do czasów współczesnych. 
W okresie Wielkiego Księstwa Poznańskiego (1815–1848) miejscowość wzmiankowana jako Kiełkowo należała do wsi większych w ówczesnym powiecie babimojskim. Kiełkowo należało do wolsztyńskiego okręgu policyjnego tego powiatu i stanowiło część majątku Kaszczor, który należał do rządu pruskiego w Berlinie. Według spisu urzędowego z 1837 roku Kiełkowo liczyło 381 mieszkańców, którzy zamieszkiwali 39 dymów (domostw).
W latach 1975–1998 miejscowość administracyjnie należała do województwa zielonogórskiego.
W czasie II wojny światowej Kiełkowo nazywało się Zatengreen.

</doc>
<doc id="361494" url="https://pl.wikipedia.org/wiki?curid=361494" title="Kiełków">
Kiełków

Kiełków – wieś w Polsce, położona w województwie podkarpackim, w powiecie mieleckim, w gminie Przecław.
Wieś po raz pierwszy wzmiankowano w 1376, kiedy to przeniesiono ją na prawo niemieckie. Z 1408 r. pochodzi wzmianka o instytucji sołtysa we wsi. W latach 1471-1475 kilkukrotnie wspominany jest folwark Gruszów obok Kiełkowa, wchłonięty zapewne przez rozrastającą się wioskę. W 1375 Jan Feliks Tarnowski odsprzedaje Kiełków Mikołajowi z Frysztaku. W 1536 posiadłość "Kiełków z folwarkiem" należały już do klucza Rzochowskiego. W latach 1954–1960 wieś należała i była siedzibą władz gromady Kiełków, po jej zniesieniu w gromadzie Przecław. W latach 1975–1998 miejscowość administracyjnie należała do województwa rzeszowskiego.
Wschodnią granicę wsi wyznacza rzeka Wisłoka, przez którą można było dawniej przeprawić się promem do Rzochowa (dzisiejsza dzielnica Mielca). Przez miejscowość przechodzą dwie drogi: z Przecławia do Mielca i z Kiełkowa do Wylowa. W Kiełkowie ma siedzibę rzymskokatolicka parafia Zmartwychwstania Pańskiego, szkoła podstawowa i remiza ochotniczej straży pożarnej.

</doc>
<doc id="361495" url="https://pl.wikipedia.org/wiki?curid=361495" title="Kiełkuty">
Kiełkuty

Kiełkuty (dawniej Stare Kiełkuty, niem. "Alt Kelken") – wieś w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość administracyjnie należała do województwa olsztyńskiego.
Wieś wzmiankowana w dokumentach z roku 1359 jako wieś pruska na 10 włókach. Pierwotna nazwa "Kellekulle" najprawdopodobniej wywodzi się od imienia Prusa – "Kelle". W roku 1782 we wsi odnotowano 8 domów (dymów), natomiast w 1858 w 13 gospodarstwach domowych było 89 mieszkańców. W latach 1937–1939 było 80 mieszkańców.
W roku 1973 wieś Stare Kiełkuty należała do powiatu morąskiego, gmina Małdyty, poczta Dobrocin.
Nowe Kiełkuty w 1973 wymieniane są jako niezamieszkany przysiółek. Prawdopodobnie po tym okresie, na skutek zaniku Nowych Kiełkutów, Stare Kiełkuty zmieniły nazwę na Kiełkuty (nie było potrzeby rozdzielania na dwie osady o innej nazwie).
Na zachód od wsi położone jest jezioro Łążka.

</doc>
<doc id="361496" url="https://pl.wikipedia.org/wiki?curid=361496" title="Kiełmina">
Kiełmina

Kiełmina – wieś w Polsce położona w województwie łódzkim, w powiecie zgierskim, w gminie Stryków, na terenie Parku Krajobrazowego Wzniesień Łódzkich. Kiełmina leży na zachód od Dobrej. W Kiełminie leży źródło rzeki Kiełmiczanki.
W latach 1975–1998 miejscowość administracyjnie należała do województwa łódzkiego.

</doc>
<doc id="361497" url="https://pl.wikipedia.org/wiki?curid=361497" title="Kiełp">
Kiełp

Kiełp – wieś w Polsce położona w województwie kujawsko-pomorskim, w powiecie chełmińskim, w gminie Kijewo Królewskie.
Podział administracyjny.
Na przełomie XVI i XVII wieku należał do dóbr stołowych biskupów chełmińskich. W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 250 mieszkańców. Jest siódmą co do wielkości miejscowością gminy Kijewo Królewskie.
Zabytki.
Według rejestru zabytków NID na listę zabytków wpisane są: 
Znane osoby.
W tej właśnie miejscowości 1 stycznia 1946 urodził się Jan Ząbik, były żużlowiec, a później trener Unibaksu Toruń.

</doc>
<doc id="361498" url="https://pl.wikipedia.org/wiki?curid=361498" title="Kiełpieniec">
Kiełpieniec

Kiełpieniec – wieś w Polsce położona w województwie mazowieckim, w powiecie gostynińskim, w gminie Gostynin.
Kiełpieniec został założony pod koniec XVIII wieku przez osadników holenderskich. W 1798 roku działała tu szkoła ewangelicka. Wieś liczyła 105 mieszkańców w 1827, i 151 w 1883 roku. Obecnie nie ma żadnych pozostałości holenderskiej obecności.
W latach 1975–1998 miejscowość administracyjnie należała do województwa płockiego.

</doc>
<doc id="361499" url="https://pl.wikipedia.org/wiki?curid=361499" title="Kiełpiniec">
Kiełpiniec

Kiełpiniec – wieś w Polsce położona w województwie mazowieckim, w powiecie sokołowskim, w gminie Sterdyń. Leży na lewym brzegu Bugu, na historycznym Podlasiu. 
W latach 1975–1998 miejscowość administracyjnie należała do województwa siedleckiego.
W Kiełpińcu znajduje się kaplica dojazdowa pw. Matki Bożej Królowej Polski, która powstała w latach 1983–1985. Kaplica została poświęcona 15 lipca 1990 roku przez biskupa siedleckiego Jana Mazura. Mieszkańcy wyznania rzymskokatolickiego należą do parafii św. Anny w Sterdyni.
We wsi znajduje się starorzecze Bugu nazywane "Starym Bużyskiem" oraz aleja lipowa – 35 drzew o obwodach od 170 do 438 cm i wysokościach od 19 do 25 m. Większość drzew uległa zniszczeniu po nawałnicach w 2008 r..
17 lutego 1947 roku, na koloniach Kiełpińca w gospodarstwie Franciszka Goworka rozegrała się potyczka partyzantów 6 Brygady Wileńskiej z KBW. W jej rezultacie polegli: kpr. Franciszek Januszewicz "Zbieg", szer. Jan Małyszko "Grom" i szer. "Serdeczny" oraz st. sierż. Józef Babicz "Żwirko". W listopadzie 2005 roku staraniem Fundacji "Pamiętamy", w Kiełpińcu stanął pomnik upamiętniający to wydarzenie.
Od 1926 roku w Kiełpińcu funkcjonuje jednostka Ochotniczej Straży Pożarnej. OSP Kiełpiniec posiada własny wóz strażacki marki Lublin, a także remizę wybudowaną przez mieszkańców wsi w czynie społecznym, przy wsparciu finansowym władz samorządowych.

</doc>
<doc id="361500" url="https://pl.wikipedia.org/wiki?curid=361500" title="Kiełpin Poduchowny">
Kiełpin Poduchowny

Kiełpin Poduchowny – wieś podstawowa ale niesamodzielna w Polsce położona w województwie mazowieckim, w powiecie warszawskim zachodnim, w gminie Łomianki.
Wieś jest częścią wsi sołeckiej Kiełpin, wg rejestru TERYT - ulice, na terenie miejscowości są ulice, ale nazwa Kiełpin Poduchowny nie występuje w opisie sołectw.
W latach 1975–1998 miejscowość administracyjnie należała do województwa warszawskiego.

</doc>
<doc id="361501" url="https://pl.wikipedia.org/wiki?curid=361501" title="Kiełtyki">
Kiełtyki

Kiełtyki – wieś w Polsce położona w województwie mazowieckim, w powiecie płockim, w gminie Mała Wieś.
Wieś szlachecka położona była w drugiej połowie XVI wieku w ziemi wyszogrodzkiej. W latach 1975–1998 miejscowość administracyjnie należała do województwa płockiego.

</doc>
<doc id="361502" url="https://pl.wikipedia.org/wiki?curid=361502" title="Kiemławki Małe">
Kiemławki Małe

Kiemławki Małe (niem. "Klein Kemlack") – przysiółek w Polsce położony w województwie warmińsko-mazurskim, w powiecie kętrzyńskim, w gminie Barciany.
W latach 1975–1998 miejscowość administracyjnie należała do województwa olsztyńskiego.
Historia.
W roku 1970 w Kiemławkach Małych mieszkało 36 osób.

</doc>
<doc id="361503" url="https://pl.wikipedia.org/wiki?curid=361503" title="Kiemławki Wielkie">
Kiemławki Wielkie

Kiemławki Wielkie (niem. "Groß Kemlack") – osada w Polsce położona w województwie warmińsko-mazurskim, w powiecie kętrzyńskim, w gminie Barciany.
W latach 1975–1998 miejscowość administracyjnie należała do województwa olsztyńskiego.
Historia.
Wieś lokowana była w roku 1340. Były tu wówczas trzy pruskie służby rycerskie. Jedną służbę na prawie chełmińskim ustanowił później wielki mistrz krzyżacki Winrich von Kniprode.
W roku 1970 w Kiemławkach Wielkich mieszkało 99 osób.
Za czasów PRL'u wieś doskonale spisywała się jako PGR. Była bardziej rozbudowana, posiadała dwa stawy wiejskie i plac zabaw dla dzieci.
Obecnie PGR został wykupiony przez zagranicznego inwestora.
W pobliskim lesie przynależącym do Kiemławek Wielkich można znaleźć pomnik przyrody a mianowicie 3 dęby stojące obok siebie. W jednym z dębów jest wielka dziura, w której jak mówią pogłoski są schowane mundury niemieckie z okresu II Wojny światowej a przy niej jest wbity bagnet. Nikt tego nigdy nie sprawdził gdyż dziura jest na wysokości około 5m.

</doc>
<doc id="361505" url="https://pl.wikipedia.org/wiki?curid=361505" title="Kienkówka">
Kienkówka

Kienkówka – wieś w Polsce położona w województwie lubelskim, w powiecie łukowskim, w gminie Stoczek Łukowski, przy drodze krajowej nr .
Wieś duchowna Kienkówka położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Stoczku Łukowskim.

</doc>
<doc id="361506" url="https://pl.wikipedia.org/wiki?curid=361506" title="Kiepojcie">
Kiepojcie

Kiepojcie (niem. "Eszergallen") – wieś w Polsce położona w województwie warmińsko-mazurskim, w powiecie gołdapskim, w gminie Dubeninki. Wieś położona jest nad jeziorem Przerośl.
W latach 1975–1998 miejscowość administracyjnie należała do województwa suwalskiego.
Podczas akcji germanizacyjnej nazw miejscowych i fizjograficznych historyczna nazwa niemiecka "Eszergallen" została w 1938 r. zastąpiona przez administrację nazistowską formą "Eschergallen", a ta z kolei jeszcze w tym samym roku sztuczną formą "Äschenbruch".
We wsi znajduje się wiadukt z początku XX wieku po zlikwidowanej linii kolejowej o wysokości 18 m nad rzeką Bludzią, trzyprzęsłowy z neogotyckimi detalami ozdobnymi.

</doc>
<doc id="361508" url="https://pl.wikipedia.org/wiki?curid=361508" title="Kierlikówka">
Kierlikówka

Kierlikówka – wieś w Polsce położona w województwie małopolskim, w powiecie bocheńskim, w gminie Trzciana.
W latach 1975–1998 miejscowość administracyjnie należała do województwa tarnowskiego. Miejscowość położona jest na Pogórzu Wiśnickim, w dolinie potoku Rdzawka oraz na grzbiecie oddzielającym tę dolinę od doliny Saneckiego Potoku.

</doc>
<doc id="361509" url="https://pl.wikipedia.org/wiki?curid=361509" title="Kierpajny Wielkie">
Kierpajny Wielkie

Kierpajny Wielkie – osada w Polsce położona w województwie warmińsko-mazurskim, w powiecie braniewskim, w gminie Pieniężno. W latach 1975–1998 miejscowość administracyjnie należała do województwa elbląskiego. Osada znajduje się w historycznym regionie Warmia.
Historia.
Historia wsi jest bardzo mało znana. Wiadomo, że jej korzenie sięgają 1280 roku. Jej pierwotny charakter to wielka własność, zaś w 1783 roku uzyskała status majątku szlacheckiego. Z tego okresu pochodzi Zespół Pałacowo - Parkowy wpisany do ewidencji zabytków Wojewódzkiego Urzędu Ochrony Zabytków w Olsztynie. Zespół folwarku z dworem i parkiem założono z końcem XVIII wieku. Źródła historyczne niewiele miejsca poświęcają folwarkowi w Kierpajnach. Wiadomo, że w okresie zaboru Warmii przez Prusy folwark należał do rodu Schimmelpfennig. Po wymarciu rodu dobra Kierpajny drogą koligacji objęli Buhlowie, którzy za zgodą króla mieli prawo używać nazwiska poprzednich właścicieli, był to dla nich duży awans społeczny. 
W okresie okupacji Warmii przez Brandenburczyków w 1656 dobra rycerskie Kierpajny należały do uszlachconego Warmiaka Jakuba Marquarta, majątek liczył wtedy 15 łanów chełmińskich (1 łan – 16,8 ha). W 1889 roku wieś liczyła 6 zagród rozlokowanych po zachodniej stronie folwarku. W XX wieku areał majątku ziemskiego pozostawał taki sam jak w połowie XVII wieku, statystyka z 1929 roku podaje liczbę 250 ha. Wizerunek herbu Marquart zachował się na kilku przedmiotach, m.in. w Świętej Lipce. Brak danych na temat ostatnich przedwojennych właścicieli majątku. 
Po 1945 majątek wziął w posiadanie PGR. W 1982 cały folwark wpisano do rejestru zabytków. Po likwidacji PGR-u majątek przekazano Agencji Własności Rolnej Skarbu Państwa (obecnie Agencja Nieruchomości Rolnych), ta folwark podzieliła, obecnie dwór stanowi własność prywatną i Skarbu Państwa, park jest w rękach prywatnych, zabudowania gospodarcze są nadal własnością ANR.
Zabytki.
Budynek Dworu.
Pochodzi z końca XVIII wieku, przebudowany w końcu XIX wieku. Dwór usytuowany w części środkowej założenia. Jego zróżnicowana bryła świadczy o jego przekształceniach na przestrzeni dziejów. W części starszej parterowy z dachem mansardowym oraz ryzalitem dwustronnym, ze szczytami wolutowymi. W części północnej pochodzącej z końca XIX wieku piętrowy na rzucie prostokąta wystającego poza rzut dawnego budynku w kierunku wschodnim 
z dachem dwuspadowym pokrytym holenderką. Elewacja części starszej dekorowana gzymsem podokapowym oraz wolutami w szczytach ryzalitu. Na polu szczytowym od podjazdu kartusz herbowy. Od wschodu wazon z kwiatami obydwa ujęte w labry. Pod nimi owalne ustawione pionowo okienko. Na szczytach naczółek półkolisty obwiedziony gzymsem. Przed wejściem głównym weranda z k. XIX wieku. Elewacja części nowej eklektyczna z gzymsami międzykondygnacyjnymi oraz podokapowym. Zachowane otwory okienne z końca XIX wieku, ujęte w opaskowe obramienia. Nad nimi naczółki wysunięte przed lico trójkątne i półkoliste. Dwór podzielono na lokale mieszkalne, 3 z nich sprzedano najemcom, pozostałe są własnością Skarbu Państwa administrowane przez Agencję Nieruchomości Rolnych. Park krajobrazowy
założony w pierwszej połowie XIX wieku po północnej i zachodniej stronie dworu. Część północną założono na rzucie prostokąta z obiegającą go wokół aleją. Część zachodnia parku 
o nieregularnym rzucie i nieregularnym układzie, aleja sięgała od głównej drogi dojazdowej do majątku. W parku występują lipy, wiązy, klony i buki. Znajdują się też rzadkie gatunki drzew takich jak choina kanadyjska i buk czerwonolistny. Obecnie park jest w rękach prywatnych.
Zabudowania gospodarcze.
Na szczególną uwagę zasługuje wozownia wzniesiona w 1856 roku. Zlokalizowano ją za dworem, w centralnej części podwórza gospodarczego. Posiada konstrukcję szkieletową, z podwójnym przejazdem pośrodku i z ażurowymi wieżyczkami po krańcach kalenic.

</doc>
<doc id="361510" url="https://pl.wikipedia.org/wiki?curid=361510" title="Kierpień">
Kierpień

Kierpień (dodatkowa nazwa w j. niem. Kerpen) – wieś w Polsce, położona w województwie opolskim, w powiecie prudnickim, w gminie Głogówek. Historycznie leży na Górnym Śląsku, na ziemi prudnickiej. Położona jest na terenie Równiny Niemodlińskiej, będącej częścią Niziny Śląskiej. Przepływa przez nią rzeka Osobłoga.
W latach 1954–1959 wieś należała i była siedzibą władz gromady Kierpień, po jej zniesieniu w gromadzie Błażejowice. W latach 1975–1998 miejscowość należała administracyjnie do ówczesnego województwa opolskiego.
Według danych na 2011 wieś była zamieszkana przez 317 osób.
Przysiółkiem wsi jest Chmielnik.
Geografia.
Położenie.
Wieś jest położona w południowo-zachodniej Polsce, w województwie opolskim, około 12,5 km od granicy z Czechami, na Równinie Niemodlińskiej, tuż przy granicy powiatu prudnickiego z powiatem krapkowickim (gmina Strzeleczki). Należy do Euroregionu Pradziad. Przez granice administracyjne wsi przepływa rzeka Osobłoga.
Środowisko naturalne.
W Kierpniu panuje klimat umiarkowany ciepły. Średnia temperatura roczna wynosi +8,5 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Dzierżysławic wynoszą 619 mm. Dominują wiatry zachodnie.
Nazwa.
Nazwa wsi wywodzi się od łacińskiego słowa "carpio" – co oznacza staw dla karpi. Topograficzny opis Górnego Śląska z 1865 roku notuje wieś pod obecnie stosowaną, polską nazwą "Kierpien", a także zgermanizowaną "Kerpen" we fragmencie: "„Kerpen (1281 Carpno, 1388 Kerpyn, polnisch Kierpien)”". W "Spisie miejscowości województwa śląsko-dąbrowskiego łącznie z obszarem ziem odzyskanych Śląska Opolskiego" wydanym w Katowicach w 1946 wieś wymieniona jest pod polską nazwą "Kierpno". 15 marca 1947 r. nadano miejscowości nazwę "Kierpień". 1 grudnia 2009 wprowadzono dodatkową nazwę wsi w języku niemieckim – "Kerpen".
Historia.
Pierwsze wzmianki o wsi pochodzą z XIII wieku. Nie jest znany dokładny rok jej założenia, okres powstania wsi wyznaczono w przybliżeniu na lata 1245–1274. Książę Władysław opolski w 1274 przekazał wieś cystersom z Lubiąża. Miejscowy kościół parafialny pod wezwaniem Narodzin Najświętszej Marii Panny wzmiankowany był po raz pierwszy w 1335.
Wieś posiadała swoją własną pieczęć, która przedstawiała trzy karpie ułożone w słup, a w otoku napis: "KERPPENER: GEM: SIGL: / NEYSTAETER CREYS".
10 lipca 1903 Kierpień i okoliczne miejscowości nawiedziła ogromna powódź. Woda wystąpiła z brzegów Osobłogi i zalała wschodnią część wsi. Mieszkańcy schowali się na strychach i dachach wraz z żywym inwentarzem, który zdołali uratować. Po przerwaniu wałów ochronnych zachodniej odnogi Osobłogi zalane zostały drogi do Kierpnia, co uniemożliwiło wezwanie pomocy. Uszkodzeniu uległo wiele domów oraz mosty przez Osobłogę.
Według spisu ludności z 1 grudnia 1910, na 636 mieszkańców Kierpnia 15 posługiwało się językiem niemieckim, a 620 językiem polskim. Po zakończeniu I wojny światowej w Kierpniu narastał konflikt pomiędzy Niemcami i Polakami. W kronice szkoły i gminy z 1920 relacjonowano: „Polscy agitatorzy ciągle odwiedzają Kierpień, jedno polskie zebranie goni drugie. Napięcie między Niemcami i Polakami wzrasta jako skutek polskiego terroru. Kierpień jest znany jako «ostoja przekonanych Polaków» szeroko poza granicami powiatu prudnickiego.” Centralną osobowością po stronie polskiej był w Kierpniu Władysław Nohl. 26 czerwca 1920 we wsi założono proniemiecki Związek Wiernych Ojczyźnie Górnoślązaków, który liczył 109 członków. Ponadto działał tu Związek Chrześcijańskich Rolników (77 członków) i Związek Weteranów Wojennych (35 członków). 28 listopada 1920 odbyło się tu potajemne zebranie członków grup uderzeniowych z Kierpnia i okolic, któremu przewodniczył komendant POW Górnego Śląska w Prudniku Jan Faska. Utworzono wówczas grupę uderzeniową „Samopomoc”.
W 1921 w zasięgu plebiscytu na Górnym Śląsku znalazła się tylko część powiatu prudnickiego. Kierpień znalazł się po stronie wschodniej, w obszarze objętym plebiscytem. Do głosowania uprawnionych było w Kierpniu 440 osób, z czego 363, ok. 82,5%, stanowili mieszkańcy (w tym 360, ok. 81,8% całości, mieszkańcy urodzeni w miejscowości). Oddano 433 głosy (ok. 98,4% uprawnionych), w tym 431 (ok. 99,5%) ważnych; za Niemcami głosowało 266 osób (ok. 61,7%), a za Polską 165 osób (ok. 38,2%).
Podczas III powstania śląskiego w Kierpniu stacjonował oddział Selbstschutzu. 30 mieszkańców wsi brało udział po polskiej stronie w bitwie w rejonie Góry Świętej Anny. 23 września 1922 w Kierpniu odsłonięto pomnik upamiętniający mieszkańców wsi, którzy zginęli podczas I wojny światowej. W 1925 rozpoczęto budowę nowej szosy do Pisarzowic.
W latach 1945–1950 Kierpień należał do województwa śląskiego, a od 1950 do województwa opolskiego. W latach 1945–1954 wieś należała do gminy Kórnica, w latach 1954–1959 była siedzibą gromady Kierpień, w 1959 należała do gromady Błażejowice, a w latach 1959–1972 do gromady Mochów.
Wieś ucierpiała podczas powodzi w lipcu 1997.
Zabytki.
Do wojewódzkiego rejestru zabytków wpisane są:
Zgodnie z gminną ewidencją zabytków w Kierpniu chronione są ponadto:
Kultura.
W Kierpniu działa Niemieckie Koło Przyjaźni (Deutscher Freundeskreis) – oddział terenowy Towarzystwa Społeczno-Kulturalnego Niemców na Śląsku Opolskim.
Religia.
W Kierpniu znajduje się katolicki kościół Narodzenia Najświętszej Maryi Panny, który jest siedzibą parafii Narodzenia Najświętszej Maryi Panny (dekanat Głogówek).

</doc>
<doc id="361511" url="https://pl.wikipedia.org/wiki?curid=361511" title="Kiersiny">
Kiersiny

Kiersiny – wieś w Polsce położona w województwie warmińsko-mazurskim, w powiecie braniewskim, w gminie Pieniężno.
W latach 1975–1998 miejscowość administracyjnie należała do województwa elbląskiego. Wieś znajduje się w historycznym regionie Warmia.

</doc>
<doc id="361512" url="https://pl.wikipedia.org/wiki?curid=361512" title="Kiersity (powiat bartoszycki)">
Kiersity (powiat bartoszycki)

Kiersity (niem. "Kirschitten") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
W 1889 r. Kiersity były folwarkiem, należącym do majątku ziemskiego Tolko i należały do rodziny baronów "von Tettau". W 1983 r. we wsi było 21 domów, ulice miały elektryczne oświetlenie i mieszkało 106 osób. We wsi funkcjonowało 20 indywidualnych gospodarstw rolnych, uprawiających łącznie 204 ha ziemi. W tym czasie działał punkt biblioteczny i świetlica.

</doc>
<doc id="361513" url="https://pl.wikipedia.org/wiki?curid=361513" title="Kiersnówek">
Kiersnówek

Kiersnówek – wieś w Polsce położona w województwie podlaskim, w powiecie bielskim, w gminie Brańsk. Leży nad Nurcem dopływem Bugu.
W 1921 roku wieś liczyła 12 domów i 73 mieszkańców, w tym 46 katolików i 27 prawosławnych.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Brańsku.

</doc>
<doc id="361514" url="https://pl.wikipedia.org/wiki?curid=361514" title="Kiersnówka">
Kiersnówka

Kiersnówka – wieś w Polsce położona w województwie podlaskim, w powiecie sokólskim, w gminie Suchowola.
W latach 1954–1972 wieś należała i była siedzibą władz gromady Kiersnówka. W latach 1975–1998 miejscowość administracyjnie należała do województwa białostockiego.

</doc>
<doc id="361515" url="https://pl.wikipedia.org/wiki?curid=361515" title="Kierszek">
Kierszek

Kierszek – wieś w Polsce położona w województwie mazowieckim, w powiecie piaseczyńskim, w gminie Konstancin-Jeziorna. Leży na południowym skraju Lasu Kabackiego.
Wieś szlachecka Kiersek położona była w 1580 roku w powiecie warszawskim ziemi warszawskiej województwa mazowieckiego. W latach 1975–1998 miejscowość administracyjnie należała do województwa warszawskiego.
W Kierszku, a dokładniej w części wsi zwanej Kierszek pod Lasem, znajdują się założone w latach 70. XX wieku ogrody działkowe.

</doc>
<doc id="361516" url="https://pl.wikipedia.org/wiki?curid=361516" title="Kiersztanówko">
Kiersztanówko

Kiersztanówko (niem. "Klein Kirsteinsdorf") – wieś w Polsce położona w województwie warmińsko-mazurskim, w powiecie ostródzkim, w gminie Grunwald. W latach 1975–1998 miejscowość administracyjnie należała do województwa olsztyńskiego.
W 1861 r. we wsi mieszkało 121 osób.

</doc>
<doc id="361517" url="https://pl.wikipedia.org/wiki?curid=361517" title="Kiertyny Wielkie">
Kiertyny Wielkie

Kiertyny Wielkie (niem. "Gross Kärthen") – wieś w Polsce, położona w województwie warmińsko-mazurskim, w powiecie bartoszyckim, w gminie Bartoszyce.
W latach 1975–1998 miejscowość należała administracyjnie do województwa olsztyńskiego.
Nazwa.
1 października 1948 r. nadano miejscowości polską nazwę Kiertyny Wielkie.
Historia.
Wieś pruska, wymieniona w dokumencie z 1414 roku, kiedy to spisywano szkody po wojnie polsko-krzyżackiej. Po kolejnych wojnach miejscowość była zasiedlana od nowa. Wtedy już jako miejscowość książęca. W XIX w. uwłaszczono wielkokiertyńskie grunty.
W 1720 r. założono w miejscowości szkołę. W 1935 r. pracowało w niej 2 nauczycieli, a uczyło się 106 uczniów. Po 1945 r. w rozwój szkoły mocno zaangażował się nauczyciel Jan Bieżuński. Po jego nagłej śmierci w 1968 r. kierownictwo 4-klasowej szkoły przejęła Joanna Tomaszewska z domu Wojtanowska i kierowała nią aż do jej likwidacji w 1975 roku.
W 1983 r. w Kiertynach Wielkich mieszkało 191 osób w 37 domach. W tym czasie w miejscowości było 40 indywidualnych gospodarstw rolnych, obejmujących łącznie areał 417 hm² (ha). W gospodarstwach tych hodowano 254 sztuki bydła (w tym 120 krów), 367 sztuk trzody chlewnej, 35 koni i 6 owiec. W tym czasie w miejscowości były m.in.: świetlica, punkt biblioteczny, klub, sala kinowa na 70 miejsc i sklep wielobranżowy.

</doc>
<doc id="361518" url="https://pl.wikipedia.org/wiki?curid=361518" title="Kieruzele">
Kieruzele

Kieruzele – wieś w Polsce położona w województwie łódzkim, w powiecie bełchatowskim, w gminie Szczerców.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361519" url="https://pl.wikipedia.org/wiki?curid=361519" title="Kierwałd">
Kierwałd

Kierwałd – wieś kociewska w Polsce położona w województwie pomorskim, w powiecie tczewskim, w gminie Morzeszczyn.
Wieś królewska w starostwie osieckim w powiecie nowskim województwa pomorskiego w II połowie XVI wieku. W latach 1975–1998 miejscowość należała administracyjnie do województwa gdańskiego.

</doc>
<doc id="361520" url="https://pl.wikipedia.org/wiki?curid=361520" title="Kierwiny">
Kierwiny

Kierwiny (niem. "Kerwienen", lit. "Kierviniai") – wieś w Polsce położona w województwie warmińsko-mazurskim, w powiecie lidzbarskim, w gminie Kiwity.
W latach 1954–1957 wieś należała i była siedzibą władz gromady Kierwiny, po jej zniesieniu w gromadzie Kiwity. W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.
Przez wieś biegnie droga wojewódzka nr 513 (Pasłęk – Wozławki). Boczna droga z Kierwin prowadzi do Stoczka Klasztornego.
Historia.
Wieś założył w roku 1349 biskup warmiński Herman z Pragi. Kierwiny miały wówczas obszar 42 łanów, a dla osadników zapewniono prawo chełmińskie.
We wsi znajduje się neogotycka kapliczka przydrożna z 1913 roku.

</doc>
<doc id="361521" url="https://pl.wikipedia.org/wiki?curid=361521" title="Kierzek">
Kierzek

Kierzek – wieś w Polsce położona w województwie mazowieckim, w powiecie ostrołęckim, w gminie Kadzidło.
Wierni kościoła rzymskokatolickiego należą do parafii Parafia pw. Ducha Świętego w Kadzidle
Historia.
W latach 1921–1939 wieś leżała w województwie białostockim, w powiecie ostrołęckim, w gminie Dylewo, a od 1931 w gminie Kadzidło.
Według Powszechnego Spisu Ludności z 1921 roku wieś zamieszkiwało 185 osób w 29 budynkach mieszkalnych. Miejscowość należała do parafii rzymskokatolickiej w m. Kadzidło. Podlegała pod Sąd Grodzki w Myszyńcu i Okręgowy w Łomży; właściwy urząd pocztowy mieścił się w m. Kadzidło.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Landkreis Scharfenwiese, rejencji ciechanowskiej Prus Wschodnich III Rzeszy.
31 sierpnia 1944 około godziny 18, niemieccy żandarmi aresztowali we wsi Kierzek 12 mężczyzn: tutejszych rolników. Skrępowano im ręce drutem kolczastym i popędzono do sąsiedniej wsi Gleba, gdzie zostali poddani przesłuchaniom. Tortury miały ich zmusić do wyjawienia siedziby miejscowych partyzantów, jednak mężczyźni niczego nie zdradzili. Wobec tego zostali poprowadzeni ze skrępowanymi dłońmi do Ostrołęki i zaprowadzeni na ulicę Poznańską. Nieopodal kirkutu w dniu 3 września 1944 około godziny 14, mężczyźni zostali tam rozstrzelani. Życie straciło wówczas dziesięciu mieszkańców Kierzka: Stanisław Duszak (ur. 1900) , Stanisław Duszak (ur. 1924), Józef Gut (ur. 1881), Józef Gut (1890), Stanisław Gałązka, Henryk Gut, Józef Jakowski, Józef Abramczyk, Jan Abramczyk, Józef Duszak. Stanisław Koziatek z Kopaczysk i Czesław Deptuła z Oborczysk znaleźli się tego dnia w Kierzku przez przypadek. Ofiary egzekucji zostały zakopane we wspólnej mogile na miejscu zbrodni. Wiosną 1945 ciała zostały ekshumowane i pochowane w jednym grobie na miejscowym cmentarzu grzebalnym. Tragizmu tym wydarzeniom dodaje fakt, że miały miejsce w ostatnich dniach hitlerowskich rządów w Ostrołęce. 
W latach 1975–1998 miejscowość administracyjnie należała do województwa ostrołęckiego.

</doc>
<doc id="361522" url="https://pl.wikipedia.org/wiki?curid=361522" title="Kierzenko">
Kierzenko

Kierzenko – wieś w Polsce położona w województwie wielkopolskim, w powiecie kępińskim, w gminie Kępno.
Położone przy drodze Kierzno-Mikorzyn, ok. 5 km na północny wschód od Kępna.
W latach 1975–1998 miejscowość administracyjnie należała do województwa kaliskiego.

</doc>
<doc id="361523" url="https://pl.wikipedia.org/wiki?curid=361523" title="Kierzkówka">
Kierzkówka

Kierzkówka – wieś w Polsce, w województwie lubelskim, w powiecie lubartowskim, w gminie Kamionka. Leży przy rzece Mininie
W latach 1975–1998 miejscowość administracyjnie należała do województwa lubelskiego.
Wieś stanowi sołectwo gminy Kamionka. Według Narodowego Spisu Powszechnego (III 2011 r.) wieś liczyła 430 mieszkańców.

</doc>
<doc id="361524" url="https://pl.wikipedia.org/wiki?curid=361524" title="Kierzliny">
Kierzliny

Kierzliny (niem. "Kirschlainen") – wieś w Polsce położona w województwie warmińsko-mazurskim, w powiecie olsztyńskim, w gminie Barczewo.
W latach 1975–1998 miejscowość administracyjnie należała do województwa olsztyńskiego. Wieś znajduje się na historycznej Warmii.

</doc>
<doc id="361525" url="https://pl.wikipedia.org/wiki?curid=361525" title="Kierz Niedźwiedzi">
Kierz Niedźwiedzi

Kierz Niedźwiedzi – wieś w Polsce położona w województwie świętokrzyskim, w powiecie skarżyskim, w gminie Skarżysko Kościelne.
Był wsią biskupstwa krakowskiego w województwie sandomierskim w ostatniej ćwierci XVI wieku. W latach 1975–1998 miejscowość administracyjnie należała do województwa radomskiego. Od roku 1999 znajdowała się w województwie mazowieckim w powiecie szydłowieckim, od 1 stycznia 2004 r. w województwie świętokrzyskim, w powiecie skarżyskim w gminie Skarżysko Kościelne.
Wieś jest siedzibą rzymskokatolickiej parafii św. Maksymiliana Kolbego.
Historia.
W XIX w. wieś i folwark donacyjny w gminie Rogów i parafii Jastrząb. W 1880 r. znajdowało się tu 55 domów, 311 mieszkańców, 406 morg dworskich i 674 włościańskich.
Miejsca pamięci.
Nieopodal Kierza Niedźwiedziego znajduje się zadbana leśna mogiła powstańców 1863 roku. Brak jest dokumentów, które mogą jednoznacznie wskazać na pochodzenie mogiły. Ustne przekazy ludności miejscowej wskazują na pochówek nieznanej ilości powstańców styczniowych. 
Powstanie tej mogiły można wiązać z bitwą oddziału powstańców pod dowództwem kpt. Michalskiego 20.IV. 1863 r. pod Grzybową Górą, a właściwie to w Gatce (obecna nazwa – Gadka). Potyczka bardzo udana, ale ze strony polskiej było 19 zabitych oraz 26 rannych. 

</doc>
<doc id="361526" url="https://pl.wikipedia.org/wiki?curid=361526" title="Kierżno">
Kierżno

Kierżno (do roku 2009: "Borowiany") – wieś w Polsce położona w województwie dolnośląskim, w powiecie bolesławieckim, w gminie Nowogrodziec. Wieś leży w Borach Dolnośląskich. W pobliżu wsi znajduje się rezerwat przyrody Brzeźnik.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Położenie.
Wieś leży na prawym brzegu Kwisy, 11 km na zachód Bolesławca. Składa się z kilku kolonii. Najbardziej na północ wysunięta część wioski położona pod wzniesieniem Fuchs Berg (Lisia Góra) nazywała się Heidehauser – Leśne Domy. Od reszty wsi miały ją oddzielić wznoszone w latach 40. wały autostrady A4 Drezno – Wrocław, które doprowadzono aż do samej Kwisy. Warto zwrócić uwagę, że niemieccy inżynierowie i projektanci wybrali optymalne miejsce przekroczenia rzeki przez autostradę, albowiem to tutaj właśnie pradolina jest najwęższa. Około 500 m od północnego krańca wsi, w lesie znajdował się obóz więźniów budujących autostradę. Źródła wymieniają jeszcze inne części Kierżna, których dokładnego położenia jednak nie znamy. Są to Herschelswaldau i Heide. Co prawda o topografii Aue – Błonia (inaczej zwanego Queastal – Dolina Kwisy) nie wiemy nic, jednakże z samej nazwy możemy wykoncypować, że szczególnie Aue mogło dotyczyć fragmentu pradoliny, który w środkowej części Kierżna wrzynał się kilkaset metrów na wschód. Wraz z Heide znaczy tyle, co puszcza, wrzosowisko. Trudno nam określić, która to część wsi. Wydaje się, że mogły to być podmokłe okolice wspomnianej kolonii Heidehauser.
Zabytki.
W centrum wsi znajduje się kaplica św. Józefa, zbudowana w roku 1680 na miejscu wcześniejszego założenia przez nowogrodzieckiego proboszcza Rimplera. Ta leśna kaplica była kilkakrotnie przebudowywana. Kiedy w roku 1996 przeprowadzono jej remont, pracujący tam robotnicy odnaleźli w gałce wieżyczki dokumenty pozostawione przez dawnych budowniczych. Jest to o tyle cenne źródło, że informuje nas o dacie budowy, okolicznościach i fundatorach, a co ważniejsze o samych budowniczych. Pisma zostały pozostawione w czerwcu 1910, kiedy przeprowadzono ostatni generalny remont przed II wojną światową. Wtedy też odnaleziono dokumenty z poprzedniego remontu, jaki miał miejsce w roku 1882. Jeden z nich przepisano i ponownie złożono do gałki wieżyczki.
Historia.
Nazwa wsi pochodzi od imienia jej założyciela niejakiego Hermana, które to imię oznaczało wojownika, żołnierza (Heeresmann, Krieger). Hermannsdorf należałoby tłumaczyć dosłownie jako wieś należąca do Hermana. W roku 1249 wymienia się Hermannisdorf, w roku 1287 Gut in Hermannsdorfh, na przełomie 1666/1667 Hermansdorff villa, w roku 1736 Hermsdorf i w roku 1786 Herrmannsdorf. Gwarowo mówiło się na wieś i jej części następująco: Hernsdurf na Kierżno, de Heede na Heidehauser i Hirschlswaale na Herschelswaldau. Stara polska nazwa Hermanówka.
Nazwa Kierżno pochodzi od starosłowiańskiego słowa kierz – krzew, zarośla, którą to nazwę ustalono po wojnie zamiast niemieckiej.
Pierwsi mieszkańcy.
Powstanie pierwszej osady w tym miejscu wiązało się z przede wszystkim z rzeką oraz szlakiem komunikacyjnym, który musiał prowadzić w pradawnych czasach wzdłuż Kwisy. Niegdyś bowiem był to jedyny sposób przedostania się przez nieprzebytą puszczę. Jeszcze nie były przejezdne szlaki prowadzące bezpośrednio na wschód. Co prawda nie wiemy kiedy dokładnie osiedlili się na miejscu dzisiejszego Kierżna pierwsi ludzie, jednakże cokolwiek pomocne mogą nam w tym być odkrycia archeologiczne. I takich też dokonano tutaj.
Założenie wsi.
We wsi odkryto podczas archeologicznych badań powierzchniowych ślady osadnictwa mezolitycznego oraz pochodzące z tego samego okresu narzędzia kamienne. W 1930 roku przypadkowo zlokalizowano cmentarzysko ciałopalne z okresu brązu, a w nim naczynia gliniane. Potwierdza to istnienie w tym miejscu osady zasiedlonej później przez Słowian. Badacze niemieccy sugerują powstanie pierwszego osadnictwa w wieku XII, które siłą rzeczy było związane z plemionami słowiańskimi. W pierwszej połowie XIII wieku na miejscu słowiańskiej osady została założona wieś na prawie niemieckim. Nastąpiło to zapewne w latach 30. XIII wieku, kiedy książę śląski Henryk Brodaty sprowadzał z zachodu niemieckich kolonistów. Wśród nich musiał być niejaki Herman, który otrzymał od księcia przywilej lokacyjny i został pierwszym zasadźcą, a następnie sołtysem Kierżna. Wieś nie została natomiast wymieniona w dokumencie lokacyjnym miasta Nowogrodźca z 1233 roku, co sugeruje, że jeszcze wtedy nie istniała.
Pierwszy raz wymieniona została dopiero szesnaście lat później, to jest w roku 1249. Wtedy to w piśmie wystawionym w Krośnie Odrzańskim przez księcia śląskiego Bolesława II Rogatki dla klasztoru Magdalenek w Nowogrodźcu zapisano:
"In nomine domini amen. Nos Boleslaus dei gratia dux Zlesie et Polonie notum volumus fieri universis tam presentibus quam futuris, quod domui beate Marie Magdalene in Nuenburh dedimus villam unam, que dicitur Hermannisdorf, super aquam Quizam sitam duodecim mansos continentem, et hoc in remedium animarum tam antecessorum quam posterorum nostrorum. Excepimus etiam prefatam villam ab omni servitio et subditione nostrorum, ut nullus ipsam presumat temere inquietare. Datum in Crosna, anno gratie M° CC° XL° IX°. In cuius rei testimonium presens scriptum sigilli nostri munimine fecimus roborari coram hiis testibus: dominis Widgone de Kamenz, Rudolfo de Biberstein, Ottone filio Conradi, Walthero de Barboy, Wernero de Foresto et Ottone de Nydeck. W imię Pańskie Amen. My Bolesław z Bożej łaski książę Śląska i Polski chcemy czynić znanym tak obecnym, jak i przyszłym, że klasztorowi św. Marii Magdaleny w Nowogrodźcu dajemy jedną wieś, która nazywa się Hermannsdorf (Kierżno) położoną nad rzeką Kwisą z przyległymi 20 łanami, i to czynimy dla zbawienia dusz tak przodków jak potomków naszych. Uwalniamy również wspomnianą wieś od wszystkich posług i zobowiązań nam należnych, aby nic tę wieś..."
"Sporządzono w Krośnie nad Odrą roku dziękczynienia 1249... panowie Widgone z Kamienia, Rudolf z Bobrowa, Otto syn Konrada, Walter de Barboy, Werner de Foresto i Otto de Nydeck"

</doc>
<doc id="361527" url="https://pl.wikipedia.org/wiki?curid=361527" title="Kieszek">
Kieszek

Kieszek – wieś w Polsce położona w województwie mazowieckim, w powiecie radomskim, w gminie Pionki.
W latach 1945–1975 miejscowość administracyjnie należała do województwa kieleckiego, następnie w latach 1975–1998 do województwa radomskiego.
Wierni Kościoła rzymskokatolickiego należą do parafii św. Mikołaja i św. Małgorzaty w Jedlni.
Historia.
W czasie I Rzeczypospolitej Kieszek jako część Jedlni leżała na terenie województwa sandomierskiego, w latach 1810–1815 w departamencie radomskim Księstwa Warszawskiego, w latach 1816–1837 w obwodzie radomskim województwa sandomierskiego, w latach 1837–1844 w guberni sandomierskiej i wreszcie w latach 1845–1915 na terenie guberni radomskiej Królestwa Kongresowego.
W latach 1919–1939 miejscowość administracyjnie należała do gminy Jedlnia, w powiecie kozienickim, w województwie kieleckim.
W czasie okupacji pod niemiecką administracją Generalnego Gubernatorstwa.
W 1954 do 1956 przejściowo istniała Gromadzka Rada Narodowa w Kieszku.

</doc>
<doc id="361528" url="https://pl.wikipedia.org/wiki?curid=361528" title="Kietlanka (powiat ostrowski)">
Kietlanka (powiat ostrowski)

Kietlanka – wieś sołecka w Polsce położona w województwie mazowieckim, w powiecie ostrowskim, w gminie Zaręby Kościelne.
W latach 1975–1998 miejscowość administracyjnie należała do województwa łomżyńskiego.
We wsi znajduje się przystanek kolejowy oraz kapliczka przydrożna z 1901 roku fundacji Kietlińskich.
Wierni kościoła rzymskokatolickiego należą do parafii św. Stanisława Biskupa i Męczennika w Zarębach Kościelnych.
Historia.
13 maja 1863 miała miejsce bitwa pod Kietlanką. Powstańcy ulegli tu wojskom rosyjskim.
W miejscowości znajduje się przystanek kolejowy Kietlanka (wyłączony z eksploatacji w 2005 roku).

</doc>
<doc id="361529" url="https://pl.wikipedia.org/wiki?curid=361529" title="Kietlice">
Kietlice

Kietlice ( , 1936-1945 "Kitteldorf")– wieś w Polsce położona w województwie opolskim, w powiecie głubczyckim, w gminie Głubczyce.
Leży na terenie Nadleśnictwa Prudnik (obręb Prudnik).
W latach 1954–1959 wieś należała i była siedzibą władz gromady Kietlice, po jej zniesieniu w gromadzie Ściborzyce Małe. 
Zabytki.
Do wojewódzkiego rejestru zabytków wpisane są:

</doc>
<doc id="361530" url="https://pl.wikipedia.org/wiki?curid=361530" title="Kietlów">
Kietlów

Kietlów – osada w Polsce położona w województwie dolnośląskim, w powiecie górowskim, w gminie Jemielno (do 1945 Kittlau). 
Podział administracyjny.
W latach 1975–1998 miejscowość administracyjnie należała do województwa leszczyńskiego.
Zabytki.
Do wojewódzkiego rejestru zabytków wpisane są obiekty:
Ponadto znajduje się tu dwór klasycystyczny, majątek, którego pierwszym właścicielem był w 1325 r. Erbherr Niklas von Schabina.

</doc>
<doc id="361532" url="https://pl.wikipedia.org/wiki?curid=361532" title="Mizoginia">
Mizoginia

Mizoginia ( "mĩsos" „nienawiść”, "gynḗ" „kobieta”) – nienawiść, pogarda lub uprzedzenie wobec kobiet lub dziewcząt. Mizoginia przejawia się na wiele sposobów, między innymi poprzez wykluczenie społeczne, dyskryminację ze względu na płeć, wrogość, androcentryzm, patriarchat, uprzywilejowanie mężczyzn, poniżanie kobiet, pozbawianie kobiet praw obywatelskich, przemoc wobec kobiet i uprzedmiotowienie seksualne. Mizoginizm można spotkać w świętych tekstach religijnych, mitologiach oraz filozofii zachodniej, wschodniej, w każdych warunkach historycznych i w formach kulturowo utrwalonych.
Według Karlheinza Deschnera nienawiść do kobiet pojawiła się po upadku społeczności matriarchalnych i sugeruje on, że „być może jest wynikiem nieczystego sumienia mężczyzny, jego kompleksu niższości, obawy przed zemstą kobiety, zapewne wynika także z lęku przed jej funkcją rozrodczą”.
Definicje.
Według socjologa Allana G. Johnsona „mizoginia to kulturowa postawa nienawiści wobec kobiet ze względu na to, że są kobietami”. Johnson twierdzi, że:Mizoginia [...] stanowi główną składową seksistowskich uprzedzeń i ideologii oraz jako taka stanowi istotną przyczynę ucisku kobiet w społeczeństwach zdominowanych przez mężczyzn. Mizoginizm objawia się na wiele różnych sposobów, począwszy od żartów, poprzez pornografię, przemoc, aż po poczucie pogardy wobec własnego ciała, które kobiety uczy się odczuwać.Socjolog Michael Flood z Uniwersytetu w Wollongong definiuje mizoginizm jako nienawiść do kobiet, a także zauważa:Chociaż najczęściej występuje u mężczyzn, mizoginizm istnieje i jest praktykowany przez kobiety przeciwko innym kobietom, a nawet sobie samym. Mizoginia funkcjonuje jako ideologia lub system przekonań, który od tysięcy lat towarzyszy patriarchalnym lub zdominowanym przez mężczyzn społeczeństwom i wciąż umieszcza kobiety na podrzędnych pozycjach z ograniczonym dostępem do władzy i podejmowania decyzji. [...] Arystoteles utrzymywał, że kobiety istnieją jako naturalne deformacje lub niedoskonałe samce. [...] Od tego czasu kobiety w kulturach zachodnich zinternalizowały swoją rolę jako kozły ofiarne społeczeństwa, pod wpływem multimedialnego uprzedmiotowienia kobiet z ich kulturowo usankcjonowaną nienawiścią do siebie i fiksacją na chirurgii plastycznej, anoreksją i bulimią.Słowniki definiują mizoginizm jako „nienawiść do kobiet” oraz jako „nienawiść, niechęć lub nieufność wobec kobiet”. W 2012 roku, przede wszystkim w odpowiedzi na wydarzenia w australijskim parlamencie, Słownik Macquarie (dokumentujący australijski angielski i nowozelandzki angielski) rozszerzył tę definicję nie tylko o nienawiść do kobiet, ale także o „utrwalone uprzedzenia wobec kobiet”. Odpowiednikiem mizoginizmu jest mizandryzm, nienawiść lub niechęć do mężczyzn; antonimem mizoginizmu jest filoginizm, czyli miłość lub sympatia do kobiet.
W religiach.
Religia starożytnej Grecji.
W książce Misogyny: The World's Oldest Prejudice, Jack Holland twierdzi, że istnieją oznaki mizoginii w mitologii antycznego świata. W mitologii greckiej według Hesiodu rasa ludzka doświadczyła spokojnej, autonomicznej egzystencji jako towarzysze bogów jeszcze przed powstaniem kobiet. Kiedy Prometeusz postanawia ukraść bogom tajemnicę ognia, Zeus wpada w furię i postanawia ukarać ludzkość „złą rzeczą za ich rozkosz”. Tą „złą rzeczą” jest Pandora, pierwsza kobieta, która nosiła słoik (zwykle opisywany niepoprawnie — jako pudełko), którego kazano jej nigdy nie otwierać. Epimeteusz (brat Prometeusza) jest przytłoczony jej urodą, lekceważy ostrzeżenia Prometeusza o niej, i żeni się z nią. Pandora nie może oprzeć się zaglądaniu do słoika, a otwierając go, wyzwala w świecie całe zło: poród, chorobę, starość i śmierć.
Islam.
Czwarty rozdział (lub sura) Koranu nazywa się „Kobiety” (An-Nisa). Jego 34. werset stanowi kluczowy element w feministycznej krytyce islamu. Werset ten brzmi:Mężczyźni maja pierwszeństwo nad kobietami, ponieważ Bóg dał im wyższość nad niemi i wyposaża je przez mężczyzn. Żony powinny być posłuszne, zachowywać tajemnice mężów swoich, gdyż pod ich straż niebo je oddało; mężowie doznający ich nieposłuszeństwa, mogą je karać, zostawić w osobnych lożach, a nawet bić je; uległość niewiast powinna dla nich być uchroną od złego z niemi obchodzenia się. Bóg jest wielki i przenikający.W swojej książce "Popular Islam and Misogyny: A Case Study of Bangladesh" Taj Hashmi omawia kwestię mizoginii w odniesieniu do kultury muzułmańskiej, pisząc:Za sprawą subiektywnych interpretacji Koranu (prawie wyłącznie przez mężczyzn), dominacji mizoginicznych mułłów i regresywnego prawa szariatu w większości krajów „muzułmańskich”, islam jest synonimicznie znany jako promotor mizoginizmu w najgorszej formie. Chociaż nie ma sposobu na obronę tak zwanych „wielkich” tradycji islamu jako libertariańskich i egalitarnych w odniesieniu do kobiet, to możemy postawić granicę między tekstami koranicznymi a trzonem rzekomo mizoginistycznego pisma i słów mułły, które mają bardzo małe lub żadne znaczenie dla Koranu.W swojej książce "No god but God", profesor Uniwersytetu Południowej Kalifornii Reza Aslan napisał, że „mizoginiczna interpretacja” była konsekwentnie związana z wersetem 34. An-Nisy, ponieważ objaśnienia do Koranu „były wyłączną domeną muzułmańskich mężczyzn”.
Judaizm.
Kobiety w ortodoksyjnym judaizmie są podporządkowane mężczyznom:Studiowanie, poznawanie, wiedza są wartościami męskimi [...] Dziewczyna i kobieta mają konkretnie określoną rolę społeczną, która przypisuje je do gospodarstwa domowego. Ortodoksyjny judaizm stoi na stanowisku, że kobieta i mężczyzna są zasadniczo różni zarówno biologicznie, jak i psychicznie, co determinuje ich role. Wzrasta wpływ ultraortodoksyjnego rabinatu zwalczającego prawa kobiet.
W izraelskich miastach zamieszkałych przez żydowskich fundamentalistów kobiety są fizycznie atakowane przy próbach równego dostępu do obiektów religijnych, za chodzenie po ulicy w "niewłaściwym" ubiorze, a nawet ich imiona są usuwane z nazw ulic. Temat ten jest poruszany twórczo przez byłe członkinie takich mizoginistycznych religijnych wspólnot żydowskich, które stamtąd uciekły.
Mizoginistyczne poglądy znanych zachodnich myślicieli.
Wielu wpływowych zachodnich filozofów wyrażało idee, które można określić jako mizoginistyczne, między innymi Arystoteles, René Descartes, Thomas Hobbes, John Locke, David Hume, Jean-Jacques Rousseau, Georg Wilhelm Friedrich Hegel, Arthur Schopenhauer, Friedrich Nietzsche, Charles Darwin, Sigmund Freud, Otto Weininger, Oswald Spengler i John Lucas. Ze względu na wpływ tych myślicieli, feministki utożsamiają mizoginizm w kulturze zachodniej z tymi filozofami i ich ideami.
Arystoteles.
Arystoteles uważał kobiety za podrzędne i opisywał je jako „zdeformowane samce”. W swojej pracy zatytułowanej "Polityka" stwierdza:w odniesieniu do płci mężczyzna jest z natury rzeczy nadrzędny, a kobieta podrzędna, mężczyzna — władca i kobieta — poddana.Według Cynthii Freeland „Arystoteles wierzył, że odwaga mężczyzny polega na dowodzeniu, a kobiety na posłuszeństwie”; że „materia tęskni za formą, jak kobieta za mężczyzną, a brzydota za pięknem”; że kobiety mają mniej zębów niż mężczyźni; że kobieta jest niekompletnym mężczyzną lub „tak jakby — deformacją”. Arystoteles uważał, że kobiety i mężczyźni w naturalny sposób różnią się od siebie zarówno fizycznie jak i psychicznie. Twierdził, że kobiety są „bardziej złośliwe, mniej proste, bardziej impulsywne ... bardziej współczujące [,] ... chętniej wzruszają się do łez [,] ... bardziej zazdrosne, bardziej dziwaczne, bardziej skłonne do brzydzenia się i do bicia [,] ... ... bardziej skłonne do przygnębienia i mniej pełne nadziei [,] ... bardziej pozbawione wstydu lub szacunku do samego siebie, bardziej fałszywe w mowie, bardziej zwodnicze, bardziej powściągliwe [i] ... również bardziej czujne; bardziej obkurczone [i] trudniejsze do pobudzenia do działania” niż mężczyźni.
Arthur Schopenhauer.
Arthur Schopenhauer jest przez wielu uznawany za mizoginistę, m.in. przez filozofa, krytyka i pisarza Toma Grimwooda. W artykule opublikowanym w czasopiśmie filozoficznym "Kritique" w 2008 roku Grimwood twierdzi, że mizoginizm Schopenhauera w dużej mierze umknął uwadze, mimo że jest bardziej zauważalny niż mizoginizm innych filozofów, takich jak Nietzsche. Na przykład zauważył prace Schopenhauera, w których ten ostatni argumentował, że kobiety mają jedynie „mizerny” rozum, porównywalny z tym, jaki ma „zwierzę”, które „żyje w teraźniejszości”. Inne prace, na które zwrócił uwagę, polegały na argumencie Schopenhauera, że jedyną rolą kobiet w przyrodzie jest rozwijanie gatunku poprzez poród, a zatem są one wyposażone w siłę uwodzenia i „schwytania” mężczyzn. Dalej stwierdza, że pogoda ducha kobiet jest chaotyczna i destrukcyjna, dlatego niezbędne jest posłuszeństwo tym, którzy są racjonalni. Zauważa, że dla kobiety funkcjonowanie poza racjonalnym podporządkowaniem jest zagrożeniem zarówno dla mężczyzn, jak i dla innych kobiet. Schopenhauer uważa również, że wesołość kobiet jest wyrazem jej braku moralności i niezdolności do rozumienia abstrakcyjnych lub rzeczowych pojęć, takich jak sztuka. W ślad za tym pojawia się jego cytat: „nigdy nie udało się stworzyć ani jednego, naprawdę wielkiego, prawdziwego i oryginalnego osiągnięcia w sztukach pięknych, ani przynieść nigdzie na świecie dzieła o trwałej wartości”. Artur Schopenhauer obwiniał również kobiety za upadek króla Ludwika XIII i wywołanie rewolucji francuskiej, o której później mówił, cytując:„W każdym razie fałszywa pozycja płci żeńskiej, taka jak ta, która ma najostrzejszy objaw w naszym kobiecym biznesie, jest fundamentalną wadą stanu społeczeństwa. Wychodząc od sedna sprawy, musi ona rozprzestrzeniać swój szkodliwy wpływ na wszystkie części społeczeństwa”.Schopenhauer został również oskarżony o mizoginizm ze względu na swój esej „O kobietach” (Über die Weiber), w którym wyraził swój sprzeciw wobec tego, co nazywał „krzyżacko-chrześcijańską głupotą” w kontekście spraw kobiet. Twierdził, że kobiety mają „z natury rzeczy być posłuszne”, ponieważ są „dziecinne, lekkomyślne i krótkowzroczne”. Twierdził, że żadna kobieta nigdy nie stworzyła dzieła sztuki ani „żadnej rzeczy o trwałej wartości”. Twierdził również, że kobiety nie posiadają żadnego prawdziwego piękna:Tylko mężczyzna, którego intelekt jest zamglony przez własny popęd seksualny, mógłby nadać miano płci pięknej tej niedojrzałej i krótkonogiej rasie o wąskich ramionach, szerokich biodrach; bo całe piękno tej płci jest związane z tym właśnie popędem. Zamiast nazywać je piękną, byłoby więcej powodów, aby opisywać kobiety jako płeć nieestetyczna.
Friedrich Nietzsche.
Friedrich Nietzsche w swojej książce "Poza dobrem i złem" stwierdził, że zaostrzenie kontroli nad kobietami jest wymogiem „każdej wyższej kultury”. W książce "Tako rzecze Zaratustra", pojawia się postać kobiety, która mówi: „Zamierzasz iść do kobiet? Nie zapomnij o biczu!”. W "Zmierzchu bożyszcz" Nietzsche pisze: „Kobiety są uważane za głębokie. Dlaczego? Ponieważ nigdy nie byliśmy w stanie poznać ich głębi. Jednak kobiety nie są nawet płytkie”. Kontrowersje wzbudza kwestia tego, czy jest to równoznaczne z mizoginizmem, czy jego polemika przeciwko kobietom ma być traktowana dosłownie, a także dokładny charakter jego opinii o kobietach.
Georg W. F. Hegel.
Poglądy Hegla na temat kobiet można określić jako mizoginistyczne. Istnieje wiele fragmentów, o których można powiedzieć, że Hegel wyraża w nich to, co teraz byłoby uznane za seksistowskie lub mizoginistyczne idee, zazwyczaj jednak cytowany jest ten z jego książki "Zasady filozofii prawa":Kobiety są zdolne do edukacji, ale nie są stworzone do działań, które wymagają uniwersalnego wykształcenia, takich jak bardziej zaawansowane nauki, filozofia i pewne formy produkcji artystycznej. [...] Różnica między mężczyznami i kobietami jest taka, jak między zwierzętami i roślinami. Mężczyźni odpowiadają zwierzętom, podczas gdy kobiety odpowiadają roślinom, ponieważ ich rozwój jest prostszy, a zasada, która leży u jego podstaw, to raczej niejasna jednolitość uczuć. Kiedy kobiety są u władzy, państwo jest w niebezpieczeństwie, ponieważ kobiety regulują swoje działania nie przez wymogi uniwersalności, ale przez arbitralne skłonności i opinie.
Jean-Jacques Rousseau.
Jean-Jacques Rousseau jest dobrze znany ze swoich poglądów przeciwko równouprawnieniu kobiet, na przykład w traktacie "Emil, czyli o wychowaniu", pisze: „Zawsze uzasadniaj brzemię, które nakładasz na dziewczęta, ale narzucaj je tak czy inaczej. [...] Muszą zostać unieszkodliwione już od najmłodszych lat. [...] Muszą być szkolone do przestrzegania dyscypliny, tak aby nie kosztowało ich nic stłumienie wszystkich swoich fantazji, aby poddać się woli innych”. Pozostałe cytaty składają się z „zamknięte w swoich domach”, „muszą przyjmować decyzje ojców i mężów podobne do tych z kościoła”.

</doc>
<doc id="361533" url="https://pl.wikipedia.org/wiki?curid=361533" title="Kiezie">
Kiezie

Kiezie – wieś w Polsce położona w województwie mazowieckim, w powiecie sokołowskim, w gminie Sterdyń.
W latach 1975–1998 miejscowość administracyjnie należała do województwa siedleckiego.
Mieszkańcy wyznania rzymskokatolickiego należą do parafii św. Anny w Sterdyni. 

</doc>
<doc id="361534" url="https://pl.wikipedia.org/wiki?curid=361534" title="Kiezmark">
Kiezmark

Kiezmark (niem. "Käsemark") – wieś w Polsce na Żuławach Gdańskich położona w województwie pomorskim, w powiecie gdańskim, w gminie Cedry Wielkie na obszarze Żuław Gdańskich przy drodze krajowej nr 7 (E77). Wieś jest siedzibą sołectwa Kiezmark, w którego skład wchodzi również miejscowość Serowo.
Wieś należąca do Żuław Steblewskich terytorium miasta Gdańska położona była w drugiej połowie XVI wieku w województwie pomorskim. W latach 1954–1959 wieś należała i była siedzibą władz gromady Kiezmark, po jej zniesieniu w gromadzie Cedry Wielkie. W latach 1975–1998 miejscowość administracyjnie należała do ówczesnego województwa gdańskiego.
W miejscowym kościele parafialnym pw. Matki Boskiej Częstochowskiej od 4 listopada 2011 roku znajdują się relikwie (kropla krwi i włosy) św. Jana Pawła II. Kościół jest siedzibą parafii rzymskokatolickiej, należącej do dekanatu Żuławy Steblewskie w archidiecezji gdańskiej.
W miejscowości znajduje się przydrożna kapliczka z figurą Najświętszego Serca Pana Jezusa - votum fundatora za ocalenie w czasie pacyfikacji.
Zabytki.
Według rejestru zabytków Narodowego Instytutu Dziedziectwa na listę zabytków wpisane są:

</doc>
<doc id="361535" url="https://pl.wikipedia.org/wiki?curid=361535" title="Adell">
Adell

Miejscowości w USA:
Gminy w USA:

</doc>
<doc id="361536" url="https://pl.wikipedia.org/wiki?curid=361536" title="Zakłady Naprawcze Taboru Kolejowego">
Zakłady Naprawcze Taboru Kolejowego

Zakłady Naprawcze Taboru Kolejowego (w skrócie: ZNTK) – przedsiębiorstwa zajmujące się produkcją i świadczeniem usług głównie dla potrzeb transportu kolejowego.
Podstawowe dziedziny działalności:
Ponadto realizują zlecenia z zakresu inżynierii mechanicznej, produkcji konstrukcji stalowych, odlewów żeliwnych itp.
Największymi zakładami branży były ZNTK „Ostrów”, obecnie Europejskie Konsorcjum Kolejowe WAGON Sp. z o.o.

</doc>
<doc id="361537" url="https://pl.wikipedia.org/wiki?curid=361537" title="Adjuntas">
Adjuntas

Miejscowości w Portoryko:
Gminy w Portoryko:

</doc>
<doc id="361538" url="https://pl.wikipedia.org/wiki?curid=361538" title="Aetna">
Aetna

Aetna (Ajtne) – w mitologii greckiej nimfa sycylijska
Gminy w USA:

</doc>
<doc id="361539" url="https://pl.wikipedia.org/wiki?curid=361539" title="Agenda">
Agenda

Miejscowości w USA:
Gminy w USA:

</doc>
<doc id="361540" url="https://pl.wikipedia.org/wiki?curid=361540" title="Kiączyn">
Kiączyn

Kiączyn – wieś w Polsce położona w województwie wielkopolskim, w powiecie szamotulskim, w gminie Kaźmierz.
Wieś szlachecka Kijanczyno położona była w 1580 roku w powiecie poznańskim województwa poznańskiego. W latach 1975–1998 miejscowość administracyjnie należała do województwa poznańskiego. Znajduje się tam dwór rodziny Łubieńskich oraz zakład produkcji trawy rolkowej.

</doc>
<doc id="361541" url="https://pl.wikipedia.org/wiki?curid=361541" title="Kierz Półwieski">
Kierz Półwieski

Kierz Półwieski – wieś w Polsce położona w województwie kujawsko-pomorskim, w powiecie rypińskim, w gminie Wąpielsk.
W latach 1975–1998 miejscowość administracyjnie należała do województwa toruńskiego. Według Narodowego Spisu Powszechnego (III 2011 r.) liczyła 140 mieszkańców. Jest ósmą co do wielkości miejscowością gminy Wąpielsk.

</doc>
<doc id="361542" url="https://pl.wikipedia.org/wiki?curid=361542" title="Kieźliny">
Kieźliny

Kieźliny (dawniej niem. "Köslinen", "Kieslinen") – wieś warmińska w Polsce położona w województwie warmińsko-mazurskim, w powiecie olsztyńskim, w gminie Dywity nad rzeką Wadąg. Kieźliny graniczą bezpośrednio z północnym obszarem miejskim Olsztyna. W latach 1975–1998 miejscowość administracyjnie należała do województwa olsztyńskiego.
Wieś warmińska, położona na północ od Olsztyna.
Historia.
Wieś lokowana na prawie chełmińskim na 30 włókach (w tym 8 włók wolnych) w 1348 r. przez kapitułę warmińską (zapisywano także: "Koselern, Coseler"). Granicą lokowanej wsi było jezioro Wadąg, młyn Wadąg, majątek Mateusza (wieś Dągi) oraz miasto Olsztyn (w tym czasie miasto Olsztyn dopiero powstawało i nie miało jeszcze nazwy). Sołtys otrzymał 8 włók i był zobowiązany do „służby konnej” (wystawienie rycerza na koniu w czasie wojny). Zgodnie ze zwyczajem i sołtys miał prawo do tzw. małych sądów, otrzymywał trzecią część z sądów większych, połowę czynszu od karczmy oraz prawo połowu ryb na własne potrzeby w Jeziorze Dywickim. Wolniznę dla chłopów czynszowych wyznaczono na 15 lat a czynsz w wysokości pół marki i dwóch kur. Zasadźcą był sołtys "Fryderyk" (wg innych źródeł zasadźcą był Mathias lub Frederico). Od jego imienia wsi nadano nazwę "Frederichsdorf", ale ostatecznie przyjęła się nazwa Koseler. Zasadźca otrzymał 15 lat wolnych od czynszu oraz zobowiązany został do jednej służby zbrojnej konno. W 1406 r. wsi nadano dodatkowe 4 włóki lasu wiejskiego na prawie chełmińskim. W 1461 r. wieś została zniszczona przez Krzyżaków, którymi dowodził komtur elbląski Henryk von Plauen. Po tych zniszczeniach pola długo leżały odłogiem. Dopiero w 1552 r. (lub w 1532 r.) kapituła warmińska nadała 8 włók sołtysowi "Henrykowi Tregerowi" z obowiązkiem zasiedlenia wsi nowymi kolonistami i obowiązkiem jednej służby zbrojne na koniu a dotychczasowe prawo chełmińskie zmieniono na magdeburskie. W dokumencie z 1564 r. występują obie nazwy, w formie zapisu: "Köseler alias Frederichsdorf". Później funkcjonowała także nazwa "Kieslienen" oraz "Korlyny". Pierwotna nazwa wsi prawdopodobnie na polskie pochodzenie – od słowa koźlarz, lub niemieckie określenie mieszkańca śląskiego Koźla (Cosel). Być może zasadźca lub osadnicy pochodzili ze Śląska.
W 1656 r. wieś obejmowała 18 włók (a więc niewiele więcej niż połowa z pierwszej lokacji). W tym czasie w Kieźlinach był sołtys i pięciu chłopów czynszowych (lokalnie na Warmii zwanych gburami), pięć włok nie było obsadzonych.
Po przejęciu Warmii przez Prusy, wieś przeszła w ręce prywatne. W końcu XVIII w. w Kieźlinach było 14 domów. Na początku XIX wieku we wsi mieszkało 450 osób (wyłącznie rolnicy) a prawie wszyscy mieszkańcy posługiwali się gwara warmińską (język polski). W latach 1887-91 w Kieźlinach działała biblioteczka Towarzystwa Czytelni Ludowych a bibliotekarzem był niejaki "Kasza". Kolektorami w byli: "Wronowski, Bachr, Stankiewicz". Działał także Związek Polaków w Niemczech, do którego należeli m.in. Franciszka Langwald i Andrzej Langwald. W 1911 na 68 dzieci we wsi, 67 mówiło po polsku.
W 1993 w Kieźlinach mieszkało 679 osób.
Kościół.
Neogotycki kościół parafialny pw. św. Rozalii (patronka dotkniętych zarazą) wybudowany został jako kaplica w podziękowaniu za ocalenie mieszkańców wsi w czasie epidemii w 1906 r. i poświęcony przez ks. Józefa Teschnera. W 1942 w kościele urzędował już ksiądz na stałe. Parafię erygowano 19 kwietnia 1981 r. (bp Józef Glemp).

</doc>
<doc id="361543" url="https://pl.wikipedia.org/wiki?curid=361543" title="Kijewo Królewskie">
Kijewo Królewskie

Kijewo Królewskie – wieś w Polsce położona w województwie kujawsko-pomorskim, w powiecie chełmińskim, w gminie Kijewo Królewskie.
Podział administracyjny.
W latach 1954–1972 wieś należała i była siedzibą władz gromady Kijewo Królewskie. W latach 1975–1998 miejscowość administracyjnie należała do województwa toruńskiego. Miejscowość jest siedzibą gminy Kijewo Królewskie.
Demografia.
Według Narodowego Spisu Powszechnego (III 2011 r.) wieś liczyła 601 mieszkańców. Jest drugą co do wielkości miejscowością gminy Kijewo Królewskie.
Zabytki.
We wsi znajduje się jednonawowy gotycki kościół pw. św. Wawrzyńca z prosto zamkniętym prezbiterium i częściowo drewnianą wieżą, zbudowany w XIII w. W roku 1616 został zniszczony przez pożar, w roku 1674 odbudowany przez dominikanów z Chełmna. W kościele znajduje się późnobarokowy ołtarz główny z obrazem świętego Wawrzyńca oraz gotyckie rzeźby: Pietà z roku 1380 i Matka Boska z Dzieciątkiem z XV w.
Historia.
Miejscowość w średniowieczu (XIV wiek) przeszła na własność prokuratora papowskiego (z Papowa Biskupiego).
Linki zewnętrzne.
http://dir.icm.edu.pl/pl/Slownik_geograficzny/Tom_IV/60

</doc>
<doc id="361544" url="https://pl.wikipedia.org/wiki?curid=361544" title="Kijewo Szlacheckie">
Kijewo Szlacheckie

Kijewo Szlacheckie – wieś w Polsce położona w województwie kujawsko-pomorskim, w powiecie chełmińskim, w gminie Kijewo Królewskie.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 241 mieszkańców. Jest ósmą co do wielkości miejscowością gminy Kijewo Królewskie.
Zabytki.
Według rejestru zabytków NID na listę zabytków wpisany jest zespół pałacowy z początku XX w., nr rej.: A/175 z 16.05.1990, złożony z:
Linki zewnętrzne.
Oficjalna strona Zespołu Pałacowo Parkowego w Kijewie Szlacheckim

</doc>
<doc id="361545" url="https://pl.wikipedia.org/wiki?curid=361545" title="Pafawag 1B/2B">
Pafawag 1B/2B

Pafawag 1B/2B (seria początkowo "E53", od 1959 "EW53") – elektryczne zespoły trakcyjne wyprodukowane w latach 1954–1956 przez zakłady Pafawag we Wrocławiu w liczbie 20 sztuk. Do 1985 były eksploatowane na liniach podmiejskich w Warszawskim Węźle Kolejowym. Żaden z egzemplarzy nie został zachowany do celów muzealnych.
Geneza, projekt i produkcja.
Po II wojnie światowej w Warszawskim Węźle Kolejowym odbudowano ze zniszczeń trzy zelektryfikowane linie podmiejskie oraz zelektryfikowano kolejne dwa odcinki. Do obsługi tych tras potrzebnych było 110 elektrycznych zespołów trakcyjnych, podczas gdy z 76 przedwojennych pojazdów tego rodzaju odbudowanych zostało 36, a kolejnych 10 mogło zostać odbudowanych, ale zabrakło do nich wyposażenia. Państwo, ze względu na zły stan krajowego przemysłu, rozpoczęło starania o nowe zagraniczne urządzenia i tabor.
W 1945 i 1947 zawarto dwie umowy ze szwedzkim przedsiębiorstwem ASEA na dostawę urządzeń i taboru. Na początku 1949 natomiast PKP podpisały umowę z brytyjskim Contractors Committee for the Electrification of Polish Railways obejmującą dostawę urządzeń do odbudowy zespołów przedwojennych oraz kompletów wyposażenia elektrycznego dla 30 jednostek elektrycznych i 8 elektrowozów. Rozpoczęto wówczas rozmowy z krajowym przemysłem w sprawie odbudowy 10 zespołów serii EW51 oraz budowy części mechanicznej 20 nowych zespołów i 8 lokomotyw. Przemysł nie podjął się odbudowy starszych jednostek, ale zdecydowano za to o budowie nowych elektrowozów i elektrycznych zespołów trakcyjnych.
Na przełomie 1950 i 1951 Centralne Biuro Konstrukcyjne Przemysłu Taboru Kolejowego z Poznania według wytycznych Biura Elektryfikacji Kolei opracowało projekt nowego EZT, któremu nadano typ konstrukcyjny "1B/2B". Część elektryczną zaprojektował Jan Gottschalk, natomiast część mechaniczną Stanisław Mossakowski. Układ wagonów, wnętrze i wózki były zbliżone do tych zastosowanych w szwedzkich zespołach serii EW54, gdyż wytyczne projektowe do nich również opracowało BEK. Parametry trakcyjne i techniczne natomiast zbliżone były do jednostek serii EW51, gdyż zastosowano te same silniki trakcyjne.
Budowę pierwszego egzemplarza rozpoczęto pod koniec 1952. Następnie przyszło załamanie planów produkcyjnych wrocławskiego Pafawagu, w związku z czym, po wykonaniu podwozi i nadwozi wagonów, prace wstrzymano. Na początku 1954, po pokonaniu trudności, zakład powrócił do produkcji prototypu. Niektóre części do jednostki, których nie można było wykonać na miejscu, dostarczyły inne przedsiębiorstwa, w tym również niezwiązane z branżą kolejową. Montaż końcowy rozpoczęto w połowie marca i zaplanowano wówczas, że potrwa on do lipca. Ostatecznie skład został ukończony 20 kwietnia, o czym pracownicy Pafawagu zameldowali o godz. 11:30.
W latach 1954–1956 wykonano łącznie 20 jednostek typu "1B/2B". Były to pierwsze EZT zaprojektowane w powojennej Polsce, a także pierwsze EZT wyprodukowane przez te zakłady.
Konstrukcja.
Nadwozie.
Elektryczne zespoły trakcyjne serii EW53 składały się z trzech wagonów – skrajnych rozrządczych typu "1B" i środkowego silnikowego typu "2B". Wagony w składzie były połączone ze sobą sprzęgami krótkimi, które mogły być rozłączane jedynie w warunkach warsztatowych. Jednostki natomiast łączono za pomocą sprzęgu samoczynnego. Zespoły te były przystosowane do jazdy w trakcji ukrotnionej do trzech zespołów z jednostkami tej samej serii, jak również z seriami EW51 i EW52.
Pudła pojazdów były stalowe, spawane, wykonane jako samonośne. W ścianach, podłodze i suficie zastosowano izolację cieplną i akustyczną wykonaną z płyt korkowych. Okna w ścianach bocznych były opuszczane, a w ścianach czołowych stałe. W zespołach tego typu po raz pierwszy zamontowano tablice kierunkowe z nazwą stacji końcowej na czołach wagonów rozrządczych.
Wnętrze.
W porównaniu z zespołami przedwojennymi zwiększona została liczba drzwi wejściowych w celu przyspieszenia wymiany pasażerów. Wagony rozrządcze miały 3, natomiast silnikowy 2 pary dwuskrzydłowych drzwi sterowanych centralnie na stronę składu.
W każdym z wagonów rozrządczych na czole znajdowała się kabina maszynisty. Za nią umiejscowiony był przedział pasażerski z 8 miejscami siedzącymi, a następnie przedsionek wejściowy, kolejny przedział z 24 miejscami, drugi przedsionek, trzeci przedział z 20 miejscami i toaletą, trzeci przedsionek oraz czwarty przedział z 16 miejscami i przejściem międzywagonowym. W wagonie silnikowym mieścił się przedział z 16 miejscami, przedsionek wejściowy, przedział z 32 miejscami przedzielony przedziałem służbowo-bagażowym z aparaturą elektryczną, drugi przedsionek i przedział z 16 miejscami.
W przedziałach pasażerskich umieszczono ławki o układzie 2+2 wzdłuż środkowego przejścia. Zostały one wykonane z drewna na metalowej konstrukcji. Ponadto w przedsionkach wejściowych umieszczone były siedzenia odchylne. Ściany wewnętrzne były wyłożone płytami pilśniowymi malowanymi farbą olejną. Podłoga była wykonana z desek i pokryta linoleum. Oświetlenie stanowiły żarówki umieszczone na suficie w osi symetrii okien. Wagony były ogrzewane grzejnikami elektrycznymi oporowymi zamontowanymi pod siedzeniami.
Podobnie jak w zespołach przedwojennych szafy z aparaturą elektryczną umieszczono w wagonie silnikowym. Po jednej stronie umieszczono większą szafę WN z otwieranymi na zewnątrz drzwiami dwuskrzydłowymi, natomiast po drugiej szafę nn z drzwiami jednoskrzydłowymi. W pomieszczeniu, w którym się znajdowały, urządzono przedział służbowo-bagażowy z otwieranymi ręcznie czteroskrzydłowymi drzwiami uchylnymi na każdym boku pojazdu. Przedział ten był na stałe zamknięty na klucz, przez co cały pojazd podzielony był na dwie części dostępne dla podróżnych.
Podwozie.
Każdy z wagonów był oparty na dwóch dwuosiowych wózkach z belką bujakową. Rama każdego wózka była ramą zewnętrzną spawaną z blach tłoczonych i stalowych kształtowników. Zestawy kołowe natomiast miały łożyska toczne prowadzone w widłach podłużnic ramy wózka. Usprężynowanie wagonu wykonano jako trzystopniowe i składały się na nie sprężyny piórowe nad łożyskami zestawów kołowych, sprężyny śrubowe przy wieszakach zestawów kołowych oraz sprężyny piórowe pod belką skrętową wózka.
Rozstaw osi każdego wózka wynosiła 2700 mm. Koła napędne miały średnicę 1000 mm, a toczne 940 mm.
Układ napędowy i hamulcowy.
Na dachu wagonu silnikowego znajdował się odgromnik oraz dwa pantografy typu AKP-1 wraz z ich odłącznikami. Pantografy fabrycznie montowane były na platformach podobnych jak w pojazdach serii EW51 i EW52.
Każdy pojazd wyposażony był w 4 szeregowe silniki trakcyjne typu PK601 o łącznej mocy ciągłej 432 kW i godzinowej 597 kW. Były one zawieszone do wózka za nos i napędzały zestawy kołowe przez jednostronne przekładnie zębate o zębach prostych i przełożeniu 21:74. Opory rozruchowe zlokalizowane były w skrzyniach pod ostoją wagonu silnikowego.
Jednostki wyposażono w samoczynny hamulec pneumatyczny i elektropneumatyczny Westinghouse’a. W wagonach rozrządczych ponadto zamontowane były urządzenia do regulacji siły hamowania w zależności od obciążenia wagonu pasażerami.
Eksploatacja.
Wszystkie jednostki typu "1B/2B" skierowano do lokomotywowni Warszawa Grochów i obsługi ruchu podmiejskiego w węźle warszawskim. Początkowo wagony rozrządcze oznaczano numerami od 93050 wzwyż, a silnikowe od 92050 wzwyż. Równocześnie całe zespoły oznaczano serią E53, a od 1 lipca 1959 jednostki oznaczano wyłącznie serią EW53 i numerami od 01 do 20.
Po kilku latach eksploatacji zaczęły pękać ramy wózków. W późniejszym okresie w części serii fabryczne mocowania pantografów zastąpiono prostszą konstrukcją stosowaną w pojazdach serii EW55 i EN57. Składały się na nią cztery wsporniki w kształcie odwróconej litery V przyspawane do dachu.
Pod koniec I półrocza 1982 na stanie Centralnej Dyrekcji Okręgowej Kolei Państwowych znajdowało się 19 jednostek serii EW53, a w 1985 seria ta została całkowicie wycofana z eksploatacji. Po zakończeniu służby na PKP większość pojazdów zezłomowano nie zachowując żadnego egzemplarza do celów muzealnych. Pudła niektórych wagonów rozrządczych służyły przez pewien czas jako magazyny.

</doc>
<doc id="361546" url="https://pl.wikipedia.org/wiki?curid=361546" title="Kijno">
Kijno

Kijno – osada w Polsce położona w województwie pomorskim, w powiecie człuchowskim, w gminie Czarne.
W latach 1975–1998 miejscowość administracyjnie należała do województwa słupskiego.
Wieś stanowi sołectwo gminy Czarne.

</doc>
<doc id="361547" url="https://pl.wikipedia.org/wiki?curid=361547" title="Kijowice">
Kijowice

Kijowice – wieś w Polsce, położona w województwie dolnośląskim, w powiecie oleśnickim, w gminie Bierutów.
Podział administracyjny.
W latach 1975–1998 miejscowość administracyjnie należała do województwa wrocławskiego.
Położenie.
Kijowice (dawna nazwa: "Kijowic") to wieś rozproszona, położona na zachód od Bierutowa. 
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="361548" url="https://pl.wikipedia.org/wiki?curid=361548" title="Kijowiec-Kolonia">
Kijowiec-Kolonia

Kijowiec-Kolonia – wieś w Polsce położona w województwie lubelskim, w powiecie bialskim, w gminie Zalesie.
W latach 1975–1998 miejscowość administracyjnie należała do województwa bialskopodlaskiego.
Wierni Kościoła rzymskokatolickiego należą do parafii Przemienienia Pańskiego w Malowej Górze.

</doc>
<doc id="361549" url="https://pl.wikipedia.org/wiki?curid=361549" title="Kijowskie Nowiny">
Kijowskie Nowiny

Kijowskie Nowiny – wieś w Polsce położona w województwie wielkopolskim, w powiecie konińskim, w gminie Ślesin.
W latach 1975–1998 miejscowość administracyjnie należała do województwa konińskiego.

</doc>
<doc id="361550" url="https://pl.wikipedia.org/wiki?curid=361550" title="Kik (województwo opolskie)">
Kik (województwo opolskie)

Kik – wieś w Polsce położona w województwie opolskim, w powiecie oleskim, w gminie Praszka. Miejscowość leży w sołectwie Przedmość.
W okresie międzywojennym w miejscowości stacjonowała placówka Straży Celnej „Kik”, a po reorganizacji placówka Straży Granicznej I linii „Kik”.
W latach 1975–1998 miejscowość administracyjnie należała do województwa częstochowskiego.

</doc>
<doc id="361551" url="https://pl.wikipedia.org/wiki?curid=361551" title="Kikity">
Kikity

Kikity () – wieś w Polsce położona w województwie warmińsko-mazurskim, w powiecie olsztyńskim, w gminie Jeziorany, nad Jeziorem Luterskim.
1,5 km w kierunku południowo-zachodnim od wsi znajduje się jezioro Kikity.
W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.
Przez wieś przebiega droga wojewódzka 593. W pobliskim lesie ośrodek wypoczynkowy służby więziennej "Kormoran", położony nad brzegiem Jeziora Luterskiego.
Obecnie znajduje się tam ośrodek wypoczynkowy.
We wsi jest także prywatne lądowisko o trawiastym pasie przeznaczone do lądowań niedużych samolotów silnikowych, szybowców i motolotni.

</doc>
<doc id="361552" url="https://pl.wikipedia.org/wiki?curid=361552" title="Kikojty">
Kikojty

Kikojty – wieś w Polsce położona w województwie pomorskim, w powiecie malborskim, w gminie Stare Pole na obszarze Żuław Elbląskich.
W latach 1975–1998 miejscowość administracyjnie należała do województwa elbląskiego.

</doc>
<doc id="361553" url="https://pl.wikipedia.org/wiki?curid=361553" title="Kikoły">
Kikoły

Kikoły – wieś w Polsce, położona w województwie mazowieckim, w powiecie nowodworskim, w gminie Pomiechówek. Wieś leży nad Narwią.
Wieś szlachecka położona była w drugiej połowie XVI wieku w ziemi zakroczymskiej. W latach 1975–1998 wieś administracyjnie należała do województwa warszawskiego.
Linki zewnętrzne.
 

</doc>
<doc id="361554" url="https://pl.wikipedia.org/wiki?curid=361554" title="Kikół-Wieś">
Kikół-Wieś

Kikół-Wieś – wieś w Polsce, położona w województwie kujawsko-pomorskim, w powiecie lipnowskim, w gminie Kikół.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 328 mieszkańców. Jest szóstą co do wielkości miejscowością gminy Kikół.

</doc>
<doc id="361555" url="https://pl.wikipedia.org/wiki?curid=361555" title="Kików">
Kików

Kików – wieś w Polsce położona w województwie świętokrzyskim, w powiecie buskim, w gminie Solec-Zdrój.
W latach 1954–1961 wieś należała i była siedzibą władz gromady Kików, po jej zniesieniu w gromadzie Zborów. W latach 1975–1998 miejscowość administracyjnie należała do województwa kieleckiego.
Kików leży na terenie gminy Solec-Zdrój i liczy ponad 100 posesji, w których mieszka ponad 400 osób. Sołectwo jest typowym obszarem rolniczym, a jego ogólna powierzchnia to 769 ha.
Turystyka.
Miejscowość leży w obrębie Szanieckiego Parku Krajobrazowego. Teren tego parku ze swoistą roślinnością kserotermiczną i słonolubną oraz ciekawą rzeźbą terenu, po wyeksploatowanym kamieniołomie wapieni i zespołem jaskiń krasowych, które zostały objęte przez Radę Gminy Solec-Zdrój ochroną jako pomniki przyrody nieożywionej, stanowi atrakcję turystyczną. Przez wieś przebiega szlak murowany, zaliczany do szlaków turystycznych Ponidzia. Znajduje się tu m.in. kurhan wpisany do rejestru zabytków archeologicznych w 1986 r. Walory przyrodniczo-krajobrazowe i kulturowe tego terenu sprzyjają rozwojowi turystyki, zarówno pieszej, jak i rowerowej.
Ciekawym miejscem jest Ośrodek Warsztatowy znany wśród mieszkańców jako TANTRA.
Charakterystyka sołectwa.
Siłami mieszkańców na początku lat 90. wybudowano we wsi szkołę oraz remizę strażacką. Szkoła podstawowa w klasach I-III obsługuje wsie sąsiednie: Zagaje Kikowskie, Sułkowice i Pułanki. Pozostała młodzież i dzieci uczęszczają do szkoły podstawowej w Zborowie oraz do gimnazjum w Solcu-Zdroju. We wsi działa jednostka OSP skupia strażaków-ochotników. Ponadto w Kikowie znajdują się dwa sklepy ogólnospożywcze.
Tradycje wiejskie.
Od 2007 r. na terenie sołectwa działa Stowarzyszenie Koła Gospodyń Wiejskich Wsi Kików, które zajmuje się kultywowaniem tradycji wiejskich. Do Koła Gospodyń Wiejskich należy 15 kobiet. Efektem ich pracy jest m.in. wieniec dożynkowy, który zajął I miejsca w gminie i powiecie oraz II w województwie świętokrzyskim w 2009 r. Znajduje się on w Muzeum w Tokarni. Koło zajęło III miejsca w konkursie „Świętokrzyska potrawa świąteczna” z potrawą „Perliczka dworska”. Bierze udział w kiermaszach świątecznych, m.in. w Busku-Zdroju oraz w targach turystycznych, np. Agrotravel w Kielcach.

</doc>
<doc id="361556" url="https://pl.wikipedia.org/wiki?curid=361556" title="Kilianów">
Kilianów

Kilianów – wieś w Polsce położona w województwie dolnośląskim, w powiecie wrocławskim, w gminie Kąty Wrocławskie.
W latach 1975–1998 miejscowość administracyjnie należała do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="361557" url="https://pl.wikipedia.org/wiki?curid=361557" title="Kiliany">
Kiliany

Kiliany (niem. "Kiliannen") – wieś w Polsce położona w województwie warmińsko-mazurskim, w powiecie oleckim, w gminie Kowale Oleckie.
W latach 1975–1998 miejscowość administracyjnie należała do województwa suwalskiego.
Wieś czynszowa założona na prawie chełmińskim w 1561 r. na 35 włókach. Zasadźczy, pochodzący ze starostwa ełckiego, Michał Kilian i Piotr Buczko nabyli od starosty książęcego cztery włóki sołeckie. Przywilej lokacyjny odnowił książę Jan Zygmunt w 1616 roku. W tym czasie wieś tę zamieszkiwali sami Polacy.
Kiliany należały do parafii w Szarejkach. Jednoklasowa szkoła powstała w 1825 r. Najbliższa poczta znajdowała się w Stożnem, a urząd stanu cywilnego w Kowalach Oleckich.
W 1938 r. we wsi było 166 mieszkańców.

</doc>
<doc id="361558" url="https://pl.wikipedia.org/wiki?curid=361558" title="Rothaargebirge">
Rothaargebirge

Rothaargebirge, Góry Rothaar – pasmo górskie w środkowych Niemczech (Nadrenia Północna-Westfalia i Hesja) w sąsiedztwie doliny rzeki Lahn i Sieg. Część Pogórza Süder (niem. "Süderbergland") w Reńskich Górach Łupkowych na Średniogórzu Niemieckim.
Wzniesienia w paśmie nie przekraczają 900 m n.p.m. Najwyższe szczyty to Langenberg (843,2 m np. m.), który jest także najwyższym szczytem Nadrenii Północnej-Westfalii oraz Hegekopf (842,9 m n.p.m.). U podnóża tych szczytów i na ich zboczach leży popularny kurort Willingen, gdzie na skoczni narciarskiej Mühlenkopfschanze odbywają się zawody Pucharu Świata.
W Rothaargebirge, w pobliżu miejscowości Winterberg znajduje się źródło rzeki Ruhr. 

</doc>
<doc id="361559" url="https://pl.wikipedia.org/wiki?curid=361559" title="Kilimany">
Kilimany

Kilimany (niem. "Lipniak", w latach 1938–1945 "Friedrichshagen") – wieś w Polsce położona w województwie warmińsko-mazurskim, w powiecie szczycieńskim, w gminie Rozogi.
W latach 1975–1998 miejscowość administracyjnie należała do województwa ostrołęckiego.

</doc>
<doc id="361560" url="https://pl.wikipedia.org/wiki?curid=361560" title="Kinice (województwo zachodniopomorskie)">
Kinice (województwo zachodniopomorskie)

Kinice – wieś sołecka w Polsce położona w województwie zachodniopomorskim, w powiecie myśliborskim, w gminie Nowogródek Pomorski.
W 2021 r. we wsi mieszkało 291 osób. Znajduje się nad jeziorem Karskie Wielkie.
W latach 1975–1998 miejscowość administracyjnie należała do województwa gorzowskiego.
Z miejscowości pochodzi wielokrotny mistrz świata i Polski, żużlowiec Bartosz Zmarzlik.

</doc>
<doc id="361561" url="https://pl.wikipedia.org/wiki?curid=361561" title="Kiniki">
Kiniki

Kiniki – wieś w Polsce położona w województwie mazowieckim, w powiecie płońskim, w gminie Raciąż.
Położenie.
Wieś Kiniki położona jest w województwie mazowieckim, w powiecie płońskim, w gminie Raciąż. Rozciąga się na odcinku ok. 2 km, wzdłuż drogi powiatowej Płońsk – Raciąż. To typ wsi tzw. ulicówki. Oddalona jest od Raciąża o ok. 2 km, a od miasta powiatowego – Płońska – o 25 km. Granicę Kinik wyznaczają od wschodu i zachodu – znaki drogowe Kiniki, od północy granicę naturalną stanowi rzeka Raciążnica, natomiast od południa droga gminna Płońsk – Raciąż.
Historia.
Historia wsi sięga średniowiecza. Do 1495 roku wioska była w posiadaniu książąt mazowieckich. Po włączeniu Mazowsza Płockiego do Korony Polskiej w 1495 wioska znalazła się w posiadaniu królewskim. Stan ten trwał do 1512 r., kiedy przeszła w ręce biskupów płockich, w których pozostała do roku 1865. Wieś duchowna położona w drugiej połowie XVI wieku w powiecie raciąskim województwa płockiego. W 1785 roku wchodziła w skład klucza raciąskiego biskupstwa płockiego. W czasie zaborów Kiniki znajdowały się w obrębie zaboru pruskiego (trafiły tam w wyniku III zaboru pruskiego w 1795 roku).
W czasach napoleońskich, w dobie Księstwa Warszawskiego (1807-1815), Kiniki znalazły się w departamencie płockim, utworzonym w 1807 roku. Po upadku Napoleona i decyzjach kongresu wiedeńskiego, Kiniki włączono do Królestwa Kongresowego, do województwa płockiego. Po wprowadzeniu guberni Kiniki znalazły się w guberni płockiej.
Podczas powstania listopadowego, latem 1831 r. pod Raciążem odbyła się potyczka powstańców z siłami rosyjskimi. Przez Kiniki przemaszerowały wojska gen. Gerstenzweiga, bezpośrednio zaś przed walką przed samym miastem w okolicach Kinik na walkę czekał pułk strzelców rosyjskich.
W Kinikach miała swoje grunty cerkiew do czasu wydania 4 listopada 1918 r. przez Radę Regencyjną dekretu o przejęciu na rzecz Skarbu Państwa obcych donacji. Na mocy tego dekretu państwo polskie przejęło grunty pocerkiewne.
Po odzyskaniu przez Polskę niepodległości w 1918 r. Kiniki znalazły się w województwie warszawskim, powiecie sierpeckim.
W 1952 zniesiono samorządy, likwidując jednocześnie powiaty. 1 I – 8 XII 1973 w gminie Gralewo. Reforma administracyjna z 1975 roku włączyła Kiniki w obręb województwa ciechanowskiego. Stan ten trwał do 1998 r., natomiast od 1 stycznia 1999 roku Kiniki należą do powiatu płońskiego w województwie mazowieckim.
Administracja kościelna.
Wieś Kiniki należy do parafii Raciąż, przynależność potwierdzona już w 1775 r. na podstawie wizytacji generalnej diecezji płockiej. Podobnie, jak w innych wioskach, mieszkańcy Kinik płacili dziesięcinę. Wcześniej, bo w XVI wieku Kiniki nie należały do parafii Raciąż. Być może przynależały do parafii w Drozdowie (powstałej w 1371 r.) albo Krajkowie (powstałej w 1401 r.). Wieś Kiniki należała do duchowieństwa w XVIII wieku.
Obiekty zabytkowe i atrakcje turystyczne.
Przez Kiniki przebiega szlak rowerowy z Płońska do Raciąża, wyznaczony przez klub rowerowy "Limes" z Płońska.

</doc>
<doc id="361562" url="https://pl.wikipedia.org/wiki?curid=361562" title="Kinkajmy">
Kinkajmy

Kinkajmy (do 1945 r. "Kinkeim") – osada w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
Wieś położona nad jeziorem Kinkajmy (Jezioro Kinkajmskie). We wsi znajduje się gimnazjum im. Mikołaja Kopernika.
Historia.
Wieś lokowana w roku 1444 na 24 włókach, jako majątek szlachecki. Szkoła powstała w XVIII w.
W pierwszej połowie XIX majątek był dzierżawiony przez rodzinę Kowalskich. W roku 1889 obejmował 425 ha.
W 1935 roku w szkole zatrudnionych było trzech nauczycieli i uczyło się 135 dzieci. W 1939 roku we wsi mieszkało 161 osób.
W roku 1983 był tu PGR. We wsi znajdowało się 18 domów i mieszkało 295 osób. W tym czasie w Kinkajmach funkcjonowała szkoła podstawowa, była świetlica, klub, kino z 50 miejscami, punkt biblioteczny, sklep wielobranżowy. Ulice miały oświetlenie elektryczne a wodociągi 1400 m długości.
Od 1 września 1999 roku funkcjonuje gimnazjum im. Mikołaja Kopernika. Przez pierwsze dwa lata mieściło się w tym samym budynku co szkoła podstawowa. W pierwszym roku rozpoczęło naukę 66 uczniów. Kadra pedagogiczna w tym czasie liczyła 11 nauczycieli. 

</doc>
<doc id="361563" url="https://pl.wikipedia.org/wiki?curid=361563" title="Kinowo">
Kinowo

Kinowo (niem. "Kienow") – wieś w Polsce położona w województwie zachodniopomorskim, w powiecie kołobrzeskim, w gminie Rymań. Wieś jest siedzibą sołectwa "Kinowo".
Według danych z 4 września 2013 r. Kinowo miało 134 mieszkańców.
Położenie.
Kinowo leży w odległości 27 km na południe od Kołobrzegu przy drodze powiatowej Byszewo – Starnin. Na południe od Kinowa przebiega dolina strugi Wkry.
Historia.
Pierwsze wzmianki o miejscowości (jako "Kynowe") pojawiają się w 1170 roku. W 1180 r. Kazimierz I oddał "Chinowe" przybyłym do Białobok duńskim norbertanom z Lund. W roku 1208 książęta Bogusław II i Kazimierz II potwierdzili nadanie "Kynowe" klasztorowi norbertanek w Białobokach. W 1310 r. zakończono budowę kościoła parafialnego, który konsekrował biskup kamieński Heinrich von Wacholtz. Parafia kinowska, będąca pod patronatem klasztoru w Białobokach, obejmowała Rymań, Leszczyn, Rzesznikowo, Jarkowo i Starnin. Kościół istniał do XVI w. W późniejszych czasach Kinowo stało się własnością rodu Manteuffelów. Po pokoju westfalskim i podziale księstwa pomorskiego wieś wchodziła w skład Brandenburgii, potem Prus i Niemiec. W 1818 r. wieś znalazła się w składzie Powiatu "Księstwo". Od 1872 r. miejscowość znalazła się w składzie nowo utworzonego powiatu kołobrzeskiego-karlińskiego. Manteuffelowie byli właścicielami Kinowa aż do 1899 r. - po sprzedaży majątek często zmieniał właścicieli. W latach 20. XX w. majątek kinowski przejęło Pomorskie Towarzystwo Ziemskie ("Pommersche Landgesellschaft"), które dokonało częściowej parcelacji gruntów majątku pomiędzy rodzime gospodarstwa. Kinowo należało do gminy ("Gemainde" - odpowiednik polskiego sołectwa) Starnin i parafii ewangelickiej w Rzesznikowie. Od 1945 r. w granicach Polski. W latach 1950–1998 miejscowość administracyjnie należała do województwa koszalińskiego.
Transport.
We wsi znajduje się przystanek autobusowy, przez który przebiega linia autobusowa Kołobrzeg – Rymań.

</doc>
<doc id="361564" url="https://pl.wikipedia.org/wiki?curid=361564" title="Kinwągi">
Kinwągi

Kinwągi (niem. "Kinnwangen") – wieś w Polsce położona w województwie warmińsko-mazurskim, w powiecie bartoszyckim, w gminie Sępopol. W latach 1975–1998 miejscowość administracyjnie należała do województwa olsztyńskiego.
Dawny majątek ziemski, który w 1889 r. miał powierzchnię 291 ha. W 1978 r. Kinwągach było 15 indywidualnych gospodarstw rolnych, gospodarujących na 204 ha. W tym czasie we wsi działał punkt biblioteczny. W 1983 r. wieś miała zwartą zabudowę z 12 domami i 93 mieszkańcami.

</doc>
<doc id="361565" url="https://pl.wikipedia.org/wiki?curid=361565" title="Kipary">
Kipary

Kipary (niem. "Kiparren", w latach 1938-1945 "Wacholderau") – wieś w Polsce położona w województwie warmińsko-mazurskim, w powiecie szczycieńskim, w gminie Wielbark.
W latach 1975–1998 miejscowość administracyjnie należała do województwa olsztyńskiego.

</doc>
<doc id="361566" url="https://pl.wikipedia.org/wiki?curid=361566" title="Kipichy">
Kipichy

Kipichy – wieś w Polsce położona w województwie mazowieckim, w powiecie żuromińskim, w gminie Lubowidz.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361567" url="https://pl.wikipedia.org/wiki?curid=361567" title="Kipszna">
Kipszna

Kipszna – wieś w Polsce położona w województwie małopolskim, w powiecie tarnowskim, w gminie Ciężkowice.
W latach 1975–1998 miejscowość administracyjnie należała do województwa tarnowskiego.

</doc>
<doc id="361568" url="https://pl.wikipedia.org/wiki?curid=361568" title="Kirejewszczyzna">
Kirejewszczyzna

Kirejewszczyzna – wieś w Polsce położona w województwie podlaskim, w powiecie sokólskim, w gminie Dąbrowa Białostocka. W latach 1965–1968 dzielnica Dąbrowy Białostockiej.
Wierni kościoła rzymskokatolickiego należą do parafii św. Stanisława w Dąbrowie Białostockiej.
Historia.
Za II RP Kirejewszczyzna należała do gminy Dąbrowa w powiecie sokólskim, od 1918 w województwie białostockim.
Jesienią 1954, w związku z reformą administracyjną państwa, Kirejewszczyzna weszła w skład nowo utworzonej gromady Dąbrowa. 1 stycznia 1956 roku gromadę przyłączono do nowo utworzonego powiatu dąbrowskiego w województwie białostockim.
1 stycznia 1965 gromadę Dąbrowa Białostocka zniesiono w związku z nadaniem jej praw miejskich, w związku z czym Kirejewszczyzna stała się integralną częścią Dąbroway Białostockiej. Stan rzeczy utrzymał się zaledwie cztery lata, bo już 1 stycznia 1969 Kirejewszczyznę wyłączono z Dąbrowy Białostockiej, włączając ją do reaktywowanej gromady Dąbrowa Białostocka jako samodzielna wieś.
W latach 1975–1998 miejscowość administracyjnie należała do województwa białostockiego.

</doc>
<doc id="361569" url="https://pl.wikipedia.org/wiki?curid=361569" title="Kirsztajnów">
Kirsztajnów

Kirsztajnów – wieś w Polsce położona w województwie mazowieckim, w powiecie warszawskim zachodnim, w gminie Kampinos.
W latach 1975–1998 miejscowość administracyjnie należała do województwa warszawskiego.

</doc>
<doc id="361570" url="https://pl.wikipedia.org/wiki?curid=361570" title="Kisewo">
Kisewo

Kisewo (kaszb."Kisewò") – wieś w Polsce położona w województwie pomorskim, w powiecie wejherowskim, w gminie Łęczyce.
Według danych na dzień 31 grudnia 2006 roku wieś zamieszkuje 142 mieszkańców na powierzchni 7,1 km2.
Na południe od wsi znajduje się Rybacka Góra.
W latach 1975–1998 miejscowość administracyjnie należała do województwa gdańskiego.

</doc>
<doc id="361571" url="https://pl.wikipedia.org/wiki?curid=361571" title="Kisielany-Kuce">
Kisielany-Kuce

Kisielany-Kuce – wieś w Polsce położona w województwie mazowieckim, w powiecie siedleckim, w gminie Mokobody. Leży 11 km na północny zachód od Siedlec.
Wierni Kościoła rzymskokatolickiego należą do parafii św. Marii Magdaleny w Suchożebrach.
Mieszkańcy zajmują się głównie rolnictwem (uprawa zbóż i ziemniaków, sadownictwo, hodowla bydła i trzody chlewnej) lub pracą w pobliskich Siedlcach. Na terenie wsi działa także zakład wylęgu drobiu należący do ogólnopolskiej firmy Drosed.
Do 1999 we wsi działała także szkoła podstawowa, w której prowadzono nauczanie początkowe dla dzieci z Kisielan-Kuców i Kisielan-Żmichów. Obecnie dzieci pochodzące z obydwu tych miejscowości uczęszczają do SP w Mokobodach.
W latach 1975–1998 miejscowość administracyjnie należała do województwa siedleckiego.

</doc>
<doc id="361572" url="https://pl.wikipedia.org/wiki?curid=361572" title="Kisielany-Żmichy">
Kisielany-Żmichy

Kisielany-Żmichy – wieś w Polsce położona w województwie mazowieckim, w powiecie siedleckim, w gminie Mokobody. Wieś położona na bardzo zróżnicowanym terenie.
Wierni Kościoła rzymskokatolickiego należą do parafii św. Marii Magdaleny w Suchożebrach.
W latach 1975–1998 miejscowość administracyjnie należała do województwa siedleckiego.
Mieszkańcy zajmują się przede wszystkim sadownictwem lub pracują w pobliskich Siedlcach. W Kisielanach znajduje się placówka opiekuńczo-wychowawcza "Dom Dziecka Na Zielonym Wzgórzu".
We wsi działa założona w 1920 roku jednostka ochotniczej straży pożarnej. 

</doc>
<doc id="361573" url="https://pl.wikipedia.org/wiki?curid=361573" title="Kisiele">
Kisiele

Kisiele – wieś w Polsce położona w województwie łódzkim, w powiecie piotrkowskim, w gminie Rozprza.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361574" url="https://pl.wikipedia.org/wiki?curid=361574" title="Kisielew (wieś)">
Kisielew (wieś)

Kisielew – wieś w Polsce położona w województwie mazowieckim, w powiecie łosickim, w gminie Platerów. Jest drugą najludniejszą miejscowością w gminie Platerów.
W Kisielewie znajduje się jednostka ochotniczej straży pożarnej.
Historia.
W 1580 roku wieś leżała w powiecie mielnickim w Koronie Królestwa Polskiego. Miejscowość posiadał w 1673 roku stolnik podlaski Maciej Krassowski, "Kisielow" leżał w ziemi mielnickiej województwa podlaskiego w 1795 roku.
Po III rozbiorze Polski Kisielew znalazł się do 1809 roku pod zaborem Austrii w cyrkule siedleckim. W 1809 roku wioska i okolice wchodziły w skład utworzonego w 1807 roku Księstwa Warszawskiego. W wyniku likwidacji Księstwa podczas kongresu wiedeńskiego, wieś znalazła się w Królestwie Polskim. W związku z wybuchem I wojny światowej wioska znalazła się w sferze terenów okupowanych przez państwa centralne. Po zakończeniu wojny polsko-bolszewickiej Kisielew znalazł się na terytorium II Rzeczypospolitej. Podczas kampanii wrześniowej miejscowość została zajęta przez Niemców. Następnie była okupowana przez ZSRR, a ostatecznie włączona w skład Generalnego Gubernatorstwa. W czasie II wojny światowej w okolicy działały oddziały partyzanckie wchodzące w skład 5 Wileńskiej Brygady AK. Po zakończeniu wojny wieś znalazła się na terytorium PRL-u. W latach 1975–1998 miejscowość administracyjnie należała do województwa bialskopodlaskiego.
Demografia.
Na przestrzeni lat 1998–2021 liczba mieszkańców zmalała o około 22%. Według stanu na 2021 rok populacja Kisielewa stanowiła ok. 8% mieszkańców gminy Platerów.
Według danych na 2011 rok 57,3% mieszkańców wsi jest w wieku produkcyjnym, 20,7% w wieku przedprodukcyjnym, a 21,9% mieszkańców jest w wieku poprodukcyjnym.
Transport.
Przez wieś Kisielew nie przechodzi żadna droga publiczna o znaczeniu wojewódzkim lub wyższym. Najbliższa droga przejeżdżającą koło wioski o znaczeniu wojewódzkim to droga krajowa nr 19 Białystok – Rzeszów.
Przyroda.
Wieś znajduje się na obszarze Parku Krajobrazowego Podlaski Przełom Bugu. W Kisielewie znajduje się również pomnik przyrody ustanowiony 30 grudnia 1994 roku.

</doc>
<doc id="361575" url="https://pl.wikipedia.org/wiki?curid=361575" title="Kisielnica (województwo podlaskie)">
Kisielnica (województwo podlaskie)

Kisielnica – wieś w Polsce, położona w województwie podlaskim, w powiecie łomżyńskim, w gminie Piątnica. Leży w pobliżu skrzyżowania drogi krajowej nr 61 z drogą krajową nr 63.
Wierni kościoła rzymskokatolickiego należą do parafii Parafia św. Stanisława Biskupa i Męczennika w Dobrzyjałowie.
Historia.
W latach 1921–1939 wieś i folwark leżał w województwie białostockim, w powiecie kolneńskim (od 1932 w powiecie łomżyńskim), w gminie Rogienice.
Według Powszechnego Spisu Ludności z 1921 roku zamieszkiwało:
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
Po wyzwoleniu folwark upaństwowiono i przekształcono w Państwowe Gospodarstwo Rolne.
W latach 1954–1959 wieś należała i była siedzibą władz gromady Kisielnica, po jej zniesieniu w gromadzie Górki-Sypniewo. W latach 1975–1998 miejscowość należała administracyjnie do województwa łomżyńskiego.

</doc>
<doc id="361576" url="https://pl.wikipedia.org/wiki?curid=361576" title="Kisielówka">
Kisielówka

Kisielówka – wieś w Polsce położona w województwie małopolskim, w powiecie limanowskim, w gminie Limanowa.
W latach 1975–1998 miejscowość administracyjnie należała do województwa nowosądeckiego.
We wsi znajduje się szkoła podstawowa, Wiejski Klub Kultury oraz remiza Ochotniczej Straży Pożarnej. OSP Kisielówka została założona w 1958 r.

</doc>
<doc id="361577" url="https://pl.wikipedia.org/wiki?curid=361577" title="Kisielsk">
Kisielsk

Kisielsk – wieś w Polsce położona w województwie lubelskim, w powiecie łukowskim, w gminie Stoczek Łukowski.
Wieś duchowna Kisielsko położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1954–1961 wieś należała i była siedzibą władz gromady Kisielsk, po jej zniesieniu w gromadzie Stoczek. W latach 1975–1998 miejscowość administracyjnie należała do województwa siedleckiego.
Miejsce urodzenia arcybiskupa Józefa Marii Rafaela Wojciechowskiego (1917–2005), wieloletniego zwierzchnika Kościoła Katolickiego Mariawitów.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Stoczku Łukowskim.

</doc>
<doc id="361578" url="https://pl.wikipedia.org/wiki?curid=361578" title="Kisiny">
Kisiny

Kisiny (niem. "Kyschienen") – wieś w Polsce położona w województwie warmińsko-mazurskim, w powiecie działdowskim, w gminie Działdowo.
W okresie międzywojennym stacjonowała tu placówka Straży Celnej „Kisiny”.
W latach 1975–1998 miejscowość administracyjnie należała do województwa ciechanowskiego.
Kisiny leżą przy drodze wojewódzkiej nr 544 między Iłowem a Działdowem.

</doc>
<doc id="361579" url="https://pl.wikipedia.org/wiki?curid=361579" title="Kisiołki">
Kisiołki

Kisiołki – wieś w Polsce położona w województwie podlaskim, w powiecie łomżyńskim, w gminie Łomża.
Przez miejscowość przepływa rzeka Łomżyczka, dopływ Narwi.
Wierni kościoła rzymskokatolickiego należą do parafii św. Wojciecha Biskupa i Męczennika w Szczepankowie.
Historia.
Wieś szlachecka "Boguszyce-Kisiołki" położona była w drugiej połowie XVI wieku w powiecie łomżyńskim ziemi łomżyńskiej. W latach 1921 – 1939 wieś leżała w województwie białostockim, w powiecie łomżyńskim, w gminie Szczepankowo.
Według Powszechnego Spisu Ludności z 1921 roku wieś zamieszkiwało 57 osób w 11 budynkach mieszkalnych. Miejscowość należała do parafii rzymskokatolickiej w Szczepankowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="361580" url="https://pl.wikipedia.org/wiki?curid=361580" title="Kistowo">
Kistowo

Kistowo (dodatkowa nazwa w j. kaszub. Czistowò) – wieś kaszubska w Polsce, położona w województwie pomorskim, w powiecie kartuskim, w gminie Sulęczyno. 
W latach 1975–1998 wieś administracyjnie należała do województwa gdańskiego.

</doc>
<doc id="361581" url="https://pl.wikipedia.org/wiki?curid=361581" title="Kiszewko">
Kiszewko

Kiszewko – niewielka wieś sołecka w Polsce położona w województwie wielkopolskim, w powiecie obornickim, w gminie Oborniki.
Wieś szlachecka położona była w 1580 roku w powiecie poznańskim województwa poznańskiego. W latach 1975–1998 miejscowość administracyjnie należała do województwa poznańskiego.

</doc>
<doc id="361582" url="https://pl.wikipedia.org/wiki?curid=361582" title="Kiszewo">
Kiszewo

Kiszewo – średniej wielkości wieś sołecka w Polsce położona w województwie wielkopolskim, w powiecie obornickim, w gminie Oborniki.
Wieś szlachecka położona była w 1580 roku w powiecie poznańskim województwa poznańskiego. W latach 1954–1971 wieś należała i była siedzibą władz gromady Kiszewo, po jej zniesieniu w gromadzie Oborniki-Północ. W latach 1975–1998 miejscowość administracyjnie należała do województwa poznańskiego.
Historia.
Wieś została po raz pierwszy wspomniana w 1284 jako "Okisovo" (lokacja na niemieckim prawie wiejskim, właścicielem był Tomisław z Szamotuł). Z czasem miejscowość przeszła w ręce Kiszewskich herbu Nałęcz. W 1602 Stanisław Imbir Kiszewski (opat z Lubinia) ustanowił tutaj prepozyturę podlegającą lubińskim benedyktynom, istniejącą do 1787.
Obiekty.
Układ przestrzenny wsi jest nietypowy i podporządkowany był przeprawie przez Wartę (łodzie, prom). Wśród starszych domów wyróżnia się szkoła z początku XX wieku. Na cmentarzu spoczywa powstaniec warszawski - Jerzy Krakowiecki (8.11.1926-15.9.1944, pułk "Baszta" - batalion "Olza" - kompania O-1). Na terenie wsi stoją dwa obiekty sakralne:

</doc>
<doc id="361583" url="https://pl.wikipedia.org/wiki?curid=361583" title="Kiszewy">
Kiszewy

Kiszewy – wieś w Polsce położona w województwie wielkopolskim, w powiecie tureckim, w gminie Tuliszków.
W latach 1975–1998 miejscowość administracyjnie należała do województwa konińskiego.
Miejscowość znajduje się na obrzeżach Puszczy Genowefskiej.
Historia.
W XVI wieku własność i siedziba Lisieckich herbu Dryja, którzy wybudowali rezydencję późnorenesansową (niezachowaną). Ostatnia dziedzicem z tej rodziny był około roku 1636 Andrzej Lisiecki, prokurator królewski, sędzia surrgat kaliski.

</doc>
<doc id="361584" url="https://pl.wikipedia.org/wiki?curid=361584" title="Kiszki">
Kiszki

Kiszki – wieś sołecka w Polsce położona w województwie lubelskim, w powiecie janowskim, w gminie Janów Lubelski.
Demografia.
W latach 1975–1998 miejscowość administracyjnie należała do województwa tarnobrzeskiego. Według Narodowego Spisu Powszechnego (III 2011 r.) liczyła 163 mieszkańców i była ósmą co do wielkości miejscowością gminy Janów Lubelski.
Historia.
Wieś powstała w lasach ordynackich około 1718 roku. W 1775 roku rodzina Kiszków prowadziła tutaj maziarnię. Z upływem czasu wieś rozrosła się i przekształciła się z małego ośrodka przemysłowego w osadę rolniczą. W połowie XIX wieku mieszkało tutaj 15 gospodarzy. W 1905 roku miały miejsce wystąpienia w obronie praw serwitutowych. W 1921 roku Kiszki liczyły 28 domów i 166 mieszkańców. 13 czerwca 1944 roku oddziały niemieckie, wraz z kałmuckimi, spacyfikowały wieś zabijając 4 osoby i paląc 24 gospodarstw.

</doc>
<doc id="361585" url="https://pl.wikipedia.org/wiki?curid=361585" title="Kiścinne">
Kiścinne

Kiścinne – wieś w Polsce położona w województwie mazowieckim, w powiecie nowodworskim, w gminie Czosnów.
29 sierpnia 1944 kawaleria Grupy AK „Kampinos” za cenę minimalnych strat własnych rozgromiła w zasadzce pod Kiściennem niemiecki oddział w sile kompanii. Było to jedno z największych zwycięstw Grupy „Kampinos”.
W latach 1975–1998 miejscowość administracyjnie należała do województwa warszawskiego.

</doc>
<doc id="361586" url="https://pl.wikipedia.org/wiki?curid=361586" title="Kiślaki">
Kiślaki

Kiślaki – wieś w Polsce położona w województwie podlaskim, w powiecie białostockim, w gminie Tykocin.
Wieś "Kislaki" posiadała w 1673 roku marszałkowa nadworna koronna Aleksandra Katarzyna Branicka, leżała w ziemi bielskiej województwa podlaskiego w 1795 roku. W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Matki Bożej Miłosierdzia w Krośnie.

</doc>
<doc id="361587" url="https://pl.wikipedia.org/wiki?curid=361587" title="Kitki">
Kitki

Kitki – wieś w Polsce położona w województwie mazowieckim, w powiecie mławskim, w gminie Dzierzgowo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361588" url="https://pl.wikipedia.org/wiki?curid=361588" title="Kitnówko">
Kitnówko

Kitnówko – wieś w Polsce położona w województwie kujawsko-pomorskim, w powiecie grudziądzkim, w gminie Świecie nad Osą, na Pojezierzu Chełmińskim.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 189 mieszkańców. Jest dziewiątą co do wielkości miejscowością gminy Świecie nad Osą.

</doc>
<doc id="361590" url="https://pl.wikipedia.org/wiki?curid=361590" title="Kitów">
Kitów

Kitów – wieś w Polsce położona w województwie lubelskim, w powiecie zamojskim, w gminie Sułów.
W latach 1975–1998 miejscowość administracyjnie należała do województwa zamojskiego. Wieś położona jest na Wyżynie Lubelskiej.
Historia.
11 grudnia 1942 roku wieś została spacyfikowana w odwecie za atak, który partyzanci BCh i AK przeprowadzili na zasiedlony przez niemieckich osadników Nawóz. Funkcjonariusze SS i policji niemieckiej wsparci przez uzbrojonych kolonistów zamordowali od 164 do 174 mieszkańców Kitowa, w tym liczne kobiety i dzieci. Zwłoki ofiar pogrzebano w pobliżu miejsca egzekucji. Była to jedna z największych zbrodni popełnionych przez Niemców w czasie operacji wysiedleńczo-pacyfikacyjnej na Zamojszczyźnie.
Nieopodal miejsca pochówku ofiar mordu znajduje się cmentarz wojskowy z okresu I wojny światowej. Prawdopodobnie pochowani są tam austriaccy i rosyjscy żołnierze polegli w 1915 roku. Szacuje się, że jest to miejsce spoczynku kilku tysięcy ofiar wojny. 

</doc>
<doc id="361591" url="https://pl.wikipedia.org/wiki?curid=361591" title="Kituryki">
Kituryki

Kituryki – wieś w Polsce położona w województwie podlaskim, w powiecie białostockim, w gminie Michałowo. Obowiązki sołtysa pełni Leoniła Ostapczenia.
Wieś szlachecka położona była w końcu XVIII wieku w powiecie wołkowyskim województwa nowogródzkiego. W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Przemienienia Pańskiego w Jałówce, a prawosławni do parafii Podwyższenia Krzyża Świętego w Jałówce.

</doc>
<doc id="361592" url="https://pl.wikipedia.org/wiki?curid=361592" title="Kiwajny">
Kiwajny

Kiwajny (niem. "Quehnen") – wieś w Polsce położona w województwie warmińsko-mazurskim, w powiecie bartoszyckim, w gminie Górowo Iławeckie. W latach 1975–1998 miejscowość administracyjnie należała do województwa olsztyńskiego. W Narodowym Spisie Powszechnym z 1978 r. Kiwajny ujęto łącznie z miejscowością Garbniki.
Wieś leżąca nad granicą polsko-rosyjską (Obwód Kaliningradzki). We wsi jest przystanek autobusowy, świetlica i cmentarz.
Historia.
Wieś wzmiankowana już w 1414 r., w dokumentach opisujących straty poniesione w wojnie polsko-krzyżackiej (zwanej wojna głodową). W tym czasie była to wieś pruska o nazwie "Kywaynen". Kolejna wojna z lat 1454-1466 przyniosła następne zniszczenia a wieś wyludniła się całkowicie a pola leżały odłogiem. Zagospodarowano je dopiero w kolejnym stuleciu. Nowymi osadnikami byli w większości (lub całkowicie) Polacy (najprawdopodobniej z Mazowsza).
W 1939 r. w Kiwajnach było 207 mieszkańców.
W Kiwajnach w styczniu 1945 r. pochowano żołnierzy Armii Czerwonej, ponad 50 osób, min. Nikołaja Siniczaka, Ignatija Kudriawcewa i Grigorija Sniegurowa (pochodzili z Rosji, Ukrainy i Krymu). Zginęli w czasie walk. Groby nie zachowały się uległy zapomnieniu i zarosły). 
W 1983 r. wieś miała zwartą zabudowę i oświetlone ulice. Było tu 19 domów z 108 mieszkańcami. We wsi było 28 indywidualnych gospodarstw rolnych, uprawiających 218 ha ziemi rolnej. Hodowano 127 sztuk bydła (w tym 78 krów), 101 sztuk trzody chlewnej, 18 koni i 16 owiec. W tym czasie w Kiwajnach była biblioteka, klub oraz sala kinowa z 40 miejscami na widowni. Leśnictwo nosiło nazwę "Kwenin" (błędnie zapisana niemiecka nazwa Kiwajn).
W 1983 roku Kiwajny zdobyły II miejsce w województwie olsztyńskim w ówczesnym konkursie "Wzorowa Wieś". 

</doc>
<doc id="361593" url="https://pl.wikipedia.org/wiki?curid=361593" title="Kiwity (województwo warmińsko-mazurskie)">
Kiwity (województwo warmińsko-mazurskie)

Kiwity (niem. "Kiwitten") – wieś warmińska w Polsce położona w województwie warmińsko-mazurskim, w powiecie lidzbarskim, w gminie Kiwity przy drodze wojewódzkiej nr 513. W Kiwitach ma siedzibę placówka Ochotniczej Straży Pożarnej.
W latach 1954–1972 wieś należała i była siedzibą władz gromady Kiwity. W latach 1975–1998 miejscowość administracyjnie należała do województwa olsztyńskiego.
Miejscowość jest siedzibą gminy Kiwity.
Historia.
Wieś powstała w 1308, w roku 1311 zniszczona została przez oddział Witenesa. Wieś ponownie lokował w 1319 biskup warmiński Eberhard z Nysy. Z przywileju tego biskupa od 1308 funkcjonował tu młyn i karczma. Młyn znany był w XVIII w. w całej okolicy.
Po 1945 r. pierwszym wójtem w Kiwitach był Otton Sarnowski – Warmiak ze Skajbot. Z rodziny tej bardziej znany jest Franciszek Sarnowski.
Zabytki.
We wsi znajduje się zabytkowy kościół parafialny pw. św. Apostołów Piotra i Pawła, budowla gotycka wybudowana w latach 1350-1370, wieża z końca XIV w rozbudowana w XV w, zdobi ją sześć rzędów blend o różnej wielkości i kształcie. Kościół gruntownie odnawiany był w 1862, ponownie konsekrowany w 1879. Ołtarz główny z 1762 r. z późnogotycką figurą Madonny z Dzieciątkiem z ok. 1500 r. Ambona późnobarokowa wykonana w warsztacie Jana Zachariasza Freya, z około 1790 r. W murze kościoła znajdował się do 1946 r. relief przedstawiający szkielet (tzw. "Śmierć z Kiwit").
We wsi znajduje się kilka kapliczek.
Demografia.
Mieszkańcy: w roku 1818 – 278 osób, w 1939 – 434, w 1998 – 438.
Przystanek PKS, poczta, ośrodek zdrowia, restauracja, dom kultury, sklepy, jednostka Ochotniczej Straży Pożarnej, szkoła podstawowa oraz publiczne gimnazjum ze zrealizowanym projektem "Orlik 2012".
Na terenie gminy funkcjonuje stowarzyszenie o charakterze paramilitarnym będące w rzeczywistości zbiorem sympatyków sportów Air Soft Gun.

</doc>
<doc id="361594" url="https://pl.wikipedia.org/wiki?curid=361594" title="Kizielany">
Kizielany

Kizielany – wieś w Polsce położona w województwie podlaskim, w powiecie sokólskim, w gminie Janów. 
Powstała w XVII wieku w czasie zasiedlenia Puszczy Kuźnickiej, należała do dóbr królewskich ekonomii grodzieńskiej.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Matki Bożej Pocieszenia w Chodorówce.

</doc>
<doc id="361595" url="https://pl.wikipedia.org/wiki?curid=361595" title="Kizielewszczyzna">
Kizielewszczyzna

Kizielewszczyzna – wieś w Polsce położona w województwie podlaskim, w powiecie sokólskim, w gminie Janów.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Przemienienia Pańskiego w Hołodolinie.

</doc>
<doc id="361596" url="https://pl.wikipedia.org/wiki?curid=361596" title="Kobiałki (województwo mazowieckie)">
Kobiałki (województwo mazowieckie)

Kobiałki – wieś w Polsce położona w województwie mazowieckim, w powiecie mławskim, w gminie Wieczfnia Kościelna.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361597" url="https://pl.wikipedia.org/wiki?curid=361597" title="Kobiele Małe">
Kobiele Małe

Kobiele Małe – wieś w Polsce, położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 wieś administracyjnie należała do województwa piotrkowskiego.

</doc>
<doc id="361598" url="https://pl.wikipedia.org/wiki?curid=361598" title="Kobielnik">
Kobielnik

Kobielnik – wieś w Polsce położona w województwie małopolskim, w powiecie myślenickim, w gminie Wiśniowa.
W latach 1975–1998 miejscowość administracyjnie należała do województwa krakowskiego.
Położenie.
Wieś położona jest na północno-wschodnich zboczach Pasma Lubomira i Łysiny, które według regionalizacji Polski Jerzego Kondrackiego zaliczane jest do Beskidu Wyspowego. Zabudowania i pola uprawne Kobielnika znajdują się w dolinie Krzyworzeki (w jej orograficznie lewej części). Przez wieś przepływa potok Kobielnik wpadający w Wiśniowej do Krzyworzeki. Potok ten jest zasilany w górnym swym biegu potokiem Smarkawka mającym źródło pod szczytem Lubomira. Dawniej Krzyworzekę nazywano Smarkawą.
Części wsi.
Integralne części wsi Kobielnik: Bednarzówka, Brzeg, Burdelówka, Ciepciówka, Dyrdoszówka, Galejówka, Kusówka, Lisówka, Majdówka, Murzynówka, Nawsie, Nowiny, Podjaworzyce, Suktówka, Tokarzówka.
Historia.
W 1350 r. z polecenia Kazimierza Wielkiego została osadzona na prawie niemieckim jedna z dwunastu wsi służebnych królewszczyzny dobczyckiej Cobelniky.
Około 1440, prawdopodobnie na wcześniej wykarczowanych polach powstał w Kobielniku folwark.
W 1749 wieś nawiedziła plaga szarańczy. W drugiej połowie XVIII w. wystawiono okrągłą kapliczkę w miejscu gdzie szarańcza zatrzymała się.
W czasie okupacji niemieckiej wieś była miejscem stacjonowania oddziałów partyzanckich obwodu AK „Murawa”.

</doc>
<doc id="361599" url="https://pl.wikipedia.org/wiki?curid=361599" title="Kobierne">
Kobierne

Kobierne – wieś w Polsce położona w województwie mazowieckim, w powiecie mińskim, w gminie Dębe Wielkie.
Wieś królewska położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego.
Spis powszechny w 2011 ustalił populację wsi na 291 osób. Według danych przedstawionych przez władze gminne w 2020 było ich 347.

</doc>
<doc id="361600" url="https://pl.wikipedia.org/wiki?curid=361600" title="Kobiernice">
Kobiernice

Kobiernice (wil.: "Kywnik") – wieś w Polsce położona w województwie śląskim, w powiecie bielskim, w gminie Porąbka. Miejscowość położona w dwóch mezoregionach Pogórza Śląskiego i Beskidu Małego. Przez miejscowość przebiega droga krajowa nr 52 i droga wojewódzka nr 948.
Wieś królewska starostwa oświęcimskiego w powiecie śląskim województwa krakowskiego w końcu XVI wieku.
Historia.
Miejscowość powstała prawdopodobnie na początku XV wieku jako osiedle należące do zamku Wołek. Wzmiankowana została po raz pierwszy w akcie podziału księstwa oświęcimskiego w 1445 jako "Coberniky".
Według austriackiego spisu ludności z 1900 r. w Kobiernicach w 220 budynkach na obszarze 857 hektarów mieszkało 1445 osób, co dawało gęstość zaludnienia równą 168,6 os./km², z tego 1418 (98,1%) mieszkańców było katolikami, 25 (1,7%) wyznawcami judaizmu a 2 grekokatolikami, 1439 (99,6%) było polsko- a 2 niemieckojęzycznymi.
Pod koniec listopada 1944 roku oddział Armii Ludowej pod dowództwem Szymona Stanisławka ps. "Sowa" dokonał w miejscowości zarekwirowania żywności i ubrania dla partyzantów przebywających w schronach w Beskidach oraz dla grupy Żydów znajdujących się pod opieką oddziałów AL. W drodze powrotnej do bazy oddział był ścigany przez policję i miejscowych osadników. Partyzantom udało się wydostać z obławy bez strat. 
W latach 1954–1972 wieś należała i była siedzibą władz gromady Kobiernice. W latach 1975–1998 miejscowość administracyjnie należała do województwa bielskiego.
Zabytki.
W miejscowości znajduje się zabytkowy dworek położony przy ulicy Parkowej w niedalekiej odległości od szkoły podstawowej i ruiny zamku Wołek, w tej chwili jest już tylko fragment muru. Oprócz tych dwóch zabytków w Kobiernicach był także stary kościół św. Urbana powstały w XIX w., który w 2005 roku został zburzony.
Religia.
Na terenie wsi działalność duszpasterską prowadzi Kościół Rzymskokatolicki (parafia św. Urbana).

</doc>
<doc id="361601" url="https://pl.wikipedia.org/wiki?curid=361601" title="Kobierzyce">
Kobierzyce

Kobierzyce (niem. "Koberwitz") – wieś w Polsce położona w województwie dolnośląskim, w powiecie wrocławskim, w gminie Kobierzyce.
Podział administracyjny.
W latach 1954–1972 wieś należała i była siedzibą władz gromady Kobierzyce. W latach 1975–1998 miejscowość administracyjnie należała do województwa wrocławskiego. Miejscowość jest siedzibą gminy Kobierzyce.
Demografia.
Według Narodowego Spisu Powszechnego (III 2011 r.) liczyły 2065 mieszkańców. Są trzecią co do wielkości miejscowością gminy Kobierzyce.
Położenie.
Wieś jest położona na Równinie Wrocławskiej, na wschód przebiega droga krajowa nr 8.
Nazwa.
Nazwa miejscowości pochodzi od staropolskiej nazwy "kobierca" i związana jest z tkactwem, które się rozwijało w mieście. Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia jako pierwotną zanotowaną nazwę wsi "Kobierowice" podając jej znaczenie "„Weberdorf, Teppichwirker”" – "„Wieś tkaczy, wytwórców dywanów”".
Historia.
Kobierzyce i inne sąsiadujące z nimi wsie wraz z okolicznymi ziemiami trafiły na początku XVIII wieku w ręce rodziny von Königsdorf, która około 1788 r. wybudowała tu sobie siedzibę.
W roku 1885 przeprowadzono przez Kobierzyce linię kolejową z Wrocławia do Świdnicy, a w roku 1898 za tutejszą stacją dobudowano odgałęzienie łączące Wrocław przez Kobierzyce z Dzierżoniowem.
W roku 1924, w kobierzyckim pałacu zorganizowany został kurs "Podstawy wiedzy duchowej dla powodzenia w rolnictwie", który poprowadził Rudolf Steiner – filozof i ojciec antropozofii. W folwarku opodal pałacu powstało nowatorskie na owe czasy biodynamiczne gospodarstwo rolno-ogrodnicze kładące nacisk na ochronę środowiska i zdrowe żywienie jako alternatywę rolnictwa przemysłowego. W 75. rocznicę tego wydarzenia wmurowano w ścianę pałacu stosowną tablicę pamiątkową.
W okresie hitlerowskiego reżimu w latach 1936–1945 miejscowość nosiła nazwę "Rößlingen".
W 1945 r. wieś została włączona do Polski. Początkowo administracja polska przez krótki czas używała nazwy "Sobiegród". Od 1946 obowiązuje obecna nazwa.
Zabytki.
Do wojewódzkiego rejestru zabytków wpisany jest:
Sport.
W 1998 w miejscowości powstał klub piłki ręcznej KPR Kobierzyce, który początkowo szkolił dzieci i młodzież, a w 2011 utworzył drużynę kobiet, która przystąpiła do rozgrywek seniorek. W latach 2013–2016 KPR Kobierzyce występował w I lidze, a w 2016 zadebiutował w Superlidze. Klub swoje domowe mecze rozgrywa w hali widowisko-sportowej w Kobierzycach, która została oddana do użytku w 2011.
Komunikacja.
W październiku 2009 roku gmina uruchomiła komunikację autobusową:
uwaga: (*) gwiazdka oznacza linie czynne od 1 listopada 2012

</doc>
<doc id="361602" url="https://pl.wikipedia.org/wiki?curid=361602" title="Kobierzyn (wieś)">
Kobierzyn (wieś)

Kobierzyn – wieś w Polsce położona w województwie małopolskim, w powiecie tarnowskim, w gminie Lisia Góra.
W latach 1975–1998 miejscowość administracyjnie należała do województwa tarnowskiego.
W czasie wojny polsko-bolszewickiej w Kobierzynie działał Szpital dla Koni Nr 1, którego komendantem od 16 kwietnia 1919 był kapitan lekarz weterynarii Kazimierz Kogut.
Przy drodze do Brnia w 1903 roku z inicjatywy gminy wystawiono figurę Matki Boskiej z Dzieciątkiem. W roku 2007 w tym samym miejscu została wystawiona nowa kapliczka, ufundowana przez mieszkańców. W części wsi zwanej Wymysł, rodzina Kołpów ufundowała w 1900 roku neogotycką figurę z grupą Ukrzyżowania. Na terenie Kobierzyna znajduje się nieużywany na chwilę obecną stadion sportowy, 3 dęby – pomniki przyrody oraz wciąż funkcjonująca ferma drobiu.

</doc>
<doc id="361603" url="https://pl.wikipedia.org/wiki?curid=361603" title="Kobło (województwo lubelskie)">
Kobło (województwo lubelskie)

Kobło – wieś w Polsce położona w województwie lubelskim, w powiecie hrubieszowskim, w gminie Hrubieszów.
Demografia.
W latach 1975–1998 miejscowość administracyjnie należała do województwa zamojskiego. Wieś stanowi sołectwo gminy Hrubieszów. Według Narodowego Spisu Powszechnego (III 2011 r.) liczyła 284 mieszkańców i była dziewiętnastą co do wielkości miejscowością gminy Hrubieszów.

</doc>
<doc id="361604" url="https://pl.wikipedia.org/wiki?curid=361604" title="Kobło-Kolonia">
Kobło-Kolonia

Kobło-Kolonia – kolonia w Polsce położona w województwie lubelskim, w powiecie hrubieszowskim, w gminie Horodło.
Demografia.
W latach 1975–1998 miejscowość administracyjnie należała do województwa zamojskiego. Wieś stanowi sołectwo gminy Horodło. W 2006 r. wieś zamieszkiwało 135 osób. Według Narodowego Spisu Powszechnego (III 2011 r.) liczyła 127 mieszkańców i była trzynastą co do wielkości miejscowością gminy Horodło.

</doc>
<doc id="361606" url="https://pl.wikipedia.org/wiki?curid=361606" title="Koboski">
Koboski

Koboski – wieś w Polsce położona w województwie podlaskim, w powiecie wysokomazowieckim, w gminie Nowe Piekuty.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Kazimierza w Nowych Piekutach.
Historia wsi.
Wieś założona na ziemi, która wcześniej stanowiła część nadania dla rycerzy herbu Lubicz.
Wzmiankowana w dokumentach w roku 1520. W spisie szlachty litewskiej z roku 1528 wymienione "Seło Skupewe Koboszki". Mieszkało tu siedmiu rycerzy i jedna wdowa. W sumie wystawili 3 jeźdźców na pospolite ruszenie. Wymienieni: "Marko Koboszka" i "Paweł Koboszka". W czasie składania przysięgi na wierność królowi polskiemu w roku 1556 pojawili się też rycerze z "Cobosek".
W I Rzeczypospolitej miejscowość należała do ziemi bielskiej.
Inni wzmiankowani mieszkańcy wsi:
"Jakub Kobosko" w 1678 roku kupił działy we wsiach Chojane-Stankowięta i "Gołasze". Od XVI wieku notowane są tu również działy Łopieńskich herbu Lubicz.
W roku 1827 wieś liczyła 21 domów i 106 mieszkańców.
Pod koniec XIX w. wieś drobnoszlachecka należała do powiatu "mazowieckiego", gmina i parafia "Piekuty". Domów 16, mieszkańców 122. "Grunta żytnie" o powierzchni 136 morg.
Dane z 1891 roku informują o 16 gospodarzach, przeciętne gospodarstwo liczyło około 5 ha. Spis powszechny z 1921 roku przekazuje dane o 21 domach i 117 mieszkańcach.
Współcześnie Koboski liczą 17 domów i 80 mieszkańców.

</doc>
<doc id="361607" url="https://pl.wikipedia.org/wiki?curid=361607" title="Kobułty">
Kobułty

Kobułty (niem. "Kobulten") – wieś w Polsce położona w województwie warmińsko-mazurskim, w powiecie olsztyńskim, w gminie Biskupiec.
Wieś położona w południowej części gminy Biskupiec, w pagórkowatym krajobrazie polodowcowym porośniętym lasami, na obszarze chronionego krajobrazu. W pobliżu wsi znajduje się zespół przyrodniczo-krajobrazowy „Kobułckie Wzgórza”, utworzony w celu ochrony dużego kompleksu wysokich wzgórz morenowych.
We wsi znajdują się trzy sklepy, biblioteka, ochotnicza straż pożarna, zespół szkól. Dwa kilometry na północ od wsi znajduje się wzgórze o wysokości 219 m n.p.m.
Do 1954 roku siedziba gminy Kobułty. W latach 1954–1972 wieś należała i była siedzibą władz gromady Kobułty. W latach 1975–1998 miejscowość administracyjnie należała do województwa olsztyńskiego.
Historia.
Wieś założona około 1388 roku jako wieś kościelna, w powiecie szczycieńskim, na polsko-pruskich Mazurach. Lokowana na stosunkowo dużym obszarze, bo aż 350 włókach. W kolejnych wiekach dobra często zmieniały właścicieli. W połowie wieku XIX do wsi należało niespełna 70 włók magdeburskich.
Według opisu Orłowicza, na początku XX w. była to wieś mazurska licząca 500 mieszkańców o zabudowie murowanej. We wsi były dwa kościoły: ewangelicki (stojący na wzgórzu w północnej części wsi) i katolicki, duża gorzelnia. W ogrodzie plebanii znajdowała się okazała lipa, a w sąsiedztwie park dworski. Na wzgórzu, znajdującym się dwa kilometry na północ od wsi, znajdowała się wojskowa wieża widokowa.
Od 1 stycznia 1957, na mocy nowego podziału administracyjnego, Kobułty należą terytorialnie do gminy Biskupiec. W roku 2005, Kobułty otrzymały wyróżnienie w konkursie „Czysta i estetyczna zagroda – estetyczna wieś 2005” organizowanym przez Związek Gmin Warmińsko-Mazurskich.
Zabytki.
We wsi znajduje się kilka obiektów architektury i założeń parkowych, w tym kilka wpisanych do rejestru zabytków:

</doc>
<doc id="361608" url="https://pl.wikipedia.org/wiki?curid=361608" title="Karl Fritzsch">
Karl Fritzsch

Karl Fritzsch (ur. 10 lipca 1903 w Nassengrub/Mokřiny (Kraj Sudetów), zm. 2 maja 1945) – niemiecki wojskowy, zastępca komendanta obozu w obozach koncentracyjnych Auschwitz-Birkenau i Flossenbürgu oraz SS-Hauptsturmführer, zbrodniarz hitlerowski.
Życiorys.
Do NSDAP i SS wstąpił w 1930 roku otrzymując numer identyfikacyjny 7287. W czasie zakładania obozu Dachau (1933) zgłosił się do tamtejszego oddziału wartowniczego, gdzie dowodził plutonem w kompanii karabinów maszynowych. Od 1939 do 1940 był w Dachau kierownikiem cenzury. 
14 czerwca 1940 Fritzsch został powołany na stanowisko "Schutzhaftlagerführera" (kierownika obozu i zastępcy komendanta Rudolfa Hössa) w obozie Auschwitz-Birkenau. Był tym, który po raz pierwszy użył Cyklonu B do masowej eksterminacji (w sierpniu 1941 podczas nieobecności Hössa, zamordowano tak kilkuset jeńców radzieckich i niezdolnych do pracy polskich więźniów w piwnicach Bloku 11). Fritzsch uczynił zagazowywanie głównym sposobem likwidacji jeńców radzieckich i chorych więźniów innych narodowości (później Cyklon B był także używany do mordowania Żydów). Oprócz tego, był współodpowiedzialny za wprowadzony w całym oświęcimskim systemie obozów – terror. Z premedytacją zalecał esesmanom i kapo maltretowanie więźniów. Skazywał także więźniów na nieludzkie kary za najbardziej błahe przewinienia (to on skierował ojca Maksymiliana Kolbego na śmierć głodową w celi Bloku 11). W hitlerowskim obozie w Oświęcimiu Karl Fritzsch pozostał do 1 lutego 1942.
Karl Fritzsch zwrócił się do pierwszych 758 więźniów obozu, przywiezionych w czerwcu 1940, następującymi słowami:
Innym razem rzekł:
Od 1 lutego 1942 piastował stanowisko "Schutzhaftlagerführera" w obozie koncentracyjnym we Flossenbürgu, gdzie również był prawdziwym postrachem więźniów. Od lipca do września 1942 roku Fritzsch pełnił tymczasowo funkcję komendanta tego obozu. W 1943 roku został odwołany z Flossenbürga pełniąc przez jakiś czas funkcję w jednym z podobozów KL Mittelbau. Pod koniec wojny przeniesiono go na front do jednostki Waffen-SS, gdzie w bitwie o Berlin prawdopodobnie zginął w walce na początku maja 1945 roku.

</doc>
<doc id="361609" url="https://pl.wikipedia.org/wiki?curid=361609" title="Kobuszyn">
Kobuszyn

Kobuszyn – wieś w Polsce położona w województwie mazowieckim, w powiecie mławskim, w gminie Szreńsk.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361610" url="https://pl.wikipedia.org/wiki?curid=361610" title="Kobyla Kępa">
Kobyla Kępa

Kobyla Kępa (kaszb. "Kobëlô Kãpa") – wieś w Polsce położona w województwie pomorskim, w powiecie nowodworskim, w gminie Sztutowo na obszarze Żuław Wiślanych nad Wisłą Królewiecką.
W latach 1975–1998 miejscowość administracyjnie należała do województwa elbląskiego.

</doc>
<doc id="361611" url="https://pl.wikipedia.org/wiki?curid=361611" title="Kobylaki-Czarzaste">
Kobylaki-Czarzaste

Kobylaki-Czarzaste – wieś w Polsce położona w województwie mazowieckim, w powiecie przasnyskim, w gminie Jednorożec.
W latach 1975–1998 miejscowość administracyjnie należała do województwa ostrołęckiego.

</doc>
<doc id="361612" url="https://pl.wikipedia.org/wiki?curid=361612" title="Kobylaki-Konopki">
Kobylaki-Konopki

Kobylaki-Konopki – wieś w Polsce położona w województwie mazowieckim, w powiecie przasnyskim, w gminie Jednorożec.
Wieś wchodzi w skład sołectwa Kobylaki-Czarzaste.
W latach 1975–1998 miejscowość administracyjnie należała do województwa ostrołęckiego.

</doc>
<doc id="361613" url="https://pl.wikipedia.org/wiki?curid=361613" title="Kobylaki-Korysze">
Kobylaki-Korysze

Kobylaki-Korysze – wieś w Polsce położona w województwie mazowieckim, w powiecie przasnyskim, w gminie Jednorożec.
W latach 1975–1998 miejscowość administracyjnie należała do województwa ostrołęckiego.

</doc>
<doc id="361614" url="https://pl.wikipedia.org/wiki?curid=361614" title="Kobylaki-Wólka">
Kobylaki-Wólka

Kobylaki-Wólka – wieś w Polsce położona w województwie mazowieckim, w powiecie przasnyskim, w gminie Jednorożec.
W latach 1975–1998 miejscowość administracyjnie należała do województwa ostrołęckiego.

</doc>
<doc id="361615" url="https://pl.wikipedia.org/wiki?curid=361615" title="Kobyla Miejska">
Kobyla Miejska

Kobyla Miejska – wieś w Polsce położona w województwie łódzkim, w powiecie zduńskowolskim, w gminie Szadek.
Wieś królewska w tenucie szadkowskiej w powiecie szadkowskim województwa sieradzkiego w końcu XVI wieku. W latach 1975–1998 miejscowość administracyjnie należała do województwa sieradzkiego.

</doc>
<doc id="361616" url="https://pl.wikipedia.org/wiki?curid=361616" title="Kobylany Górne">
Kobylany Górne

Kobylany Górne – wieś w Polsce położona w województwie mazowieckim, w powiecie sokołowskim, w gminie Repki.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii św. Wawrzyńca w Kożuchówku

</doc>
<doc id="361617" url="https://pl.wikipedia.org/wiki?curid=361617" title="Kobylany-Kozy">
Kobylany-Kozy

Kobylany-Kozy – wieś w Polsce położona w województwie mazowieckim, w powiecie siedleckim, w gminie Paprotnia.
Wierni Kościoła rzymskokatolickiego należą do parafii św. Bartłomieja Apostoła w Paprotni.
W latach 1975–1998 miejscowość administracyjnie należała do województwa siedleckiego.
27 września 1888 w Kobylanach-Kozach urodził się major Stanisław Kobyliński.

</doc>
<doc id="361618" url="https://pl.wikipedia.org/wiki?curid=361618" title="Kobylany-Skorupki">
Kobylany-Skorupki

Kobylany-Skorupki – wieś w Polsce położona w województwie mazowieckim, w powiecie sokołowskim, w gminie Repki.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii Trójcy Przenajświętszej w Wyrozębach.

</doc>
<doc id="361619" url="https://pl.wikipedia.org/wiki?curid=361619" title="Kobylarnia (województwo kujawsko-pomorskie)">
Kobylarnia (województwo kujawsko-pomorskie)

Kobylarnia – wieś w Polsce położona w województwie kujawsko-pomorskim, w powiecie bydgoskim, w gminie Nowa Wieś Wielka. W latach 1975–1998 miejscowość administracyjnie należała do województwa bydgoskiego.
Położenie.
Kobylarnia położona jest na lewym brzegu Noteci na południe od Brzozy. Miejscowość przecina droga wojewódzka nr 254 Brzoza - Mogilno. 
Pod względem fizyczno-geograficznym leży w obrębie Pradoliny Toruńsko-Eberswaldzkiej w mezoregionie Kotlina Toruńska.
Charakterystyka.
Kobylarnia do wieś sołecka położona w zasięgu drogi wojewódzkiej nr 254. Od północy, południa i wschodu miejscowość otaczają lasy porastające wzniesienia wydmowe, a od zachodu i wschodu graniczy z rozległymi łąkami nadnoteckimi porastającymi zatorfioną dolinę odpływu wód lodowcowych. Na zachodzie są to tzw. "Łąki Łabiszyńskie" nad Kanałem Górnonoteckim, a na wschodzie łąki nad Nowym Kanałem Noteckim i starorzeczami Noteci. W tym miejscu znajduje się zabytkowy pałacyk myśliwski Skórzewskich.
Na wschód od miejscowości znajdują się obszary cenne przyrodniczo: łąki nadnoteckie, chronione w Obszarze Chronionego Krajobrazu „Łąki Nadnoteckie” oraz rezerwat leśny Dziki Ostrów, chroniący dąbrowę świetlistą. 
Łącznie w sołectwie Kobylarnia jest 133 ha gruntów ornych (wyłącznie V i VI klasy bonitacyjnej), 163 ha łąk, 35 ha pastwisk oraz 11 ha lasów. Na północy miejscowości swoją siedzibę posiada Przedsiębiorstwo Budowy Dróg i Mostów „Kobylarnia S.A.”
W Kobylarni znajduje się obiekt ujęty w gminnej ewidencji zabytków - dom mieszkalny (ul. Prosta 7). Na polanie leśnej w miejscowości Kobylarnia znajduje się także krąg kamienny złożony z 10 głazów z zagłębionym w jego wnętrzu małym oczkiem wodnym. Pochodzenie obiektu nie jest dostatecznie wyjaśnione. Najczęściej kojarzone jest z obecnością na tym terenie ludności niemieckiej, gdyż nawiązuje do typowych miejsc kultu starogermańskiego plemienia Gotów.
Historia.
Kobylarnia w okresie staropolskim należała do jednostek administracyjnych i kościelnych związanych z Łabiszynem i Szubinem. Miejscowość należała do klucza łabiszyńskiego, w XVIII i XIX wieku zarządzanego przez ród Skórzewskich. 
Miejscowość w 1772 roku w ramach I rozbioru Polski została włączona do Królestwa Prus i znalazła się w Obwodzie Nadnoteckim ze stolicą w Bydgoszczy. Odnotowano ją na mapie topograficznej Friedricha von Schröttera (1798-1802). Spis miejscowości rejencji bydgoskiej z 1860 r. podaje, że we wsi Kobylarnia (niem. "Eichdorf", powiat szubiński) mieszkało 57 osób (wszyscy ewangelicy) w 10 domach. Najbliższa szkoła elementarna znajdowała się w Łabiszynie. Miejscowość należała do parafii katolickiej i ewangelickiej w Łabiszynie.
W II połowie XIX wieku z Kobylarnią od zachodu sąsiadowała osada "Czyszowiec" i "Stare Smolno", a od południa "Lubionka". Słownik geograficzny Królestwa Polskiego dla roku 1884 podaje, że w okręgu wiejskim Kobylarnia mieszkało 232 osób (228 ewangelików, 4 katolików) w 33 domach. Najbliższa stacja kolejowa znajdowała się w Chmielnikach, a poczta w Łabiszynie. W tym samym czasie w osadzie Lubionka mieszkało 39 osób w 5 domach. 
Podczas powstania wielkopolskiego w okolicach Kobylarni toczyły się walki oddziałów polskich z Niemcami. W nocy z 21 na 22 stycznia 1919 r. oddziały Pawła Cymsa i Jana Tomaszewskiego zajęły Brzozę, wyprzedzając spodziewaną ofensywę niemiecką. Dzień później teren odzyskał III batalion Grenschutzu, zaś do krwawej potyczki doszło w rejonie Antoniewa. Ostatecznie wieś znalazła się w granicach odrodzonej Polski 20 stycznia 1920 r. na mocy traktatu wersalskiego. 
W okresie międzywojennym wieś znajdowała się w obrębie powiatu szubińskiego. Najbliższa szkoła elementarna znajdowała się w Wałownicy.
10 kwietnia 1924 r. kard. Edmund Dalbor z fragmentów dotychczasowej parafii farnej w Bydgoszczy oraz parafii w Łabiszynie erygował parafię Wniebowzięcia Najświętszej Marii Panny w Brzozie-Przyłękach. W skład tej parafii weszła również wieś Kobylarnia. Na potrzeby parafii w latach 1934-1937 wybudowano w Brzozie nową świątynię według projektu Stefana Cybichowskiego
Przeobrażenia terytorialne po I wojnie światowej nie zmieniły drastycznie struktury narodowościowej wsi. Według danych ze spisu powszechnego w 1921 r. gminę Kobylarnia w powiecie szubińskim zamieszkiwało 187 Niemców i 31 Polaków (173 wyznania ewangelickiego, 40 katolickiego, 5 „innego”). W sierpniu 1939 decyzją starosty powiatowego w Szubinie zawieszono działalność placówki narodowo-socjalistycznego Zjednoczenia Niemieckiego.
Tuż przed II wojną światową na linii Nowe Smolno–Kobylarnia–Olimpin wybudowano okopy zaliczane do polskich pozycji obronnych z 1939 roku. Są one zlokalizowane od Łabiszyna, poprzez pałacyk w Brzozie-Mochyłkach, Jezioro Jezuickie, Piecki, Żółwin aż do Łęgnowa pod Bydgoszczą.
4/5 września 1939 r., pod wpływem wydarzeń bydgoskiej krwawej niedzieli, 38 niemieckich mieszkańców wsi zostało zabitych przez wycofujące się oddziały 15 Wielkopolskiej Dywizji Piechoty. 19 września członkowie lokalnego Selbstschutzu, dokonując odwetu na polskich mieszkańcach wsi, zabili siedmiu ludzi.
Od jesieni 1944 do stycznia 1945 na terenie wsi znajdował się niemiecki obóz pracy przy umocnieniach polowych, którego przeciętny stan zaludnienia liczył 1500 osób.
Po II wojnie światowej, miejscowość początkowo wchodziła w skład gminy Łabiszyn. Reforma administracyjna z 25 września 1954 r. zlikwidowała gminy i gminne rady narodowe, powołując w ich miejsce gromady wraz z gromadzkimi radami narodowymi. Miejscowość włączono wówczas do gromady Brzoza. W 1962 r. gromadę Brzoza zniesiono i przyłączono do gromady Nowa Wieś Wielka, z wyjątkiem miejscowości Prądki i Przyłęki, które znalazły się w gromadzie Białebłota. 
1 stycznia 1973 r. z gromady Nowawieś Wielka wykształciła się gmina Nowa Wieś Wielka. 
Niewielka część miejscowości (3-4 budynki) do lat 50. XX w. nazywała się Czelubki. W latach 60. XX w. wieś została zelektryfikowana, a w 1983 r. otwarto świetlicę. Do lat 90. znajdowało się tu kilkadziesiąt gospodarstw rolnych.
Statystyka.
Poniżej podano wybrane informacje statystyczne dotyczące wsi Kobylarnia na podstawie Banku Danych Lokalnych GUS.
Narodowy Spis Powszechny 2002 wykazał, że we wsi Kobylarnia mieszkało 156 osób w 48 gospodarstwach domowych. Wykształcenie wyższe lub średnie posiadało 18% populacji. We wsi znajdowało się 33 budynków z 40 mieszkaniami. 55% mieszkań zostało wzniesionych przed 1945 rokiem, a 28% w latach 1989-2002. 
Narodowy Spis Powszechny 2011 odnotował 345 mieszkańców Kobylarni. W 2013 r. działalność gospodarczą prowadziło 40 podmiotów, w tym 32 osoby fizyczne, 6 osoby prawne, 2 spółki handlowe. Tylko 2 przedsiębiorstwa zatrudniały ponad 10 osób, w tym jedna powyżej 50 (PBDiM Kobylarnia S.A.) W latach 2008-2013 oddano do użytku 44 mieszkania, co stanowiło to 11% nowych mieszkań wzniesionych w tym czasie w całej gminie Nowa Wieś Wielka.

</doc>
<doc id="361620" url="https://pl.wikipedia.org/wiki?curid=361620" title="Kobylasz">
Kobylasz

Kobylasz (dodatkowa nazwa w j. kaszub. Kòbëlôsz) – wieś w Polsce, położona w województwie pomorskim, w powiecie wejherowskim, w gminie Linia.
Wieś leży na skraju Pojezierza Kaszubskiego i Kaszubskiego Parku Krajobrazowego. Wieś jest siedzibą sołectwa Kobylasz, w którego skład wchodzą również Potęgowo i Igrzeczna i Kukówka. W kierunku południowym od Kobylasza, w kompleksie Lasów Mirachowskich znajdują się rezerwaty przyrody "Szczelina Lechicka", "Żurawie Błota" oraz Jezioro Lubogoszcz.
W latach 1975–1998 miejscowość administracyjnie należała do województwa gdańskiego.
Podczas zaboru pruskiego wieś nosiła nazwę niemiecką "Kobyllaß". Podczas okupacji niemieckiej nazwa "Kobyllaß" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Stuttwald".
W miejscowości, jako jedna z 13 figur szlaku turystycznego „Poczuj kaszubskiego ducha" współfinansowanego ze środków unijnych znajduje się rzeźba wykonana przez Jana Redźko na podstawie opracowania "Bogowie i duchy naszych przodków. Przyczynek do kaszubskiej mitologii" Aleksandra Labudy, przedstawiająca kaszubskiego demona zwanego Lubiczk.

</doc>
<doc id="361621" url="https://pl.wikipedia.org/wiki?curid=361621" title="Kobylata">
Kobylata

Kobylata – wieś w Polsce położona w województwie wielkopolskim, w powiecie kolskim, w gminie Kłodawa.
Wieś królewska położona w II połowie XVI wieku w powiecie przedeckim województwa brzeskokujawskiego, należała do starostwa przedeckiego. W latach 1975–1998 miejscowość administracyjnie należała do województwa konińskiego.
Linki zewnętrzne.
 

</doc>
<doc id="361622" url="https://pl.wikipedia.org/wiki?curid=361622" title="Kobyla Wola">
Kobyla Wola

Kobyla Wola – wieś w Polsce położona w województwie mazowieckim, w powiecie garwolińskim, w gminie Górzno.
W latach 1954-1957 wieś należała i była siedzibą władz gromady Kobyla Wola, po jej zniesieniu należała do gromady Górzno. W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Jana Chrzciciela w Górznie.

</doc>
<doc id="361624" url="https://pl.wikipedia.org/wiki?curid=361624" title="Kobylin-Borzymy">
Kobylin-Borzymy

Kobylin-Borzymy – wieś w Polsce położona w województwie podlaskim, w powiecie wysokomazowieckim, w gminie Kobylin-Borzymy.
W latach 1954–1972 wieś należała i była siedzibą władz gromady Kobylin-Borzymy, następnie gminy Kobylin-Borzymy.
W latach 1975–1998 miejscowość administracyjnie należała do województwa łomżyńskiego.
Historia.
Historia miejscowości.
Wieś założona nad rzeką Śliną, naturalną granicą osadnictwa mazowieckiego z Litwą, w 1. ćw. XV w., przez osadników mazowieckich pochodzenia pruskiego lub jaćwieskiego, z nadania księcia mazowieckiego Janusza I. Stała się gniazdem Kobylińskich herbu Prus. "Borzym z Kobylina" wzmiankowany w roku 1476.
Wcześniejsze nazwy miejscowości to: "Kobylino", "Kobylino-Borzymy", "Kobylino-Kościelne", jak również "Kobylino-Poświętne".
W popisie ziemian z roku 1528 przy wsi "Kobylino" wymienieni: "Jakub Wik, Kilijan Piniażkowicz, Marko Piniażkowicz, Wojtko Liszcz, Woytko Grocki Nacziti, Liatko, Szczepan Mikołaiewyicz, Rafał Borim, Stanislaw Worobey, Brat ieho i Mikolay".
W I Rzeczypospolitej wieś należała do ziemi bielskiej w województwie podlaskim.
Miejscowość stanowiła południową część okolicy szlacheckiej o wspólnej nazwie "Kobylino". Pozostałe wsie wchodzące w skład okolicy różniły się drugim członem nazwy.
W roku 1882 żyjący od kilkunastu lat w Kobylinie-Borzymach żydzi posiadali 6 szynków.
W 1921 r. "Kobylino-Borzymy". Naliczono tu 50 budynków z przeznaczeniem mieszkalnym oraz 298 mieszkańców (131 mężczyzn i 167 kobiet). Narodowość polską podało 216 osób, a "żydowską" 82.
W II RP siedziba wiejskiej gminy Piszczaty.
Historia parafii.
Parafia kobylińska, ufundowana przez szlachtę z okolicznych 9 wsi, powstała prawdopodobnie w 1448 r. Pod koniec XIX w. wspomniana parafia, należąca wówczas do dekanatu mazowieckiego, liczyła 5158 wiernych. Obecna świątynia parafialna, wzniesiona w latach 1899-1904 i konsekrowana w 1910 r., w kilka lat po 2. wojnie światowej została odbudowana ze zniszczeń wojennych.
Współcześnie.
Nieopodal wsi znajduje się Narwiański Park Narodowy.

</doc>
<doc id="361625" url="https://pl.wikipedia.org/wiki?curid=361625" title="Kobylin-Cieszymy">
Kobylin-Cieszymy

Kobylin-Cieszymy – wieś w Polsce położona w województwie podlaskim, w powiecie wysokomazowieckim, w gminie Kobylin-Borzymy.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Kobylinie-Borzymach.
Historia.
Założone prawdopodobnie w XV w. Były częścią tzw. okolicy szlacheckiej "Kobylino". Wsie "okolicy" rozróżnione drugim członem. Nazwa miejscowości pochodzi od imienia dziedzica tych ziem – Cieszyma.
W I Rzeczypospolitej wieś należała do ziemi bielskiej w województwie podlaskim.
W roku 1921 "Kobylino-Cieszymy". Naliczono tu 23 budynki z przeznaczeniem mieszkalnym oraz 120 mieszkańców (66 mężczyzn i 54 kobiety). Wszyscy podali narodowość polską i wyznanie rzymskokatolickie.
Współcześnie.
Nieopodal wsi znajduje się Narwiański Park Narodowy.

</doc>
<doc id="361626" url="https://pl.wikipedia.org/wiki?curid=361626" title="Kobylinek (województwo mazowieckie)">
Kobylinek (województwo mazowieckie)

Kobylinek – wieś w Polsce położona w województwie mazowieckim, w powiecie makowskim, w gminie Płoniawy-Bramura.
W latach 1975–1998 miejscowość administracyjnie należała do województwa ostrołęckiego.
Przez miejscowość przepływa Węgierka, dopływ Orzyca.

</doc>
<doc id="361627" url="https://pl.wikipedia.org/wiki?curid=361627" title="Kobylin-Kruszewo">
Kobylin-Kruszewo

Kobylin-Kruszewo – wieś w Polsce położona w województwie podlaskim, w powiecie wysokomazowieckim, w gminie Kobylin-Borzymy.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Kobylinie-Borzymach.
Historia.
Założone najprawdopodobniej w XV w. Miejscowość była częścią tzw. okolicy szlacheckiej "Kobylino". Pozostałe wsie rozróżnione drugim członem. Nazwa miejscowości pochodzi od nazwiska dziedziców tych ziem – Kruszewskich, władających częścią Kobylina w 1506 r
W I Rzeczypospolitej wioska należała do ziemi bielskiej w województwie podlaskim.
W roku 1921 "Kobylino-Kruszewo". Naliczono tu 33 budynki z przeznaczeniem mieszkalnym oraz 162 mieszkańców (70 mężczyzn i 92 kobiety). Wszyscy podali narodowość polską i wyznanie rzymskokatolickie.
Współcześnie.
Nieopodal wsi znajduje się Narwiański Park Narodowy.

</doc>
<doc id="361628" url="https://pl.wikipedia.org/wiki?curid=361628" title="Kobylin-Kuleszki">
Kobylin-Kuleszki

Kobylin-Kuleszki – wieś w Polsce położona w województwie podlaskim, w powiecie wysokomazowieckim, w gminie Kobylin-Borzymy.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Kobylinie-Borzymach.
Historia.
Badania archeologiczne wykazały istnienie wczesnośredniowiecznej osady mazowieckiej z XII w. Odnaleziono również groby w obstawie kamiennej i ozdoby kobiece datowane na: druga połowa XI w. – 1200 r.
Pierwotna nazwa miejscowości "Kobylino Zarzeczne Kulesze" pochodzi od usytuowania wsi względem Kobylina-Borzymów oraz od nazwiska rodu Kuleszów , herbu Ślepowron, dziedziców tych ziem w XVI w., którzy przyjęli następnie nazwisko Kobylińskich.
Majątek Kobylin-Kuleszki.
Przed rokiem 1908 majątek należał do Wincentego Szamotuły.
W roku 1921 folwark "Kobylino-Kuleszki". Naliczono tu 4 budynki z przeznaczeniem mieszkalnym oraz 52 mieszkańców (24 mężczyzn i 28 kobiet). Narodowość polską podało 41 osób, białoruską 7, a "żydowską" 4.
W 1928 r. na 206 ha gospodarował tu Marian de Grellus. Nieznane są losy tej rodziny po roku 1939. W czasie okupacji niemieckiej majątek został upaństwowiony przez Niemców. Ostatnim administratorem był Adam Jakacki, student SGGW. Jesienią 1944 r. "Kuleszki" zostały rozparcelowane.

</doc>
<doc id="361629" url="https://pl.wikipedia.org/wiki?curid=361629" title="Kobylin-Latki">
Kobylin-Latki

Kobylin-Latki – wieś w Polsce położona w województwie podlaskim, w powiecie wysokomazowieckim, w gminie Kobylin-Borzymy.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Kobylinie-Borzymach.
Historia.
Założone prawdopodobnie w XV w. Tworzyły tzw. okolicę szlachecką "Kobylino". Pozostałe wsie rozróżnione drugim członem. Nazwa miejscowości pochodzi od nazwiska Wojciecha Latko, żyjącego w I połowie XVI w.
W I Rzeczypospolitej wieś należała do ziemi bielskiej w województwie podlaskim.
W roku 1921 "Kobylino-Latki". Naliczono tu 31 budynków z przeznaczeniem mieszkalnym oraz 181 mieszkańców (77 mężczyzn i 104 kobiety). Narodowość polską podało 177 osób, a 4 "żydowską".
Współcześnie.
Nieopodal wsi znajduje się Narwiański Park Narodowy.

</doc>
<doc id="361630" url="https://pl.wikipedia.org/wiki?curid=361630" title="Kobylin-Pieniążki">
Kobylin-Pieniążki

Kobylin-Pieniążki – wieś w Polsce położona w województwie podlaskim, w powiecie wysokomazowieckim, w gminie Kobylin-Borzymy.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Kobylinie-Borzymach.
Historia.
Założone prawdopodobnie w XV w. Tworzyły tzw. okolicę szlachecką "Kobylino". Pozostałe wsie "okolicy" rozróżnione drugim członem. Nazwa miejscowości pochodzi od nazwiska dziedzica części Kobylina na początku XVI w. – Mikołaja Pieniążka.
W I Rzeczypospolitej wieś należała do ziemi bielskiej w województwie podlaskim.
W roku 1921 "Kobylino-Pieniążki". Naliczono tu 25 budynków z przeznaczeniem mieszkalnym oraz 174 mieszkańców (82 mężczyzn i 92 kobiety). Narodowość polską podało 170 osób, a 4 "żydowską".
Współcześnie.
Nieopodal wsi znajduje się Narwiański Park Narodowy.

</doc>
<doc id="361631" url="https://pl.wikipedia.org/wiki?curid=361631" title="Kobylin-Pogorzałki">
Kobylin-Pogorzałki

Kobylin-Pogorzałki – wieś w Polsce położona w województwie podlaskim, w powiecie wysokomazowieckim, w gminie Kobylin-Borzymy.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Kobylinie-Borzymach.
Historia.
Miejscowość była częścią tzw. okolicy szlacheckiej "Kobylino". Pozostałe wsie rozróżnione drugim członem. Nazwa miejscowości pochodzi od nazwiska dziedziców tej ziemi – Pogorzelskich.
W I Rzeczypospolitej wieś należała do ziemi bielskiej w województwie podlaskim.
W roku 1921 naliczono tu 33 budynki z przeznaczeniem mieszkalnym oraz 219 mieszkańców (111 mężczyzn i 108 kobiety). Wszyscy podali narodowość polską i wyznanie rzymskokatolickie.
Współcześnie.
Nieopodal wsi znajduje się Narwiański Park Narodowy.

</doc>
<doc id="361632" url="https://pl.wikipedia.org/wiki?curid=361632" title="Kobylnica Ruska">
Kobylnica Ruska

Kobylnica Ruska ( ), w latach 1977–1981 Kopytów Dolny – wieś w Polsce położona w województwie podkarpackim, w powiecie lubaczowskim, w gminie Wielkie Oczy.
W latach 1975–1998 miejscowość administracyjnie należała do województwa przemyskiego.
Części wsi.
Wieś starostwa niegrodowego lubaczowskiego na początku XVIII wieku.
Wierni Kościoła rzymskokatolickiego należą do parafii Trójcy Przenajświętszej w Potoku Jaworowskim. W Kobylnicy Ruskiej znajdowała się też cerkiew greckokatolicka, która została rozebrana w 1954 roku.

</doc>
<doc id="361633" url="https://pl.wikipedia.org/wiki?curid=361633" title="Kobylno">
Kobylno

Kobylno (dodatkowa nazwa w j. niem. Kobyllno) – wieś w Polsce, położona w województwie opolskim, w powiecie opolskim, w gminie Łubniany. Miejscowość zajmuje 670 hm2 (w tym 209 hm2, ok. 31%, to lasy) i mieszka w niej 218 ludzi (stan na 2002 rok); jest położona ok. 20 km w kierunku północno-wschodnim od Opola. W latach 1975–1998 miejscowość położona była w województwie opolskim.
Przez Kobylno przepływa rzeka Jaźwinka. Od co najmniej 1826 r. był zlokalizowany przy niej młyn. Po I wojnie światowej znajdował się on w na tyle niskim stanie technicznym, że zdecydowano się wybudować nowy, który działał jeszcze krótko po II wojnie światowej.
Przed II wojną światową w Kobylnie znajdował się dwór, natomiast po wojnie w miejscowości funkcjonowało Państwowe Gospodarstwo Rolne (PGR), zlikwidowane w połowie lat 90. XX wieku. Ze względu na duże zasoby wody pitnej na terenie miejscowości, zlokalizowano w niej automatyczną stację wodociągową, dostarczającą wodę 65%-om mieszkańców gminy.
W 1904 r., z inicjatywy jełowskiego proboszcza Siegesmunda, wybudowano w Kobylnie szkołę; została ona zamknięta w 1991 r.
Historia.
Pierwszą wzmiankę o Kobylnie (wówczas "Koblino") datuje się na ok. 1300 r.. Kolejna wzmianka pochodzi z ok. 1500 r., kiedy to książę opolski, Jan II Dobry, nabył tę miejscowość od Pawła Kobylynskyego. W 1527 r. sprzedał ją Mikołajowi Kositskyemu i jego spadkobiercom. W 1541 r. część Kobylna otrzymał w zastaw od braci Kositskych burgrabia opolski, Plazek Prechala. W 1687 r. miejscowość należała do właściciela Dombrowki. W 1729 r. Kobylno nabył Karol Fryderyk Blacha de Lub z Tuł; poprzednim właścicielem był Adam Henryk Skronski z Budzowa. Do 1816 r. miejscowość należała do powiatu oleskiego. W 1830 r. Kobylno miało 240 mieszkańców w 31 gospodarstwach i folwarku; dodatkowo w miejscowości znajdowały się młyn wodny i bielarnia. W 1861 r. miejscowość zamieszkiwało 334 ludzi w 30 gospodarstwach i folwarku; dodatkowo w miejscowości znajdował się budynek przemysłowy. W 1890 r. Kobylno (wraz z obwodem dworskim) miało 286 mieszkańców, z czego 251 (ok. 88%) posługiwało się językiem polskim. W 1900 r. ten sam stosunek wynosił ok. 86% (327 do 282). Wedle spisu z 1910 roku w miejscowości mieszkało 171 Polaków, natomiast w dworze 149 Polaków. W 1925 roku Kobylno miało 321 mieszkańców, z czego 130 (ok. 40%) zadeklarowało język polski jako ojczysty, 32 (ok. 10%) - język niemiecki a 159 (ok. 50%) - oba języki. W 1933 r. miejscowość miała 322 mieszkańców. 19 maja 1936 roku Kobylnu nadano niemiecką nazwę "Lerchenfeld", a 1 kwietnia 1938 roku włączono je do miejscowości Grabie. W 1946 r. miejscowość miała 301 mieszkańców, w 1960 r. - 285 mieszkańców (w tym 130, ok. 46%, to mężczyźni) w 56 gospodarstwach, a w 1965 r. - 276 mieszkańców (w tym 133, ok. 48%, to mężczyźni). W 1994 roku Kobylno zamieszkiwało 273 ludzi w 53 gospodarstwach.
Zabytki.
Do wojewódzkiego rejestru zabytków wpisany jest:
inne obiekty:

</doc>
<doc id="361634" url="https://pl.wikipedia.org/wiki?curid=361634" title="Kobyłczyce">
Kobyłczyce

Kobyłczyce – wieś w Polsce położona w województwie śląskim, w powiecie częstochowskim, w gminie Mstów. Położona jest w dolinie nad którą górują dwa wzniesienia: „ Babia Góra i Dupnica” kiedyś porośnięte lasem sosnowym. Miejscowość liczy około 500 mieszkańców. Jest to wieś typowo rolnicza wcześniej znana z kilku kuźni kowalskich, hodowli dużej ilości koni i uprawy truskawek.
Wieś składa się z trzech osad są to : Okupniki, Wieś (bardziej znana jako Koniec) i Górka. 
W latach 1975–1998 miejscowość administracyjnie należała do województwa częstochowskiego.
Nazwa.
Pierwsza wzmianka o miejscowości pochodzi z 1220 roku, z dokumentu biskupa krakowskiego Iwo Odrowąża w którym miejscowość wymieniona jest w staropolskiej formie "Cobylczycze". Kolejna wzmianka o miejscowości znajduje się w łacińskim dokumencie z 1250 roku wydanym przez papieża Innocentego IV w Lyonie gdzie wieś zanotowana została w zlatynizowanej, staropolskiej formie "„Cobilcici”".
Historia miejscowości.
Wieś Kobyłczyce powstała ok. XI wieku, lub wcześniej. Już w XI wieku została Bullą Papieską przyznana jako wieś należąca do Zakonu Kanoników Regularnych w Wancerzowie obecnie należy do parafii Żuraw.
Na Górce do około 1864 roku istniał dwór wybudowany z drzewa modrzewiowego, w którym mieszkał Dziedzic Kobyłczyc, ale właśnie około tego roku po uwłaszczeniu chłopów Ukazem Carskim został przez miejscowych chłopów w kilka dni rozebrany, a drewno wykorzystano do budowy niektórych domów. 
Pozostałościami podworskimi są stare piwnice w niektórych domach.
W czasie I wojny światowej przez miejscowość przechodził front wojenny, między wojskami pruskimi a rosyjskimi. Wieś została w tym czasie częściowo zniszczona. W czasie II wojny światowej nie było większych zniszczeń, poza tym, że Niemcy rozstrzelali kilku mieszkańców. Kilkunastu mieszkańców należało do partyzantki Armii Krajowej.

</doc>
<doc id="361635" url="https://pl.wikipedia.org/wiki?curid=361635" title="Kobyłczyna">
Kobyłczyna

Kobyłczyna – wieś w Polsce położona w województwie małopolskim, w powiecie limanowskim, w gminie Laskowa.
Wieś duchowna, własność klasztoru klarysek w Starym Sączu, położona była w drugiej połowie XVI wieku w powiecie sądeckim województwa krakowskiego. W latach 1975–1998 miejscowość administracyjnie należała do województwa nowosądeckiego.
Kobyłczyna jest jedyną wsią w gminie, która nie posiada budynku użyteczności publicznej.

</doc>
<doc id="361636" url="https://pl.wikipedia.org/wiki?curid=361636" title="Las Palatynacki">
Las Palatynacki

Las Palatynacki (lub Las Palatyński, niem. "Pfälzerwald") – pasmo górskie w południowo-zachodnich Niemczech w Palatynacie Reńskim, na południowy wschód od miasta Kaiserslautern. 
Geografia.
Las Palatynacki dzieli się standardowo na cztery części: północną, środkową, wschodni, najwyższy Haardt i południową Wosgowię. Najwyższym szczytem Lasu Palatynackiego jest Kalmit, wznoszący się 673 m n.p.m. dominując 500 m nad Niziną Górnoreńską. Od południa łączy się z Wogezami Północnymi, tworząc z nimi jeden system górski, sztucznie dzielony według granicy politycznej.
Tereny Lasu Palatynackiego są chronione przez park krajobrazowy o obszarze 1771 km², który razem z francuskim Regionalnym Parkiem Przyrody Wogezów Północnych tworzy rezerwat biosfery UNESCO o łącznej powierzchni 3105 km².
Jest to region gęsto zalesiony (największy zwarty obszar leśny Niemiec) i względnie słabo zaludniony (89 os./km²). Około 80% terenu gór pokrywają lasy; na wschodnich stokach intensywnie rozwinięta uprawa winorośli. Las Palatynacki jest jednym z nielicznych miejsc w Europie Zachodniej, gdzie żyją rysie.
Obszar atrakcyjny turystycznie; występują liczne formacje skalne i zabytki. Góry, wraz z Alzacją są terenem o największym zagęszczeniu zamków obronnych na świecie.

</doc>
<doc id="361637" url="https://pl.wikipedia.org/wiki?curid=361637" title="Kobyłki (powiat piotrkowski)">
Kobyłki (powiat piotrkowski)

Kobyłki – wieś w Polsce położona w województwie łódzkim, w powiecie piotrkowskim, w gminie Grabica.
Z Kobyłek Dużych i Małych wywodził się ród Kobyłeckich herbu Godziemba.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361638" url="https://pl.wikipedia.org/wiki?curid=361638" title="Kobyłocha">
Kobyłocha

Kobyłocha, Kobylocha (niem. "Kobbelhals") – wieś w Polsce położona w województwie warmińsko-mazurskim, w powiecie szczycieńskim, w gminie Szczytno. W latach 1975–1998 miejscowość administracyjnie należała do województwa olsztyńskiego. Na początku XVII wieku przeważała tu ludność polska.
Wieś tylko w oficjalnych dokumentach figuruje jako Kobyłocha, wśród mieszkańców i turystów miejscowość nazywa się wyłącznie Kobylocha. W niektórych opracowaniach książkowych również występuje pod nazwą "Kobylocha". Leży przy jeziorze Sasek Wielki, które też powszechnie nazywane jest "Kobylocha".
Obecnie, ponieważ miejscowość leży przy największym jeziorze w powiecie, jest miejscowością turystyczną. Dużo więcej jest tu obecnie domków letniskowych niż domów wiejskich. Dojazd: DK57 Szczytno – Dębówko, następnie w lewo utwardzoną drogą do wsi.
Historia.
Wieś lokowana w 1612 r.

</doc>
<doc id="361639" url="https://pl.wikipedia.org/wiki?curid=361639" title="Kazimierz Domański (działacz katolicki)">
Kazimierz Domański (działacz katolicki)

Kazimierz Domański (ur. 8 września 1934 w Uszni, zm. 21 czerwca 2002 we Wrocławiu) – działacz katolicki z Oławy, założyciel i prezes Stowarzyszenia Ducha Świętego w latach 1999–2002 oraz inicjator budowy prywatnej świątyni "Matki Bożej Królowej Wszechświata Bożego Pokoju" przekazanej w 2005 roku Kościołowi katolickiemu. Przez swoich zwolenników uważany za mistyka i wizjonera, jednak jego objawienia nie zostały uznane przez Kościół katolicki.
Życiorys.
Był piątym dzieckiem Emilii i Łukasza Domańskich, miał trzech braci i cztery siostry. Ojciec zginął w 1944 rozstrzelany przez Niemców za współpracę z partyzantami AK. W 1945 rodzina Domańskich trafiła na Dolny Śląsk, do Niwnika. Niedostatek wielodzietnej rodziny był jedną z przyczyn tego, że Kazimierz Domański skończył swą edukację na trzech klasach szkoły podstawowej.
Wcześnie podjął samodzielną pracę, a w 1956 ożenił się z Bronisławą Bilewicz, która tak jak on przyjechała po wojnie z Kresów i od 1954 była zatrudniona w Jelczu, w magazynach zakładów samochodowych „Jelcz”. Ze związku urodzili się syn Stanisław (1958) i córka Grażyna (1962).
W 1966 uległ wypadkowi samochodowemu, w którym doznał urazu kręgosłupa i wstrząśnienia mózgu. W 1967 Kazimierz Domański podjął pracę jako malarz w kolejowych zakładach naprawczych i wraz z rodziną zamieszkał w Oławie. Po kilku latach (1974) zmienił mieszkanie w Oławie, a także zaczął zajmować się w wolnym czasie posiadaną w Nowym Otoku działką, na której zamieszkał w latach osiemdziesiątych XX wieku w związku z podjętą przez siebie misją religijną, którą prowadził do 2002 roku.
Prywatne objawienia.
Według własnych relacji Kazimierz Domański doznał pierwszych objawień 8 czerwca 1983 roku. Wówczas to na jego działce przy ul. Nowy Otok w Oławie miała mu się objawić Matka Boska nakazując uzdrawianie ludzi. Tego samego dnia zbudował w swojej altance w ogrodzie działkowym ołtarzyk i zawiadomił miejscowego proboszcza. Sprawa została rozpowszechniona dzięki lokalnym mediom, w tym publikacji prasowej we wrocławskim czasopiśmie „Sprawy i Ludzie” oraz reportażu telewizyjnym.
Domański twierdził, że nawiedza go również Jezus Chrystus. 3 października 1984 roku Domański przekazał, że jednym z celów jego misji jest wybudowanie w miejscu objawień sanktuarium "Matki Bożej Pokoju". W listopadzie 1985, gdy pierwsza fala zainteresowań oławskimi objawieniami opadła, Domański ogłosił, że Matka Boska pozwoliła nagrać swój głos na taśmę magnetofonową. Do Oławy znów ściągały tysiące wiernych, co niepokoiło MO, ale przede wszystkim miejscowe władze partyjne. Na działkach coraz częściej Kazimierz Domański głosił swoje orędzia, apelował m.in. "o to, by kobiety nie chodziły w spodniach i by nie przyjmowano komunii świętej na stojąco".
Do miejsca objawień Domańskiego tysiącami przybywali pielgrzymi, co paraliżowało życie w mieście i było przyczyną sprzeciwu władz z okresu PRL. W 1985 i 1986 roku ruch pątniczy jeszcze bardziej wzrósł, kiedy miasto Oława wzięło udział w programie telewizji "Turniej Miast" oraz po wystąpieniu gen. Wojciecha Jaruzelskiego na plenum KC PZPR, który skrytykował to, co się działo na Dolnym Śląsku w związku z rzekomymi objawieniami.
Pomimo oficjalnej krytyki ze strony Kościoła katolickiego Kazimierz Domański wraz z sympatykami na własnym gruncie w Nowym Otoku przy pomocy darowizn od pielgrzymów zbudowali kaplicę (nazywaną przez niego kościołem), plebanię i dom pielgrzymkowy. W ewidencji gruntów budynki te figurowały jako "zabudowania gospodarcze". Zapraszał również do siebie różnych księży, emerytowanych lub spoza archidiecezji wrocławskiej, aby odprawiali tam msze święte. Gościł również u siebie innych kontrowersyjnych wizjonerów, m.in. Williama Kamma zwanego "Małym Kamykiem".
Stanowisko Kościoła Katolickiego.
17 stycznia 1986 roku Episkopat Polski po kilkuletnim zapoznawaniu się z treściami wizji wydał komunikat, w którym stwierdzono brak nadprzyrodzoności objawień oraz błędy doktrynalne. Jednym z takich błędów było twierdzenie, iż realna obecność Jezusa Chrystusa w konsekrowanych hostiach zanika w momencie przyjmowania Komunii Świętej w postawie stojącej.
Stowarzyszenie Ducha Świętego.
16 czerwca 1999 roku w Sądzie Okręgowym we Wrocławiu Kazimierz Domański wraz z żoną Bronisławą zarejestrował Stowarzyszenie Ducha Świętego, które wywołało konflikt z Kościołem katolickim o charakter organizacji. Z powodu braku ustępstw ze strony samego Domańskiego Kuria Metropolitalna we Wrocławiu wydała decyzję o potraktowaniu ruchu jako sekty chrześcijańskiej oraz nałożeniu na stowarzyszenie i osoby je wspierające interdyktu kościelnego.
W połowie czerwca 2002 roku Kazimierz Domański z powodu problemów zdrowotnych (udar mózgu) znalazł się w szpitalu wojskowym we Wrocławiu. Na łożu śmierci zdążył pojednać się z Kościołem, otrzymując rozgrzeszenie i przyjmując sakrament namaszczenia chorych z rąk szpitalnego kapelana katolickiego. Arcybiskup metropolita wrocławski Henryk Gulbinowicz udzielił mu dyspensy i pozwolił na pogrzeb na cmentarzu w Oławie.
Po śmierci męża opiekę nad Stowarzyszeniem Ducha Świętego przejęła Bronisława Domańska. Ona też rozpoczęła zabiegi mające na celu likwidację sekty i delegalizację stowarzyszenia. W wyniku porozumienia od 2005 roku z kurią rozpoczął się proces przekazania majątku Stowarzyszenia Ducha Świętego Kościołowi katolickiemu. 17 listopada 2005 roku zabudowania prywatnej świątyni "Matki Bożej Królowej Wszechświata Bożego Pokoju" przy ul. Nowy Otok w Oławie zostały oficjalnie przekazane na cel organizowanej tam parafii rzymskokatolickiej Najświętszej Marii Panny Królowej. Kościół ten został uroczyście poświęcony przez metropolitę wrocławskiego, arcybiskupa Mariana Gołębiewskiego 22 sierpnia 2007 roku.

</doc>
<doc id="361640" url="https://pl.wikipedia.org/wiki?curid=361640" title="Kobyły">
Kobyły

Kobyły – wieś w Polsce położona w województwie kujawsko-pomorskim, w powiecie chełmińskim, w gminie Stolno.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 138 mieszkańców. Jest jedenastą co do wielkości miejscowością gminy Stolno.
Historia.
Kobyły za czasów krzyżackich stanowiły własność rycerską. W 1413 roku był odnotowany rycerz Jakub Kobylski. W 1570 roku miejscowość należy do Jana Kobylskiego który ma 12 łanów ziemi, 4 zagrodników. W 1665 roku dziedzicem Kobył był Władysław Kiełczewski.
Zabytki.
Według rejestru zabytków NID na listę zabytków wpisany jest park dworski z 2 połowy XIX w., nr rej.: A/295 z 6.03.1985.

</doc>
<doc id="361641" url="https://pl.wikipedia.org/wiki?curid=361641" title="Kobysewo">
Kobysewo

Kobysewo (dodatkowa nazwa w j. kaszub. Kòbùsewò) – wieś kaszubska w Polsce położona w województwie pomorskim, w powiecie kartuskim, w gminie Przodkowo w pobliżu trasy drogi wojewódzkiej nr 224. Wieś charakteryzuje się dużym stopniem zurbanizowania.
Wieś królewska w powiecie mirachowskim w województwie pomorskim w II połowie XVI wieku. W latach 1975–1998 miejscowość administracyjnie należała do województwa gdańskiego.

</doc>
<doc id="361642" url="https://pl.wikipedia.org/wiki?curid=361642" title="Kocanowo">
Kocanowo

Kocanowo – wieś w Polsce położona w województwie wielkopolskim, w powiecie poznańskim, w gminie Pobiedziska.
Wieś królewska "Koczonowo" należąca do starostwa pobiedziskiego, pod koniec XVI wieku leżała w powiecie gnieźnieńskim województwa kaliskiego. 
W I poł. XIX wieku była to wieś i folwark położony w powiecie średzkim z 24 domami i 193 mieszkańcami (wśród których było 72 analfabetów). Mieszkali tu zarówno ewangelicy (121 osób), jak i katolicy (72).
W latach 1975–1998 miejscowość administracyjnie należała do województwa poznańskiego.

</doc>
<doc id="361643" url="https://pl.wikipedia.org/wiki?curid=361643" title="Koce-Basie">
Koce-Basie

Koce-Basie – wieś w Polsce położona w województwie podlaskim, w powiecie wysokomazowieckim, w gminie Ciechanowiec.
Zaścianek szlachecki Basie należący do okolicy zaściankowej Koce położony był w drugiej połowie XVII wieku w ziemi drohickiej województwa podlaskiego.
W latach 1954–1959 wieś należała i była siedzibą władz gromady Koce-Basie, po jej zniesieniu w gromadzie Winna-Chroły. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Parafia św. Doroty w Winnej Poświętnej.
Historia.
Wieś została założona na początku XV wieku. Podlasie znajdowało się wtedy we władaniu księcia Janusza I mazowieckiego, który prowadził na tych terenach osadnictwo drobnego rycerstwa mazowieckiego. Pierwsza wzmianka o osiedleniu się tu szlachty pochodzi z roku 1464. (Archiwum Drohiczyńskie; Herbarz Kapicy-Milewskiego).
Koce-Basie, Koce-Basie Dołki, Koce-Borowe, Koce-Piskuły i Koce-Schaby tworzyły tzw. okolicę szlachecką, zamieszkiwaną najczęściej przez Koców herbu Dąbrowa.
W I Rzeczypospolitej należały do ziemi drohickiej w województwie podlaskim.
Pod koniec wieku XIX wieś należała do powiatu bielskego, gubernia grodzieńska, gmina Skórzec. Powierzchnia ziemi włościańskiej wynosiła 60 dziesięcin, a ziemi drobnej szlachty – 178 dziesięcin
W roku 1921 naliczono 19 budynków z przeznaczeniem mieszkalnym i 21 "innych zamieszkałych" oraz 210 mieszkańców (110 mężczyzn i 100 kobiet). Wszyscy zgłosili narodowość polską. Wyznanie rzymskokatolickie zadeklarowało 206 osób, prawosławne 4.
Do dzisiaj w Kocach mieszkają liczni Kocowie – potomkowie rycerstwa z czasów króla Władysława Jagiełły.
Współczesność.
We wsi funkcjonują:

</doc>
<doc id="361644" url="https://pl.wikipedia.org/wiki?curid=361644" title="Koce Borowe">
Koce Borowe

Koce Borowe – wieś w Polsce położona w województwie podlaskim, w powiecie bielskim, w gminie Rudka.
Zaścianek szlachecki Borowe należący do okolicy zaściankowej Koce położony był w drugiej połowie XVII wieku w ziemi drohickiej województwa podlaskiego. W latach 1975–1998 miejscowość administracyjnie należała do województwa białostockiego.
W 2011 roku wieś zamieszkiwały 133 osoby.
Wierni kościoła rzymskokatolickiego należą do parafii Matki Bożej Królowej Polski w Niemyjach Nowych.
Historia.
Wieś została założona na początku XV wieku w czasach, gdy Podlasie znajdowało się we władaniu księcia Janusza I mazowieckiego. Książę prowadził na tych terenach osadnictwo drobnego rycerstwa mazowieckiego. Pierwsza wzmianka o osiedleniu się tam szlachty pochodzi z roku 1464. (Archiwum Drohiczyńskie; Herbarz Kapicy-Milewskiego).
Koce-Basie, Koce-Basie Dołki, Koce-Borowe, Koce-Piskuły i Koce-Schaby tworzyły tzw. okolicę szlachecką zamieszkiwaną najczęściej przez Koców herbu Dąbrowa.
W I Rzeczypospolitej należały do ziemi drohickiej w województwie podlaskim.
Pod koniec wieku XIX wieś w powiecie bielskim, gubernia grodzieńska, gmina Skórzec. Użytki rolne o powierzchni 215 dziesięcin.
W roku 1921 naliczono 47 budynków z przeznaczeniem mieszkalnym oraz 234. mieszkańców (114. mężczyzn i 120 kobiet). Wszyscy zgłosili narodowość polską i wyznanie rzymskokatolickie.
Do dzisiaj w Kocach mieszkają Kocowie – potomkowie rycerstwa z czasów króla Władysława II Jagiełły.

</doc>
<doc id="361645" url="https://pl.wikipedia.org/wiki?curid=361645" title="Koce-Piskuły">
Koce-Piskuły

Koce-Piskuły – wieś w Polsce położona w województwie podlaskim, w powiecie wysokomazowieckim, w gminie Ciechanowiec.
Zaścianek szlachecki Piskuły należący do okolicy zaściankowej Koce położony był w drugiej połowie XVII wieku w ziemi drohickiej województwa podlaskiego. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Parafia św. Doroty w Winnej Poświętnej.
Historia.
Wieś została założona na początku XV wieku. Podlasie znajdowało się wtedy we władaniu księcia Janusza I mazowieckiego, który prowadził na tych terenach osadnictwo drobnego rycerstwa mazowieckiego. Pierwsza wzmianka o osiedleniu się tu szlachty pochodzi z roku 1464. (Archiwum Drohiczyńskie; Herbarz Kapicy-Milewskiego).
Koce-Basie, Koce-Basie Dołki, Koce-Borowe, Koce-Piskuły i Koce-Schaby tworzyły tzw. okolicę szlachecką zamieszkiwaną najczęściej przez Koców herbu Dąbrowa.
W I Rzeczypospolitej należały do ziemi drohickiej w województwie podlaskim.
Pod koniec wieku XIX wieś należała do powiatu bielskim, gubernia grodzieńska, gmina Skórzec. Użytki rolne o powierzchni 129 dziesięcin. W pobliżu znajdował się folwark o powierzchni 100 dziesięcin. Własność Nilskich.
W roku 1921 naliczono 24 budynki z przeznaczeniem mieszkalnym oraz 110 mieszkańców (58 mężczyzn i 52 kobiety). Wszyscy zgłosili narodowość polską i wyznanie rzymskokatolickie.
Do dzisiaj w Kocach mieszkają liczni Kocowie – potomkowie rycerstwa z czasów króla Władysława Jagiełły.
Współcześnie.
Wieś położona nad lewobrzeżnym dopływem Nurca, Siennicą.
W miejscowości znajduje się odnowiona w 2006 roku świetlica wiejska

</doc>
<doc id="361646" url="https://pl.wikipedia.org/wiki?curid=361646" title="Kocerany">
Kocerany

Kocerany – wieś w Polsce położona w województwie mazowieckim, w powiecie grójeckim, w gminie Pniewy.
W latach 1975–1998 miejscowość administracyjnie należała do województwa radomskiego.
Miejscowość należy do Obszaru Krajobrazu Chronionego "Dolina rzeki Jeziorki" obejmujący pradolinę rzeki Jeziorki i malownicze tereny ją otaczające, położone w powiecie grójeckim. Tereny o dużych walorach rekreacyjnych, porośnięte resztkami lasów łęgowych położonych w dolinie oraz sadami na wysoczyźnie.
W latach 1975–1998 miejscowość administracyjnie należała do województwa radomskiego. 

</doc>
<doc id="361647" url="https://pl.wikipedia.org/wiki?curid=361647" title="Koce-Schaby">
Koce-Schaby

Koce-Schaby – wieś w Polsce położona w województwie podlaskim, w powiecie wysokomazowieckim, w gminie Ciechanowiec.
Zaścianek szlachecki Schaby należący do okolicy zaściankowej Koce położony był w drugiej połowie XVII wieku w ziemi drohickiej województwa podlaskiego. Od 1921 wieś należała do gminy Rudka. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Parafia św. Doroty w Winnej Poświętnej.
Historia.
Wieś została założona na początku XV wieku. Podlasie znajdowało się wtedy we władaniu księcia Janusza I mazowieckiego, który prowadził na tych terenach osadnictwo drobnego rycerstwa mazowieckiego. Pierwsza wzmianka o osiedleniu się tu szlachty pochodzi z roku 1464. (Archiwum Drohiczyńskie; Herbarz Kapicy-Milewskiego).
Koce-Basie, Koce-Basie Dołki, Koce-Borowe, Koce-Piskuły i Koce-Schaby tworzyły tzw. okolicę szlacheckązamieszkiwaną najczęściej przez Koców herbu Dąbrowa.
W I Rzeczypospolitej należały do ziemi drohickiej w województwie podlaskim.
Pod koniec wieku XIX wieś należała do powiatu bielskim, gubernia grodzieńska, gmina Skórzec. Użytki rolne o powierzchni 50 dziesięcin ziemi włościańskiej i 123 dziesięciny ziemi drobnej szlachty.
W roku 1921 naliczono 39 budynków z przeznaczeniem mieszkalnym oraz 235 mieszkańców (108 mężczyzn i 127 kobiet). Wszyscy zgłosili narodowość polską. Wyznanie rzymskokatolickie zadeklarowało 228 osób, prawosławne 2, a mojżeszowe 5.
Do dzisiaj w Kocach mieszkają liczni Kocowie – potomkowie rycerstwa z czasów króla Władysława Jagiełły.

</doc>
<doc id="361648" url="https://pl.wikipedia.org/wiki?curid=361648" title="Kocewia Duża">
Kocewia Duża

Kocewia Duża – wieś w Polsce położona w województwie wielkopolskim, w powiecie kolskim, w gminie Chodów.
W latach 1975–1998 miejscowość administracyjnie należała do województwa konińskiego.

</doc>
<doc id="361649" url="https://pl.wikipedia.org/wiki?curid=361649" title="Kocewo">
Kocewo

Kocewo (dawn. Myślin-Kocewo) – wieś w Polsce położona w województwie mazowieckim, w powiecie żuromińskim, w gminie Bieżuń. Leży nad rzeką Wkrą.
Wierni Kościoła rzymskokatolickiego należą do parafii św. Stanisława Biskupa Męczennika w Bieżuniu.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361650" url="https://pl.wikipedia.org/wiki?curid=361650" title="Kochanowice">
Kochanowice

Kochanowice (niem. "Kochanowitz") – wieś sołecka w Polsce położona w województwie śląskim, w powiecie lublinieckim, w gminie Kochanowice. Przez miejscowość przebiega droga krajowa nr 46 oraz linia kolejowa z Częstochowy do Lublińca.
W latach 1945–1954 siedziba gminy Kochcice. W latach 1954–1972 wieś należała i była siedzibą władz gromady Kochanowice, po reformie administracji – gminy Kochanowice. W latach 1975–1998 miejscowość administracyjnie należała do województwa częstochowskiego.
Miejscowość jest siedzibą gminy Kochanowice.
Nazwa.
Nazwa wsi pochodzi od polskiego określenia na uczucie miłości – "kochania". Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia pierwotną nazwę wsi jako "Kochanowice" podając jej znaczenie "Liblingsort" czyli "miejscowość miłości". Nazwa wsi została później fonetycznie zgermanizowana na "Kochanowitz" i utraciła swoje pierwotne znaczenie.
Polską nazwę „Kochanowice” w książce "Krótki rys jeografii Szląska dla nauki początkowej" wydanej w Głogówku w 1847 wymienił śląski pisarz Józef Lompa zaznaczając, że przy „Kochanowicach kopią rudę”.
Położenie geograficzne.
Kochanowice położone są na obszarze Śląska Białego, w północnej części Górnego Śląska. Według innego podziału ze względu na obszary kulturowe, leży on na terenie ziemi lublinieckiej.
Ze względu na położenie geomorfologiczne Kochanowice leżą na Wyżynie Śląsko-Krakowskiej.
W miejscowości znajdują się.
Przy trasie przelotowej z Lublińca do Częstochowy, przy skrzyżowaniu z ulicami Wiejską i Lubocką stoją naprzeciw siebie dwie kapliczki z XVII wieku, poświęcone św. Janowi Nepomucenowi i św. Florianowi. Według legendy postawione zostały one przez dwóch skłóconych ze sobą mężczyzn. Faktem jest, że są one symbolem miejscowości, umieszczonym w jej herbie.
Religia.
Na terenie miasta działalność duszpasterską prowadzą następujące kościoły:

</doc>
<doc id="361651" url="https://pl.wikipedia.org/wiki?curid=361651" title="Kochanowo">
Kochanowo

Kochanowo (kaszb. "Kòchanowò"; niem. "Plattenrode") – wieś kaszubska w Polsce, położona w województwie pomorskim, w powiecie wejherowskim, w gminie Luzino.
W latach 1975–1998 wieś administracyjnie należała do województwa gdańskiego.
Do 26 września 1924 wieś Kochanowo nosiła nazwę: Plattenrode. Obecna nazwa wsi pochodzi od nazwiska ówczesnych właścicieli wsi - "Koch".

</doc>
<doc id="361652" url="https://pl.wikipedia.org/wiki?curid=361652" title="Kochanów Wieniawski">
Kochanów Wieniawski

Kochanów Wieniawski – wieś w Polsce położona w województwie mazowieckim, w powiecie przysuskim, w gminie Wieniawa. Gniazdo rodowe Korwinów Kochanowskich.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Katarzyny w Wieniawie.
Linki zewnętrzne.
 

</doc>
<doc id="361653" url="https://pl.wikipedia.org/wiki?curid=361653" title="Kochany">
Kochany

Kochany – wieś w Polsce, położona w województwie mazowieckim, w powiecie siedleckim, w gminie Wodynie. Przez wieś przepływa rzeczka Jamielna.
W latach 1975–1998 wieś administracyjnie należała do województwa siedleckiego.
Wierni Kościoła rzymskokatolickiego należą do parafii Nawiedzenia Najświętszej Maryi Panny w Seroczynie.
Wieś królewska położona była w drugiej połowie XVI wieku w powiecie garwolińskim ziemi czerskiej województwa mazowieckiego. 
Historia.
Kochany były zaściankiem szlacheckim rodziny Urbanków. Wieś po raz pierwszy wzmiankowano w 1565 – liczyła wówczas 3 gospodarstwa i młyn. W 1660 roku wieś wchodziła w skład starostwa Latowicz. W 1660 roku było 5 gospodarstw, a w 1662 - 16 mieszkańców. W 1789 wieś liczyła 8 domów i 8 rodzin, o nazwiskach: Kosut, Flis, Urbanek Płatek, Ositek, Bogusz, Wrzodek. W 1827 we wsi było 12 domów i 70 mieszkańców, a w 1880 liczba domów zmniejszyła się do 9. 
Na zachód od osady odnaleziono grot brązu, wyroby krzemienne i fragmenty naczyń, wskazujące na istnienie tu w czasach przedhistorycznych cmentarzyska i osady.
Nazwa dzierżawcza, pochodzi od staropolskiego popularnego wśród włościan imienia „Kochan”.

</doc>
<doc id="361654" url="https://pl.wikipedia.org/wiki?curid=361654" title="Kochań">
Kochań

Kochań (d. "Podośno") – osada w Polsce położona w województwie lubuskim, w powiecie słubickim, w gminie Ośno Lubuskie.
W latach 1975–1998 miejscowość administracyjnie należała do województwa gorzowskiego.
W miejscowości działał PGR – "Państwowe Gospodarstwo Rolne Kochań".

</doc>
<doc id="361655" url="https://pl.wikipedia.org/wiki?curid=361655" title="Kochcice">
Kochcice

Kochcice (niem. "Kochczütz") – wieś sołecka w Polsce położona w województwie śląskim, w powiecie lublinieckim, w gminie Kochanowice. Do 1954 roku była siedzibą gminy Kochcice.
W latach 1945–54 istniała gmina Kochcice z siedzibą w Kochanowicach. W latach 1954–1972 wieś należała i była siedzibą władz gromady Kochcice. W latach 1975–1998 miejscowość administracyjnie należała do województwa częstochowskiego.
Liczba mieszkańców wsi wynosi 1889, a razem z należącą do sołectwa Szklarnią 1988.
Nazwa.
Nazwa wsi pochodzi od polskiego określenia na uczucie "miłości" - "kochania". Niemiecki językoznawca Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia pierwotną nazwę wsi jako "Kochczice" podając jej znaczenie "Liblingsort" czyli "miejscowość miłości". Nazwa wsi została później fonetycznie zgermanizowana na "Kochczütz" i utraciła swoje pierwotne znaczenie.
Niektórzy wywodzą również nazwę Kochcice od nazwiska pierwszych właścicieli "Kochcickich". Nawiązanie do znaczenia nazwy znajduje się w herbie miejscowości.
Historia.
Pierwsza wzmianka o miejscowości pojawia się w dokumentach z roku 1419, później w połowie XV wieku miejscowość ta należała do Kochcickich.
Od roku 1645 miejscowość należała do grafa Andreasa Cellari. Na początku XX wieku Kochcice nabyte zostały przez hrabiego Franciszka von Ballestrema.
13 grudnia 2020 na terenie wsi uruchomiono przystanek osobowy Kochcice-Glinica.
Pałac von Ballestrema.
W Kochcicach znajduje się Wojewódzki Ośrodek Rehabilitacji, który zajmuje się rehabilitacją i leczeniem sanatoryjnym. Ośrodek ten ulokowany jest w pałacu Ludwika Karola von Ballestrema, który budowany był na początku XX wieku w latach 1903–1909. 
Przy pałacu znajduje się park, a w jego pobliżu dawne zabudowania folwarczne i przemysłowe, m.in. budynek dawnej gorzelni.
Transport.
Przystanek Kochcice-Glinica.

</doc>
<doc id="361656" url="https://pl.wikipedia.org/wiki?curid=361656" title="Kochlew">
Kochlew

Kochlew – wieś w Polsce położona w województwie łódzkim, w powiecie wieluńskim, w gminie Wierzchlas.
Historia.
Miejscowość historycznie należy do ziemi wieluńskiej oraz pierwotnie związana była z Wielkopolską. Ma metrykę średniowieczną i istnieje co najmniej od XV wieku. Wymieniona pierwszy raz w dokumencie zapisanym po łacinie w 1266 pod nazwami "Kochlewo, Chochlew, Chochlow".
Miejscowość została odnotowana w historycznych dokumentach własnościowych, prawnych i podatkowych. W 1266 wieś leżała w ziemi rudzkiej. Bolesław Pobożny nadał Ubysławowi synowi Langnicza wsie Rębielice, Parzymiechy i Kochlew z rzeką Wartą i wszystkimi uprawnieniami wg prawa polskiego i niemieckiego do budowania miast, młynów, przewozów, łowiectwa, górnictwa oraz immunitet gospodarczy oraz sąd. W 1471 Andrzej z Wierzchlasu sprzedał 0,5 Kochlewa z lasem Krzeczów mieszczanom wieluńskim za 95 grzywien, gdyby okazało się, że 0,5 sołectwa w Kochlewem nie należy do niego, to miał dać 0,5 sołectwa w Kraszkowicach. 
W 1425 miało miejsce ustalenie granic na Warcie między Kochlewem i Drobnicami. W 1496 odnotowano w miejscowości młyn. W 1511 wieś leżała w powiecie wieluńskim i liczyła 20 łanów. W 1520 należała d parafii Wierzchlas. Mieszkańcy płacili prepozytowi wieluńskiemu w ramach dziesięciny 2 rączki miodu. W 1537 mieszczanie wieluńscy dali Janowi Gaszyńskiemu za wójtostwo w Wieluniu m.in. pół Kochlewa. W latach 1545-46 ustalono granice między Kamionem i Kochlewem. W 1552 miejscowość była wsią szlachecką i należała do Wierzchlejskich. W 1557 w miejscowości odnotowano kuźnicę.
W latach 1975–1998 miejscowość administracyjnie należała do województwa sieradzkiego.
Obecnie.
Wieś, w której jest ok. 40 zagród, położona na prawym brzegu Warty, 2 km na północ od Krzeczowa. Między tymi wsiami brzeg rzeki tworzy wysoką skarpę, z której roztacza się piękna panorama na płynącą w dole Wartę. Jest tu stary drewniany młyn (dawniej wodny) oraz przydrożna kapliczka z figurą św. Jana Chrzciciela, przyniesiona ongiś przez powódź.
Miejscowość rozkwita w okresie letnim, kiedy w Kochlewie pojawiają się liczni turyści, zamieszkujący osiedla domków letniskowych nad brzegiem Warty.
Zabytki.
Według rejestru zabytków NID na listę zabytków wpisany jest obiekt:

</doc>
<doc id="361657" url="https://pl.wikipedia.org/wiki?curid=361657" title="Kochlice">
Kochlice

Kochlice – wieś w Polsce położona w województwie dolnośląskim, w powiecie legnickim, w gminie Miłkowice.
Podział administracyjny.
W latach 1975–1998 miejscowość administracyjnie należała do województwa legnickiego.
Komunikacja.
Przez Kochlice przebiega droga krajowa nr 3, około 3 km na południe od centrum wsi wchodząca na Obwodnicę Zachodnią Legnicy (za skrzyżowaniem z drogą do Rzeszotar i Legnicy).
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="361658" url="https://pl.wikipedia.org/wiki?curid=361658" title="Mizoandria">
Mizoandria

Mizoandria lub mizoandryzm, mizandria (st.gr. μῖσος, "misos" – 'nienawiść'; ἀνδρός, "andros" dopełniacz od ἀνήρ, "anér" – 'mężczyzna') – nienawiść lub silne uprzedzenie w stosunku do mężczyzn.
Działacze na rzecz praw mężczyzn i inni maskuliniści krytykują współczesne przepisy dotyczące rozwodów, przemocy domowej i gwałtów jako przykłady instytucjonalnej mizandrii.
Paul Nathanson i Katherine Young utrzymują, że mężczyźni są od lat 90. systematycznie przedstawiani w kulturze popularnej jako osoby złe lub nieudolne. Anthony Synnott twierdzi, że istnieje tendencja w literaturze do reprezentowania mężczyzn jako złoczyńców i kobiet jako ofiar oraz przekonuje, że istnieje rynek dla „antymęskich” powieści bez odpowiadającego im rynku „antykobiecego”, powołując się na powieści The Women's Room, autorstwa Marilyn French, i The Color Purple, Alice Walker.
Julie M. Thompson łączy zjawisko mizoandrii z zazdrością wobec mężczyzn, w szczególności z freudowską teorią zazdrości o penisa. Według niej mizoandria jest przebiegającą na poziomie emocjonalnym reakcją kobiet na dyskryminację i uprzedzenia społeczeństwa patriarchalnego.

</doc>
<doc id="361659" url="https://pl.wikipedia.org/wiki?curid=361659" title="Kochłowice (województwo opolskie)">
Kochłowice (województwo opolskie)

Kochłowice (niem. "Kochelsdorf")– wieś w Polsce położona w województwie opolskim, w powiecie kluczborskim, w gminie Byczyna.
Zabytki.
Do wojewódzkiego rejestru zabytków wpisany jest:

</doc>
<doc id="361660" url="https://pl.wikipedia.org/wiki?curid=361660" title="Kochłowy">
Kochłowy

Kochłowy – wieś w Polsce położona w województwie wielkopolskim, w powiecie ostrzeszowskim, w gminie Ostrzeszów.
W latach 1975–1998 miejscowość administracyjnie należała do województwa kaliskiego. Wieś położona jest 15 km od najwyższego wzniesienia w Wielkopolsce – Kobylej Góry.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "villa Chochlowo".
Kultura.
Zabytki.
We wsi znajduje się dwór wybudowany przez Tadeusza Sokolnickiego, który nabył majątek w 1939 r. Majątek liczył 1225 ha. Po wojnie w dworze mieścił się dom starców a w kolejnych latach dom pomocy osobom dorosłym z problemami psychicznymi. Dwór jest otoczony parkiem z XIX w.
Poezja.
Wsi poświęcony został socrealistyczny wiersz "W Kochłowach", autorstwa Adama Franciszka Kirło-Nowaczyka, powstały w początku lat 50. XX w. i będący częścią poematu "Wiosna Ludów w powiecie kępińskim". Poemat opisuje przede wszystkim nędzę prostych chłopów i walkę zbrojną z lokalnymi dworami podczas Wiosny ludów.

</doc>
<doc id="361661" url="https://pl.wikipedia.org/wiki?curid=361661" title="Fnord">
Fnord

Fnord – termin ukuty przez Omara Khayyama Ravenhursta (Kerry'ego Thornleya) i Malaklipsę Młodszego (Grega Hilla). Po raz pierwszy pojawił się w "Principii Discordii", jako nonsensowny termin z podtekstem religijnym, a spopularyzowany został dzięki trylogii "Illuminatus!", autorstwa Roberta Antona Wilsona i Roberta Shea, gdzie w ramach sekretnego programu Iluminatów używany był jako słowo-wdruk dzieciom w szkołach oraz w procesie wychowania, tak by potem przez resztę ich życia "fnord" powodował podświadomy niepokój i dezorientację, a przy tym by nigdy nie można było być świadomym jego obecności. W trylogii fnordy umieszczano w gazetach, co powodowało lęk i niepewność u ludzi, którzy na bieżąco śledzą aktualne wydarzenia. Fnordów nie umieszczano natomiast w reklamach, co miało sprzyjać rozwojowi konsumpcjonistycznego społeczeństwa i stylu życia.
Termin "fnord" jest chętnie stosowany przez dyskordian na określenie nonsensownej, absurdalnej wypowiedzi, zdania wypowiedzianego poza kontekstem albo przekazów podprogowych.
W środowisku hakerskim terminu "fnord' używa się dla określenia zmiennych metasyntaktycznych.
Kościół SubGeniuszu również posługuje się tym terminem, między innymi w swoim filmie rekrutacyjnym "Arise!".
Chaoci stosują termin "fnord" na określenie czegoś, czego nie widać z powodu reakcji obronnej podświadomości na coś całkowicie absurdalnego. Wierzą, że ludzka podświadomość nie pozwoli nam np. zobaczyć latającego człowieka – nawet, gdyby ten faktycznie latał.
W grze Kingdom of Loathing, po zdobyciu 23 takich samych przedmiotów naraz, słowo "FNORD" pojawia się w tekście informacji, napisane białą czcionką na białym tle. Zobaczyć je można tylko podświetlając pozornie puste miejsce.

</doc>
<doc id="361662" url="https://pl.wikipedia.org/wiki?curid=361662" title="Kochoń">
Kochoń

Kochoń – wieś w Polsce położona w województwie kujawsko-pomorskim, w powiecie lipnowskim, w gminie Dobrzyń nad Wisłą.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 106 mieszkańców. Jest dwudziestą co do wielkości miejscowością gminy Dobrzyń nad Wisłą.

</doc>
<doc id="361664" url="https://pl.wikipedia.org/wiki?curid=361664" title="Kochowo">
Kochowo

Kochowo – wieś w Polsce położona na wschodnim skraju Jeziora Powidzkiego w województwie wielkopolskim, w powiecie słupeckim, w gminie Słupca.
W latach 1975–1998 miejscowość administracyjnie należała do województwa konińskiego.
We wsi przed II wojną światową mieszkało wiele rodzin niemieckich. Stąd pozostałości ewangelickiego cmentarza z I poł. XX wieku.
Ze względu na atrakcyjne położenie przy Jeziorze Powidzkim, w pobliżu lasów oraz na łatwy dojazd (15 km od węzła Słupca na autostradzie A2) działa tu wiele gospodarstw agroturystycznych.
W pobliżu Stadnina koni w Mieczownicy.

</doc>
<doc id="361665" url="https://pl.wikipedia.org/wiki?curid=361665" title="Kocia Góra (województwo lubelskie)">
Kocia Góra (województwo lubelskie)

Kocia Góra – wieś w Polsce położona w województwie lubelskim, w powiecie łęczyńskim, w gminie Ludwin.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Ludwin.

</doc>
<doc id="361666" url="https://pl.wikipedia.org/wiki?curid=361666" title="Kocia Górka (województwo kujawsko-pomorskie)">
Kocia Górka (województwo kujawsko-pomorskie)

Kocia Górka – wieś w Polsce położona w województwie kujawsko-pomorskim, w powiecie włocławskim, w gminie Lubanie.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 156 mieszkańców. Jest dwunastą co do wielkości miejscowością gminy Lubanie.

</doc>
<doc id="361667" url="https://pl.wikipedia.org/wiki?curid=361667" title="Kocianów">
Kocianów

Kocianów – wieś w Polsce położona w województwie lubelskim, w powiecie opolskim, w gminie Poniatowa.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Poniatowa.
Etymologia.
Nazwa wsi pochodzi od imienia Kasjan, znanego w Polsce od XV wieku.
Historia.
W wieku XIX wymieniano dwie miejscowości o nazwie Kocianów:

</doc>
<doc id="361668" url="https://pl.wikipedia.org/wiki?curid=361668" title="Kocibórz">
Kocibórz

Kocibórz (niem. "Kattmedien") – osada w Polsce położona w województwie warmińsko-mazurskim, w powiecie kętrzyńskim, w gminie Reszel.
W latach 1975–1998 miejscowość administracyjnie należała do województwa olsztyńskiego.

</doc>
<doc id="361670" url="https://pl.wikipedia.org/wiki?curid=361670" title="Kocień Wielki">
Kocień Wielki

Kocień Wielki – wieś w Polsce położona w województwie wielkopolskim, w powiecie czarnkowsko-trzcianeckim, w gminie Wieleń.
W latach 1954–1957 wieś należała i była siedzibą władz gromady Kocień Wielki, po jej zniesieniu w gromadzie Dzierżążno Wielkie. W latach 1975–1998 miejscowość administracyjnie należała do województwa pilskiego.
Przez wieś przebiega droga wojewódzka nr 180.

</doc>
<doc id="361671" url="https://pl.wikipedia.org/wiki?curid=361671" title="Kocierz (województwo zachodniopomorskie)">
Kocierz (województwo zachodniopomorskie)

Kocierz – wieś sołecka w Polsce położona w województwie zachodniopomorskim, w powiecie gryfickim, w gminie Płoty.
Ok. 1,2 km na północny zachód znajduje się wzniesienie Kocierz, a bardziej na południe Jezioro Rejowickie.
W latach 1975–1998 miejscowość administracyjnie należała do województwa szczecińskiego.
W 2002 roku wieś liczyła 8 mieszkalnych budynków, w nich 11 mieszkań ogółem, z nich 9 zamieszkane stale. Z 9 mieszkań zamieszkanych 8 mieszkań wybudowany między 1918 a 1944 rokiem i 1 — między 1979 a 1988.
Od 35 osób 8 było w wieku przedprodukcyjnym, 16 — w wieku produkcyjnym mobilnym, 5 — w wieku produkcyjnym niemobilnym, 6 — w wieku poprodukcyjnym. Od 31 osób w wieku 13 lat i więcej 2 mieli wykształcenie wyższe, 8 — średnie, 6 — zasadnicze zawodowe, 13 — podstawowe ukończone i 2 — podstawowe nieukończone lub bez wykształcenia.
Ludność.
W 2011 roku wo wsi żyło 29 osób, z nich 18 mężczyzn i 11 kobiet; 3 było w wieku przedprodukcyjnym, 13 — w wieku produkcyjnym mobilnym, 11 — w wieku produkcyjnym niemobilnym, 2 — w wieku poprodukcyjnym.

</doc>
<doc id="361672" url="https://pl.wikipedia.org/wiki?curid=361672" title="Kocierzew Południowy">
Kocierzew Południowy

Kocierzew Południowy – wieś w Polsce położona w województwie łódzkim, w powiecie łowickim, w gminie Kocierzew Południowy, nad rzeką Witonią (Lutonią).
W latach 1975–1998 miejscowość administracyjnie należała do województwa skierniewickiego.
Miejscowość jest siedzibą gminy Kocierzew Południowy.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="361673" url="https://pl.wikipedia.org/wiki?curid=361673" title="Kocierzew Północny">
Kocierzew Północny

Kocierzew Północny – wieś w Polsce, położona w województwie łódzkim, w powiecie łowickim, w gminie Kocierzew Południowy.
W latach 1975–1998 miejscowość administracyjnie należała do województwa skierniewickiego.

</doc>
<doc id="361674" url="https://pl.wikipedia.org/wiki?curid=361674" title="Kocierz Moszczanicki">
Kocierz Moszczanicki

Kocierz Moszczanicki – wieś w Polsce, położona w województwie śląskim, w powiecie żywieckim, w gminie Łękawica.
W latach 1954–1960 wieś należała i była siedzibą władz gromady Kocierz, po jej zniesieniu w gromadzie Łękawica. W latach 1975–1998 wieś administracyjnie należała do województwa bielskiego.
Wieś rozciąga się w dolinie potoku Kocierzanka, wzdłuż drogi nr 781, łączącej Andrychów z Żywcem. Zabudowania i pola zajmują wąskie dno doliny Kocierzanki oraz stoki wznoszących się nad nią gór Beskidu Małego. Po wschodniej stronie jest to Przykrzyca, po zachodniej i północnej Kocierz, Wielka Cisowa Grapa, Jaworzyna, Kościelec.

</doc>
<doc id="361675" url="https://pl.wikipedia.org/wiki?curid=361675" title="Kocierzowy">
Kocierzowy

Kocierzowy – wieś w Polsce położona w województwie łódzkim, w powiecie radomszczańskim, w gminie Gomunice.
W latach 1975–1998 miejscowość administracyjnie należała do województwa piotrkowskiego.
W 1920 roku powstała tu jedna z najstarszych w powiecie Ochotniczych Straży Pożarnych.

</doc>
<doc id="361676" url="https://pl.wikipedia.org/wiki?curid=361676" title="Kocierz Rychwałdzki">
Kocierz Rychwałdzki

Kocierz Rychwałdzki – wieś w Polsce położona w województwie śląskim, w powiecie żywieckim, w gminie Łękawica.
W latach 1975–1998 miejscowość administracyjnie należała do województwa bielskiego.
Położenie.
Miejscowość rozciąga się w górnej części doliny potoku Kocierzanka. Zabudowania i pola zajmują wąskie dno doliny Kocierzanki oraz polany na wznoszących się nad nią szczytach Beskidu Małego. Po północnej stronie jest to główny grzbiet Beskidu Małego na odcinku od Wielkiej Cisowej Grapy po Łamaną Skałę, na południowej Pasmo Łysiny. Do miejscowości dochodzi droga z Łękawicy, ślepo kończąca się u podnóży Łamanej Skały.
Zobacz też: Kocierz, Kocierz Moszczanicki, Kocierzew Południowy, Kocierzew Północny, Kocierzowy

</doc>
<doc id="361678" url="https://pl.wikipedia.org/wiki?curid=361678" title="Kocikowa">
Kocikowa

Kocikowa – wieś w Polsce położona w województwie śląskim, w powiecie zawierciańskim, w gminie Pilica.
W 1595 roku wieś położona w powiecie lelowskim województwa krakowskiego była własnością kasztelana oświęcimskiego Wojciecha Padniewskiego. W latach 1975–1998 miejscowość administracyjnie należała do województwa katowickiego.

</doc>
<doc id="361679" url="https://pl.wikipedia.org/wiki?curid=361679" title="Kocin (województwo lubuskie)">
Kocin (województwo lubuskie)

Kocin – wieś w Polsce, położona w województwie lubuskim, w powiecie żagańskim, w gminie Żagań.
W latach 1975–1998 wieś administracyjnie należała do województwa zielonogórskiego.
Demografia.
Liczba mieszkańców miejscowości w poszczególnych latach:

</doc>
<doc id="361680" url="https://pl.wikipedia.org/wiki?curid=361680" title="Kocioł Duży">
Kocioł Duży

Kocioł Duży (niem. "Gross Kessel", do roku 2001 "Kocioł") – wieś w Polsce położona w województwie warmińsko-mazurskim, w powiecie piskim, w gminie Pisz. W latach 1975–1998 miejscowość administracyjnie należała do województwa suwalskiego.
Nazwę miejscowości "Kocioł Duży" wprowadzono z 2001 rokiem, wcześniej miejscowość nazywała się "Kocioł". Nazwę "Kocioł" nadano w miejsce niemieckiej "Gross Kessel"
Historia.
Wieś lokowana w 1445 roku na 46 włókach prawie chełmińskim, W 1445 roku sołtysem był niejaki "Mikołaj". W 1471 roku dokumenty wymieniają sołtysa o imieniu "Janko" i właściciela "Piotra Rakowskiego". Szkoła powstała w 1737 roku. W 1935 roku w szkole nauczało dwóch nauczycieli a uczęszczało do niej 94 uczniów. W 1939 roku we wsi mieszkało 449 osób 
Zobacz też: Kocioł (województwo warmińsko-mazurskie) oraz Kociołek Szlachecki

</doc>
<doc id="361681" url="https://pl.wikipedia.org/wiki?curid=361681" title="Kociołek (województwo mazowieckie)">
Kociołek (województwo mazowieckie)

Kociołek – wieś w Polsce położona w województwie mazowieckim, w powiecie kozienickim, w gminie Gniewoszów.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Stanisława w Oleksowie.

</doc>
<doc id="361682" url="https://pl.wikipedia.org/wiki?curid=361682" title="Kociołek Szlachecki">
Kociołek Szlachecki

Kociołek Szlachecki (dawniej "Płocice, Wilkusze, Kociołek", niem. "Klein Kessel", "Adlig Kessel") – wieś w Polsce położona w województwie warmińsko-mazurskim, w powiecie piskim, w gminie Pisz. Leży między Piszem a Orzyszem. W latach 1975–1998 miejscowość administracyjnie należała do województwa suwalskiego.
Historia.
Wieś została założona w 1555 r. na prawie chełmińskim, z pierwotną nazwą Płocice oraz Wilkusze ("Kociołek, Klein Kessel, Kessel, Plotziza, Wilkische"). W 1555 książę Albrecht nadał Piotrowi, synom sołtysa ze Zdor, komornikowi i dwornikowi w Łupkach, 3 łany na prawie lennym, które wcześniej posiadał. Znajdowały się one między Zdorami a jeziorem Kocioł, tak wynika z opisu granic dalszych dóbr nadanych Piotrowi, gdyż jeden łan i 6 morgów leżało między Wilkuszami (dobra Blumsteina) a właśnie owymi trzema łanami (zapisane jako "Jany Garnmeister"). Nie wiadomo od kiedy wspomniany Piotr posiadał te dobra. Na pewno powstały w czasach książęcych i dały początek Płocicom ("Plotzitza"). Po śmierci Piotra dobra objął syn "Jan Garnmeister" (dokument z roku 1653). Później majątek przeszedł w ręce Machtów. W XVIII w. zaczęto używać nazwy Kociołek ("Klein Kessel"). W 1563 roku dobra powiększono, sprzedając Piotrowi jeden łan i 6 morgów przy dobrach Walentego Blumsteina, na pomoc jego służbie (jako dwornikowi) oraz potwierdzając nadanie mu kolejnych 3 łanów "z łaski". Wspominane 3 łany określono jako "Kessel genanth": pomiędzy Szczechami i Zdorami "in der Wilkusche" (w 1598 r. dobra te liczyły 8 łanów i 13 morgów. Natomiast w 1663 - 13 łanów i 2 morgi). 
Wilkusze (Kociołek, "Klein Kessel, Wilkuschen") w 1561 r. w sąsiedztwie "zu Wilkuschen" książce Albrecht nadał na prawie magdeburskim wspomnianemu Walentemu Blumsteinowi 4 łany, znajdujące się między jeziorem Kocioł i jeziorem Białoławki ("Biolowken") oraz rzeczką Wilkus ("Wilkuschen"). W 1564 r. dobra te zostały powiększone w wyniku sprzedaży wspomnianemu Blumsteinowi 3 łanów boru a w 1572 dwóch kolejnych łanów. Majątek Blumsteina zwano Wilkuszami. Był to majątek szlachecki (obecnie miejscowość Kociołek Szlachecki).
Potem Płocice i Wilkusze wymieniano pod wspólną nazwą Kociołek ("Klein Kessel"), wyróżniając jedynie ich odmienny status (dobra szlacheckie i wolne). Już w 1579 r. wykazano pod jedną pozycją dwór Wilkusze Blumsteina oraz majątek Piotra Dwornika (Dwortznicken), wówczas należący do Jana, syna Piotra. W połowie XVI wieku Blumsteinowie posiadali Szymki, Kociołek, Borki i przez pewien czas Sokoły (łącznie ponad 85 łanów)
W 1855 we wsi powstała szkoła. W 1895 powstała tu parafia i najprawdopodobniej wybudowano kościół.
w 1935 w tutejszej szkole pracował jeden nauczyciel i uczyło się 21 dzieci. W 1939 roku we wsi mieszkało 91 osób.
9 grudnia 1947 r. ustalono urzędową polską nazwę miejscowości – Kociołek Szlachecki, określając drugi przypadek jako Kociołka Szlacheckiego, a przymiotnik – kociołecki.

</doc>
<doc id="361683" url="https://pl.wikipedia.org/wiki?curid=361683" title="Kociugi">
Kociugi

Kociugi – wieś w Polsce położona w województwie wielkopolskim, w powiecie leszczyńskim, w gminie Krzemieniewo.
W roku 2011 wieś liczyła 242 mieszkańców i należy do parafii Pawłowice.
Pierwsza wzmianka o wsi Kociugi pochodzi z roku 1397. Od roku 1782 aż do wybuchu drugiej wojny światowej wieś należała do majątku hrabiów Mielżyńskich.
W latach 1975−1998 miejscowość administracyjnie należała do województwa leszczyńskiego.

</doc>
<doc id="361684" url="https://pl.wikipedia.org/wiki?curid=361684" title="Koclin">
Koclin

Koclin – wieś w Polsce położona w województwie śląskim, w powiecie myszkowskim, w gminie Koziegłowy.
Historia.
Miejscowość ma metrykę średniowieczną i istnieje co najmniej od XV wieku. Wymieniona po raz pierwszy w 1430 jako "Coczlyno", 1443 "Coczlin", 1454 "Caczlin".
W latach 1975–1998 miejscowość administracyjnie należała do województwa częstochowskiego.

</doc>
<doc id="361685" url="https://pl.wikipedia.org/wiki?curid=361685" title="Kocmyrzów">
Kocmyrzów

Kocmyrzów – wieś w Polsce położona w województwie małopolskim, w powiecie krakowskim, w gminie Kocmyrzów-Luborzyca.
W latach 1954–1960 wieś należała do gromady Dojazdów, po zmianie siedziby i nazwy gromady należała była siedzibą władz gromady Kocmyrzów. W latach 1975–1998 miejscowość administracyjnie należała do województwa krakowskiego.
Od roku 1899 istniała tu stacja kolejowa, będąca zakończeniem linii Kraków Główny – Kocmyrzów. 
W nocy z 2 na 3 sierpnia 1914 roku w pobliżu stacji Władysław Belina-Prażmowski na czele siedmioosobowego patrolu wkroczył do zaboru rosyjskiego. Zwiad tzw. "ułańskiej siódemki" poprzedził wymarsz "Pierwszej Kadrowej", która jako pierwszy oddział Wojska Polskiego przekroczył granicę zaboru austriackiego z zaborem rosyjskim.
Od 1925 roku linia kolejowa Kraków–Kocmyrzów była linią ćwiczebną i poligonem 1 Pułku Saperów Kolejowych.
W roku 1949 zbudowana została wąskotorowa część stacji, dzięki czemu możliwy stał się dojazd m.in. do Charsznicy, Jędrzejowa i Szczucina. Ruch na stacji w Kocmyrzowie (zarówno na wąskich jak i normalnych torach) został zawieszony na początku lat dziewięćdziesiątych. W 2006 roku układ torów stacji Kocmyrzów został fizycznie zlikwidowany, natomiast na początku 2010 roku rozebrano budynek stacyjny. Na miejscu zbudowano drogę wojewódzką nr 776 Kraków – Proszowice w jej nowym przebiegu.

</doc>
<doc id="361687" url="https://pl.wikipedia.org/wiki?curid=361687" title="Koconia">
Koconia

Koconia – wieś w Polsce położona w województwie łódzkim, w powiecie radomszczańskim, w gminie Masłowice.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361688" url="https://pl.wikipedia.org/wiki?curid=361688" title="Kocoń">
Kocoń

Kocoń – wieś w Polsce położona w województwie śląskim, w powiecie żywieckim, w gminie Ślemień. 
Integralne części wsi Kocoń: Działy, Góra, Górniówka, Jagoszówka, Kocońska Góra, Kuźlikówka, Marczaki, Pikaniówka, 
Płotnik, Pod Borem, Przydawki, Pyclikówka, Siekierówka, Siwcówka, Stanikówka
W 1595 roku wieś Kocanie położona w powiecie śląskim województwa krakowskiego była własnością kasztelana sądeckiego Krzysztofa Komorowskiego. W latach 1975–1998 miejscowość administracyjnie należała do województwa bielskiego.
Położenie.
Miejscowość znajduje się przy drodze wojewódzkiej nr 946, pomiędzy miejscowościami Las i Ślemień, w rejonie przełęczy Przydawki. Przełęcz ta oddziela dwa mezoregiony geograficzne: Beskid Makowski (po południowej stronie) i Beskid Mały (po północnej stronie). Pola i zabudowania Koconia należą więc do tych dwóch mezoregionów geograficznych.

</doc>
<doc id="361689" url="https://pl.wikipedia.org/wiki?curid=361689" title="Kocudza Druga">
Kocudza Druga

Kocudza Druga – wieś w Polsce położona w województwie lubelskim, w powiecie janowskim, w gminie Dzwola.
W latach 1916–1954 istniała gmina Kocudza. W latach 1975–1998 miejscowość administracyjnie należała do województwa tarnobrzeskiego. Według Narodowego Spisu Powszechnego (III 2011 r.) liczyła 744 mieszkańców i była trzecią co do wielkości miejscowością gminy Dzwola. Z Kocudzy Drugiej pochodzi zespół śpiewaczy „Jarzębina”.

</doc>
<doc id="361690" url="https://pl.wikipedia.org/wiki?curid=361690" title="Kocudza Górna">
Kocudza Górna

Kocudza Górna – wieś w Polsce położona w województwie lubelskim, w powiecie janowskim, w gminie Dzwola.
Krótki opis.
W latach 1916–1954 istniała gmina Kocudza. W latach 1975–1998 miejscowość administracyjnie należała do województwa tarnobrzeskiego. Według Narodowego Spisu Powszechnego (III 2011 r.) liczyła 157 mieszkańców i była trzynastą co do wielkości miejscowością gminy Dzwola. Miejscowość należy do parafii Matki Boskiej Częstochowskiej w Dzwoli.
Historia.
Miejscowość powstała w 1841 r. poprzez osadzenie dwudziestu rodzin na odłogach. Koloniści rekrutowali się spośród mieszkańców okolicznych wsi, a przede wszystkim z Kocudzy. W połowie XIX wieku powstała karczma. W 1897 roku wieś zamieszkiwało 118 osób. W 1964 roku powstała jednostka OSP.

</doc>
<doc id="361691" url="https://pl.wikipedia.org/wiki?curid=361691" title="Kocudza Trzecia">
Kocudza Trzecia

Kocudza Trzecia – wieś sołecka w Polsce, położona w województwie lubelskim, w powiecie janowskim, w gminie Dzwola.
W latach 1975–1998 wieś administracyjnie należała do województwa tarnobrzeskiego. Według Narodowego Spisu Powszechnego (III 2011 r.) liczyła 738 mieszkańców i była czwartą co do wielkości miejscowością gminy Dzwola.
W latach 1916–1954 istniała gmina Kocudza.

</doc>
<doc id="361692" url="https://pl.wikipedia.org/wiki?curid=361692" title="Koczała">
Koczała

Koczała (kasz. "Kòczała", niem. "Flötenstein") – wieś w Polsce położona w województwie pomorskim, w powiecie człuchowskim, nad rzeką Rudą, siedziba wiejskiej gminy Koczała. Teren Koczały obfituje w liczne jeziora, między innymi Jezioro Dymno, które liczy 88 ha i posiada pierwszą klasę czystości. Koczała leży na trasie nieistniejącej już linii kolejowej (Miastko-Koczała-Przechlewo-Człuchów). We wsi znajduje się Szkoła Podstawowa im. Żołnierzy Pierwszej Armii Wojska Polskiego.
Niedaleko wsi znajduje się byłe lotnisko wojskowe w Pieniężnicy.
Wieś królewska starostwa człuchowskiego w województwie pomorskim w drugiej połowie XVI wieku.
W latach 1954–1972 wieś należała i była siedzibą władz gromady Koczała. W latach 1975–1998 miejscowość administracyjnie należała do województwa słupskiego.
Miejscowość jest siedzibą gminy Koczała. W 2016 roku wieś obchodziła 660-lecie lokacji.
Zabytki.
Według rejestru zabytków NID na listę zabytków wpisany jest kościół parafialny pw. Narodzenia NMP, 1902, nr rej.: A-1236 z 25.03.2003.

</doc>
<doc id="361693" url="https://pl.wikipedia.org/wiki?curid=361693" title="Koczanów">
Koczanów

Koczanów – wieś w Polsce położona w województwie małopolskim, w powiecie proszowickim, w gminie Proszowice.
W latach 1975–1998 miejscowość administracyjnie należała do województwa krakowskiego.

</doc>
<doc id="361694" url="https://pl.wikipedia.org/wiki?curid=361694" title="Koczargi Nowe">
Koczargi Nowe

Koczargi Nowe – wieś w Polsce położona w województwie mazowieckim, w powiecie warszawskim zachodnim, w gminie Stare Babice.
Koczargi Nowe są bezpośrednio połączone z Bemowem linią autobusową 719. Ponadto kursuje również linia uzupełniająca L-6.
Wieś znajduje się przy drodze wojewódzkiej nr 580 z Warszawy przez Leszno do Żelazowej Woli i Sochaczewa.
Nazwa wsi pochodzi od staropolskiego słowa "koczerga" co oznaczało ostrze sierpa lub kosy.
W latach 1954–1959 wieś należała i była siedzibą władz gromady Koczargi Nowe, po jej zniesieniu w gromadzie Babice Stare. W latach 1975–1998 miejscowość administracyjnie należała do województwa warszawskiego.
Zobacz też.
Koczargi Stare

</doc>
<doc id="361695" url="https://pl.wikipedia.org/wiki?curid=361695" title="Koczargi Stare">
Koczargi Stare

Koczargi Stare – wieś w Polsce położona w województwie mazowieckim, w powiecie warszawskim zachodnim, w gminie Stare Babice.
Koczargi wspomniane zostały w księgach w roku 1275. Wieś leżała na szlaku z Czerwińska nad Wisłą do Warszawy. Nazwa wsi pochodzi od staropolskiego słowa "koczerga" co oznaczało ostrze sierpa lub kosy.
W latach 1975–1998 miejscowość administracyjnie należała do województwa warszawskiego.
O miejscowości.
W Koczargach Starych znajduje się szkoła podstawowa. Wieś jest też połączona ze stolicą liniami autobusowymi 714 i 729 obsługiwanymi przez ZTM Warszawa. Przez wieś kursują także busy linii komunikacji lokalnej L-6.

</doc>
<doc id="361696" url="https://pl.wikipedia.org/wiki?curid=361696" title="Koczarki">
Koczarki

Koczarki (niem. "Kotzargen", od 1929 "Eichhöhe") – wieś mazurska w Polsce położona w województwie warmińsko-mazurskim, w powiecie kętrzyńskim, w gminie Kętrzyn. W latach 1975–1998 miejscowość administracyjnie należała do województwa olsztyńskiego.
We wsi działa Stowarzyszenie Rozwoju Wsi Koczarki. Na terenie wsi działalność duszpasterską prowadzą następujące kościoły: Kościół Rzymskokatolicki, Kościół Ewangelicko-Augsburski.
Historia wsi.
Data założenia wsi nie jest znana. W XVII i XVIII w. gospodarzyła tu szlachecka rodzina Sojacińskich-Sujatów należąca do arian, czyli do braci polskich osiadłych w Prusach. Do Koczarek arianie dotarli za pośrednictwem Siedmiogrodu – wskazują na to genealogie niektórych miejscowych Mazurów (piśmienni byli od XVII w.) 16 czerwca 1929 roku ówczesna niemiecka władza Prus Wschodnich dokonała zmiany historycznej nazwy "Kotzargen" na "Eichhöhe".
Przed II wojną światową Koczarki znajdowały się na terenie powiatu mrągowskiego. Obok majątku ziemskiego, na którego terenie znajduje się dwór wybudowany w połowie XIX w., w Koczarkach funkcjonowały także gospodarstwa chłopskie. Majątek ziemski po 1945 użytkowany był jako PGR.
Obóz jeniecki w Koczarkach.
W Koczarkach znajdował się podobóz Stalagu I-A w Stabławkach. W czasie II wojny światowej przetrzymywani byli tu jeńcy i robotnicy przymusowi zatrudniani głównie przy kopaniu rowów przeciwpancernych. Warunki życia w tym obozie opisane zostały we wspomnieniach Kazimierza Miączyńskiego, zamieszczonych w publikacji "Ze znakiem "P" relacje i wspomnienia z robót przymusowych w Prusach Wschodnich w latach II wojny światowej" (Olsztyn 1985 r.). Jak wynika ze wspomnień Miączyńskiego, do Koczarek trafił w 1944, gdy na terenie Prus rozpoczęto akcję budowy okopów. Autor wspomnień podaje, że w Koczarkach zakwaterowanych było ok. 3000 ludzi, którzy spali m.in. w stodole i oborze. Pracowali w grupach po 50 osób, podzielonych jeszcze na podgrupy po 10 osób. Praca przy kopaniu okopów trwała 12 godzin. Dzienne wyżywienie stanowiła zupa z brukwi na obiad i kolację oraz jeden chleb na cztery osoby i 42 gramy margaryny na osobę. W czasie funkcjonowania obozu w Koczarkach zmarło 13 robotników przymusowych, którzy pochowani zostali na miejscowym cmentarzu. Barak z czerwonej cegły, który służył jako stołówka, kuchnia i magazyn żywności od 1945 do 1965 był wykorzystywany jako sezonowe przedszkole.
Koczarki od połowy XX w..
Przed przejęciem PGR przez AWRSP Zakład Koczarki wchodził w skład PGR Nakomiady. PGR Koczarki miał powierzchnię 800 ha użytków rolnych i utrzymywano tam 120 krów dojnych.
Po 1945 w Koczarkach zmniejszyła się liczba gospodarstw chłopskich. Znaczna część Mazurów, w wyniku różnego rodzaju nacisków wyjechała do Niemiec. Miejscowa ludność zawsze zachowywała postawę zrozumienia i tolerancji. W czasach PRL przed 1975, gdy potrzebny był cement na remont katolickiego kościoła św. Jerzego w Kętrzynie (towar ten był na przydziały, Kościół Katolicki był z nich wyłączony), przydział cementu potrzebnego na remont św. Jerzego pod pretekstem remontu własnych budynków gospodarczych wziął na siebie ewangelik August Roszig.
8 lipca 2001 otworzono tu kaplicę przynależną do Parafii Ewangelicko-Augsburskiej w Kętrzynie. W uroczystości otwarcia kaplicy uczestniczył biskup diecezji mazurskiej Rudolf Bażanowski.
W Koczarkach jest czynny cmentarz ewangelicki. We wsi znajduje się budynek dawnej szkoły wybudowanej przed 1945, a użytkowanej także po II wojnie światowej. Obecnie dzieci z Koczarek dowożone są do Szkoły Podstawowej w Nakomiadach i do Gimnazjum Gminnego w Karolewie.

</doc>
<doc id="361697" url="https://pl.wikipedia.org/wiki?curid=361697" title="Koczek">
Koczek

Koczek (niem. "Waldersee", do 1905 "Kotzek") – wieś w Polsce w województwie warmińsko-mazurskim, w powiecie szczycieńskim, w gminie Świętajno. Położona nad rzeką Strugą Spychowską oraz dwoma jeziorami Zdróżno oraz Uplik.
W latach 1975–1998 miejscowość administracyjnie należała do województwa olsztyńskiego. Koczek leży u granic Puszczy Piskiej.

</doc>
<doc id="361698" url="https://pl.wikipedia.org/wiki?curid=361698" title="Koczergi">
Koczergi

Koczergi – wieś w województwie lubelskim, powiat parczewski, gminie Parczew. W latach 1919–61 w granicach Parczewa.
Miejscowość położona nad rzeką Piwonią, stanowi sołectwo gminy Parczew.
Wierni Kościoła rzymskokatolickiego należą do parafii Opatrzności Bożej w Parczewie.
Historia.
Wieś królewska położona była w drugiej połowie XVI wieku w powiecie lubelskim województwa lubelskiego.
13 października 1919 Koczergi wyłączono z gminy Tyśmienica i włączono go do odzyskującego status miasta Parczewa.
31 grudnia 1961 Koczergi wyłączono ponownie z Parczewa i włączono do nowo utworzonej gromady Parczew.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="361699" url="https://pl.wikipedia.org/wiki?curid=361699" title="Eifel">
Eifel

Eifel – pasmo górskie w południowo-zachodnich Niemczech, w Nadrenii-Palatynacie, w sąsiedztwie doliny Mozeli i Renu. Wchodzi w skład Reńskich Gór Łupkowych, będących podprowincją Średniogórza Niemieckiego. Są geologiczną kontynuacją Ardenów. Najwyższym szczytem jest Hohe Acht (747 m n.p.m.) koło miasta Adenau, 40 km na zachód od Koblencji. 
Eifel zajmuje około 5300 km². Na skraju masywu znajdują się dwa znaczne miasta bogate w zabytki: Akwizgran oraz Trewir. 
W granicach pasma znajduje się Park Narodowy Eifel oraz Geopark Krajobrazowy Eifel Wulkaniczny (niem. "Natur- und Geopark Vulkaneifel"), transgraniczny Niemiecko-Luksemburski Park Krajobrazowy (niem. "Deutsch-Luxemburgischer Naturpark," luks. "Däitsch-Lëtzebuerger Naturpark," fr. "Parc naturel germano-luxembourgeois"), transgraniczny niemiecko-belgijski Park Krajobrazowy Hohes Venn-Eifel (niem. "Naturpark Hohes Venn-Eifel," fr. "Parc naturel des Hautes-Fagnes–Eifel"), a o skraj masywu zahacza Nadreński Park Krajobrazowy (niem. "Naturpark Rheinland"). 

</doc>
<doc id="361700" url="https://pl.wikipedia.org/wiki?curid=361700" title="Koczery">
Koczery

Koczery – wieś w Polsce położona w województwie podlaskim, w powiecie siemiatyckim, w gminie Drohiczyn.
W latach 1975–1998 miejscowość administracyjnie należała do województwa białostockiego.
Historia.
W czasie okupacji rodzina Miłkowskich (Adolf, Bronisława, Maria, Władysław, Lucjan, Leontyna) udzielili pomocy Sarze Gold. Wszyscy z rodziny Miłkowskich zostali uhonorowani medalem Sprawiedliwy wśród Narodów Świata.

</doc>
<doc id="361701" url="https://pl.wikipedia.org/wiki?curid=361701" title="Koczów">
Koczów

Koczów – wieś w Polsce położona w województwie lubelskim, w powiecie chełmskim, w gminie Kamień.
"Koczow" były wsią starostwa chełmskiego w 1570 roku. W latach 1975–1998 miejscowość administracyjnie należała do województwa chełmskiego. Według Narodowego Spisu Powszechnego (III 2011 r.) liczyła 118 mieszkańców i była trzynastą co do wielkości miejscowością gminy Kamień.

</doc>
<doc id="361703" url="https://pl.wikipedia.org/wiki?curid=361703" title="Koczukówka">
Koczukówka

Koczukówka – wieś w Polsce położona w województwie lubelskim, w powiecie bialskim, w gminie Zalesie.
Wierni Kościoła rzymskokatolickiego należą do parafii Trójcy Świętej w Rokitnie.
W latach 1975–1998 miejscowość administracyjnie należała do województwa bialskopodlaskiego.
Historia.
W wieku XIX Koczukówkę opisano jako wieś i folwark w powiecie bialskim w ówczesnej gminie Dobryń parafii Piszczac. W roku 1883 było 14 domów i 78 mieszkańców na 617 morgach rozległości.

</doc>
<doc id="361704" url="https://pl.wikipedia.org/wiki?curid=361704" title="Koczurki">
Koczurki

Koczurki – wieś w Polsce położona w województwie dolnośląskim, w powiecie trzebnickim, w gminie Trzebnica.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa wsi i jej historia.
Etymologia nazwy wsi (1651 r. - "In Kotzerka"; 1666 r. - "Kocerka"; 1743 r. - "Katzercke"; 1845 r. - "Kotzerke"; od 1945 r. - "Koczurki") nie jest pewna: Stanisław Rospond wiąże tę nazwę ze śląskim nazwiskiem Kocerka, natomiast Konstanty Damrot zauważa nawiązanie do zdrobniałej formy domowego zwierzęcia - kota.
Folwark w Koczurkach razem z należącą do niego owczarnią był własnością biskupstwa; po sekularyzacji przeszedł na własność państwa pruskiego. Po przekazaniu majątku w dzierżawę folwark i owczarnia zostały rozbudowane, a w połowie XIX wybudowany został dom zarządcy.
Zabudowa.
Wieś ulicówka, wzdłuż drogi z Trzebnicy do Brzezia obsadzonej szpalerem lip. W północnej części wsi zlokalizowany jest kościół wraz z plebanią, folwark, gorzelnia i dom zarządcy; na zachód od domu zlokalizowany był park, którego granice (takie jaki ograniczały go jeszcze na początku XX wieku) zachowały się do dziś. Owczarnia znajdowała się na północny zachód od wsi.
Zabytki.
Do wojewódzkiego rejestru zabytków wpisany jest:
Oprócz zabytkowego kościoła (oraz jego plebanii) we wsi znajduje się kilka innych osobliwości kulturowo-przyrodniczych:

</doc>
<doc id="361705" url="https://pl.wikipedia.org/wiki?curid=361705" title="Koczwara">
Koczwara

Koczwara – wieś sołecka w Polsce położona w województwie świętokrzyskim, w powiecie koneckim, w gminie Końskie .
W latach 1975–1998 miejscowość administracyjnie należała do województwa kieleckiego.
Wierni kościoła rzymskokatolickiego należą do parafii Podwyższenia Krzyża Świętego w Pomykowie.
Historia.
W wieku XIX należy do dóbr Końskie (4 km od Końskich), wówczas w gminie Duraczów.
Folwark ma 143 mórg obszaru, zabudowania jeden dom i 4 mieszkańców.
Od XVII do pierwszej połowy XX wieku wieś wchodziła w skład klucza Koneckiego oraz dóbr Końskie Wielkie.

</doc>
<doc id="361706" url="https://pl.wikipedia.org/wiki?curid=361706" title="Koćmierzów">
Koćmierzów

Koćmierzów – wieś w Polsce położona w województwie świętokrzyskim, w powiecie sandomierskim, w gminie Samborzec.
W latach 1975–1998 miejscowość administracyjnie należała do województwa tarnobrzeskiego.
Przez wieś przechodzi zielony szlak rowerowy z Sandomierza do Ujazdu.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Koćmierzowa zawarty w tabeli 1.

</doc>
<doc id="361707" url="https://pl.wikipedia.org/wiki?curid=361707" title="Kodeniec">
Kodeniec

Kodeniec – wieś sołecka w Polsce położona w województwie lubelskim, w powiecie parczewskim, w gminie Dębowa Kłoda.
Miejscowość nad strugą Kodenianka (dopływ Piwonii), położona przy drodze wojewódzkiej nr 818.
Wieś ekonomii brzeskiej w drugiej połowie XVII wieku. 
W latach 1944–1954 miejscowość była siedzibą gminy Krzywowierzba. W latach 1954–1972 wieś należała i była siedzibą władz gromady Kodeniec.
W latach 1975–1998 miejscowość administracyjnie należała do województwa bialskopodlaskiego.
We wsi jest szkoła, apteka, coffee shop, przychodnia medyczna, remiza wiejska.
Części miejscowości.
Integralną częścią Kodeńca jest miejscowość Chałupne – część wsi w położeniu geograficznym .
Świątynie.
We wsi znajduje się zabytkowy kościół pounicki z roku 1795 obecnie służący jako świątynia rzymskokatolicka parafii Narodzenia Najświętszej Maryi Panny.
Kościół drewniany, trzynawowy, o zrębowej konstrukcji posiada klasycystyczne i późnobarokowe polichromie na sklepieniu oraz ludowe wyposażenie wnętrza. Można tu obejrzeć obrazy i rzeźby głównie z XIX w., a także znacznie starsze, sięgające wieku XVII. Obok kościoła znajduje się dzwonnicę, która jest zabytkiem drewnianej sztuki sakralnej sprzed ok. 200 lat.
Obiekty to jest kościół, dzwonnica i cmentarz wpisane są do rejestru zabytków pod numerem rejestrowym A/107 z 30.11.1966 i z 10.10.1956.
W Kodeńcu jest także cerkiew prawosławna pod wezwaniem Narodzenia św. Jana Chrzciciela (zlokalizowana na cmentarzu), podlegająca parafii w Horostycie.

</doc>
<doc id="361708" url="https://pl.wikipedia.org/wiki?curid=361708" title="Kodłutowo">
Kodłutowo

Kodłutowo – wieś w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość administracyjnie należała do województwa ciechanowskiego. 1 stycznia 2003 roku częściami wsi Kodłutowo stały się ówczesne przysiółki Krzyżak i Sobocin.

</doc>
<doc id="361709" url="https://pl.wikipedia.org/wiki?curid=361709" title="Kodrąbek">
Kodrąbek

Kodrąbek (do 1945 niem. "Neu Kodram") – wieś w Polsce położona w województwie zachodniopomorskim, w powiecie kamieńskim, w gminie Wolin.
Położenie.
Wieś położona jest około 9 km na północny zachód od Wolina, pomiędzy miejscowościami Mokrzyca Wielka (na południu) i Ładzin (na zachodzie).
Historia.
Wieś powstała pod koniec XVIII wieku jako wieś robotników cegielni Kodrąb. Liczyła wtedy 35 chałup i 236 mieszkańców. W latach 1975–1998 miejscowość administracyjnie należała do województwa szczecińskiego.
Edukacja.
Dzieci z Kodrąbka chociaż przypisane są do szkoły podstawowej w Dargobądzu, to uczą się w miejscowej szkole społecznej. Starsza młodzież uczęszcza do gimnazjum w Wolinie.
Zabytki i atrakcje.
Przy budynku Administracji Lasów Państwowych, przy drodze leśnej rośnie żywotnik - pomnik przyrody, drugi - stary dąb - znajduje się w okolicach.
Do zachowanych obiektów zabytkowych należą domy mieszkalne o numerach: 15, 40, 43 oraz budynek gospodarczy nr 40.

</doc>
<doc id="361710" url="https://pl.wikipedia.org/wiki?curid=361710" title="Koiszków">
Koiszków

Koiszków (niem. "Koischkau") – wieś w Polsce położona w województwie dolnośląskim, w powiecie legnickim, w gminie Legnickie Pole.
W latach 1975–1998 miejscowość administracyjnie należała do województwa legnickiego.
Wieś przecina droga krajowa nr 3 (odcinek Legnica – Jawor).

</doc>
<doc id="361711" url="https://pl.wikipedia.org/wiki?curid=361711" title="Kojdy">
Kojdy

Kojdy (niem. "Koiden") – wieś w Polsce położona w województwie warmińsko-mazurskim, w powiecie ostródzkim, w gminie Łukta. W latach 1975–1998 miejscowość administracyjnie należała do województwa olsztyńskiego. Miejscowość leży w historycznym regionie Prus Górnych
Wieś położona nad rzeką Pasłęką. Przez wieś przebiega droga wojewódzka nr 530.
Historia.
Wieś lokowana w 1348 r. na 11 włókach w pobliżu rzeki Pasłęki. Wieś założyli czterej Prusowie (Telneke, Dywols, Pansede i Sankete). Zakon nadał 11 włók ziemi z 8 latami wolnizny. W 1410 r. we wsi były trzy gospodarstwa.
W 1939 r. było 12 budynków, w tym szkoła. Obok wsi znajdował się mały cmentarz (drugi cmentarz znajdował się za wsią, przy drodze w kierunku na Zajączkowo). W tym czasie we wsi mieszkali: Paul Klutschkowski (rolnik), rodzina Luba, Behrendt Balzer, Behrendt Schultz, pani Kommoss i pani Lutzka, Hannes Rylka (nauczyciel), Ott Sommer (rolnik), Wilhelm Birk (rolnik), Ludwig Czerwonka (rolnik), Wilhelm Karsten, (rolnik), Karl Kommoss.
W 1974 r. do sołectwa Kojdy (gmina Łukta) należały miejscowości: Kojdy (wieś), Lusajny (wieś), Zajączkowo (PGR).

</doc>
<doc id="361713" url="https://pl.wikipedia.org/wiki?curid=361713" title="Kojęcin">
Kojęcin

Kojęcin – wieś w Polsce położona w województwie dolnośląskim, w powiecie strzelińskim, w gminie Borów.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="361714" url="https://pl.wikipedia.org/wiki?curid=361714" title="Kojły">
Kojły

Kojły – wieś w Polsce położona w województwie podlaskim, w powiecie hajnowskim, w gminie Czyże.
Wieś królewska w leśnictwie bielskim w ziemi bielskiej województwa podlaskiego w 1795 roku. W latach 1975–1998 miejscowość administracyjnie należała do województwa białostockiego.
Prawosławni mieszkańcy wsi należą do parafii Zaśnięcia Najświętszej Maryi Panny w Czyżach, a wierni kościoła rzymskokatolickiego do parafii Podwyższenia Krzyża Świętego i św. Stanisława, Biskupa i Męczennika w Hajnówce.
Historia.
Pierwsze wzmianki o wsi pochodzą z "Lustracji Województwa Podlaskiego" z 1576 jako należącą do dóbr królewskich i zamieszkiwanej przez osoczników i pszczelarzy. Według spisu z końca XIX w. wieś była zamieszkiwana przez 516 osób.
Według Powszechnego Spisu Ludności z 1921 roku wieś zamieszkiwało 386 osób, wśród których 380 było wyznania prawosławnego, a 6 mojżeszowego. Jednocześnie wszyscy mieszkańcy zadeklarowali białoruską przynależność narodową. Były tu 84 budynki mieszkalne.
Architektura.
W Kojłach, nieopodal skrzyżowania, znajduje się drewniana, prawosławna kaplica pw. św. Aleksego zbudowana w 1909 roku.
Turystyka.
Przez wieś przebiega tzw. Carski Szlak ("Carski Hostineć") biegnący przez Bielsk do Białowieży, którym podróżowali rosyjscy carowie oraz książęta i arystokraci.

</doc>
<doc id="361715" url="https://pl.wikipedia.org/wiki?curid=361715" title="Kojtryny">
Kojtryny

Kojtryny – osada w Polsce położona w województwie warmińsko-mazurskim, w powiecie olsztyńskim, w gminie Biskupiec.
W latach 1975–1998 miejscowość administracyjnie należała do województwa olsztyńskiego. Osada znajduje się w historycznym regionie Warmia.
W miejscowości działało "Państwowe Gospodarstwo Rolne Kojtryny".

</doc>
<doc id="361716" url="https://pl.wikipedia.org/wiki?curid=361716" title="Kokanin">
Kokanin

Kokanin – wieś w Polsce położona w województwie wielkopolskim, w powiecie kaliskim, w gminie Żelazków.
W latach 1954–1972 wieś należała i była siedzibą władz gromady Kokanin. W latach 1975–1998 miejscowość administracyjnie należała do województwa kaliskiego.
Historia.
Miejscowość w obecnie stosowanej formie "Kokanin" wymieniona jest w łacińskim dokumencie z 1282 roku wydanym w Kaliszu i sygnowanym przez króla polskiego Przemysła II.
Kokanin jako wieś istniejąca już w 1268 r., pierwotnie należała do książąt kaliskich, z których Bolesław Pobożny wymienił ja z rycerzem Piotrem na wieś Chotynin. Następnie wieś stała się własnością arcybiskupów gnieźnieńskich, z których Stanisław Karnkowski darował ją w końcu XVI w. Jezuitom – których sprowadził do Kalisza.
Od roku 1774 Kokanin stał się własnością prywatną.
W 1753 roku Jezuici zbudowali tutaj kościół parafialny, który spalił się od uderzenia pioruna w 1882 r. Obecnie istniejący został odbudowany w 1883 roku. Pierwszy kościół parafialny został wybudowany w Kokaninie w 1390 roku.
Urodził się tutaj Ludwik Bartosik (bł. o Pius Bartosik OFMConv). Na miejscowym cmentarzu spoczywa ksiądz profesor Michał Poradowski.

</doc>
<doc id="361717" url="https://pl.wikipedia.org/wiki?curid=361717" title="Kokawa">
Kokawa

Kokawa – wieś w Polsce, w województwie śląskim, w powiecie częstochowskim, w gminie Mykanów.
Pierwsze wzmianki o miejscowości znajdują się w dokumencie księcia Władysława Opolczyka z 1373 roku. Należała wówczas do prywatnego właściciela ziemskiego. W 1403 roku przekazana została klasztorowi Panien Klarysek w Krakowie. Rozwój wsi nastąpił w pierwszych dziesięcioleciach XIX wieku. 
W lesie niedaleko wsi znajduje się zaniedbana zbiorowa mogiła żołnierzy różnych narodowości z I wojny światowej. 
W latach 1975–1998 miejscowość administracyjnie należała do województwa częstochowskiego. 
W Kokawie urodził się aktor Artur Barciś.

</doc>
<doc id="361719" url="https://pl.wikipedia.org/wiki?curid=361719" title="Kokocko">
Kokocko

Kokocko – wieś w Polsce położona w województwie kujawsko-pomorskim, w powiecie chełmińskim, w gminie Unisław przy drodze wojewódzkiej nr 550.
Podział administracyjny.
Na przełomie XVI i XVII wieku należało do dóbr stołowych biskupów chełmińskich. W latach 1954–1972 wieś należała i była siedzibą władz gromady Kokocko. W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 462 mieszkańców. Jest czwartą co do wielkości miejscowością gminy Unisław.
Obiekty zabytkowe.
W Kokocku znajduje się dawny kościół ewangelicki pw. Zbawiciela, zbudowany w 1834 r., odbudowany po powodzi w 1862 r., drewniany konstrukcji szkieletowej, z emporami. Od 1945 r. kościół filialny pw. Niepokalanego Serca Najświętszej Maryi Panny parafii rzymskokatolickiej w Starogrodzie.
Na terenie wsi znajduje się nieczynny cmentarz mennonicko-ewangelicki.
Według rejestru zabytków NID na listę zabytków wpisane są:
W ewidencji Wojewódzkiego Konserwatora Zabytków znajdują się m.in. następujące obiekty:

</doc>
<doc id="361720" url="https://pl.wikipedia.org/wiki?curid=361720" title="Kokorzyn">
Kokorzyn

Kokorzyn – wieś w Polsce, położona w województwie wielkopolskim, w powiecie kościańskim, w gminie Kościan.
W okresie Wielkiego Księstwa Poznańskiego (1815–1848) miejscowość wzmiankowana jako Kokorzyn należała do wsi większych w ówczesnym powiecie Kosten rejencji poznańskiej. Kokorzyn należał do okręgu kościańskiego tego powiatu i stanowił siedzibę majątku Kokorzyn, który należał wówczas do Ludwika Zakrzewskiego. Według spisu urzędowego z 1837 roku Kokorzyn liczył 194 mieszkańców, którzy zamieszkiwali 16 dymów (domostw).
W latach 1954–1959 wieś należała i była siedzibą władz gromady Kokorzyn, po jej zniesieniu w gromadzie Kościan. W latach 1975–1998 miejscowość administracyjnie należała do województwa leszczyńskiego.
Z miejscowości pochodził Andrzej z Kokorzyna. Istnieje tam klub piłkarski UKS Orlik Kokorzyn. Od grudnia roku 2006 działa tam zespół ludowy „Kokorzynianki”.
W Kokorzynie funkcjonuje również szkoła podstawowa.

</doc>
<doc id="361721" url="https://pl.wikipedia.org/wiki?curid=361721" title="Kokoszewo">
Kokoszewo

Kokoszewo (niem. Gerthen) – wieś w Polsce położona w województwie warmińsko-mazurskim, w powiecie bartoszyckim, w gminie Bisztynek.
W latach 1975–1998 miejscowość administracyjnie należała do województwa olsztyńskiego.

</doc>
<doc id="361722" url="https://pl.wikipedia.org/wiki?curid=361722" title="Kokoszkowy">
Kokoszkowy

Kokoszkowy – wieś kociewska w Polsce położona w województwie pomorskim, w powiecie starogardzkim, w gminie Starogard Gdański na Pojezierzu Starogardzkim przy drodze wojewódzkiej nr 222. W odległości 3 km od Starogardu Gdańskiego i ok. 43 km od Gdańska.
Miejscowość jest siedzibą rzymskokatolickiej parafii św. Barbary należącej do dekanatu starogardzkiego.
W latach 1954–1972 wieś należała, a do 1959 była siedzibą władz gromady Kokoszkowy. W latach 1975–1998 miejscowość administracyjnie należała do województwa gdańskiego.
Historia.
Wieś leży na skraju Lasu Szpęgawskiego, w którym w latach 1939–1945 Niemcy dokonali w ramach tak zwanej „Intelligenzaktzion”: masowych egzekucji od 5000 do 7000 ludzi, zarówno Polaków, jak i cudzoziemców – w tym wielu duchownych, nauczycieli i Żydów, jak również pacjentów szpitala dla umysłowo chorych w Kocborowie.
W 1960 r. na okolicznych terenach nad jeziorem Jamertal kręcono sceny do filmu pt. "Krzyżacy".
Zabytki i atrakcje turystyczne.
Według rejestru zabytków NID na listę zabytków wpisany jest kościół parafialny pw. św. Barbary, poł. XIV, nr rej.: A-299 z 6.08.1962. Kościół joannitów z XIV wieku, odrestaurowany w latach 1995–2013. W kościele znajdują się:
Ponadto we wsi znajdują się:
Infrastruktura społeczna.
W Kokoszkowach znajdują się: 

</doc>
<doc id="361723" url="https://pl.wikipedia.org/wiki?curid=361723" title="Kokot (województwo świętokrzyskie)">
Kokot (województwo świętokrzyskie)

Kokot – wieś w Polsce położona w województwie świętokrzyskim, w powiecie pińczowskim, w gminie Kije.
W latach 1975–1998 miejscowość administracyjnie należała do województwa kieleckiego.

</doc>
<doc id="361724" url="https://pl.wikipedia.org/wiki?curid=361724" title="Kokotów">
Kokotów

Kokotów – wieś w Polsce, położona w województwie małopolskim, w powiecie wielickim, w gminie Wieliczka.
W latach 1975–1998 wieś położona była w województwie krakowskim.
W Kokotowie istnieje od 1956 roku Koło Gospodyń Wiejskich, Stowarzyszenie Przyjaciół Kokotowa, pod którego patronatem działa Dziecięcy Zespół Folklorystyczny, klub piłkarski LKS Strażak Kokotów. Znajduje się tutaj przystanek kolejowy, przez który przebiega linia kolejowa 91 Kraków Główny – Medyka.
W 2015 we wsi odkryto cmentarzysko kultury łużyckiej. W tym samym roku zakończono budowę pierwszego obiektu w Wielickiej Strefie Aktywności Gospodarczej – Parku Logistycznego Kraków Kokotów. Obecnie park składa się z 4 hal magazynowych i nadal budowane są następne.
W 2016 roku na terenie Wielickiej Strefy Aktywności Gospodarczej w Kokotowie na Campusie Misericordiae miały miejsce główne uroczystości Światowych Dni Młodzieży 2016.

</doc>
<doc id="361725" url="https://pl.wikipedia.org/wiki?curid=361725" title="Kokuszka">
Kokuszka

Kokuszka – wieś w Polsce, położona w województwie małopolskim, w powiecie nowosądeckim, w gminie Piwniczna-Zdrój.
Wieś królewska "Kokoszka", położona była w drugiej połowie XVI wieku w powiecie sądeckim województwa krakowskiego. W latach 1975–1998 miejscowość administracyjnie należała do województwa nowosądeckiego.
Położenie geograficzne.
Niewielka wieś (sołectwo) w pn.-wsch. części Gminy Piwniczna -Zdrój, w wąskiej dolinie potoku Jaworzyna (Jaworzynka) i na sąsiednich zboczach Bystrej, Dermanowskiego Wierchu, Cycówki, Skały, Gronia i Granicy. Źródła Jaworzyny (Jaworzynki) znajdują się pod grzbietem pasma Zadnich Gór (968 m n.p.m.) i Hali Pisanej. Zabudowania wsi znajdują się na wys. 400–500 m n.p.m., niektóre przysiółki sięgają 900 m n.p.m. (Łaziska na Hali Jaworzyna).
Sołectwo graniczy z: miastem Piwniczna-Zdrój (Łomnickie, Zawodzie), Łomnicą-Zdrój, gm. Nawojowa (Złockie), gm. Rytro (Sucha Struga) i Głębokim.
Historia.
Kokuszka założona została 1 sierpnia 1570 r. „na surowym korzeniu” w dolinie potoku Kokoska (dzisiaj Jaworzynka) na mocy przywileju króla Zygmunta Augusta. Zasadźcą Kokuszki został piwniczanin Jerzy Liptak, jej późniejszy sołtys.
Nazwa miejscowości wywodzi się od płynącego przez nią potoku wówczas zwanego Kokoska, o czym wspomina się w akcie lokacyjnym „którą od tejże rzeki Kokoszą nazwaną być chcemy”. Opowieści ludowe wiążą nazwę wsi z kurą.
Założona wieś była własnością miasta Piwnicznej. Od 1770 r. w państwie Habsburgów, po 1781 r. austriacka własność państwowa (K.k. Cameral Amt). Od 2 poł. XIX w. i przez XX w. wieś miała charakter letniskowy i stanowiła zaplecze piwniczańskiego uzdrowiska.
W latach 1955–1972 była gromadą GRN Piwniczna-Wieś. Od 1973 r. jest sołectwem MiG Piwniczna-Zdrój.
Od roku 2005 funkcjonuje stacja narciarska z noclegami, oświetlonym stokiem i wyciągiem o długości 600 m.
Demografia.
Ludność według spisów powszechnych, w 2009 według PESEL.

</doc>
<doc id="361726" url="https://pl.wikipedia.org/wiki?curid=361726" title="Kolano-Kolonia">
Kolano-Kolonia

Kolano-Kolonia – wieś w Polsce, położona w województwie lubelskim, w powiecie parczewskim, w gminie Jabłoń.
Skomunikowana z drogą wojewódzką nr 815 poprzez lokalną drogę gminną.
W latach 1975–1998 wieś administracyjnie należała do województwa bialskopodlaskiego.
Wieś stanowi sołectwo gminy Jabłoń.
Wierni Kościoła rzymskokatolickiego należą do parafii Imienia Najświętszej Maryi Panny w Kolanie.

</doc>
<doc id="361727" url="https://pl.wikipedia.org/wiki?curid=361727" title="Kolbudy">
Kolbudy

Kolbudy (, ) – wieś w Polsce położona w województwie pomorskim, w powiecie gdańskim, w gminie Kolbudy (do końca 2001 pod nazwą "gmina Kolbudy Górne") nad Radunią przy drodze wojewódzkiej nr 221 i na trasie nieczynnej linii kolejowej nr 229 Pruszcz Gdański-Żukowo.
Kolbudy są siedzibą gminy, jednostki Ochotniczej Straży Pożarnej oraz klubu sportowego GKS Kolbudy. Obszar sołectwa obejmuje również miejscowość "Podwidlino" (, ). Transport publiczny jest obsługiwany przez PKS. Prowadzi tędy Szlak Skarszewski – zielony znakowany szlak turystyczny.
Historia i zabytki.
W latach 1945–1998 miejscowość należała do województwa gdańskiego.
Do 20 grudnia 1998 miejscowość była administracyjnie podzielona na dwie części: Kolbudy Dolne () i Kolbudy Górne (). Według danych Ramułta (1899) Kolbudy Górne wraz z Podwidlinem, liczyły ogółem 405 mieszkańców, z tego było: 168 katolików Kaszubów, 6 ewangelików Kaszubów, 16 katolików Niemców oraz 215 ewangelików Niemców.
Po 2015 w centrum wsi na miejscu dawnych ogródków działkowych przy drodze wojewódzkiej przewidywane jest utworzenie parku z zadaszoną sceną i widownią na kilkaset miejsc oraz zespołem urządzeń sportowo-rekreacyjnych (w tym ścianką wspinaczkową) oraz ścieżką dydaktyczną (częściowo na pomostach) i placem zabaw. Ponadto w 2017 podjęto decyzję o budowie przy szkole w Kolbudach basenu. Przewiduje się, że będzie on miał 25 m długości, 4 tory sportowe, 2 tory z urządzeniami rekreacyjnymi, brodzik dla dzieci, jacuzzi, saunę suchą i parową oraz salę do zajęć fitness.
W 2021 kosztem 4,34 mln zł dokonano przebudowy mostu drogowego nad Radunią przy ul. Przemysłowej o długości 27 m, dzięki czemu jego nośność wzrosła z 12 do 40 ton.
W zachodniej części wsi zachowany zabytkowy, pięciokondygnacyjny młyn wodny nad Reknicą z pocz. XX wieku.
Jaz Kolbudy.
Jaz Kolbudy jest pierwszym i zasadniczym urządzeniem hydrotechnicznym, które pozwala na osiąganie na niewielkiej Raduni tak wysokiej mocy. Jest to jaz o korpusie żelbetonowym, oparty na ściankach szczelnych drewnianych.
W skład jazu wchodzą:
Maksymalna przepustowość urządzeń piętrzących 111,35 m³/s. Największy przepływ, 57 m³/s, odnotowano w marcu 1947 roku. Średni przepływ Raduni w przekroju tego jazu wynosi 5,28 m³/s.
Na jazie następuje rozrząd wód Raduni na stare koryto, łączące się poniżej budowli z prawobrzeżnym dopływem Reknicą i na kanał derywacyjny o długości 1350 m, zawieszony na południowo-zachodnim skłonie wzgórza morenowego we wsi Kolbudy.

</doc>
<doc id="361728" url="https://pl.wikipedia.org/wiki?curid=361728" title="Kolbuszowa Dolna">
Kolbuszowa Dolna

Kolbuszowa Dolna – wieś w Polsce położona w województwie podkarpackim, w powiecie kolbuszowskim, w gminie Kolbuszowa.
Do 1948 roku miejscowość była siedzibą gminy Kolbuszowa Dolna. W latach 1954–1972 wieś należała i była siedzibą władz gromady Kolbuszowa Dolna. W latach 1975–1998 miejscowość administracyjnie należała do województwa rzeszowskiego.
Nieoficjalne nazwy części wsi (przysiółki): Dubas, Zarębki
Nazwy obiektów fizjograficznych:

</doc>
<doc id="361729" url="https://pl.wikipedia.org/wiki?curid=361729" title="Kolbuszowa Górna">
Kolbuszowa Górna

Kolbuszowa Górna – wieś w Polsce położona w województwie podkarpackim, w powiecie kolbuszowskim, w gminie Kolbuszowa.
Do 1954 roku istniała gmina Kolbuszowa Górna. W latach 1954–1972 wieś należała i była siedzibą władz gromady Kolbuszowa Górna. W latach 1975–1998 miejscowość administracyjnie należała do województwa rzeszowskiego.
Miejscowość jest siedzibą parafii Matki Bożej Wspomożenia Wiernych, należącej do dekanatu Kolbuszowa Wschód, diecezji rzeszowskiej.
Przez wieś przebiega droga krajowa nr 9.
Nieoficjalne nazwy części wsi (przysiółki): Chałupki, Dół, Góra, Kalemberek (Kalemberg), Słomianka
Nazwy obiektów fizjograficznych:

</doc>
<doc id="361730" url="https://pl.wikipedia.org/wiki?curid=361730" title="Kolce">
Kolce

Kolce () – wieś w Polsce położona w województwie dolnośląskim, w powiecie wałbrzyskim, w gminie Głuszyca, na pograniczu Gór Sowich i Gór Suchych w Sudetach Środkowych.
Położenie.
Kolce to wieś o długości około 1,2 km, leżąca nad górnym biegiem Bystrzycą, na wysokości około 490-510 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Demografia.
Według Narodowego Spisu Powszechnego (III 2011 r.) liczyły 194 mieszkańców. Są najmniejszą miejscowością gminy Głuszyca.
Historia.
Kolce powstały najprawdopodobniej w drugiej połowie XVII wieku, pierwsza wzmianka o miejscowości pochodzi z 1764 roku. W 1787 roku wieś była dużym ośrodkiem tkactwa chałupniczego, istniało tam wtedy dziesięć bielników i młyn wodny. W 1825 roku w Kolcach istniało wolne sołectwo, było tam wtedy: 46 domów, 16 warsztatów lniarskich, szkoła ewangelicka i młyn wodny. W 1864 roku w miejscowości były 64 domy, a po upadku tkactwa chałupniczego mieszkańcy znaleźli zatrudnienie w rozwijającym się przemyśle bawełnianym w Głuszycy. Podczas II wojny światowej naziści utworzyli w Kolcach i okolicy obozy pracy, filie Gross Rosen. Po 1945 roku wieś utrzymała swój rolniczy charakter. W 1988 roku było tu 17 gospodarstw rolnych, a mieszkały 223 osoby.
Szlaki turystyczne.
Przez Kolce prowadzi Szlak Martyrologii, prowadzący z Jugowic do Głuszycy.
Na zboczach Światowida znajduje się Cmentarz Ofiar Faszyzmu, gdzie w 25 zbiorowych mogiłach pochowano 2000 jeńców, którzy byli zatrudnieni w czasie wojny przy budowie systemu podziemnych sztolni pod kryptonimem Riese w pobliskiej Osówce oraz przy budowie dróg, linii kolejowych oraz w kamieniołomach. W centralnym punkcie cmentarza znajduje się obelisk z tablicą, na której znajduje się napis: „Ludzie ludziom zgotowali ten los - ofiarom faszyzmu mieszkańcy Głuszycy, 1 września 1978”. Słowa te wykute są także w języku hebrajskim, ponieważ na cmentarzu spoczywają również szczątki Żydów. 

</doc>
<doc id="361731" url="https://pl.wikipedia.org/wiki?curid=361731" title="Ternate (miasto)">
Ternate (miasto)

Ternate – miasto w Indonezji na wyspie Ternate w prowincji Moluki Północne. Według danych z 2010 r. liczy ponad 160 tys. mieszkańców. Stanowiło tymczasową siedzibę administracji prowincji do czasu ukończenia budowy stolicy Sofifi. Miasto jest głównym skupiskiem użytkowników języka malajskiego Moluków Północnych.
Ternate jest głównym portem morskim prowincji, nastawionym na eksport przypraw korzennych, kawy, pieprzu i drewna. Znajduje się tu m.in. port lotniczy Ternate-Babullah i Universitas Khairun (uniwersytet), założony w 1964 r.

</doc>
<doc id="361732" url="https://pl.wikipedia.org/wiki?curid=361732" title="Kolebki">
Kolebki

Kolebki – wieś w Polsce położona w województwie wielkopolskim, w powiecie konińskim, w gminie Ślesin.
W latach 1975–1998 miejscowość administracyjnie należała do województwa konińskiego.

</doc>
<doc id="361733" url="https://pl.wikipedia.org/wiki?curid=361733" title="Kolechowice Drugie">
Kolechowice Drugie



</doc>
<doc id="361734" url="https://pl.wikipedia.org/wiki?curid=361734" title="Kolechowice-Folwark">
Kolechowice-Folwark

Kolechowice-Folwark – wieś w Polsce położona w województwie lubelskim, w powiecie lubartowskim, w gminie Ostrów Lubelski. Leży przy drodze wojewódzkiej nr 813.
W latach 1975–1998 miejscowość administracyjnie należała do województwa lubelskiego.
Wieś stanowi sołectwo gminy Ostrów Lubelski. Według Narodowego Spisu Powszechnego (III 2011 r.) wieś liczyła 214 mieszkańców.
Wierni Kościoła rzymskokatolickiego należą do parafii Parafia Niepokalanego Poczęcia NMP w Ostrowie Lubelskim.

</doc>
<doc id="361735" url="https://pl.wikipedia.org/wiki?curid=361735" title="Kolechowice-Kolonia">
Kolechowice-Kolonia

Kolechowice-Kolonia – kolonia i siedziba sołectwa założona w XIII w., położona w środkowej części województwa lubelskiego, w powiecie lubartowskim, w gminie Ostrów Lubelski.
Na przestrzeni wieków miejscowość administracyjnie przynależała do województwa lubelskiego, natomiast zamiennie była przypisana do powiatu włodawskiego i gminy Tyśmienica oraz do powiatu lubartowskiego i gminy Ostrów Lubelski.
Kolonia stanowi sołectwo gminy Ostrów Lubelski. Według Narodowego Spisu Powszechnego (III 2011 r.) wieś liczyła 216 mieszkańców.
Położenie.
Wieś leży na wysokości 165 m n.p.m., na Wysoczyźnie Lubartowskiej, na zachodnim krańcu Pojezierza Łęczyńsko-Włodawskiego. W linii prostej - 5 km na południowy zachód od Ostrowa Lubelskiego, 15 km na wschód od Lubartowa i 28 km na północny wschód od Lublina.
W odległości 2,5 km na północny wschód od miejscowości przebiegał średniowieczny Szlak Jagielloński.
Klimat.
Średnia temperatura w ciągu roku wynosi +7 °C. Najcieplejszym miesiącem jest lipiec +18 °C, najzimniejszym styczeń –4,0 °C. Okresy – letni i wegetacyjny trwają odpowiednio – 100–110 i 210–220 dni. Roczna suma opadów wynosi średnio 550 mm, przy największym natężeniu w lecie – 220 mm, a najmniejszym w zimie. Czas zalegania pokrywy śnieżnej wynosi średnio 80 dni.
Gospodarka.
Wieś ma charakter typowo rolniczy. Gleby należą głównie do 4 i 5 klasy.
Infrastruktura.
Miejscowość jest zelektryfikowana za pomocą linii napowietrznych, posiada wodociąg i ujęcie wody, brak jest kanalizacji.
Oświetlenie uliczne zapewnia zmodernizowana w okresie 16-21 września 2021 r. instalacja energooszczędnego zasilania składająca się z 25 latarni z oprawami LED.
Zasięg wszystkich sieci telefonii komórkowej oraz internetu bezprzewodowego jest dobry. Od grudnia 2021 r. w ramach inwestycji Programu Operacyjnego Polska Cyfrowa dla wszystkich mieszkańców dostępny jest szerokopasmowy internet światłowodowy o szybkości 1 Gb/s.
W centrum wsi znajduje się wybudowana 28 lutego 1960 r. remiza OSP oraz otwarte 29 listopada 2017 r. Podwórko Talentów Nivea.
Komunikacja.
Przez wieś przechodzi droga powiatowa klasy Z nr 1559L, prowadząca od skrzyżowania z drogą powiatową 1557L w Sernikach, przez Serniki-Kolonię, Nową Wolę i Brzostówkę do skrzyżowania z drogą wojewódzką nr 813 w Kolechowicach Folwark o długości 16,05 km.
Miejscowość jest dogodnie skomunikowana z całą Polską.
Komunikacja publiczna do: Lublina (38 km), Lubartowa (19 km) oraz Ostrowa Lubelskiego (5 km) odbywa się busami.
Najbliższe skrzyżowanie z drogą krajową – DK19 znajduje się w miejscowości Łucka (17 km).
Najbliższa stacja kolejowa – Lubartów, umożliwiająca dojazd pociągami Polregio do Lublina (30min) i IC do Warszawy (2h 13min) znajduje się w odległości 18 km na linii kolejowej nr 30.
Odległość do najbliższego lotniska – Portu Lotniczego Lublin wynosi 39 km.
Ludność.
Na terenie miejscowości znajdują się 73 domy zamieszkiwane przez 211 mieszkańców – 98 kobiet i 113 mężczyzn (stan 31.12.2021).
Wierni Kościoła rzymskokatolickiego należą do parafii Niepokalanego Poczęcia NMP w Ostrowie Lubelskim.
Stowarzyszenia.
Ochotnicza Straż Pożarna (od 28 lutego 1960 roku),
Koło Gospodyń Wiejskich "Kujawianki" (od 27 grudnia 2018 roku).

</doc>
<doc id="361736" url="https://pl.wikipedia.org/wiki?curid=361736" title="Kolechowice">
Kolechowice

Kolechowice – wieś w Polsce położona w województwie lubelskim, w powiecie lubartowskim, w gminie Ostrów Lubelski.
Wieś królewska w starostwie parczewskim województwa lubelskiego w 1786 roku.
W latach 1954–1961 wieś należała i była siedzibą władz gromady Kolechowice, po jej zniesieniu w gromadzie Ostrów Lubelski. W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Ostrów Lubelski. Według Narodowego Spisu Powszechnego (III 2011 r.) wieś liczyła 481 mieszkańców.
We wsi znajduje się prawosławna cerkiew Świętych Kosmy i Damiana, należąca do parafii Przemienienia Pańskiego w Lublinie. Jest to dawna kaplica cmentarna, dawniej filia cerkwi parafialnej zniszczonej w czasie akcji rewindykacyjnej w 1938.
Wierni Kościoła rzymskokatolickiego należą do parafii Parafia Niepokalanego Poczęcia NMP w Ostrowie Lubelskim.

</doc>
<doc id="361737" url="https://pl.wikipedia.org/wiki?curid=361737" title="Kolembrody">
Kolembrody

Kolembrody – wieś w Polsce położona w województwie lubelskim, w powiecie radzyńskim, w gminie Komarówka Podlaska.
W latach 1975–1998 miejscowość administracyjnie należała do województwa bialskopodlaskiego.
Przez miejscowość przepływa Żarnica, niewielka rzeka dorzecza Bugu, lewy dopływ Zielawy.
Siedziba parafii rzymskokatolickiej pw. Nawiedzenia NMP. W południowej części wsi stoi drewniany kościół-sanktuarium z 1935 roku z ikoną bizantyjską.
Od grudnia 2008 roku w wyremontowanych salach szkoły podstawowej odbywają się zajęcia Warsztatów Terapii Zajęciowej w Kolembrodach (WTZ w Kolembrodach).
Historia.
Kolembród alias Królówbród takie nazwy zamiennie używano do określenia dzisiejszej wsi Kolembrody także w XIX wieku. Według Słownika geograficznego Królestwa Polskiego z roku 1883 była to:

</doc>
<doc id="361738" url="https://pl.wikipedia.org/wiki?curid=361738" title="Kolemczyce">
Kolemczyce

Kolemczyce – wieś w Polsce położona w województwie lubelskim, w powiecie chełmskim, w gminie Dorohusk.
W latach 1975–1998 miejscowość administracyjnie należała do województwa chełmskiego. Według Narodowego Spisu Powszechnego (2011 r.) liczyła 13 mieszkańców i była najmniejszą miejscowością gminy Dorohusk.
Historia.
W XIX wieku w Kolemczycach przeważała ludność wyznania unickiego, która w 1875 została przymusowo włączona do Rosyjskiego Kościoła Prawosławnego. We wsi co najmniej od I poł. XIX w. działała unicka, a następnie prawosławna cerkiew. Została ona zamknięta w 1915, gdy prawosławna ludność udała się na bieżeństwo, pozostawała nieczynna (z powodu braku zgody polskich władz na działalność placówki duszpasterskiej) w dwudziestoleciu międzywojennym, zaś w czasie akcji rewindykacyjnej w 1938 została zburzona. W Kolemczycach znajduje się również zrujnowany cmentarz prawosławny.

</doc>
<doc id="361740" url="https://pl.wikipedia.org/wiki?curid=361740" title="Kolesin">
Kolesin

Kolesin (niem. "Goltzen") – wieś w Polsce położona w województwie lubuskim, w powiecie zielonogórskim, w gminie Babimost.
W latach 1975–1998 miejscowość administracyjnie należała do województwa zielonogórskiego.
Według danych urzędu gminy Babimost sołectwo posiada powierzchnię 584,89 ha i 235 mieszkańców.
Historia.
Późny paleolit i czasy plemion.
Okolice Jeziora Wojnowskiego, to ważny punkt na mapie archeologów z największych polskich i wielu zagranicznych ośrodków badawczych. Tutaj bowiem odkryto ślady działalności człowieka szacowane na 12-8tys. lat p.n.e. Setki grotów, narzędzi i innych przedmiotów wykonanych z krzemienia są świadectwem zamieszkiwania tych terenów przez plemiona, które trudniły się głównie polowaniem i rybołówstwem. Późniejsze tysiąclecia to już zamieszkiwanie tutejszych regionów przez szczepy Polan, jednak ze względu na inne, większe ośrodki zamieszkałe przez to plemię, nie ma zbyt wielu źródeł traktujących o społeczności okolic Jeziora Wojnowskiego zamieszkujących w tamtych czasach.
Potop Szwedzki.
Istnieje przypuszczenie obecności wojsk szwedzkich na terenie Kolesina podczas Potopu w XVII w. Szwedzi mieli rozbić obóz na polanie w pobliżu strumienia, gdzie do niedawna znajdowała się stacja kolejowa w Kolesinie. Niestety mało źródeł opisuje to zdarzenie, ale szacuje się, że liczebność wojsk wynosiła kilka tysięcy. Znaleziono także artefakty mogące potwierdzać hipotezę o obecności najeźdźców w Kolesinie.
Bitwa pod Kijami.
Sto lat później – 23.07.1759 r. pod Kijami, oddalonymi od Kolesina o kilkanaście kilometrów, rozegrała się największa na świecie bitwa tamtego okresu między Prusami a Rosją. Wojska Prus przybyły siłą 28 000 ludzi, natomiast Rosję reprezentowało 47 000 żołnierzy. W Kolesinie wojska rosyjskie stacjonowały przed walkami, a w czasie bitwy pozostała tutaj awangarda rosyjska nie biorąca udziału w starciach.
Czasy przed II wojną światową.
Właściciele.
Pierwsze zapiski o Kolesinie wiążą się z rodziną von Kalckreuth którzy w 1582 roku posiadali tutaj swe dobra. Kolejnym właścicielem majątku (o nim więcej w dalszej części artykułu) był od 1725 roku ród von Stosch który posiadał swój majątek również w Starym Kisielinie. W 1870 roku Kolesin trafił pod rządy rodziny von Fuchsów a następnie trafił w ręce Ignatzego Savrazina z Berlina. W roku 1926 wnuczka Ignatza Sarazina, Maria Bitter wyszła za mąż za Otto Reygersa z Bork w Westfalii. Para osiadła w Goltzen, a dziesięć lat później odziedziczyła majątek. Małżeństwo to miało pięcioro dzieci – wspomnianych już synów - Ernsta Hermana (ur. 1927 r.) i Alexandra (ur. 1928 r.) oraz trzy córki – Elizabeth (ur. 1930 r.), Brigitte (ur. 1940 r.) i Hannelore (ur. 1943 r.). Wszystkie dzieci urodziły się w sulechowskim szpitalu. Ostatnimi właścicielami przed wojną była rodzina Reygers.
Czasem, w którym wieś przeżywała okres świetności, był początek XX w. Co prawda znajdowała się wówczas pod zaborami pruskimi, jednak była na tyle rozwinięta, że mogły jej pozazdrościć niektóre miasteczka. Goltzen składał się z 2 głównych części, pierwsza to teren obecnej miejscowości, druga (Quelle), to ziemie oddalone od niej o około kilometr na północ – droga w kierunku dawnej stacji kolejowej, która do dziś pokryta jest brukiem liczącym ponad 100 lat podobnie jak murowane kanały i wiadukt. Dziś niestety po dawnych zabudowaniach zostały jedynie fundamenty. Być może przeważyła tu odległość od głównych węzłów komunikacyjnych. W 1933 r. mieszkało tam 127 z 289 wszystkich mieszkańców wsi. Jak widać była ona bardziej ludna niż obecnie.
Obiekty.
Nie jest to jednak jedyna różnica na niekorzyść nowoczesności. Niegdyś w Kolesinie funkcjonowała restauracja z motelem, gorzelnia o rocznej produkcji 83 000 l (w 1943 roku piorun uderzył w kotły, więc nowy kocioł o pojemności 14 000 l umieszczono w piwnicy. Zainstalowano także elektryczną pompę, która zastąpiła ręczną. Spirytus produkowano z odmiany ziemniaków o nazwie „Ostbote” - tłm. „wschodni posłaniec” o zawartości 20-21% skrobi. Z 50 kilogramów ziemniaków tej odmiany otrzymywano 6,1 l spirytusu. Produktem ubocznym był wywar gorzelniczy który stanowił paszę dla trzody chlewnej), winnice, winiarnie oraz dwie stacje benzynowe. Była to miejscowość niemal samowystarczalna. W gospodarstwie stosowano nowoczesne jak na owe czasy maszyny i urządzenia. Na polach pracowały dwa traktory – jeden na stalowych kołach, a drugi na kołach z gumowymi oponami. Do orki stosowano pług parowy. W produkcji rolnej wykorzystywano również młockarnię z prasą do słomy, sieczkarnię, snopowiązałkę, siewnik, kultywator, kopaczkę do ziemniaków, parnik do gotowania ziemniaków na kiszonkę, sortownik do ziemniaków, urządzenie do czyszczenia zboża w spichrzu. Wymieniona już gorzelnia była w pełni wyposażona i zelektryfikowana. Przy majątku dział też warsztat kołodziejski i kuźnia.
W 1935 roku od uderzenia pioruna spalił się stary spichlerz, w którym przechowywano ziarno siewne. Firma „Dolling” z Brudzewka wybudowała nowy, dwupiętrowy budynek z piwnicą. Na dwóch kondygnacjach wydzielone były boksy, w których wysypywano zboże. Piwnica była przeznaczona do przechowywania buraków i ziemniaków. Stodoły niejednokrotnie padały ofiarą pożarów. Wznoszono je z własnego drewna. Klepisko w nich zbudowane było z mieszanki gliny i krwi wołów. Taka posadzka po kilku dniach wałowania twardniała, a jednocześnie pochłaniała wilgoć, więc znacznie lepiej nadawała się do przechowywania zbóż niż posadzka betonowa. Krew wołów kupowano od rzeźnika Piweckiego z Nowego Kramska.
Hodowla.
Budynek świniarni został zbudowany z drewna pochodzącego z własnego lasu. Ściany były skonstruowane z dwóch warstw desek oddzielonych dwudziestocentymetrową przerwą. Pomiędzy deski wsypywano igliwie sosnowe, w którym nie gnieżdżą się robaki ani szczury, gdyż ma ono gorzki smak. Trzoda była karmiona odpadami z gorzelni, co dawało duże oszczędności. Oprócz tego świnie otrzymywały ziemniaki i paszę treściwą. Właściciele gospodarstwa z Goltzen szczycili się, że na spędzie ich zwierzęta zawsze sprzedawały się jako pierwsze, gdyż były czyste i zadbane. Kiedy hodowla tuczników przestała być opłacalna, zmieniono profil hodowli na bydło mięsne. W Prusach Wschodnich zakupiono wysokocielne krowy. Pogłowie bydła wynosiło nawet 140 sztuk bydła mięsnego i 4-5 sztuk krów mlecznych hodowanych na własne potrzeby. Na Śląsku zakupiono knura i cztery maciory rasy „niemiecka świnia szlachetna”, co zapoczątkowało opłacalną hodowlę zarodową i sprzedaż prosiąt. Od 1939 roku rozpoczęto hodowlę owiec rasy merynos. Strzyżenie owcy dawało około 4,5 kg wełny, a barana 7 kilogramów. W gospodarstwie hodowano także drób. Ciekawym pomysłem była instalacja wentylatora, który podczas czyszczenia zboża wdmuchiwał zanieczyszczenia, będące przysmakiem dla kur, bezpośrednio na ich wybieg.
Uprawy.
Duże pogłowie trzody i bydła powodowało rozwój plantacji ziemniaków. Dzięki właściwej uprawie wydajność wzrosła o 40%. Pracownicy zbierający ziemniaki za każdy zebrany kosz otrzymywali od brygadzisty specjalny żeton i na podstawie ich liczby wypłacano wynagrodzenie. Przyczepę z zebranymi ziemniakami ciągnął traktor na stalowych kołach. Piaszczyste grunty sprzyjały kopcowaniu ziemniaków, które przykrywano najpierw słomą, potem ziemią, a następnie łętami ziemniaczanymi, aby ziemia nie zamarzła. Każdej zimy na polach zbierano kamienie, które były wykorzystywane do utwardzania dróg polnych. Dochodowa była uprawa wysokiej klasy materiału siewnego zbóż i czerwonej koniczyny. Łąki należące do majątku były bagniste i przez długi czas nie wykorzystywano ich. Po uzyskaniu dofinansowania przeprowadzono drenaż terenów podmokłych, dzięki czemu zbierano dobrej jakości siano.
Jezioro.
Jezioro Wojnowskie (zwane wówczas także Jeziorem Kolesińskim) liczy prawie 230 hektarów. Akwen ten był bardzo bogaty w ryby. Największa część - 150 ha jeziora należała do księżnej zur Lippe z Wojnowa, babci obecnej królowej Holandii – Beatrycze. Około 50 ha było własnością rodziny von Philipsborn z Klępska. Do majątku w Goltzen należało 30 hektarów jeziora i część ta została wydzierżawiona. Dzierżawcy prowadzili tam gospodarkę rybną, która była prawdopodobnie dość opłacalna, gdyż jak wspominają świadkowie zdarzały się tak pełne sieci, że ryby ładowano do skrzynek widłami do ziemniaków. Zimą wyrąbywano bloki lodu, które przenoszono do piwnicy. Zasypane metrową warstwą trocin wystarczały na cały rok do chłodzenia ryb i mięsa oraz do przygotowywania lodów. Zimą koszono też trzciny. Powiązane w snopki jak słoma były wykorzystywane do krycia dachów na zabudowaniach folwarcznych. Takie pokrycia miały tę zaletę, ze przepuszczały powietrze, a chroniły przed opadami atmosferycznymi.
Gospodarka leśna.
Uprawa ponad 300 hektarów lasów wymagała właściwej pielęgnacji, ale przynosiła duże dochody. Wszelkie działania były nadzorowane przez izbę leśną z Berlina oraz nadleśniczego. Uprawiana była sosna, daglezja i buk. We własnej szkółce przygotowywano sadzonki do nasadzeń. Ważnym zabiegiem było przerzedzanie lasu. Sadzonki drzew liściastych sadzono między pięćdziesięcioletnie sosny, dzięki czemu po ścięciu sosen młode drzewa były już podrośnięte. W lasach należących do majątku Goltzen rosło około 50 tysięcy daglezji. W skali rocznej sprzedawano około 800 sztuk dłużycy sosnowej, która osiągała I klasę jakości, gdyż na długości 6 metrów nie było sęków. Bardzo ważna była bliskość stacji kolejowej (dziś już nieistniejącej) z której wysyłano zarówno drewno, jak i zwierzęta rzeźne oraz płody rolne. W roku 1944-45 planowany był zrąb 1000 m3 daglezji na sprzedaż, jednak drewno zostało skonfiskowane na umocnienia frontowe. Obszar myśliwski wynosił 1500 ha. Roczny odstrzał planowano na 37 saren, w tym 22 kozły i 15 kóz. Pracownicy leśni dbali o zwierzęta - rozwieszano w lesie sól oraz walczono z drapieżnikami. Poroża odstrzelonych zwierząt przeznaczane były na sprzedaż.
Stosunki międzyludzkie.
W majątku byli zatrudniani zarówno Niemcy, jak i osoby o polskim pochodzeniu. Robotnicy dojeżdżali z Babimostu, Nowego i Starego Kramska oraz Janowca. Wielu pracowników mieszkało w mieszkaniach służbowych. Brygadzistami polowymi i kołodziejami byli zwykle Polacy, znający się dobrze na swoim fachu. Członkowie rodziny Reygers do czasów obecnych utrzymywali kontakt z byłymi pracownikami swojego gospodarstwa i odwiedzali ich podczas swoich pobytów w Polsce.
Po II wojnie światowej.
Po zakończeniu II wojny światowej całość majątku przejął Skarb Państwa który w latach 50. XX wieku utworzył na terenie Kolesina PGR. W 1995 roku najcenniejsze dobro miejscowości – dwór stał się własnością Agencji Własności Skarbu Państwa po czym 1998 roku został on sprzedany w prywatne ręce.
Zabytki.
Do wojewódzkiego rejestru zabytków wpisany jest:
inne obiekty:
Demografia.
Struktura demograficzna wsi na koniec 2011r. przedstawiała się następująco:
Środowisko przyrodnicze.
Krajobraz.
Krajobraz sołectwa, to odbicie działalności lodowca w epoce glacjalnej. Nie tylko jezioro jest widoczną pamiątką po tym okresie, lecz także liczne pagórki, żleby, drumliny. Wszystko to zostało porośnięte roślinnością typową dla naszej strefy klimatycznej oraz w małej części zagospodarowane przez człowieka. Na krajobraz Kolesina i Janowca składają się także liczne pola uprawne, drogi polne, łąki, a także lasy oraz park rozciągający się wzdłuż jeziora Wojnowskiego. Jezioro wraz z trzcinowiskiem wpływa na bogactwo świata roślinnego i zwierzęcego tego obszaru. Ponadto o walorach widokowych sołectwa decydują takie elementy jak zabudowania, przydrożne kapliczki, zabytkowy pałac, stadion sportowy, czy np. plac zabaw.
Zwłaszcza naturalne elementy krajobrazu Kolesina i okolic zasługują na uwagę. Coraz więcej osób odwiedza te strony z aparatem fotograficznym zarówno w czasie bujnej roślinności i kwiatów, jak również wtedy, gdy zamiast liści na drzewach obserwujemy szadź. Wiosną zapachem i kolorem czarują nas bzy, akacje, kasztany, a hektary rzepaku zamieniają pola uprawne w morza żółtych kwiatów.
Klimat.
Kolesin oraz sąsiednie miejscowości charakteryzuje łagodny klimat o dużym nasłonecznieniu, z przelotnymi opadami deszczu i zachodnimi, umiarkowanymi wiatrami, charakterystycznymi dla większości obszaru Polski. Całość stwarza korzystne warunki zarówno dla rolnictwa (zwłaszcza biorąc pod uwagę długi okres wegetacji roślin), jak i osób mieszkających i wypoczywających w tym rejonie. Ze względu na brak kopalin, sołectwo należy do rejonów czystych ekologicznie. W promieniu wielu kilometrów nie ma tu żadnych fabryk i zakładów zanieczyszczających atmosferę. Świadectwem są porosty o formie krzaczkowatej.
Flora i fauna.
Mimo iż Kolesin jest otoczony lasami, zajmują one jedynie 5% powierzchni samego sołectwa. Gatunkiem dominującym jest sosna, która stanowi 93% ogólnej powierzchni lasów. Następne 7% ogólnej powierzchni stanowi świerk, modrzew, buk, dąb, lipa, brzoza, olsza, jesion, topola oraz daglezja. W lasach można spotkać takie rośliny jak mchy, paprocie, jagody, poziomki, głóg, jeżyny, tarnina, a w okresie jesiennym grzyby. Mimo tak małej powierzchni lasów w sołectwie występuje kilka Pomników Przyrody:
Ponadto na terenie wsi znajduje się jeszcze minimum 10 innych drzew, które mogą taki status otrzymać w tym okazy jak wierzba iwa o obwodzie 758 cm.
Jezioro Wojnowskie wraz z przylegającym do niego trzcinowiskiem jest cennym obszarem przyrodniczym. Wśród roślinności wyróżnia się grążel żółty, grzybień biały, jaskier wielki, knieć błotna, kruszczyk szerokolistny, manna mielec, niezapominajka błotna, oczeret jeziorny, pałka szerokolistna, pałka wodna, ponikło igłowe, rdest ziemnowodny, rdestnica pływająca, rogatek sztywny, szczaw wodny, tatarak, turzyca sztywna, turzyca zaostrzona oraz wywłócznik kłosowy.
Należy podkreślić wyjątkowość szaty roślinnej oraz krajobrazowej, która jest efektem znacznej odległości od większych miast oraz ośrodków i zakładów przemysłowych. Bujne porosty występujące na drzewach i kamieniach świadczą o nieskazitelnie czystym powietrzu. Obfitość owoców leśnych oraz grzybów w okolicznych lasach jest przedmiotem zainteresowania nie tylko miejscowych.
W okolicach Kolesina występuje wiele gatunków zwierząt. Jezioro Wojnowskie, trzcinowisko oraz obszar lasu jest miejscem lęgu wielu gatunków ptaków, między innymi bączka, błotniaka stawowego, bąka, cyranki, dziwonii, edredona, gągoła, gęgawy, krzyżówki, łabędzia krzykliwego, łabędzia niemego, łyski, markaczki, nura czarnoszyjnego, perkoza dwuczubego, bażanta, czapli i uhli. W jeziorze żyje wiele gatunków ryb, co sprawia, że co roku odwiedza je liczne grono wędkarzy. W sołectwie żyją bobry, które wywierają silny wpływ na środowisko. Wznoszą one tamy na ciekach wodnych, podnosząc poziom wód powierzchniowych. Ponadto na obszarze sołectwa można spotkać takie zwierzęta jak daniel, dzik, jeleń, królik, sarna, lis, jenot, rak, jeż, norka amerykańska, kuna domowa i leśna, borsuk, wiewiórka oraz zając. Rozlewiska Jeziora Wojnowskiego stanowią ważny punkt obserwacji dla ornitologów z Polski i z Niemiec.
Wody powierzchniowe.
Największym zbiornikiem jest Jezioro Wojnowskie, znajdujące się w Kolesinie, należące do Pojezierza Łagowskiego. Powierzchnia jeziora wynosi 230 ha. Akwen leży na wysokości 52 m n.p.m. Jezioro składa się z dwóch odnóg, każda długości ok. 3 km i szerokości ok. 0,4 km, zbiegających się ku południu w trzecią odnogę długości ok. 1 km. Brzegi jeziora są dość wysokie, piaszczyste, w większości porośnięte lasem sosnowym. Do wschodniej odnogi wpływa Gniła Obra. Wypływa ona z południowego krańca i kieruje się do Obrzycy. Na wschodzie Jezioro Wojnowskie połączone jest strugą Wąchabka z jeziorem Liny, Wąchabskim i Wielkowiejskim. Jezioro w najgłębszym miejscu ma 9,7 m. Jest ono pochodzenia polodowcowego i zaliczamy je do typu rynnowego. Jezioro Wojnowskie przed 90 laty stanowiło jeden zbiornik w kształcie litery V. Przegrodzenie przewężenia nasypem drogowym z mostem spowodowało powstanie dwóch zbiorników o odmiennych ekosystemach. Część zachodnia jest typowym jeziorem polodowcowym, a część wschodnia przybrała charakter rozlewiska rzecznego na drodze Obry Leniwej. Cechą charakterystyczną tego jeziora jest to, że przepływające wody Obry Leniwej oddziaływają bezpośrednio na południową część jeziora powodując częstszą wymianę wody. Dodatkowo Zachodnia część Jeziora Wojnowskiego położona jest w I podstrefie ujęcia wody pitnej dla miasta Zielona Góra zlokalizowanego na rzece Obrzycy. Ponadto na jeziorze obowiązuje strefa ciszy motorowej, ponieważ jest ono położone na obszarze chronionego krajobrazu.
Gleby.
Struktura gleb w sołectwie Kolesin:
W sołectwie łąki i pastwiska zajmują obszar 35,34 ha. Są one usystematyzowane w klasach IV, V oraz VI.
Rolnictwo i gospodarka przestrzenna.
Gospodarstwa rolne.
Na terenie sołectwa Kolesin znajduje się łącznie 69 gospodarstw domowych, w tym 40 gospodarstw rolnych o zróżnicowanej powierzchni, należących do tutejszej społeczności i mieszkańców pobliskich miejscowości, z czego 29 stanowi gospodarstwa rolne specjalizujące się m.in. w uprawie zbóż, roślin okopowych oraz hodowli bydła mlecznego i mięsnego, a także trzody chlewnej.
Najwięcej gospodarstw rolnych, bo aż 21, jest o powierzchni od 1 do 5 ha, co stanowi ponad 50%. Najmniejszy odsetek stanowią gospodarstwa największe, czyli o powierzchni powyżej 10 ha.
Użytkowanie gruntów.
Ogólna powierzchnia obrębu sołectwa Kolesin wynosi: 584,89 ha w tym:
Dominujący udział zajmują grunty orne, które stanowią aż 76% wszystkich gruntów, następnie łąki i pastwiska oraz lasy. Niewielki udział stanowią nieużytki, grunty dzierżawione oraz pozostałe. Należy również wspomnieć, że sołectwo posiada 19,8 ha gruntów zmeliorowanych oraz 2600 mb rowów. Przeprowadzone zabiegi melioracyjne miały na celu polepszenie żyzności gleby, poprzez odpowiednie osuszanie i nawadnianie gruntów.
Komunikacja.
Drogi.
Przez miejscowość Kolesin przebiegają dwie główne drogi: wojewódzka nr 304 relacji Okunin – Nowe Kramsko – Babimost – Kosieczyn, przy której znajduje się również Janowiec, oraz powiatowa nr 1191F relacji Kolesin – Stare Kramsko – Wojnowo. Sieć komunikacji w miejscowości ułatwiają również drogi gminne, które są drogami gruntowymi umożliwiającymi dojazdy do posesji i pól pobliskich gospodarzy. Taki układ dróg pozwala na bezproblemową łączność z sąsiadującymi miejscowościami
i miastami.
Sołectwo może się również poszczycić dobrą komunikacją autobusową, ponieważ obsługuję ją kilku przewoźników. Autobusy jeżdżą co 1,5-2 godziny, co bardzo ułatwia osobom niezmotoryzowanym dotarcie do Babimostu, Wolsztyna czy też Sulechowa i Zielonej Góry.
Szlaki turystyczne.
Miejscowość Kolesin leży na trasie Szlaku Koźlarskiego im. Tomasza i Walentego Brudłów, którego ideą jest ochrona dziedzictwa kulturowego południowych rubieży Regionu Kozła, położonych w południowo-zachodniej Wielkopolsce, na pograniczu woj. wielkopolskiego i lubuskiego. Wyróżnikiem tego szlaku jest instrument muzyczny z rodziny dud, zwany kozłem – skąd też nazwa regionu. Celem jest prezentacja i popularyzacja tradycji kultury ludowej regionu kozła, licznych śladów walk powstańczych o zachowanie polskości oraz różnorodnych walorów turystycznych i przyrodniczych.
Trasa Szlaku Koźlarskiego:
Kopanica – Mała Wieś – Wąchabno – Linie – Wojnowo – Stare Kramsko – Kolesin – Nowe Kramsko – Laski – Podmokle Małe
Najważniejsze obiekty.
Stadion.
Na północy miejscowości mieści się pełnowymiarowy stadion piłki nożnej klubu LZS Polonia występującego w rozgrywkach B-klasy podokręgu Zielona Góra (niegdyś w III lidze). Na stadionie znajduje się szatnia i zaplecze sanitarne. Drenowana płyta boiska o wymiarach 71m x 105,5m, umiejscowiona jest w niecce, której wał umocniono czterema poziomami betonowych stopni. Otwarta w 2015 r. trybuna liczy 120 miejsc.
Świetlica.
Świetlica wiejska mieści się w starym budynku, gdzie przed wojną odbywały się zajęcia szkolne.
W 2011 roku gruntownie wyremontowano i zmodernizowano świetlicę wiejską w Kolesinie. Zakres prac obejmował :
Co roku odbywa się tu wielkanocne święcenie pokarmu, tu także obraduje rada sołecka. Jest to także miejsce spotkań członkiń Koła Gospodyń Wiejskich, które niedawno wznowiło swoją działalność. Do dyspozycji mieszkańców pozostaje profesjonalny stół do tenisa stołowego i piłkarzyków.

</doc>
<doc id="361741" url="https://pl.wikipedia.org/wiki?curid=361741" title="Kolecin">
Kolecin

Kolecin – wieś sołecka w Polsce położona w województwie świętokrzyskim, w powiecie sandomierskim, w gminie Zawichost.
W latach 1975–1998 miejscowość administracyjnie należała do województwa tarnobrzeskiego.
Historia.
Słownik w wieku XIX opisuje Kolecin, (także Kolęcin) jako trzy niezależne byty osadnicze : 

</doc>
<doc id="361742" url="https://pl.wikipedia.org/wiki?curid=361742" title="Kolimagi">
Kolimagi

Kolimagi – wieś w Polsce położona w województwie podlaskim, w powiecie kolneńskim, w gminie Kolno.
Wierni kościoła rzymskokatolickiego należą do parafii św. Jana Ewangelisty w Zabielu.
Historia.
W czasach zaborów w granicach Imperium Rosyjskiego. W latach 1921–1939 wieś leżała w województwie białostockim, w powiecie kolneńskim, w gminie Czerwone.
Według Powszechnego Spisu Ludności z 1921 roku zamieszkiwały tu 163 osoby w 27 budynkach. Miejscowość podlegała pod Sąd Grodzki w Kolnie i Okręgowy w Łomży; właściwy urząd pocztowy mieścił się w Kolnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy.
W 1940 zajmujący te tereny Sowieci w ramach umacniania nowej granicy z Niemcami na Pisie wykopali tu system rowów przeciwczołgowych. Latem 1941 Niemcy wykorzystali te obiekty do masowych egzekucji ludności żydowskiej pochodzącej z Kolna i okolic. Wymordowano wtedy ok. 400 osób; według innych źródeł rozstrzelano tu większość mężczyzn wywiezionych z Kolna (ponad 1000 osób), podczas gdy kobiety z miasta zamordowano w Mściwujach.
W latach 1975–1998 miejscowość administracyjnie należała do województwa łomżyńskiego. 

</doc>
<doc id="361743" url="https://pl.wikipedia.org/wiki?curid=361743" title="Kolin (województwo zachodniopomorskie)">
Kolin (województwo zachodniopomorskie)

Kolin (niem. "Kollin") – wieś w Polsce położona w województwie zachodniopomorskim, w powiecie stargardzkim, w gminie Dolice, położona 7,5 km na północny zachód od Dolic (siedziby gminy) i 12 km na południowy wschód od Stargardu (siedziby powiatu).
We wsi znajduje się stacja kolejowa, która zapewnia połączenia z takimi miastami, jak: Poznań, Stargard, Choszczno, Szamotuły, Szczecin, Goleniów, Międzyzdroje i Świnoujście.
W latach 1954–1972 wieś należała i była siedzibą władz gromady Kolin. W latach 1973–1976 miejscowość była siedzibą gminy Kolin. W latach 1975–1998 miejscowość administracyjnie należała do województwa szczecińskiego.
Sport.
Swoją siedzibę ma tutaj klub sportowy "Piast" (A-klasa piłki nożnej).

</doc>
<doc id="361744" url="https://pl.wikipedia.org/wiki?curid=361744" title="Kolincz">
Kolincz

Kolincz – wieś kociewska w Polsce położona w województwie pomorskim, w powiecie starogardzkim, w gminie Starogard Gdański nad Wierzycą.
W latach 1975–1998 miejscowość administracyjnie należała do województwa gdańskiego.
W Kolinczu znajduje się cmentarz żydowski.

</doc>
<doc id="361745" url="https://pl.wikipedia.org/wiki?curid=361745" title="Koliszewo">
Koliszewo

Koliszewo – wieś w Polsce położona w województwie mazowieckim, w powiecie płońskim, w gminie Sochocin.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361746" url="https://pl.wikipedia.org/wiki?curid=361746" title="Koliszowy">
Koliszowy

Koliszowy – wieś sołecka w Polsce położona w województwie świętokrzyskim, w powiecie koneckim, w gminie Ruda Maleniecka.
Prywatna wieś szlachecka, położona była w drugiej połowie XVI wieku w powiecie opoczyńskim województwa sandomierskiego. W latach 1975–1998 miejscowość administracyjnie należała do województwa kieleckiego.
Miejscowość położona w pobliżu drogi krajowej nr 74, przy drodze powiatowej (i odchodzących od niej ulicach) łączącej ją z Dębą. Otoczona przez lasy; w pobliżu także stawy hodowlane (kompleks stawów Czapla oraz staw Śluza). Do sąsiedniego Maleńca można dostać się leśną drogą biegnącą obok stawów hodowlanych i koryta rzeki Czarnej.
W pobliżu miejscowości udokumentowano zasoby piasków (ok. 1346 tys. ton; obecnie są eksploatowane). Przez miejscowość przebiega niebieski szlak rowerowy Żarnów – Antoniów (74 km dług.) oraz ścieżka edukacyjno-turystyczna gminy Ruda Maleniecka. Zaplecze turystyczne stanowi, znajdujący się przy drodze krajowej, motel wraz z parkingiem, barem i stacją paliw.
Wierni Kościoła rzymskokatolickiego należą do parafii św. Anny w Bedlnie.
Historia miejscowości.
Nazwa wsi pochodzi od staropolskiej nazwy osobowej Kolisz. Pierwsze wzmianki o miejscowości pochodzą z XIV w., w źródłach spotyka się następujące zapisy nazwy: Koliszowa (1401), Colischowy (1411), Kolischowy, Kolyschowy (1508), Colischewy (ok. 1520), Kolyschowi (1577).
Wieś stanowiła własność prywatną – folwark rycerski. Pierwsza wzmianki o Koliszowach zawierają informacje, które mogą być wzajemnie sprzeczne. Paprocki przytacza przywilej Kazimierza Wielkiego, w którym dobra Chlewickich (w tym między innymi Koliszowy - „Colissony” w tekście łacińskim) zostają obdarzone prawem niemieckim. Boniecki zaś podaje, że w 1451 r. Koliszowy zostają obdarzone prawem niemieckim przez króla Kazimierza Jagiellończyka. Dzieje się tak w wyniku prośby właścicielki tej wsi (oraz m.in. Miedznej) – Anny (nazwisko rodowe nieznane), żony Jana Dunin-Krajewskiego (przydomek „Primus”) herbu Łabędź. 
W 1401 pojawia się jako należąca do Jakuba i Sławka Szydłowieckich (pierwsi Odrowążowie, którzy tak się podpisywali) w dokumencie erygowania parafii i kościoła pod wezwaniem św. Zygmunta w Szydłowcu. Koliszowy są wymienione jako jedna z pięciu wsi, z których wolne dziesięciny przeznaczone są na uposażenie tego kościoła. O wsi wspomina także Jan Długosz, przy czym traktuje (błędnie) Dębę jako inną nazwę Koliszów ("Colischowa alias Damba") a jako właściciela podaje Strzembosza herbu Wieniawa. W XVI-XVIII w. wieś wchodziła w skład dóbr (wraz z m.in. Bedlnem, Trzemeszną, Wierzchowiskiem) należących do rodziny Bedlińskich (Bedleńskich) herbu Leliwa osiadłych w Bedlnie (w roku 1508 jako własność Jana Bedleńskiego i Jadwigi Sąndzyna, w 1721 połowę Koliszów posiadała Teresa z Bedlińskich Kożuchowska) W 1782 r. połowa wsi Koliszowy została zakupiona przez Jacka Jezierskiego, kasztelana łukowskiego i twórcę kompleksu przemysłowego (m.in. zakłady w Maleńcu) od Franciszka Prażmowskiego, kasztelana zakroczymskiego. Do Prażmowskiego należały również wsie Maleniec, Dęba i Grębenice, także sprzedane w tej transakcji. Po kilkunastu latach Jezierski sprzedaje swoje dobra (zwane wtedy Cieklińskimi lub Państwem Cieklińskim) księciu Jerzemu Karolowi de Hessen Darmstadt. Koliszowy wchodziły w skład klucza malenieckiego, wraz z Maleńcem, Grębenicami i Dębą. Nowy właściciel przebywał na stałe w Meklemburgii a w jego imieniu dobrami zarządzają pełnomocnicy. Poszczególne miejscowości, pojedyncze zakłady przemysłowe, czy nawet karczmy były wynajmowane. Wedle informacji z 1825 r. Koliszowy, jak i większość terenu Dóbr Cieklińskich, były wydzierżawione niejakiemu Stanisławowi Bogusławskiemu. Koliszowy są wtedy wsią folwarczną.
Niektórzy mieszkańcy znajdowali zatrudnienie jako przewoźnicy rudy żelaza wydobywanej pod Żarnowem do Kołońca, gdzie wytapiano surówkę transportowaną następnie furmankami do zakładu w Maleńcu.
W okresie międzywojennym powstała jednostka Ochotniczej Straży Pożarnej (1932) oraz Szkoła Podstawowa (1925). Działa tu placówka Obozu Wielkiej Polski (10 członków) – jedna z trzech na terenie gminy. 
W czasie okupacji działalność konspiracyjna rozpoczyna się już jesienią 1939 r. Niepełna lista konspiratorów i żołnierzy placówki ZWZ-AK Ruda Maleniecka wymienia wśród mieszkańców Koliszów 5 osób, w tym kierownika szkoły Tadeusza Skowrona pełniącego także funkcję szefa sanitarnego podobwodu „San” Sworzyce oraz szefa wywiadu podobwodu Antoniego Pękalę ps. „Bohusz”. W listopadzie 1943 r. doszło w pobliżu Koliszów do zasadzki oddziału Kedywu na oddział NSZ Józefa Wyrwy („Stary”, „Furgalski”) spowodowanej pogłoską o rzekomej współpracy Wyrwy z szefem żandarmerii z Radoszyc. W wyniku akcji zginął jeden partyzant NSZ a kolejnych dwu, wziętych do niewoli, skazano na śmierć i wykonano wyrok. Komendant obwodu Kedywu, dowodzący akcją przeciwko zgrupowaniu „Starego” został odwołany.
W danych Państwowego Muzeum w Oświęcimiu znaleźć można jedno nazwisko urodzonego w Koliszowach, który zginął w obozie koncentracyjnym.
Urodzeni w Koliszowach.
Wincenty Malinowski (19.01.1900 - 19.12.1982) - ksiądz katolicki, harcmistrz, więziony przez Niemców za prowadzenie tajnego nauczania w obozach koncentracyjnych Sachsenhausen i Dachau, w latach 1947-1982 proboszcz w Józefowie

</doc>
<doc id="361747" url="https://pl.wikipedia.org/wiki?curid=361747" title="Kolkiejmy">
Kolkiejmy

Kolkiejmy (niem. "Kollkeim") – osada w Polsce, położona w województwie warmińsko-mazurskim, w powiecie kętrzyńskim, w gminie Srokowo.
W latach 1975–1998 miejscowość administracyjnie należała do województwa olsztyńskiego.
Historia wsi.
Dnia 19 czerwca 1342 wielki mistrz Ludolf König von Wattzau nadał Prusowi Tulekoyte włókę ziemi przy wsi Quolskaym (dawna nazwa Kolkiejm). W XIV wieku była to pruska wieś o powierzchni sześciu włók i pięciu służbach rycerskich.
W 1785 r. były tu cztery domy, a w 1817 pięć domów i 36 mieszkańców. W 1970 w Kolkiejmach mieszkało 89 osób.
W okresie funkcjonowania PGR Kolkiejmy jako obiekt produkcyjny należały do Zakładu Rolnego w Jegławkach.
W tej miejscowości znajduje się zespół dworski.

</doc>
<doc id="361748" url="https://pl.wikipedia.org/wiki?curid=361748" title="Kolniczki">
Kolniczki

Kolniczki – wieś w Polsce położona w województwie wielkopolskim, w powiecie średzkim, w gminie Nowe Miasto nad Wartą.
W latach 1975–1998 miejscowość administracyjnie należała do województwa poznańskiego.
W Kolniczkach znajduje się Sanktuarium Narodzenia Najświętszej Maryi Panny oraz cmentarz parafialny. We wsi mieści się szkoła podstawowa.

</doc>
<doc id="361749" url="https://pl.wikipedia.org/wiki?curid=361749" title="Kolnik">
Kolnik

Kolnik (; dawniej ) – wieś w Polsce położona w województwie pomorskim, w powiecie gdańskim, w gminie Pszczółki przy drodze krajowej nr 91.
W latach 1975–1998 miejscowość administracyjnie należała do województwa gdańskiego.
Kolnik jest miejscowością rolniczą położoną w południowej części gminy Pszczółki, tuż przy granicy z gminą Tczew.
Historia.
W latach 1773-1918 Kolnik podlegał administracji zaboru pruskiego, w 1919 znalazł się na terenie Wolnego Miasta Gdańska. Do 1 września 1939 na południe od Kolnika przebiegała granica pomiędzy Wolnym Miastem Gdańskiem i Polską. 16 sierpnia1939 nad ranem zginął tu patrolujący granicę żołnierz 2 Batalionu Strzelców z Tczewa Michał Różanowski, zastrzelony po pomyłkowym przekroczeniu granicy. W miejscu tym znajduje się pomnik.
1 września 1939 Kolnik został włączony do niemieckiej III Rzeszy. Wiosną 1945 roku znalazł się ponownie w Polsce.
W Kolniku znajdują się:
Dom podcieniowy.
Znajduje się tu dom podcieniowy, którego zagospodarowaniem zajmuje się Fundacja Żyć Godnie. Budynek fundacji tworzy klimat całej wsi, chociaż północna część wciąż objęta jest pracami renowacyjnymi. Według Urzędu Gminy, a także wielu źródeł (m.in. książki Macieja Żakiewicza "Moja mała ojczyzna Gmina Pszczółki"), budynek pochodzi z XIX wieku. Tymczasem podczas prac renowacyjnych odnaleziono akt erekcyjny, w którym zawarto informację, że dom podcieniowy został wybudowany w 7 roku rządów Adolfa Hitlera, czyli w 1939 r.
W ogrodzie przy domu wiekowa topola - najstarsze drzewo w gminie.

</doc>
<doc id="361750" url="https://pl.wikipedia.org/wiki?curid=361750" title="Kolniszki">
Kolniszki

Kolniszki (niem. "Collnischken") – osada w Polsce położona w województwie warmińsko-mazurskim, w powiecie gołdapskim, w gminie Gołdap.
W latach 1975–1998 miejscowość administracyjnie należała do województwa suwalskiego.
Podczas akcji germanizacyjnej nazw miejscowych i fizjograficznych (tzw. "chrzty hitlerowskie") utrwalona historycznie nazwa niemiecka "Collnischken" została w 1938 r. zastąpiona przez administrację nazistowską sztuczną formą "Burgfelde".
W pobliżu osady znajduje się grodzisko Jaćwingów.

</doc>
<doc id="361751" url="https://pl.wikipedia.org/wiki?curid=361751" title="Kolnowice">
Kolnowice

Kolnowice (dodatkowa nazwa w j. niem. Kohlsdorf, ) – wieś w Polsce, położona w województwie opolskim, w powiecie prudnickim, w gminie Biała. Historycznie leży na Górnym Śląsku, na ziemi prudnickiej. Położona jest na terenie Wysoczyzny Bialskiej, będącej częścią Niziny Śląskiej. Przepływa przez nią Potok Kolnowicki.
Przysiółkiem wsi jest Kokot.
W latach 1954–1972 wieś należała i była siedzibą władz gromady Kolnowice. W latach 1975–1998 miejscowość należała administracyjnie do ówczesnego województwa opolskiego.
Według danych na 2011 wieś była zamieszkana przez 272 osoby.
Geografia.
Położenie.
Wieś jest położona w południowo-zachodniej Polsce, w województwie opolskim, około 10 km od granicy z Czechami, na Wysoczyźnie Bialskiej. Należy do Euroregionu Pradziad. Leży na obszarze 776 ha. Ma charakter rolniczy. Leży na terenie Nadleśnictwa Prudnik (obręb Prudnik).
Środowisko naturalne.
W Kolnowicach panuje klimat umiarkowany ciepły. Średnia temperatura roczna wynosi +8,0 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Kolnowic wynoszą 622 mm. Dominują wiatry zachodnie.
Nazwa.
Topograficzny opis Górnego Śląska z 1865 roku notuje wieś pod niemiecką nazwą "Kohlsdorf", zgermanizowaną "Kolnowitz" zanotowaną w 1534 roku, a także wymienia obecnie używaną, polską nazwę "Kolnowice" we fragmencie: "„Kohlsdorf, 1534 Kolnowitz, polnisch Kolnowice”". 15 marca 1947 r. nadano miejscowości polską nazwę "Kolnowice".
Historia.
Kolnowice są jedną z najstarszych wsi w gminie Biała. Pierwsza wzmianka o niej pochodzi z 1235 ("In villa Collini").
Od 1896 na terenie wsi ma swoją siedzibę katolicka parafia św. Jana Nepomucena, należąca administracyjnie do diecezji opolskiej.
Według spisu ludności z 1 grudnia 1910, na 663 mieszkańców Kolnowic 633 posługiwało się językiem niemieckim, a 30 językiem polskim. W 1921 w zasięgu plebiscytu na Górnym Śląsku znalazła się tylko część powiatu prudnickiego. Kolnowice znalazły się po stronie zachodniej, poza terenem plebiscytowym.
W latach 1945–1950 Kolnowice należały do województwa śląskiego, a od 1950 do województwa opolskiego. W latach 1945–1954 wieś należała do gminy Śmicz.
Zabytki.
Zgodnie z gminną ewidencją zabytków w Kolnowicach chronione są:
Gospodarka.
We wsi znajduje się Rolnicza Spółdzielnia Produkcyjna Kolnowice.
Turystyka.
Przez wieś przebiega drugorzędna trasa rowerowa PTTK nr 271 Z.
Przez Kolnowice prowadzi szlak turystyczny:

</doc>
<doc id="361752" url="https://pl.wikipedia.org/wiki?curid=361752" title="Kolonia Biskupska">
Kolonia Biskupska

Kolonia Biskupska (dodatkowa nazwa w j. niem. Friedrichswille) – wieś w Polsce położona w województwie opolskim, w powiecie oleskim, w gminie Radłów.
W latach 1975–1998 miejscowość administracyjnie należała do województwa częstochowskiego.
Nazwa.
W alfabetycznym spisie miejscowości z terenu Śląska wydanym w 1830 roku we Wrocławiu przez Johanna Knie wieś występuje pod obecną, polską nazwą "Kolonia Biskupska" oraz nazwą niemiecką "Friedrichswille".
Historia.
Została ona założona przez hrabiego Christiana Gottlieba von Jordana w 1774 roku i liczyła wtedy 20 domów. W 1783 roku liczba mieszkańców wynosiła 52 osoby. Byli to przeważnie osadnicy sprowadzeni na ten teren z głębi Niemiec. Pierwsza wzmianka o katolikach w Kolonii Biskupskiej pochodzi z 1786 roku, kiedy podano, że w tymże roku 22 osoby z tej wioski wypełniły obowiązek Komunii św. wielkanocnej. Osada ta otrzymała nazwę ,Friedrichswille” ale także Colonie i Kolonia Biskupska. Dzieje Kolonii zawsze były ściśle związane z dziejami Biskupic, ponieważ mieli tego samego właściciela. W 1845 wioska liczyła 174 mieszkańców. W wiosce była karczma, szewc i 2 kołodziejów. Większość areału ziemi, który kiedyś należał do właściciela wioski, została nabyta przez osadników. Przeciętnie jedna rodzina osadnicza posiadała od 15 do 18 mórg pola. Areał tej ziemi był następujący: pola uprawnego-110, ogrodów i sadów-20, łąk-30, a inwentarz żywy wioski wynosił 130 wołów, 43 krowy i 31 sztuk młodego bydła. Podatek gruntowy dla wioski wynosił 16 talarów, a klasowy - 45. Około 1920 roku mieszkaniec wioski Tomasz Wilhelm, urodzony 10 maja 1896 roku otworzył tartak i cegielnię do wyrobu cegieł wapiennych. Przed drugą wojną światową pracowało tam około 120 osób. W czasie wojennym jedynie około 50 osób. Wilhelm miał też zamiar wybudować w Kolonii kaplicę. W 1947 roku Kolonia liczyła około 177 mieszkańców.
Gospodarka.
Posiada ona gospodarstwo agroturystyczne i pszczelarza .Kolonia Biskupska należy do parafii Biskupice.

</doc>
<doc id="361753" url="https://pl.wikipedia.org/wiki?curid=361753" title="Kolonia Bobrowska Wola">
Kolonia Bobrowska Wola

Kolonia Bobrowska Wola – wieś w Polsce położona w województwie świętokrzyskim, w powiecie włoszczowskim, w gminie Kluczewsko.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii św. Jakuba w Stanowiskach.
Historia.
Według spisu powszechnego z roku 1921 miejscowość Kolonia Bobrowska Wola posiadała 25 domy(ów) i 159 mieszkańców.

</doc>
<doc id="361754" url="https://pl.wikipedia.org/wiki?curid=361754" title="Kolonia Bodzanowska">
Kolonia Bodzanowska

Kolonia Bodzanowska – wieś w Polsce położona w województwie kujawsko-pomorskim, w powiecie aleksandrowskim, w gminie Zakrzewo.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy Zakrzewo w BIP.
Demografia.
Według Narodowego Spisu Powszechnego (III 2011 r.) liczyła 240 mieszkańców. Jest szóstą co do wielkości miejscowością gminy Zakrzewo.

</doc>
<doc id="361755" url="https://pl.wikipedia.org/wiki?curid=361755" title="Kolonia Bogoria">
Kolonia Bogoria

Kolonia Bogoria – wieś sołecka w Polsce położona w województwie świętokrzyskim, w powiecie staszowskim, w gminie Bogoria.
Wieś położona wzdłuż przebiegu drogi 757; Opatów - Stopnica, około 4 km na południe od Bogorii.
W latach 1975–1998 miejscowość administracyjnie należała do województwa tarnobrzeskiego.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Bogorii-Kolonii zawarty w tabeli 1.

</doc>
<doc id="361756" url="https://pl.wikipedia.org/wiki?curid=361756" title="Kolonia Bolimowska-Wieś">
Kolonia Bolimowska-Wieś

Kolonia Bolimowska-Wieś – wieś w Polsce położona w województwie łódzkim, w powiecie skierniewickim, w gminie Bolimów, nad rzeką Rawką.
W latach 1975–1998 miejscowość administracyjnie należała do województwa skierniewickiego.
We wsi znajduje się niemiecki cmentarz z I wojny światowej, na którym oprócz żołnierzy niemieckich pochowanych jest kilku żołnierzy rosyjskich.

</doc>
<doc id="361757" url="https://pl.wikipedia.org/wiki?curid=361757" title="Kolonia Brużyca">
Kolonia Brużyca

Kolonia Brużyca – kolonia w Polsce położona w województwie łódzkim, w powiecie zgierskim, w gminie Aleksandrów Łódzki.

</doc>
<doc id="361758" url="https://pl.wikipedia.org/wiki?curid=361758" title="Kolonia Bystrzycka">
Kolonia Bystrzycka

Kolonia Bystrzycka – wieś w Polsce położona w województwie lubelskim, w powiecie łukowskim, w gminie Wojcieszków.
Wierni Kościoła rzymskokatolickiego należą do parafii Najświętszego Serca Pana Jezusa w Wojcieszkowie.
W latach 1975–1998 miejscowość administracyjnie należała do województwa siedleckiego.

</doc>
<doc id="361759" url="https://pl.wikipedia.org/wiki?curid=361759" title="Kolonia Dąbrówka">
Kolonia Dąbrówka

Kolonia Dąbrówka – wieś sołecka w Polsce położona w województwie świętokrzyskim, w powiecie opatowskim, w gminie Tarłów.
W latach 1975–1998 miejscowość administracyjnie należała do województwa tarnobrzeskiego.
Według spisu powszechnego z roku 1921 – kolonia Dąbrówka w gminie Lasocin, posiadała 16 domów i 98 mieszkańców

</doc>
<doc id="361760" url="https://pl.wikipedia.org/wiki?curid=361760" title="Kolonia Dębice">
Kolonia Dębice

Kolonia Dębice – wieś w Polsce położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 122 mieszkańców. Jest osiemnastą co do wielkości miejscowością gminy Włocławek.

</doc>
<doc id="361761" url="https://pl.wikipedia.org/wiki?curid=361761" title="Kolonia Domaszewnica">
Kolonia Domaszewnica

Kolonia Domaszewnica – wieś w Polsce położona w województwie lubelskim, w powiecie radzyńskim, w gminie Ulan-Majorat.
Wierni Kościoła rzymskokatolickiego należą do parafii św. Zofii w Zofiborze.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="361762" url="https://pl.wikipedia.org/wiki?curid=361762" title="Kolonia Domaszewska">
Kolonia Domaszewska

Kolonia Domaszewska – wieś sołecka we wschodniej Polsce, położona w województwie lubelskim, w powiecie radzyńskim, w gminie Ulan-Majorat. Według spisu z 2011 r. liczyła 219 mieszkańców. W 2019 r. było tu 69 gospodarstw domowych.
Wierni Kościoła rzymskokatolickiego należą do parafii św. Zofii w sąsiednim Zofiborze.
Kolonia Domaszewska położona jest na Równinie Łukowskiej nad dolinką strugi Samica. 
We wsi znajduje się szkoła podstawowa (wraz z przedszkolem) oraz boisko klubu Absolwent Domaszewnica (obecnie jest ono zamknięte ze względu na niespełnienie wymogów PZPN).
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="361763" url="https://pl.wikipedia.org/wiki?curid=361763" title="Kolonia Dzietrzkowice">
Kolonia Dzietrzkowice

Kolonia Dzietrzkowice – wieś w Polsce położona w województwie łódzkim, w powiecie wieruszowskim, w gminie Łubnice.
W latach 1975–1998 miejscowość administracyjnie należała do województwa kaliskiego.

</doc>
<doc id="361764" url="https://pl.wikipedia.org/wiki?curid=361764" title="Kolonia Emska">
Kolonia Emska

Kolonia Emska – wieś w Polsce położona w województwie lubelskim, w powiecie zamojskim, w gminie Nielisz.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Nielisz.
Wieś powstała po roku 1945. W roku 1952 notowana jako Emska Kolonia. W wykazie nazw miejscowych z roku 1967 Kolonia Emska.

</doc>
<doc id="361766" url="https://pl.wikipedia.org/wiki?curid=361766" title="Litvinow">
Litvinow



</doc>
<doc id="361767" url="https://pl.wikipedia.org/wiki?curid=361767" title="Kolonia Gałkowice">
Kolonia Gałkowice

Kolonia Gałkowice – wieś w Polsce położona w województwie świętokrzyskim, w powiecie sandomierskim, w gminie Dwikozy.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="361768" url="https://pl.wikipedia.org/wiki?curid=361768" title="Kolonia Giżyce">
Kolonia Giżyce

Kolonia Giżyce(do 31 grudnia 2007 roku Kolonia Giżycka – kolonia samodzielna) – kolonia w Polsce położona w województwie lubelskim, w powiecie lubartowskim, w gminie Michów. 
Kolonia wchodzi w skład sołectwa Giżyce wieś. Według Narodowego Spisu Powszechnego z roku 2011 kolonia liczyła 35 mieszkańców.
W latach 1975–1998 miejscowość należała administracyjnie do województwa lubelskiego.

</doc>
<doc id="361771" url="https://pl.wikipedia.org/wiki?curid=361771" title="Kolonia Gościeńczyce">
Kolonia Gościeńczyce

Kolonia Gościeńczyce – wieś w Polsce położona w województwie mazowieckim, w powiecie piaseczyńskim, w gminie Prażmów.
W latach 1975–1998 miejscowość administracyjnie należała do województwa warszawskiego.

</doc>
<doc id="361772" url="https://pl.wikipedia.org/wiki?curid=361772" title="Kolonia Gradowska">
Kolonia Gradowska

Kolonia Gradowska – wieś w Polsce położona w województwie mazowieckim, w powiecie sochaczewskim, w gminie Nowa Sucha.
W latach 1975–1998 miejscowość administracyjnie należała do województwa skierniewickiego.

</doc>
<doc id="361773" url="https://pl.wikipedia.org/wiki?curid=361773" title="Kolonia Hołowienki">
Kolonia Hołowienki

Kolonia Hołowienki – kolonia w Polsce położona w województwie mazowieckim, w powiecie sokołowskim, w gminie Sabnie.
W latach 1975–1998 miejscowość administracyjnie należała do województwa siedleckiego.
Mieszkańcy wyznania rzymskokatolickiego należą do parafii Najświętszego Zbawiciela w Zembrowie.

</doc>
<doc id="361774" url="https://pl.wikipedia.org/wiki?curid=361774" title="Kolonia Inwalidzka">
Kolonia Inwalidzka

Kolonia Inwalidzka – wieś w Polsce, położona w województwie świętokrzyskim, w powiecie ostrowieckim, w gminie Kunów.
W latach 1975–1998 miejscowość administracyjnie należała do województwa kieleckiego.
Przez wieś przechodzi niebieski szlak turystyczny z Łysej Góry do Pętkowic.

</doc>
<doc id="361775" url="https://pl.wikipedia.org/wiki?curid=361775" title="Kolonia Janów">
Kolonia Janów

Kolonia Janów – kolonia w Polsce położona w województwie mazowieckim, w powiecie mińskim, we wschodniej części gminy wiejskiej Mińsk Mazowiecki.
Niewielką wieś pomiędzy Anielewem, Osinami, Budami Janowskimi i Budami Barcząckimi o powierzchni łącznej ok. 202 ha zamieszkuje 212 mieszkańców (23.09.2021 r.). Łącznie z Osinami tworzy sołectwo o nazwie "Osiny i Kolonia Janów".
Pierwsze informacje o istnieniu wsi pod nazwą "Kolonie Janowskie" można znaleźć na mapie z 1935 roku. Jeszcze wcześniej teren dzisiejszej wsi porastał las należący do właściciela majątku w Janowie - Lucjana Ceglińskiego (1873-1939). Najstarsi mieszkańcy miejscowości posiadają dokumenty zakupu lasu przez ich przodków z roku 1934.
W granicach administracyjnych Kolonii Janów przy ul. Wojska Polskiego mieści się siedziba 23. Bazy Lotnictwa Taktycznego.
Na terenie wsi znajdują się trzy ulice: Wojska Polskiego, Leśna i Słoneczna, przy których rozwija się budownictwo jednorodzinne. Tereny uprawne w większości zostały przeznaczone pod zabudowę mieszkaniową.
Przez teren wsi przebiega wodociąg gminny. W latach 2019-2023 cała miejscowość została zgazyfikowana. W roku 2020 zrealizowano budowę I etapu kanalizacji sanitarnej wzdłuż ul. Leśnej a w 2021 wzdłuż ul Słonecznej i Wojska Polskiego. 
Cała miejscowość posiada oświetlenie uliczne.
W roku 2014 społeczność lokalna wybudowała nową kapliczkę przydrożną (w miejscu poprzedniej z roku 1955).
W latach 2016-20 wzdłuż ulicy Wojska Polskiego od ul. Leśnej w kierunku DK92 wybudowano chodnik dla pieszych na długości około 900 m.

</doc>
<doc id="361776" url="https://pl.wikipedia.org/wiki?curid=361776" title="Kolonia Jurki">
Kolonia Jurki

Kolonia Jurki – wieś w Polsce położona w województwie mazowieckim, w powiecie grójeckim, w gminie Pniewy.
W latach 1975–1998 miejscowość administracyjnie należała do województwa radomskiego.
W latach 1975–1998 miejscowość administracyjnie należała do województwa radomskiego. 

</doc>
<doc id="361777" url="https://pl.wikipedia.org/wiki?curid=361777" title="Kolonia Kiełczewice Dolne">
Kolonia Kiełczewice Dolne

Kolonia Kiełczewice Dolne – wieś w Polsce położona w województwie lubelskim, w powiecie lubelskim, w gminie Strzyżewice.
W latach 1975–1998 miejscowość administracyjnie należała do województwa lubelskiego.
Wieś stanowi sołectwo gminy Strzyżewice.

</doc>
<doc id="361778" url="https://pl.wikipedia.org/wiki?curid=361778" title="Kolonia Klepaczka">
Kolonia Klepaczka

Kolonia Klepaczka – wieś w Polsce położona w województwie śląskim, w powiecie częstochowskim, w gminie Kamienica Polska.
Historia.
W latach 1975–1998 miejscowość administracyjnie należała do województwa częstochowskiego.

</doc>
<doc id="361779" url="https://pl.wikipedia.org/wiki?curid=361779" title="Kolonia Koplany">
Kolonia Koplany

Kolonia Koplany – wieś w Polsce położona w województwie podlaskim, w powiecie białostockim, w gminie Juchnowiec Kościelny.
W latach 1975–1998 miejscowość administracyjnie należała do województwa białostockiego.

</doc>
<doc id="361780" url="https://pl.wikipedia.org/wiki?curid=361780" title="Księżyno-Kolonia">
Księżyno-Kolonia

Księżyno-Kolonia – wieś położona w województwie podlaskim, w powiecie białostockim, w gminie Juchnowiec Kościelny.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Józefa Rzemieślnika w Księżynie.
Historia.
Pierwotnie teren ten zwał się Woroszyłowszczyzną. Nazwę swą wziął od smolników - braci Woroszyłków, którzy w roku 1530 tutaj mieli swoją siedzibę.
Na przełomie XVII i XVIII w. folwark Woroszyłowszczyzna był przekazany proboszczowi juchnowieckiemu.
Znane są dwa dokumenty przekazania folwarku, pierwszy z 17 lipca 1671 i drugi z 28 stycznia 1702.
Woroszyłowszczyzna przez długie lata była małą osadą. Zamieszkiwała tu tylko jedna rodzina.
W roku 1886 Bernard Zaczeniuk (pochodzący z Koplan) kupił folwark Woroszyłowszczyzna. Zbudował tu dom i założył rodzinę.
W latach 80. XIX w. powstała kompozycja dworska. Józef Zaczeniuk (syn Jakuba a wnuk Bernarda) wzniósł murowany dom mieszkalny na wzgórzu, które opadało w kierunku rzeczki Horodnianki. Oś główna domu wiodła w kierunku cmentarza dworskiego w sąsiednich Ignatkach. Dom był usytuowany przy drodze biegnącej z dworu w Horodnianach do Juchnowca Kościelnego. W dworze było tłoczno i gwarno – Józef miał dwanaścioro rodzeństwa. W czasie II wojny w ganek dworu uderzył radziecki pocisk artyleryjski, na szczęście nie wyrządził większych szkód. Niemcy planowali wysadzenie obiektu lecz w ostatniej chwili się rozmyślili. Do dziś miejscowość zamieszkują potomkowie Bernarda.
W 1926 szkołę z Horodnian przeniesiono do Księżyna, gdzie zajmowała pół domu Zaczeniuków. Przez dwa lata jedyną nauczycielką była Maria Gusnar. Po jej odejściu, w roku 1928/29, rozpoczął pracę w szkole Henryk Banulewicz. W 1931/32 przybył drugi nauczyciel – Czesław Sucharski, szkoła miała już pięć klas. Zaczęto wynajmować dodatkowo jedną izbę w domu Żółkowskich. W 1934/35 szkołę przeniesiono do nowego jeszcze niewykończonego budynku w Księżynie.

</doc>
<doc id="361781" url="https://pl.wikipedia.org/wiki?curid=361781" title="Kolonia Kurowice">
Kolonia Kurowice

Kolonia Kurowice – kolonia w Polsce położona w województwie mazowieckim, w powiecie sokołowskim, w gminie Sabnie.
W latach 1975–1998 miejscowość administracyjnie należała do województwa siedleckiego.
Mieszkańcy wyznania rzymskokatolickiego należą do parafii Najświętszego Zbawiciela w Zembrowie.

</doc>
<doc id="361782" url="https://pl.wikipedia.org/wiki?curid=361782" title="Kolonia Kuźnia">
Kolonia Kuźnia

Kolonia Kuźnia – wieś w Polsce położona w województwie mazowieckim, w powiecie szydłowieckim, w gminie Jastrząb.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Jana Chrzciciela w Jastrzębiu.

</doc>
<doc id="361783" url="https://pl.wikipedia.org/wiki?curid=361783" title="Kolonia Lgota">
Kolonia Lgota

Kolonia Lgota – wieś w Polsce położona w województwie łódzkim, w powiecie radomszczańskim, w gminie Lgota Wielka.
W latach 1975–1998 miejscowość administracyjnie należała do województwa piotrkowskiego.

</doc>
<doc id="361784" url="https://pl.wikipedia.org/wiki?curid=361784" title="Kolonia Lipnik">
Kolonia Lipnik

Kolonia Lipnik – kolonia w Polsce położona w województwie łódzkim, w powiecie pajęczańskim, w gminie Siemkowice.
W latach 1975–1998 miejscowość administracyjnie należała do województwa sieradzkiego.

</doc>
<doc id="361785" url="https://pl.wikipedia.org/wiki?curid=361785" title="Kolonia Łapczyna Wola">
Kolonia Łapczyna Wola

Kolonia Łapczyna Wola – wieś w Polsce położona w województwie świętokrzyskim, w powiecie włoszczowskim, w gminie Kluczewsko.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii św. Jakuba w Stanowiskach.
Historia.
Według spisu powszechnego z roku 1921 miejscowość Łapczyna Wola kolonia w gminie Dobromierz, posiadała 16 domy(ów) i 114 mieszkańców.

</doc>
<doc id="361786" url="https://pl.wikipedia.org/wiki?curid=361786" title="Kolonia Łaziska">
Kolonia Łaziska

Kolonia Łaziska – wieś w Polsce położona w województwie lubelskim, w powiecie opolskim, w gminie Łaziska.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Łaziska.

</doc>
<doc id="361787" url="https://pl.wikipedia.org/wiki?curid=361787" title="Kolonia Łomnicka">
Kolonia Łomnicka

Kolonia Łomnicka (niem. "Tellsruh") – wieś w Polsce, położona w województwie opolskim, w powiecie oleskim, w gminie Olesno.
W latach 1975–1998 miejscowość administracyjnie należała do województwa częstochowskiego.
Historia.
Kolonia Tellsruh została założona w 1780 r. przez hrabiego Konrada Ludwiga von Gesslera w miejscu śmierci Tella – ulubionego psa marszałka Fryderyka Leopolda Gesslera.
W 1840 w kolonii została wybudowana szkoła katolicka a od 1958 do 1963 kościół filialny.
Wyodrębniona z Sowczyc jako samodzielna gromada dopiero 1 stycznia 1949.

</doc>
<doc id="361788" url="https://pl.wikipedia.org/wiki?curid=361788" title="Kolonia Łowiczek">
Kolonia Łowiczek

Kolonia Łowiczek – wieś w Polsce położona w województwie kujawsko-pomorskim, w powiecie aleksandrowskim, w gminie Bądkowo.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy Bądkowo w BIP.
Demografia.
Według Narodowego Spisu Powszechnego (III 2011 r.) liczyła 256 mieszkańców. Jest czwartą co do wielkości miejscowością gminy Bądkowo.

</doc>
<doc id="361789" url="https://pl.wikipedia.org/wiki?curid=361789" title="Kolonia Łódź">
Kolonia Łódź

Kolonia Łódź – wieś w Polsce położona w województwie kujawsko-pomorskim, w powiecie włocławskim, w gminie Lubraniec.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 128 mieszkańców. Jest 28. co do wielkości miejscowością gminy Lubraniec.

</doc>
<doc id="361790" url="https://pl.wikipedia.org/wiki?curid=361790" title="Kolonia Łyszkowice">
Kolonia Łyszkowice

Kolonia Łyszkowice – wieś w Polsce położona w województwie łódzkim, w powiecie łowickim, w gminie Łyszkowice.
W latach 1975–1998 miejscowość administracyjnie należała do województwa skierniewickiego.

</doc>
<doc id="361791" url="https://pl.wikipedia.org/wiki?curid=361791" title="Kolonia Mordy">
Kolonia Mordy

Kolonia Mordy – kolonia w Polsce położona w województwie mazowieckim, w powiecie siedleckim, w gminie Mordy.
W latach 1975–1998 miejscowość administracyjnie należała do województwa siedleckiego.

</doc>
<doc id="361792" url="https://pl.wikipedia.org/wiki?curid=361792" title="Kolonia Myśliborzyce">
Kolonia Myśliborzyce

Kolonia Myśliborzyce – wieś w Polsce położona w województwie zachodniopomorskim, w powiecie myśliborskim, w gminie Myślibórz.
W latach 1975–1998 miejscowość administracyjnie należała do województwa gorzowskiego.

</doc>
<doc id="361793" url="https://pl.wikipedia.org/wiki?curid=361793" title="Kolonia Nadwiślańska">
Kolonia Nadwiślańska

Kolonia Nadwiślańska – wieś w Polsce położona w województwie mazowieckim, w powiecie lipskim, w gminie Solec nad Wisłą.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Solcu nad Wisłą.
W latach 1975–1998 miejscowość administracyjnie należała do województwa radomskiego.
Pierwotnie (zapis z 1827 r.) wieś nazywała się "Kolonia Nowa". Obecnie jest sołectwem w skład którego oprócz samej wsi wchodzą przysiółki: Kolonia Raj oraz Raj. Większość domów wsi Kolonia Nadwiślańska oraz przysiółka Kolonia Raj leży w bezpośrednim sąsiedztwie wału przeciwpowodziowego równoległego do rzeki Wisły.
We wsi Kolonia Nadwiślańska istnieje gospodarstwo rolne, w którym realizowany jest program rolnośrodowiskowy w zakresie ochrony zasobów genetycznych rodzimych ras zwierząt – w tym przypadku hodowla koni rasy konik polski. W gospodarstwie znajduje się kilkanaście koni tej rasy, różnej płci i w różnym wieku.

</doc>
<doc id="361794" url="https://pl.wikipedia.org/wiki?curid=361794" title="Kolonia Ossa">
Kolonia Ossa

Kolonia Ossa – wieś w Polsce położona w województwie mazowieckim, w powiecie przysuskim, w gminie Odrzywół. Miejscowość położona przy Kamiennej Woli i Brudzewicach. 
W latach 1975–1998 miejscowość administracyjnie należała do województwa radomskiego.

</doc>
<doc id="361795" url="https://pl.wikipedia.org/wiki?curid=361795" title="Kolonia Ostrowicka">
Kolonia Ostrowicka

Kolonia Ostrowicka (niem. "Colonie Österwitt", daw. "Kolonia Ostrowite") – wieś kociewska w Polsce, położona w województwie pomorskim, w powiecie tczewskim, w gminie Gniew przy skrzyżowaniu drogi krajowej nr 91 z drogą wojewódzką nr 231. Wieś jest siedzibą sołectwa w którego skład wchodzą również miejscowości Dąbrówka, Ostrowite i Stary Młyn. Leży 6 km na zachód od Opalenia. Jest to wieś zwarta i wielodrożna. Położona jest na wysoczyźnie pojeziernej.
W latach 1975–1998 miejscowość administracyjnie należała do województwa gdańskiego.
Historia.
Do Kolonii Ostrowickiej w XVI–XVIII wieku przybywali osadnicy olenderscy, ale masowe zagospodarowanie gruntów majątku nastąpiło w wyniku ich parcelacji i (na przełomie XIX i XX wieku) zaczęło wykształcać się nowe osiedle o nazwie Kolonia Ostrowicka. We wsi był młyn wodny. Wybudowano szkołę powszechną 3-klasową. W okresie międzywojennym Kolonia osiągnęła liczbę 1000 mieszkańców (w tym 4 rodziny niemieckie), powstały placówki usługowe i sklepy. We wsi i wśród przejezdnych stała się znana "Murowana Karczma" (dziś "Pod Kasztanem") z salą zebrań i sceną, której właścicielem był Antoni Leczkowski (1924 r.). Działało Stowarzyszenie Młodzieży Męskiej i Żeńskiej, koło Powstańców i Wojaków, organizacja Przysposobienia Wojskowego, czy Ochotnicza Straż Pożarna, której naczelnikiem był Molus (1937 r.). 
W pierwszych miesiącach okupacji niemieckiej w 1939 r. zostali zamordowani przez hitlerowców: Edward Chyliński, Franciszek Chyła (kleryk), Bernard i Jan Glinieccy, Kazimierz Hallagiera, Leon Materna, Leon Ordon, Benedykt Sajdowski, Bronisław Smolewski (Stutthof, 1941) i Wodkowski (senior). W grudniu 1939 r. powstała lokalna grupa NSDAP pod kierownictwem E. von Kriesa. W październiku 1943 r. gmina Kolonia Ostrowicka liczyła 2948 ha powierzchni i 3401 mieszkańców. 19 lutego 1945 Kolonia Ostrowicka została wyzwolona spod okupacji przez wojska radzieckie.
Po wyzwoleniu przy szkole podstawowej powstała Szkoła Przysposobienia Rolniczego (po 1957 r.). 22 maja 1975 r. wieś sołecka Kolonia Ostrowicka została wyłączona z gminy Nowe i przeszła w skład gminy Opalenie. Zbudowano pawilon handlowy spożywczo-przemysłowy (1977 r.), powstał sklep dziewiarski i m.in. kiosk "Ruchu". W znacznym stopniu w czynie społecznym została zbudowana nowa remiza OSP (1980 r.). W 1977 r. zawiązała się Rolnicza Spółdzielnia Produkcyjna "Tęcza", która w 1983 r. połączyła się z RSP "Zwycięstwo" w Rudnie. Powstał też nowy młyn.

</doc>
<doc id="361796" url="https://pl.wikipedia.org/wiki?curid=361796" title="Sony Mobile Communications">
Sony Mobile Communications

Sony Mobile Communications (do 2011 jako Sony Ericsson lub Sony Ericsson Mobile Communications) – producent urządzeń telekomunikacyjnych, głównie telefonów komórkowych i akcesoriów. Przedsiębiorstwo oficjalnie rozpoczęło swoją działalność 1 października 2001 przez połączenie Sony Corporation i Telefonaktiebolaget LM Ericsson na zasadach "joint venture" przy równych udziałach obu przedsiębiorstw. Pierwszym prezesem nowego podmiotu został Katsumi Ihara.
W październiku 2011 Sony wykupiło za kwotę ponad 1 mld euro wszystkie udziały Ericssona w firmie Sony Ericsson (50%). Od 2012 roku wszystkie modele przedsiębiorstwa są zatem sygnowane tradycyjnym logo Sony.
Historia Sony Ericssona.
Początki.
Sony Ericsson rozpoczął działalność po otrzymaniu zgody Komisji Europejskiej na połączenie działów telefonii mobilnej obu udziałowców. Pierwsze produkty spółki pojawiły się w marcu 2002. Nowy gracz postawił sobie za cel zepchnięcie fińskiej Nokii z pozycji lidera w produkcji telefonów komórkowych w ciągu następnych pięciu lat. Zaprezentowano wtedy telefon oznaczony jako T68i, będący unowocześnioną wersją stworzonego jeszcze przed powstaniem spółki urządzenia Ericsson T68m. Telefon cieszył się dużym zainteresowaniem nabywców. Wkrótce potem Sony Ericsson wszedł na rynek telefonów z wyższej półki, prezentując model P800 pracujący pod kontrolą systemu operacyjnego Symbian z nakładką UIQ.
2003: Trudności.
Od powstania spółka przeżywała problemy finansowe. Przedsięwzięcie, które miało stać się rentowne już po roku, po przeminięciu sukcesu modelu T68i zaczęło przynosić obu założycielom spółki straty. Jego udział w rynku zmniejszył się w ciągu pierwszych kilkunastu miesięcy z dziesięciu do pięciu procent (w porównaniu do zsumowanych udziałów Ericssona i Sony przed połączeniem), a firma straciła w tym czasie 448 mln dolarów. W lutym 2003 spółka zaprezentowała swój pierwszy telefon 3G: Sony Ericsson Z1010. Urządzenie oferowało jako jedno z pierwszych w Europie możliwość wykonywania rozmów wideo, jednak jego wprowadzenie do sprzedaży było odkładane przez testy operatorskie (do kwietnia 2004). W dalszym ciągu spółka przynosiła straty: w pierwszym kwartale 2003 strata netto producenta wyniosła 104 mln euro przy 24-procentowym spadku sprzedaży. Pojawiły się nawet pogłoski, jakoby prezes Ericssona Kurt Hellstrom zapowiedział, że jeśli firma nie przyniesie szybko zysków, Szwedzi wycofają się z przedsięwzięcia. Jednak wyniki po III kwartale 2003 pokazały 50-procentowy wzrost przychodów i 42-procentowy wzrost sprzedaży telefonów, głównie dzięki popularności modeli wyposażonych w aparat fotograficzny. W październiku 2003 producent zaprezentował kolejne telefony: T310 oraz T610. Ten ostatni, będący następcą popularnego T68i, osiągnął na tyle duży rozgłos, że już na przełomie 2003 i 2004 wyniki finansowe firmy poprawiły się.
2004: Wzrost sprzedaży.
Wysoka sprzedaż kolejnych urządzeń producenta, modeli T610, T630 i T230, sprawiła, że spółka w pierwszym kwartale 2004 uzyskała 82 mln euro zysku. W tym czasie producent zaprezentował następne urządzenia. Były to m.in. pierwsze modele z serii "S" i "K": S700i i K700i. W lipcu 2004 zaprezentowany został kolejny smartphone z interfejsem UIQ – P910i. Sony Ericsson utrzymał tempo wzrostu, czego dowodem były poprawa wyników finansowych i wzrost sprzedaży o 29% w III kwartale 2004.
2005: Walkman W800i i aparat K750i.
Na początku 2005 Sony Ericsson uzyskał od Sony licencję na markę Walkman. W marcu tego roku spółka zaprezentowała nowe telefony: należący do serii "Walkman" W800i, J300i, K300i oraz model K750i. Pojawił się także drugi telefon 3G: V600i, stworzony specjalnie dla sieci Vodafone, będący nową wersją modelu K600i. Sony Ericsson zwiększył w III kwartale 2005 swój zysk o 16% (do 104 mln euro) – stało się to za przyczyną dużego popytu na modele K750i (nagrodzonego w lipcu 2005 w Kolonii "European Photo &amp; Imaging Award" w nowej kategorii: "Mobilne urządzenia fotograficzne"), D750i (będącego zmienioną tylko pod względem zewnętrznym dla potrzeb niemieckiego operatora sieci T-Mobile wersją modelu K750i) oraz W800i. Zapotrzebowanie na ten ostatni był na tyle duże, że producent nie nadążał z realizacją zamówień. W październiku tego roku zaprezentowany został smartphone oznaczony jako P990i.
2006-2007: Powiększanie portfolio.
Luty 2006 przyniósł prezentację kolejnych modeli, m.in.: K510i, K790i oraz K800i (który jako pierwszy wśród telefonów tego producenta posiadał aparat "Cyber-Shot" i ksenonową lampę błyskową). W II kwartale tego roku producent był na czwartym miejscu pod względem liczby sprzedanych telefonów, odnotowawszy ponad 33-procentowy wzrost sprzedaży, znajdując się za Samsung Electronics, a przed LG Electronics. We wrześniu Sony Ericsson uruchomił własny serwis muzyczny pozwalający na pobieranie i odtwarzanie muzyki, M-Buzz. Kolejny kwartał był znów pomyślny dla producenta, który dzięki znacznej sprzedaży telefonów z aparatem "Cyber-Shot" utrzymał czwartą pozycję na świecie pod względem ilości sprzedanych telefonów. W listopadzie Sony Ericsson stał się wyłącznym właścicielem UIQ Technology, spółki zależnej od Symbian Ltd., z zamiarem spopularyzowania tego interfejsu.
W maju 2007 zaprezentowano następny telefon z interfejsem UIQ: Sony Ericsson P1i, który został wprowadzony na rynek w sierpniu. Z kolei czerwiec przyniósł prezentację kolejnych modeli, m.in. smartfona W960i, muzycznego W910i oraz należącego do wyższej półki K850i, które weszły na rynek pod koniec roku. W sierpniu producent zaprezentował telefon K770i. W III kwartale 2007 Sony Ericsson odnotował kolejny wzrost sprzedaży, która zwiększyła się o 31% względem analogicznego okresu poprzedniego roku. 1 listopada 2007 prezesem spółki został Hideki Komiyama, który przeszedł do spółki z Sony Electronics USA, zastępując Milesa Flinta, piastującego to stanowisko od połowy 2004.
2008: Spadek sprzedaży.
Na początku 2008 Sony Ericsson ustalił nowe oznaczenia własnych urządzeń. Pojawiły się wtedy cztery nowe modele – T270i i T280i, nawiązujące stylistycznie do pierwszych telefonów spółki, oraz R300i i R306i, rozpoczynające nową serię "R". W lutym model W910i otrzymał "Global Mobile Award 2008" w kategorii "Najlepszy Telefon". W lutym pojawiła się także nowa seria – "G", reprezentowana przez modele G700 oraz G900. Zapowiedziano wtedy także model Xperia X1, pierwszy telefon tego producenta pracujący pod kontrolą Windows Mobile. Jednak I kwartał tego roku firma zakończyła ze spadkiem sprzedaży o 8,5 mln sztuk i zmniejszeniem zysków o 66% względem wcześniejszego trymestru. W kwietniu 2008 do Internetu przeciekły pierwsze zdjęcia i część specyfikacji dwóch kolejnych smartphone’ów spółki mających pracować pod kontrolą systemu Symbian z nakładką UIQ, określanych jako "Beibei" (który miał być oznaczony później jako G702) oraz "Paris" (który miał przyjąć nazwę P5i). Oba modele, zostały jednak wkrótce anulowane w zaawansowanej już fazie przygotowań do premiery, a w oddziale firmy zajmującym się UIQ rozpoczęły się masowe zwolnienia. Przyczyniło się do tego przejęcie przez Nokię udziałów w Symbian Ltd., co oznaczało koniec licencjonowania Symbiana dla interfejsu Sony Ericssona.
W czerwcu 2008 Sony Ericsson zaprezentował nowy model z wyższej półki: C905. Był to drugi po C702 telefon tego producenta z modułem GPS, a także pierwszy model z aparatem o rozdzielczości 8.1 megapikseli. Producent postanowił też wydać nową wersję popularnego kiedyś modelu T610. Jednak po II kwartale tego roku spółka wykazała spadek zysku o 97% przy 9-procentowym spadku ilości sprzedanych aparatów. Niskie wyniki sprzedaży spowodowały wydanie decyzji o redukcji zatrudnienia o 2 tysiące pracowników w ciągu kolejnych lat, zmniejszeniu kosztów operacyjnych, ograniczeniu portfolio telefonów oraz zbudowaniu oferty dla rynków rozwijających się. Tymczasem na przełomie września i października miał mieć premierę model Xperia X1, jednak została ona opóźniona i ostatecznie ten wyprodukowany wspólnie z HTC telefon trafił do sprzedaży pod koniec listopada. Producent zapowiedział też na I kwartał 2009 telefon o kodowej nazwie "Hikaru". Sony Ericsson po IV kwartale 2008 odnotował 187 mln euro straty netto, natomiast w całym roku: 73 mln euro.
2009: Światowy kryzys.
Rok 2009 rozpoczął się dla producenta pod znakiem reorganizacji i konsolidacji oddziałów. W lutym pojawiły się zapowiedzi trzech nowych modeli: W395, C901 i C903. Na targach "Mobile World Congress" producent zaprezentował telefon z 12-megapikselowym aparatem fotograficznym roboczo określony jako "Idou". Pojawiła się również zapowiedź pierwszego telefonu spółki z Androidem.
Wyniki finansowe spółki po I kwartale 2009 były niskie: według informacji producenta strata brutto wyniosła 340 – 390 mln euro. W związku z tym Ericsson wyszedł ze spółki, Sony zakupił pozostałe 50% udziałów w firmie.
Historia pod szyldem Sony.
2011 rok był ostatnim, w którym firma wydała produkty z logo Sony Ericsson. W 2012 roku odbyła się premiera pierwszego smartfona Sony – Xperia S, który „literką” ma nawiązywać do najbardziej rozpoznawalnego smartfona Sony Ericssona – Xperii Arc S.
Charakterystyka przedsiębiorstwa.
Jako swą misję spółka wskazuje uczynienie jej marki najatrakcyjniejszą i najnowocześniejszą na świecie.
Sony Ericsson produkuje telefony komórkowe skierowane do różnych grup odbiorców. W jego ofercie znajdują się zarówno modele dla biznesu (seria "P"), jak i tanie urządzenia dla mniej wymagających użytkowników (np. model W200i). Producent łączy w swych produktach różne technologie, np. aparat "Cyber-Shot" z telefonem (jak w modelu K800i). W jego portfolio można wyróżnić dwie główne grupy telefonów: nastawione na funkcje fotograficzne urządzenia serii "C" (wcześniej seria "K") oraz sygnowane logiem "Walkman" i nastawione na odtwarzanie muzyki urządzenia należące do serii "W". Producent tworzy także specjalne telefony dla operatorów komórkowych jak Vodafone (np. V600i) czy T-Mobile (model D750i).
Składnia nazw modeli telefonów.
Na początku roku 2008 obowiązujące wcześniej reguły nazewnictwa telefonów Sony Ericsson uległy modyfikacji. Wiązało się to z ujednoliceniem wizerunku poszczególnych serii. Modele od tamtej pory określane są literą i trzema cyframi (zniknęła litera umieszczana na końcu). Oznaczenie ma teraz postać A"xyz":
W nazewnictwie modeli wprowadzonych do sprzedaży do końca 2007 stosowano format A"xyz"n. Znaczenie liter i pierwszych dwóch cyfr było takie samo jak teraz. Natomiast "z" w tym schemacie przyjmowało wartości 0, 6, 7 lub 8; telefony z cyfrą 7 lub 8 były pozbawione jakiejś funkcji lub miały zmieniony wygląd. Litera "n" z przytoczonego schematu oznaczała literę określającą w przeznaczenie danego modelu: i – wersja międzynarodowa (), c – rynek chiński, a – rynek amerykański
Wyjątkami od przytoczonych reguł są modele: T66/68(i), Z1010, X1i, P1i.
Sony Ericsson PC Suite.
Sony Ericsson PC Suite to oprogramowanie Sony Mobile Communications przeznaczone na komputery PC z systemem operacyjnym Windows.
Oprogramowanie umożliwia połączenie telefonu z komputerem przez co ułatwia zarządzaniem danymi osobistymi w telefonie, wykonuje kopie zapasowe, uzyskuje połączenie z Internetem, odbiera, wysyła i edytuje wiadomości, ułatwia kopiowanie plików itp.
Program ten zastąpiony został przez aplikację Sony Ericsson PC Companion.

</doc>
<doc id="361797" url="https://pl.wikipedia.org/wiki?curid=361797" title="Kolonia Paderewek">
Kolonia Paderewek

Kolonia Paderewek – kolonia w Polsce położona w województwie mazowieckim, w powiecie sokołowskim, w gminie Sterdyń.
W latach 1975–1998 miejscowość administracyjnie należała do województwa siedleckiego.
Mieszkańcy wyznania rzymskokatolickiego należą do parafii Najświętszego Zbawiciela w Zembrowie.

</doc>
<doc id="361798" url="https://pl.wikipedia.org/wiki?curid=361798" title="Kolonia Partyzantów">
Kolonia Partyzantów

Kolonia Partyzantów ("dawniej Partyzanty", "Kolonia Zaboreczno") – wieś w Polsce, położona w województwie lubelskim, w powiecie tomaszowskim, w gminie Krynice. Stanowi sołectwo gminy Krynice.
W latach 1975–1998 wieś administracyjnie należała do województwa zamojskiego.

</doc>
<doc id="361799" url="https://pl.wikipedia.org/wiki?curid=361799" title="Kolonia Pęcławice">
Kolonia Pęcławice

Kolonia Pęcławice – wieś w Polsce położona w województwie świętokrzyskim, w powiecie staszowskim, w gminie Bogoria.
W latach 1975–1998 miejscowość administracyjnie należała do województwa tarnobrzeskiego. Wieś jest położona wzdłuż drogi powiatowej 0780T (Wola Malkowska - Bogoria - Klimontów).
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Tomtasówki-Kolonii Pęcławic zawarty w tabeli 1.
Historia.
Pod koniec XIX wieku wieś została wydzielona z wsi Pęcławice Górne wskutek uwłaszczenia. Wieś liczyła wówczas 8 domów i 40 mieszkańców. W 1921 r. wieś liczyła 20 domów i 140 mieszkańców, w tym 5 wyznania ewangelickiego i 9 wyznania mojżeszowego.

</doc>
<doc id="361800" url="https://pl.wikipedia.org/wiki?curid=361800" title="Rudawy">
Rudawy

Rudawy (331.1; dawniej Góry Kruszcowe, , ) – pasmo górskie o długości ok. 150 km i szerokości ok. 40 km w północnych Czechach i południowo-wschodnich Niemczech (Saksonia) w sąsiedztwie doliny Łaby. Stanowi fragment Krainy Rudaw (cz. "Krušnohorská subprovincie").
Opis.
Są częścią Masywu Czeskiego. Rozciągają się od Smreczan na zachodzie do Wyżyny Dieczyńskiej na wschodzie. Po wschodniej stronie Łaby przechodzą w Góry Łużyckie. Najwyższym szczytem Rudaw jest czeski Klínovec (niem. "Keilberg") – 1244 m n.p.m., najwyższym szczytem po stronie niemieckiej – Fichtelberg (1215 m n.p.m.). Największe miasta w pobliżu to Drezno i Chemnitz.
Nazwa.
Zarówno w językach czeskim i niemieckim, jak i polskim nazwa pasma odnosi się do bogatych pokładów rud i kruszców srebra, cyny, żelaza, miedzi, wydobywanych tutaj od średniowiecza (później zaczęto wydobywać także kobalt, uran i fluoryt).
Podział.
Rudawy dzielą się na dwie części:
Budowa geologiczna.
Rudawy zbudowane są ze skał metamorficznych, głównie gnejsów. W trzeciorzędzie nastąpiło potrzaskanie i wydźwignięcie gór w formie zrębów.
Ważniejsze miejscowości.
Ważniejsze miejscowości to: Ústí nad Labem, Krupka, Chabařovice, Teplice, Duchcov, Litvínov, Most, Chomutov, Kadaň, Klášterec nad Ohří, Ostrov, Jáchymov, Karlovy Vary, Sokolov, Zwickau, Freiberg, Chemnitz, Drezno.
W górach tych znajduje się kilka via ferrat.

</doc>
<doc id="361801" url="https://pl.wikipedia.org/wiki?curid=361801" title="Kolonia Pęcławska">
Kolonia Pęcławska

Kolonia Pęcławska – wieś w Polsce położona w województwie świętokrzyskim, w powiecie staszowskim, w gminie Bogoria.
W latach 1954–1961 wieś należała i była siedzibą władz gromady Kolonia Pęcławska, po jej zniesieniu w gromadzie Jurkowice. W latach 1975–1998 miejscowość administracyjnie należała do województwa tarnobrzeskiego. Wieś jest położona wzdłuż drogi powiatowej 0780T (Wola Malkowska – Bogoria – Klimontów).
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Kolonii Pęcławskiej zawarty w tabeli 1.
Historia.
Wieś wydzielona z wsi Pęcławice Górne pod koniec XIX wieku wskutek uwłaszczenia. Wieś liczyła wówczas 28 domów i 300 mieszkańców. W 1921 r. wieś liczyła 38 domów i 237 mieszkańców. Urodzajne grunty przyciągnęły do wsi osadników niemieckich. W 1921 r. we wsi mieszkało 6 osób wyznania ewangelickiego. 
W 1939 r. we wsi mieszkały jeszcze dwie rodziny o korzeniach niemieckich: Iberlowie i Bekkerowie. Obecnie we wsi mieszka kilku spolonizowanych potomków kolonistów. 
Koloniści posiadali szkołę, która pełniła również funkcję zboru. We wsi znajdował się stary cmentarz ewangelicki. Według podań lokalnych mur cmentarza rozebrała tutejsza ludność na budowę szkoły podstawowej w Pęcławicach Górnych.
Według Więckowskiego wieś na dzień 1 marca 1943 r. liczyła 325 mieszkańców. W latach osiemdziesiątych XX wieku otworzono w tej miejscowości klubo-kawiarnię, którą w 1990 roku zmieniono na kaplicę rzymskokatolicką parafii Szczeglice pw. Podwyższenia Krzyża Świętego. We wsi znajdują się dwa sklepy spożywcze w tym jeden samoobsługowy.

</doc>
<doc id="361802" url="https://pl.wikipedia.org/wiki?curid=361802" title="Kolonia Poczesna">
Kolonia Poczesna

Kolonia Poczesna – wieś w Polsce położona w województwie śląskim, w powiecie częstochowskim, w gminie Poczesna. Siedziba sołectwa. W latach 1975–1998 miejscowość administracyjnie należała do województwa częstochowskiego.
Położenie.
Kolonia Poczesna przylega do rzeki Warty, leżąc w jej dolinie. Obszar ten objęty jest przez mezoregion Obniżenie Górnej Warty, który stanowi część Wyżyny Woźnicko-Wieluńskiej. Ta natomiast wchodzi w obszar Wyżyny Śląsko-Krakowskiej. Zlewisko Warty jest pod ochroną. Przez wieś przepływa mała rzeczka wpadająca do Warty, mająca swe źródło w okolicach Bargłów.
Miejscowość znajduje się 3 kilometry na południowy wschód od Poczesnej, przylegając do jej granic. Znajduje się 12 kilometrów na południe od Częstochowy oraz 52 km na północ od stolicy województwa śląskiego, Katowic.
Historia.
W dwudziestoleciu międzywojennym oraz powojennym wieś była siedzibą gromady, w gminie Poczesna, powiecie częstochowskim, w województwie kieleckim.
Podczas II wojny światowej zginęło 5 mieszkańców wsi- dwóch żołnierzy- uczestników wojny obronnej 1939 roku, jeden żołnierz Armii Krajowej, dwóch zostało zamordowanych przez żołnierzy niemieckich.
W latach 1954–1973 Kolonia Poczesna wchodziła w obszar gromady Poczesna, w powiecie częstochowskim, w województwie stalinogrodzkim (od 1956 r. katowickim).
Na terenie wsi znajdują się budynki użyteczności publicznej: ośrodek zdrowia, szkoła podstawowa im. G. Morcinka, przedszkole oraz remiza strażacka. Gminny Zespół Ośrodków Zdrowia znajduje się w budynku wybudowanym w 1937 roku, gdzie przed II wojną światową znajdowała się szkoła podstawowa im. Józefa Piłsudskiego. Budynek w latach 2009–2010 przeszedł generalny remont. W 1965 roku przy wsparciu przedsiębiorstwa Kopalni Rud Żelaza "Osiny" wybudowano budynek szkoły podstawowej (tzw. tysiąclatkę). W 2011 roku, po wyburzeniu starej szkoły otwarto nowy budynek. Ochotnicza Straż Pożarna w obecnym miejscu ma siedzibę od 1926 roku. Remiza została wybudowana w latach 1954–1962.
W 2008 roku miejscowość zamieszkiwały 1026 osoby. W latach 70. i 80. na dawnych polach parafialnych utworzono osiedle domów jednorodzinnych.
W 2010 roku miejscowość została nawiedzona przez powódź w wyniku wylania rzeki Warty.
Kopalnie rud żelaza.
Wieś leży w Częstochowskim Obszarze Rudonośnym. W okolicach ulic Małej i Wiśniowej znajdowały się szyby wentylacyjne kopalni rud żelaza "Ludwik" w Poczesnej działającej do lat 50. XX w. Wzdłuż ulicy Szkolnej biegła linia kolei wąskotorowej od tej kopalni do Kolonii Borek, a następnie do pieców prażalniczych w Poraju. 
W latach 1900–1901 oddano do użytku linię kolei wąskotorowej, służącą kopalniom rud żelaza. Linia biegła z miejscowości Walaszczyki do Kolonii Poczesnej przez Kopalnię Rud Żelaza Dźbów, Kuźnicę, Hutę Starą i Szyb Romuald. W 1900 roku otworzono również linię biegnącą z Liszki Dolnej 1 do Kopalni Rud Żelaza Osiny. Linia ta biegła przez miejscowości: Walaszczyki, Nowa Kuźnica, kopalnia Maria w Sobuczynie, kopalnia Włodzimierz w Hucie Starej B, Kolonia Poczesna, Kolonia Borek, Szyb Tadeusz. Obie linie zostały rozebrane w 1980 roku, z powodu zamknięcia kopalń rud żelaza.
Parafia rzymskokatolicka.
Parafianie wyznania rzymskokatolickiego podlegają parafii św. Jana Chrzciciela w Poczesnej.

</doc>
<doc id="361803" url="https://pl.wikipedia.org/wiki?curid=361803" title="Kolonia Polska">
Kolonia Polska

Kolonia Polska – wieś w Polsce położona w województwie podkarpackim, w powiecie leżajskim, w gminie Kuryłówka.
W latach 1975–1998 miejscowość administracyjnie należała do województwa rzeszowskiego.
Historia.
Do 31 grudnia 1964 Kolonia Polska była przysiólkiem Cieplic
Początki Kolonii sięgają przełomu XVII i XVIII wieku. W 1812 roku w czasach galicyjskiego ruchu osadniczego, na terenie Cieplic powstała osada Niemieckich kolonistów (luteranów), którzy jednak z powodu lichej i nieurodzajnej ziemi, sprzedali ją Polakom. Następnie nową wieś tworzyli już Polacy i została dla odróżnienia od sąsiednich wsi Ruskich, nazwana: "Kolonia Polska".
W tej miejscowości urodził się ks. Stanisław Szpetnar.
Kościół.
Początkowo wierni z Cieplic i Kolonii Polskiej należeli do parafii w Sieniawie. Starania o własną świątynię trwały długo; najpierw powstała kaplica w Dąbrowicy w 1890 roku. Dopiero staraniem pochodzącego z Kolonii Polskiej ks. Stanisława Szpetnara i jego ojca Józefa Szpetnara, w 1910 roku rozpoczęto budowę kościoła, fundacji Adama i Ludwiki Czartoryskich. Nowy kościół pw. św. Stanisława Biskupa został poświęcony 8 maja 1914 roku przez dziekana z Sieniawy ks. Tomasza Włazłowskiego.
Schematyzm Diecezji Przemyskiej na rok 1916 tak wzmiankował parafię: "Kolonia Polska, adjac pagi Cieplice, usque ad a 1914 ad parochiam Sieniawa pertinensad a 1914 expositura independens. Eclesia m. sumptibus III. D. Adami Czartoryski, aedificata, s. T.S. StaM. benedicta. Coop exp.: R. Henryk Uchman...Administrator: R. Jan Ziemiński...In Dąbrowica adest capella publica". Początkowo do parafii należały: Kolonia Polska, Dąbrowica Duża, Dąbrowica Mała, Słoboda i przysiółki Cieplic (Biele, Szegdy), a od 1962 roku Cieplice Dolne.
Kościół został konsekrowany 16 czerwca 1926 roku przez bp Anatola Nowaka. W latach 1930-w parafii posługiwały siostry Służebniczki Starowiejskie.
Oświata.
Szkoła w Kolonii Polskiej powstała w 1907 roku staraniem ks. Stanisława Szpetnara. Przydatnym źródłem archiwalnym do poznawania historii szkolnictwa w Galicji są austriackie Szematyzmy Galicji i Lodomerii, które podają nazwiska nauczycieli. Początkowo w latach 1907-1911 była to "szkoła exponowana" "Kolonia Polska ad Cieplice", a od 1911 roku jedno-klasowa. Pierwszą nauczycielką została Salomea Filar.

</doc>
<doc id="361804" url="https://pl.wikipedia.org/wiki?curid=361804" title="Kolonia Potok Wielki">
Kolonia Potok Wielki

Kolonia Potok Wielki – wieś sołecka w Polsce położona w województwie lubelskim, w powiecie janowskim, w gminie Potok Wielki. 
W latach 1975–1998 miejscowość administracyjnie należała do województwa tarnobrzeskiego. Według Narodowego Spisu Powszechnego (III 2011 r.) liczyła 396 mieszkańców i była czwartą co do wielkości miejscowością gminy Potok Wielki.
Historia.
Najstarsza część wsi będąca dawniej częścią Woli Potockiej, sięga swymi korzeniami 1445 roku wchodząc w skład dóbr potockich często zmieniając swoich właścicieli. W XVII wieku należała do Sługockich, w XVIII w. Zamojskich, Karskich, potem Trzcińskich. W XIX wieku kolejno do Rozenwerthów, Michałowskich (herbu Jasieńczyk) i Lachmanów. Od nazwisk właścicieli pochodziły jej kolejne nazwy: "Potok Rozenwerthów", "Potok Lachman", "Wola Lachman". W 1864 roku wieś zamieszkiwało 13 chłopów. Po uwłaszczeniu nastąpiła fala parcelacji rozbudowujących wieś o nowe kolonie. W 1872 roku sprzedano osadnikom galicyjskim i miejscowym włościanom niwę Sługowszczyzna. W latach dziewięćdziesiątych XIX wieku sprzedano część folwarku Lachman. W następnych dekadach rozparcelowano również inne majątki, których części potem weszły w skład Kolonii. W 1897 roku Potok Lachman, kolonię Potok Lachman i kolonię Sługowszyzna zamieszkiwały 282 osoby. Według pierwszego powszechnego spisu ludności z 1921 roku wieś liczyła 57 domów i 390 mieszkańców. W okresie międzywojennym dzięki inicjatywie władz gminnych zarzucono starą i przyjęto nową nazwę. Podczas walk frontowych w 1944 roku spaliło się 28 zabudowań.

</doc>
<doc id="361805" url="https://pl.wikipedia.org/wiki?curid=361805" title="Kolonia Pozezdrze">
Kolonia Pozezdrze

Kolonia Pozezdrze – wieś w Polsce położona w województwie warmińsko-mazurskim, w powiecie węgorzewskim, w gminie Pozezdrze. Wieś ma charakter rozproszonej kolonii rozciągającej się między miejscowościami Pozezdrze, Sołdany, Pieczarki i Wyłudy.
W latach 1975–1998 miejscowość administracyjnie należała do województwa suwalskiego.

</doc>
<doc id="361806" url="https://pl.wikipedia.org/wiki?curid=361806" title="Kolonia Przerośl">
Kolonia Przerośl

Kolonia Przerośl – wieś w Polsce położona w województwie podlaskim, w powiecie suwalskim, w gminie Przerośl.
W latach 1975–1998 miejscowość administracyjnie należała do województwa suwalskiego.

</doc>
<doc id="361808" url="https://pl.wikipedia.org/wiki?curid=361808" title="Kolonia Racięcin">
Kolonia Racięcin

Kolonia Racięcin (do końca 2015 roku "Kolonia Racięcka")– wieś w Polsce położona w województwie wielkopolskim, w powiecie konińskim, w gminie Wierzbinek.
Miejscowość utworzona została jako osada filialna Racięcina. W latach 1975–1998 miejscowość administracyjnie należała do województwa konińskiego. W roku 2011, wraz z miejscowością Wójcinek (jako miejscowość statystyczna) liczyła 143 mieszkańców, w tym 75 kobiet i 68 mężczyzn.

</doc>
<doc id="361809" url="https://pl.wikipedia.org/wiki?curid=361809" title="Kolonia Raducka">
Kolonia Raducka

Kolonia Raducka – kolonia w Polsce położona w województwie łódzkim, w powiecie wieluńskim, w gminie Osjaków.
W latach 1975–1998 miejscowość administracyjnie należała do województwa sieradzkiego.

</doc>
<doc id="361810" url="https://pl.wikipedia.org/wiki?curid=361810" title="Kolonia Rozniszew">
Kolonia Rozniszew

Kolonia Rozniszew – wieś w Polsce położona w województwie mazowieckim, w powiecie kozienickim, w gminie Magnuszew.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Narodzenia Najświętszej Maryi Panny w Rozniszewie.

</doc>
<doc id="361811" url="https://pl.wikipedia.org/wiki?curid=361811" title="Kolonia Seredzice">
Kolonia Seredzice

Kolonia Seredzice (łac. "Wscheradzice") – wieś w woj. mazowieckim, pow. radomskim, gm. Iłża.
Wieś jest siedzibą sołectwa o tej samej nazwie. Miejscowość położona jest w środkowo-wschodniej części kraju, na Przedgórzu Iłżeckim, w Małopolsce, nad Iłżanką.
Nazwa miejscowości.
Nazwa wsi jest połączeniem wyrazów "Kolonia", mówiącym o dawnym statusie prawnym osady oraz "Seredzice", informującym o pierwotnej przynależności gruntów, na których powstała miejscowość.
Nazwa Seredzice pochodzi od imienia Wszerad i pierwotnie brzmiała Wszeradzice. Z biegiem lat ewoluowała do dzisiejszej formy.
Położenie.
Kolonia Seredzice leży w górnym biegu Iłżanki, na Przedgórzu Iłżeckim. Miejscowość leży po lewej stronie rzeki, w obrębie sołectwa znajduje się około 3 km jej długości, w tym jej rozległe rozlewiska.
Przy granicy Kolonii Seredzic z wsią Starosiedlice znajduje się jedno z najwyższych wzniesień Przedgórza Iłżeckiego (244 m).
Historia.
Wieś prawdopodobnie powstała pod koniec XIX w. na gruntach wsi Seredzice Bliższe. Pierwsza oficjalna wzmianka o miejscowości znajduje się na mapie WIG z 1938 r., gdzie wieś nosi nazwę Seredzice Dworskie.
Po II wojnie światowej miejscowość zaczęła nosić nazwę Kolonii Seredzic i rozrastać się. W 1952 r. była jedną z 11 gromad gminy Błaziny. W 1954 roku razem z wsią Seredzice utworzyła Gromadę Seredzice. Następnie w 1973 r. weszła w skład gminy Iłża.
Z najnowszej historii wsi należy nadmienić m.in. budowę farmy wiatrowej Iłża II w 2013 r., z której 4 turbiny wiatrowe znalazły się na terenie Kolonii Seredzice.
Demografia.
Miejscowość liczy ponad 80 domów i liczy nieco ponad 350 mieszkańców.
Statystyka:
Administracja.
Podział administracyjny.
Kolonia Seredzice jest siedzibą sołectwa o tej samej nazwie, które leży w woj. mazowieckim, pow. radomskim, gm. Iłża. W swojej historii często zmieniała przynależność administracyjną.
Komunikacja.
Drogi.
Na terenie miejscowości znajdują się zarówno drogi gminne jak i powiatowe. Jedyną drogą powiatową jest prowadząca z Iłży do Seredzic.
Komunikacja autobusowa.
Na terenie wsi znajdują się 2 przystanki autobusowe obsługiwane przez PKS Starachowice.
Religia.
Cały teren wsi znajduje się w granicach rzymskokatolickiej parafii pw. Wniebowzięcia NMP w Iłży. Większość mieszkańców jest wyznania rzymskokatolickiego.
Turystyka.
Zabytki.
Na terenie miejscowości znajdują się dwie budowle, którą są o wiele starsze od reszty zabudowy. Są to:
Szlaki rowerowe.
W Kolonii Seredzice krzyżuje się wiele szlaków rowerowych Związku Gmin “Nad Iłżanką”
Osoby związane z Kolonią Seredzicami.
Antoni Połowniak (ur. 10 czerwca 1928 w Kolonii Seredzicach) – polski polityk, poseł na Sejm PRL VII i VIII kadencji, w latach 1973–1975 wojewoda kielecki, od 1980 do 1981 członek Komitetu Centralnego PZPR.

</doc>
<doc id="361812" url="https://pl.wikipedia.org/wiki?curid=361812" title="Kolonia Siedliszczki">
Kolonia Siedliszczki

Kolonia Siedliszczki – wieś w Polsce położona w województwie lubelskim, w powiecie świdnickim, w gminie Piaski.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Piaski.

</doc>
<doc id="361813" url="https://pl.wikipedia.org/wiki?curid=361813" title="Kolonia Siemiątkowska">
Kolonia Siemiątkowska

Kolonia Siemiątkowska – kolonia w Polsce położona w województwie mazowieckim, w powiecie żuromińskim, w gminie Siemiątkowo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361814" url="https://pl.wikipedia.org/wiki?curid=361814" title="Kolonia Sinołęka">
Kolonia Sinołęka

Kolonia Sinołęka – kolonia w Polsce położona w województwie mazowieckim, w powiecie węgrowskim, w gminie Grębków.
Wierni Kościoła rzymskokatolickiego należą do parafii św. Bartłomieja Apostoła w Grębkowie.
W latach 1975–1998 miejscowość administracyjnie należała do województwa siedleckiego.
Linki zewnętrzne.
 

</doc>
<doc id="361815" url="https://pl.wikipedia.org/wiki?curid=361815" title="Kolonia Sochocin">
Kolonia Sochocin

Kolonia Sochocin – wieś w Polsce położona w województwie mazowieckim, w powiecie płońskim, w gminie Sochocin.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361816" url="https://pl.wikipedia.org/wiki?curid=361816" title="Kolonie Stanisławów">
Kolonie Stanisławów

Kolonie Stanisławów – wieś w Polsce położona w województwie mazowieckim, w powiecie mińskim, w gminie Stanisławów.
W latach 1975–1998 miejscowość administracyjnie należała do województwa siedleckiego.

</doc>
<doc id="361817" url="https://pl.wikipedia.org/wiki?curid=361817" title="Kolonia Starorawska">
Kolonia Starorawska

Kolonia Starorawska – wieś w Polsce położona w województwie łódzkim, w powiecie skierniewickim, w gminie Nowy Kawęczyn.
Historia.
W latach 1975–1998 miejscowość administracyjnie należała do województwa skierniewickiego.

</doc>
<doc id="361818" url="https://pl.wikipedia.org/wiki?curid=361818" title="Kolonia Szczerbacka">
Kolonia Szczerbacka

Kolonia Szczerbacka – wieś w Polsce położona w województwie mazowieckim, w powiecie przysuskim, w gminie Przysucha.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Teresy od Dzieciątka Jezus w Ruskim Brodzie.

</doc>
<doc id="361819" url="https://pl.wikipedia.org/wiki?curid=361819" title="Kolonia Świdnik Mały">
Kolonia Świdnik Mały

Kolonia Świdnik Mały – kolonia w Polsce położona w województwie lubelskim, w powiecie lubelskim, w gminie Wólka.
W latach 1975–1998 miejscowość należała administracyjnie do województwa lubelskiego.
Wieś sąsiaduje z ulicą Mełgiewską (trasa Lublin-Świdnik przez Zadębie).
Wieś stanowi sołectwo gminy Wólka. Według Narodowego Spisu Powszechnego z roku 2011 wieś liczyła 222 mieszkańców.
W związku z reorganizacją administracji wiejskiej jesienią 1954, główna część gromady Świdnik Mały Kolonia weszła 5 października 1954 w skład nowo utworzonej gromady Wólka, natomiast część kolonii Świdnik Mały na południe od drogi bitej Lublin–Mełgiew włączono do gromady Adampol, którą 13 listopada 1954 przekształcono w miasto Świdnik. W związku z tym ta część kolonii Świdnik Mały stała się integralną częścią miasta Świdnika.

</doc>
<doc id="361820" url="https://pl.wikipedia.org/wiki?curid=361820" title="Kolonia Święte">
Kolonia Święte

Kolonia Święte – wieś w Polsce położona w województwie kujawsko-pomorskim, w powiecie aleksandrowskim, w gminie Waganiec.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy Waganiec w BIP.
Demografia.
W roku 2009 liczyła 112 mieszkańców. Według Narodowego Spisu Powszechnego (III 2011 r.) było ich liczba nie uległa zmianie. Jest czternastą co do wielkości miejscowością gminy Waganiec.

</doc>
<doc id="361822" url="https://pl.wikipedia.org/wiki?curid=361822" title="Kolonia Warzymowska">
Kolonia Warzymowska

Kolonia Warzymowska – wieś w Polsce położona w województwie wielkopolskim, w powiecie konińskim, w gminie Skulsk.
W latach 1975–1998 miejscowość administracyjnie należała do województwa konińskiego.

</doc>
<doc id="361823" url="https://pl.wikipedia.org/wiki?curid=361823" title="Kolonia Wawrzyszów">
Kolonia Wawrzyszów

Kolonia Wawrzyszów – wieś w Polsce położona w województwie mazowieckim, w powiecie radomskim, w gminie Wolanów.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Jana Chrzciciela i św. Stanisława Kostki w Mniszku.

</doc>
<doc id="361824" url="https://pl.wikipedia.org/wiki?curid=361824" title="Kolonia Wolańska">
Kolonia Wolańska

Kolonia Wolańska – wieś w Polsce położona w województwie lubelskim, w powiecie bialskim, w gminie Międzyrzec Podlaski.
Wierni Kościoła rzymskokatolickiego należą do parafii Matki Bożej Szkaplerznej w Krzewicy. Wchodzi w skład sołectwa Pościsze.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="361825" url="https://pl.wikipedia.org/wiki?curid=361825" title="Kolonia Wola Piasecka">
Kolonia Wola Piasecka

Kolonia Wola Piasecka – kolonia w Polsce położona w województwie lubelskim, w powiecie świdnickim, w gminie Piaski.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Piaski.

</doc>
<doc id="361826" url="https://pl.wikipedia.org/wiki?curid=361826" title="Kolonia Wola Solecka">
Kolonia Wola Solecka

Kolonia Wola Solecka – kolonia w Polsce położona w województwie mazowieckim, w powiecie lipskim, w gminie Chotcza.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Solcu nad Wisłą.

</doc>
<doc id="361827" url="https://pl.wikipedia.org/wiki?curid=361827" title="Kolonia Wola Szydłowiecka">
Kolonia Wola Szydłowiecka

Kolonia Wola Szydłowiecka – wieś w Polsce położona w województwie łódzkim, w powiecie skierniewickim, w gminie Bolimów.
Historia.
W latach 1975–1998 miejscowość administracyjnie należała do województwa skierniewickiego.

</doc>
<doc id="361828" url="https://pl.wikipedia.org/wiki?curid=361828" title="Kolonia Wrzelów">
Kolonia Wrzelów

Kolonia Wrzelów ("do 1996 r. – Kolonia Wrzelowska") – wieś w Polsce położona w województwie lubelskim, w powiecie opolskim, w gminie Wilków.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Wilków.

</doc>
<doc id="361829" url="https://pl.wikipedia.org/wiki?curid=361829" title="Kolonia Wysoki Małe">
Kolonia Wysoki Małe

Kolonia Wysoki Małe – wieś sołecka w Polsce położona w województwie świętokrzyskim, w powiecie staszowskim, w gminie Bogoria.
W latach 1975–1998 miejscowość administracyjnie należała do województwa tarnobrzeskiego.
Wieś położona jest w promieniu 3 km na południe od wsi Wysoki Małe, Wysoki Duże, Wysoki Średnie i Mała Wieś - wsi opisanych w XIX wieku jako Wysoczki Duże, Małe, Średnie (→ patrz ), odróżniane już w XV wieku jako "prima, secunda, tertia i quarta alias Mała Wieś."
Dawne części miasta – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Wysok-Kolonii zawarty w tabeli 1.

</doc>
<doc id="361830" url="https://pl.wikipedia.org/wiki?curid=361830" title="Kolonia Zamek">
Kolonia Zamek

Kolonia Zamek (do 31 grudnia 2002 "Zamek") – wieś w Polsce położona w województwie lubelskim, w powiecie janowskim, w gminie Modliborzyce.
Krótki opis.
W latach 1975–1998 miejscowość administracyjnie należała do województwa tarnobrzeskiego. 1 stycznia 2003 nastąpiła zmiana nazwy wsi z "Zamek" na "Kolonia Zamek". Według Narodowego Spisu Powszechnego (III 2011 r.) liczyła 434 mieszkańców i była szóstą co do wielkości miejscowością gminy Modliborzyce. Miejscowa ludność wyznania katolickiego przynależy do Parafii św. Stanisława w Modliborzycach.
Historia.
Miejscowość powstała w 1928 r. na skutek parcelacji dóbr folwarku należącego do rodziny Przewłockich. Nabywcami działek byli pracownicy folwarku oraz osadnicy z pobliskich wsi. Folwark modliborski powstała poprzez wydzielenie w XVII wieku. Należał on między innymi do Wioteskich, Słoniewskich, Nahoreckich, Wiercieńskich, Dolińskich i Gorzkowskich. W 1866 r. folwark zakupiła spółka obywatelska (którą tworzyli: A. Przanowski, I. Solman, J. Łempicki, H. Witkowski) od Towarzystwa kredytowego Ziemiańskiego za 54000 rubli. Wtedy nastąpił rozwój gospodarki rybnej i powstał chmielak. Folwark Zamek wchodził w skład dóbr modliborskich. Pod koniec wieku XIX w. właścicielem został Konstanty Przewłocki. W 1905 r. na terenie folwarku miał miejsc strajk służby folwarcznej. Z danych statystycznych z 1921 r. wynika że miejscowość była zamieszkana przez 154 mieszkańców i liczyła 8 gospodarstw. Podczas II wojny światowej w 1944 r. na terenie wsi miały miejsce walki zbrojne, w wyniku których uległo spaleniu około 9 zabudowań. W tym samym roku powstało sołectwo "Zamek", poza tym na mocy dekretu PKWN resztki folwarku należące do Pajdowskich zamieniono na Państwowe Gospodarstwo Rybne. Po wojnie rozwijała się głównie gospodarka rybna oraz powstał zakład przetwórstwa mięsa.
Części wsi.
Janówek - część wsi Kolonia Zamek. Miejscowość leży w odległości około 2 km od Modliborzyc przy drodze głównej do Janowa Lubelskiego. Dawniej znajdował się tu folwark powstały w wyniku wydzielenia go z dóbr modliborskich w XIX w. W drugiej połowie XIX wieku większość gruntów była w posiadaniu mieszczan z Modliborzyc.
W 1921 r. zamieszkiwany był przez 19 osób w 5 domostwach. W okresie międzywojennym działały tu dwa tartaki zniszczone w 1942 r. przez partyzantów.

</doc>
<doc id="361831" url="https://pl.wikipedia.org/wiki?curid=361831" title="Kolonia Złotki">
Kolonia Złotki

Kolonia Złotki – wieś w Polsce położona w województwie mazowieckim, w powiecie węgrowskim, w gminie Sadowne.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii Trójcy Przenajświętszej i św. Anny w Prostyni.

</doc>
<doc id="361832" url="https://pl.wikipedia.org/wiki?curid=361832" title="Kolonie Lipsk">
Kolonie Lipsk

Kolonie Lipsk – wieś w Polsce położona w województwie podlaskim, w powiecie augustowskim, w gminie Lipsk.
W latach 1975–1998 miejscowość administracyjnie należała do województwa suwalskiego.

</doc>
<doc id="361833" url="https://pl.wikipedia.org/wiki?curid=361833" title="Kolonia Sejny">
Kolonia Sejny

Kolonia Sejny – wieś w Polsce położona w województwie podlaskim, w powiecie sejneńskim, w gminie Sejny.
W latach 1975–1998 miejscowość administracyjnie należała do województwa suwalskiego.

</doc>
<doc id="361834" url="https://pl.wikipedia.org/wiki?curid=361834" title="Kolosy">
Kolosy

Kolosy – wieś sołecka w Polsce położona w województwie świętokrzyskim, w powiecie kazimierskim, w gminie Czarnocin.
W latach 1975–1998 miejscowość administracyjnie należała do województwa kieleckiego.
Historia.
Pierwsza wzmianka o Kolosach pojawia się u Długosza – wieś Colossi. W XIV i XV wieku własność Kurozwęckich. W 1370 roku król Kazimierz III Wielki przeniósł Kolosy na prawo niemieckie. Były one wówczas własnością Krzesława z Chodowa. Z rąk Kurozwęckich Kolosy przeszły pod władanie Dobiesława Kmity (XV w.).
W XVI wieku wieś licząca 13 kmieci oraz 6 i pół łana, była we władaniu Piotra Królewskiego.
W 1654 roku Rupniewscy wznieśli tu zbór ariański.
W 1827 roku było tu 37 domów i 271 mieszkańców.
W połowie XVI wieku majątek ziemski Kolosy nabył Łukasz Dąmbski. Dobra Kolosy składały się z folwarków Kolosy i Kosówka, a także wsi Kolosy. Wielkość dóbr wynosiła 571 mórg, ponadto znajdował się tam młyn wodny, staw, pokłady kamienia budowlanego.
Znaleziska archeologiczne.
W Kolosach – 100 m na wschód od kurhanu z figurą Chrystusa znajduje się, już praktycznie niewidoczny, rozorany kopiec. Odkryto pod nim niezwykły rodzaj grobu – tzw. grób szybowy. Pionowy korytarz o długości około 1,5 m prowadził do wydrążonej pod ziemią obszernej niszy, w której złożony był zmarły, wyposażony między innymi w piękny topór z serpentynu. Grób ten pochodzi z około 1500 roku przed naszą erą. Znaleziony toporek można oglądać w Muzeum Narodowym w Kielcach.

</doc>
<doc id="361836" url="https://pl.wikipedia.org/wiki?curid=361836" title="Kolsk">
Kolsk

Kolsk (niem. "Kölzig") – wieś sołecka w Polsce położona w województwie zachodniopomorskim, w powiecie choszczeńskim, w gminie Bierzwnik. Najbardziej na południe położona miejscowość gminy. 
W latach 1954–1957 wieś należała i była siedzibą władz gromady Kolsk, po jej zniesieniu w gromadzie Bierzwnik. W latach 1975–1998 miejscowość administracyjnie należała do województwa gorzowskiego. 
Położenie.
Wieś leży ok. 5 km na południowy zachód od Bierzwnika, między Ostromęckiem a miejscowością Osiek, nad jeziorem Jeziorko, na Pojezierzu Dobiegniewskim. 
Historia.
Wieś o metryce średniowiecznej. Pierwsza wzmianka pochodzi z 1337 r., kiedy to osada należała do ziemi krajeńskiej ("Land Friedeberg"). Wieś liczyła 22 łany, z których trzy należały do Henninga Wildenow. W 1354 r. Kolsk, na mocy darowizny margrabiego przeszła na własność klasztoru w Bierzwniku. Około 1428 r. osada przez krótki okres była w posiadaniu zakonu krzyżackiego, potem ponownie klasztoru w Bierzwniku. Około 1458 r. pół wsi zakupił – wraz z połową jeziora – Peter Grunow, a w 1473 r. połowę osady Thewes Kleban. W czasach reformacji cała wieś weszła w skład domeny państwowej. W 1718 r. w Kolsku, liczącym 38 łanów, było 12 gospodarstw chłopskich, sześć zagrodników, a także karczma i kuźnia. Około 1800 r. we wsi było 12 gospodarstw chłopskich, sześciu zagrodników, 12 chałupników, a także cegielnia, kuźnia i pracownia kołodziejska (łącznie 224 mieszkańców). W 1840 r. we wsi było już 47 domów, cegielnia i domek myśliwski. W 1868 r. we wsi odnotowano sołtysa lennego, pastora, 11 pełnych chłopów, karczmarza, sześciu zagrodników, nauczyciela, kowala i dwóch wyrobników. W końcu XIX wieku miejscowy majątek należał do Augusta Boninga a następnie jego syna Augusta Ludwiga. W początku XX wieku we wsi wybudowano kościół, w 1925 r. we wsi było 65 domów mieszkalnych i 436 mieszkańców.
Zabytki.
Do wojewódzkiego rejestru zabytków wpisany jest:
inne zabytki:
Sołectwo.
Wieś jest siedzibą "sołectwa Kolsk", które obejmuje jedynie Kolsk. W 2010 roku z sołectwa Kolsk wydzieliło się sołectwo Ostromęcko.
Kultura i sport.
W Kolsku znajdują się filie Gminnej Biblioteki Publicznej oraz Gminnego Ośrodku Kultury i Sportu w Bierzwniku, jest tutaj również świetlica wiejska.

</doc>
<doc id="361837" url="https://pl.wikipedia.org/wiki?curid=361837" title="Kolsko">
Kolsko

Kolsko (niem. "Kolzig") – wieś w Polsce położona w Kotlinie Kargowskiej, w województwie lubuskim, w powiecie nowosolskim, w gminie Kolsko.
W latach 1975–1998 miejscowość administracyjnie należała do województwa zielonogórskiego.
Miejscowość jest siedzibą władz gminy Kolsko.
Położenie.
Wieś leży 25 km na południowy zachód od Wolsztyna, przy drodze wojewódzkiej (nr 315) do Nowej Soli. Około 4 km na południe od Kolska leży Jezioro Sławskie, największy akwen w zachodniej Polsce.
Zabytki.
Do wojewódzkiego rejestru zabytków wpisane są:
inne zabytki:
Demografia.
Liczba mieszkańców miejscowości w poszczególnych latach:

</doc>
<doc id="361838" url="https://pl.wikipedia.org/wiki?curid=361838" title="Kolwiny">
Kolwiny

Kolwiny (niem. "Kolbiehnen") – osada w Polsce położona w województwie warmińsko-mazurskim, w powiecie kętrzyńskim, w gminie Barciany.
W latach 1975–1998 miejscowość administracyjnie należała do województwa olsztyńskiego.

</doc>
<doc id="361839" url="https://pl.wikipedia.org/wiki?curid=361839" title="Kołacze">
Kołacze

Kołacze – wieś w Polsce położona w województwie lubelskim, w powiecie włodawskim, w gminie Stary Brus.
W latach 1975–1998 miejscowość administracyjnie należała do województwa chełmskiego. 
Wierni Kościoła rzymskokatolickiego należą do parafii Matki Bożej Częstochowskiej w Starym Brusie. Znajduje się tu również Sala Królestwa miejscowego zboru Świadków Jehowy.
W miejscowości znajduje się Punkt Informacji Turystycznej. 

</doc>
<doc id="361840" url="https://pl.wikipedia.org/wiki?curid=361840" title="Kołaczki">
Kołaczki

Kołaczki – wieś w Polsce położona w województwie podlaskim, w powiecie łomżyńskim, w gminie Śniadowo.
Dawniej Kołaczki-Lemiesze.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Śniadowie.
Historia.
Wieś szlachecka położona była w drugiej połowie XVI wieku w powiecie łomżyńskim ziemi łomżyńskiej. W latach 1921 – 1939 wieś leżała w województwie białostockim, w powiecie łomżyńskim, w gminie Śniadowo.
Według Powszechnego Spisu Ludności z 1921 roku wieś zamieszkiwały 63 osoby w 13 budynkach mieszkalnych. Miejscowość należała do parafii rzymskokatolickiej w Śniadowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Śniadowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy. W latach 1975–1998 miejscowość administracyjnie należała do województwa łomżyńskiego.

</doc>
<doc id="361841" url="https://pl.wikipedia.org/wiki?curid=361841" title="Kołaczków (wieś w Polsce)">
Kołaczków (wieś w Polsce)

Kołaczków – wieś w Polsce położona w województwie mazowieckim, w powiecie ciechanowskim, w gminie Opinogóra Górna. Leży nad Soną dopyłwem Wkry.
Wieś "Kolaczkowo" niegdyś należąca do starostwa ciechanowskiego, pracowała dla folwarku Opinogóra w 1617 roku. W latach 1975–1998 miejscowość administracyjnie należała do województwa ciechanowskiego.

</doc>
<doc id="361842" url="https://pl.wikipedia.org/wiki?curid=361842" title="Kołaki-Budzyno">
Kołaki-Budzyno

Kołaki-Budzyno – wieś w Polsce położona w województwie mazowieckim, w powiecie ciechanowskim, w gminie Opinogóra Górna.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361844" url="https://pl.wikipedia.org/wiki?curid=361844" title="Kołaki Kościelne">
Kołaki Kościelne

Kołaki Kościelne − wieś w Polsce położona w województwie podlaskim, w powiecie zambrowskim, w gminie Kołaki Kościelne.
Miejscowość ta znajduje się kilka kilometrów od drogi krajowej nr 8.
Obecnie jest siedzibą gminy Kołaki Kościelne.
Historia miejscowości.
Sama wieś powstała w XV w. Dawne wsie – Kołaki Stare (obecnie Kościelne) i Nowe, Czachy Kołaki i Gunie-Ostrów – powstały z nadania w ok. 1416 roku 30 włók ziemi Wojciechowi herbu Kościesza z Kołak. Osiedla wiejskie pochodzą w dużej części z kolonizacji drobnej szlachty zagrodowej. Wiele wsi charakteryzuje się dwuczłonowymi nazwami, co związane było z podziałami rodzinnymi ziem poszczególnych rodów i tworzeniem przysiółków. Niejednokrotnie wieś, będąca siedzibą parafii, ma w nazwie człon „kościelna/e” (Kołaki Kościelne, Jabłonka Kościelna, Kulesze Kościelne, Płonka Kościelna, Wyszonki Kościelne, itp.).
Według Powszechnego Spisu Ludności z 1921 roku wieś zamieszkiwały 423 osoby, 334 było wyznania rzymskokatolickiego, 1 prawosławnego, a 88 mojżeszowego. Jednocześnie 334 mieszkańców zadeklarowało polską przynależność narodową, 1 rosyjską, a 88 żydowską. Było tu 70 budynków mieszkalnych. Miejscowość należała do miejscowej parafii rzymskokatolickiej. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Kołakach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W Kołakach urodzili się m.in. ks. Kazimierz Hamerszmit – były więzień Dachau (KL), zmarły w opinii świętości, oraz polski historyk i badacz dziejów osadnictwa w Polsce Jerzy Wiśniewski. Podczas II wojny światowej w pobliskich lasach znajdowała się jedna z siedzib dowództwa Okręgu AK Białystok.
W latach 1954–1972 wieś należała i była siedzibą władz gromady Kołaki Kościelne. W latach 1975−1998 miejscowość administracyjnie należała do województwa łomżyńskiego.
Nazwa wsi.
Od miejsca pochodzenia założyciela wsi – Kołak w gminie Grudusk, wywodzi się jej obecna nazwa. Wojciech Kołak herbu Kościesza chciał, aby jego wieś nazywała się "Kołakowo", jednak nazwa ta nie przyjęła się. Etymologia samej nazwy Kołaki związana jest z dawnym zdrobieniem imienia Mikołaj – Kolak, Kołak.
Komunikacja drogowa.
Z Kołak Kościelnych można jechać do wielu miejscowości:
Historia kościoła.
W historii parafii Kołaki istniało kilka kościołów drewnianych. Obecny kościół murowany, który jest siedzibą parafii Wniebowzięcia NMP, zbudowano w stylu neoklasycystycznym w latach 1834–36 staraniem księdza Józefa Kuleszy. Fasadę i samą wieżę ukończono w 1871 r. W 1980–1984 r. kościół poddano gruntownemu remontowi, rozbudowując go o część prezbiterialną oraz zakrystię.
W murze kościoła umieszczono dwie tablice epitafijne. Jedna dotyczy Stanisława Detynieckiego, dziedzica wsi Kiełczewo. Druga tablica dedykowana jest Janowi Piwońskiemu (1774 – 1842). Obok kościoła znajduje się dzwonnica murowana z cegły, nietynkowana, pochodząca z 1925 r.
W strukturze kościoła rzymskokatolickiego parafia należy do metropolii białostockiej, diecezji łomżyńskiej, dekanatu Zambrów.
Wykaz zabytków.
Wykaz zabytków nieruchomych wpisanych do rejestru zabytków Narodowego Instytutu Dziedzictwa:
Inne informacje.
W miejscowości znajduje się izba pamięci Przemysława Gosiewskiego, w której zgromadzono fotografie polityka, różne dokumenty związane z jego działalnością polityczną oraz wyłożone po katastrofie smoleńskiej księgi kondolencyjne. Izbę pamięci zorganizowali własnym kosztem, w należącym do siebie gospodarstwie, rodzice zmarłego. Otwarto ją 10 października 2010 roku z udziałem Jarosława Kaczyńskiego.

</doc>
<doc id="361845" url="https://pl.wikipedia.org/wiki?curid=361845" title="Kołaki-Kwasy">
Kołaki-Kwasy

Kołaki-Kwasy – wieś w Polsce położona w województwie mazowieckim, w powiecie ciechanowskim, w gminie Opinogóra Górna.
Jest to wieś rodowa rodziny Kołakowskich herbu Kościesza. Początki rodu Kołakowskich w tej wsi sięgają XIV wieku.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361847" url="https://pl.wikipedia.org/wiki?curid=361847" title="Kołaki-Strumienie">
Kołaki-Strumienie

Kołaki-Strumienie – wieś w Polsce położona w województwie podlaskim, w powiecie kolneńskim, w gminie Mały Płock.
Wierni kościoła rzymskokatolickiego należą do parafii Znalezienia Krzyża Świętego w Małym Płocku.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Rogienice.
Według Powszechnego Spisu Ludności z 1921 roku wieś zamieszkiwało 164 osoby w 30 budynkach. Miejscowość należała do parafii rzymskokatolickiej w m. Mały Płock. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Mały Płock.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="361848" url="https://pl.wikipedia.org/wiki?curid=361848" title="Kołaki Wielkie">
Kołaki Wielkie

Kołaki Wielkie – wieś w Polsce położona w województwie mazowieckim, w powiecie ciechanowskim, w gminie Grudusk.
W latach 1975–1998 miejscowość administracyjnie należała do województwa ciechanowskiego.
Historia.
W końcu XIII wieku pod naporem wojowniczego zakonu krzyżackiego zaczęły upadać poszczególne plemiona pruskie oraz Jaćwingowie. Wielu z nich schroniło się na terenach Mazowsza. Historycy uważają, iż Jaćwingowie zamieszkali również w tej wsi, wydarzyło się to w końcu XIII wieku. Takich osiedli na północnym Mazowszu było dużo więcej, na przykład Grzybowo czy Windyki w okolicach Wieczfni. Świadczy o tym dawna nazwa wsi Jaćwięrzyno.
Pierwsze pisane dokumenty na temat wsi pochodzą z 1419 roku, w tymże roku zapisano nazwę jako Jaczwiązino, pojawiają się też w tym czasie takie zapisy jak: Ianczyawino, Iaczwanschyno. Od połowy XV wieku zaczęto też niekiedy nazywać tę wioskę Kołaki (Kolaki), ta nazwa pochodziła od dawnego imienia Kołak, czyli Mikołaj.
Właściciele wsi używali herbu Kościesza i z czasem przyjęli nazwisko Kołakowscy. Kołakowscy nie należeli do możnych rodów, był to raczej ubogi ród szlachecki. Zachowało się dosyć sporo wiadomości o tej rodzinie, jednak genealogia tego rodu stwarza pewne problemy. Wszystko przez nadania ziemskie na wschodnim Mazowszu.
Około 1416 roku książę Janusz I nadał Wojciechowi z Kołak Jaćwiężyna herbu Kościesza 30 włók ziemi w puszczy Łętowo, nad rzeczką Mały Dąbek i Załężnicą. Nową wieś Wojciech miał nazwać Kołakowo, ale nazwa nie przyjęła się i powstały Kołaki Stare Stąd właśnie do tej pory istnieje osada Kołaki w pobliżu Zambrowa (obecnie miejscowość gminna Kołaki Kościelne). Osadnicy z tej wsi zachowali herb i używali również nazwiska Kołakowscy. Od tej pory istniały dwie gałęzie Kołakowskich i często trudno określić bezspornie, który przedstawiciel rodu pochodził z Kołaków w pobliżu Ciechanowa, a który z okolic Zambrowa.
Takie nie budzących wątpliwości informacje pochodzą ze spisu podatkowego z 1578 roku. W tym czasie dziedzicami Kołaków koło Ciechanowa byli: Stanisław Kołakowski syn Mikołaj z braćmi, Andrzej Kołakowski, Piotr Kołakowski z synowcami oraz wdowa Jakubowa. Jak widać wieś podzielona była między wielu przedstawicieli rodu Kołakowskich. Kołaki stawały się powoli zaściankiem szlacheckim. Każda rodzina posiadała swój niewielki drewniany dwór i kawałki ziemi rozrzucone w okolicy. Kołakowcy nie wyróżniali się niczym szczególnym. Kroniki wspomniały tylko o Stanisławie z tej wsi żyjącym w XVI wieku, który był „znanym wierszopisem”. Trzeba przyznać, że ich kuzyni z okolic Zambrowa dzierżyli niekiedy urzędy i byli bardziej znaną rodziną.
Nie dla wszystkich Kołakowskich było wystarczająco dużo ziemi w rodzinnej wsi, aby się utrzymać, z tego powodu Kołakowscy często emigrowali. Na początku XVII wieku żył Jakub Kołakowski syn Jana, który przeniósł się do ziemi drohickiej, a że był biednym szlachcicem oskarżono go o nie szlacheckie pochodzenie, co było najgorszą obelgą dla szlachcica. Jednak ten zdołał udowodnić przed sądem swoje rycerskie korzenie. Na świadków wezwano rycerze z Kołaków Jaćwieczyna. Dzięki temu wiemy, kto dziedziczył w tej wsi. Byli to: Wojciech syn Pawła wnuk Józefa, Wojciech syn Pawła oraz Marcjan syn Mikołaja.
W XVII wieku proces rozdrobnienia ziemi w tej wsi postępował jeszcze bardziej. Kołaki Kościelne stały się typową wsią zaściankową. Poziom życia tej szlachty niewiele ustępował poziomowi chłopów, ale korzystali oni w pełni ze swoich praw szlacheckich. W 1698 roku na polu elekcyjnym pod Warszawą stawiło się aż 23 Kołakowskich, z których większość pochodziła właśnie z Kołaków Wielkich. Bardzo popularne było wśród nich imię Wojciech, naliczono aż czterech Wojciechów Kołakowskich na wspominanej elekcji. 
W końcu XVII wieku wielu Kołakowskich wyjechało na Ukrainę. Notowani są na Rusi Czerwonej. W tym czasie ziemia w Kołakach coraz częściej przechodziła na własność innych rodów. Za sprawą sprzedaży i posagów, część gruntów przeszła na własność innych ubogich rodów szlacheckich, często z sąsiednich wsi.
W XVIII wieku Kołakowscy zubożeli już tak bardzo, że na elekcji królewskiej z 1764 roku pojawił się tylko Bonifacy Kołakowski z tej wsi. Kołakowscy byli dobrodziejami miejscowego kościoła w Grudusku. Według wizytacji kościelnej z 1775 roku niejaki Kazimierz Kołakowski ofiarował dwa czerwone złote na odmalowanie chrzcielnicy w Grudusku.Dokładniejszych danych o stosunkach własnościowych w Kołakach dostarcza spis właścicieli ziemskich z 1783 roku. Według tych danych właścicielami wsi byli: Chmieliński, Dzierzęski, Kołakowscy, Pszczółkowscy, Purzycki i Zakrzewski. Byli to głównie pojedynczy szlachcice, z wyjątkiem Kołakowskich i Pszczółkowskich, którzy mieszkali tu w większej liczbie. Oprócz tych rodów w końcu XVIII wieku wśród dziedziców wsi wymienia się też Goździewskich herbu Wieniawa.
Prześledzenie wszystkich koligacji rodzinnych i zmian własnościowych w tej wsi jest bardzo trudne wynika to z mnogości zmian. Kołakowscy, pierwotni dziedzice zdołali w pierwszej połowie XIX wieku udowodnić swoje szlacheckie pochodzenie. Dzięki temu mamy nieco wiadomości o niektórych przedstawicielach tego rodu. W 1731 roku dziedzicem części wsi był Kazimierz Kołakowski, który ożenił się z Franciszką Ostrowską. Mieli oni syna Wojciecha, który miał z kolei dwóch synów: Hilarego i Antoniego. Starszy z nich dziedziczył w Kołakach w końcu XVIII wieku, ożenił się z Jadwigą Turską i miał syna Bernarda, który w 1848 roku tytułował się „dziedzicem w Kołakach”. Młodszy syn Wojciecha, Antoni Kołakowski miał syna Jana, a ten z żony Konstancji Orłowskiej syna Ludwika, który zamiast rolnikiem został żołnierzem i służył w wojsku rosyjskim w pierwszej połowie XIX wieku. Podobnych historii rodzinnych Kołakowskich jest więcej. Zapewne Kołakowscy lub ich potomkowie żyją w tej wsi po dziś dzień. 
Archiwum Akt Dawnych w Warszawie dysponuje sześcioma dokumentami dotyczącymi tej wsi z lat 1792-1796. Dokumenty poświadczają zmiany własnościowe, które były dosyć często w tej drobnoszlacheckiej wsi. Dotyczyły rodzin: Pszczółkowskich, Rybczyńskich, Kołakowskich i Tańskich. Nazwę wsi zapisywano jako Kołaki Wielkie, więc musiały istnieć również Kołaki Małe, ale spotyka się też jeden zapis Kołaki-Jaćwiężyno seu Wielkie, świadczący o tym że dawna nazwa wsi była jeszcze niekiedy używana.
W 1827 roku w tej wsi było 28 domów i 142 mieszkańców. W 1864 roku nastąpiło uwłaszczenie ziemi dworskiej, lecz w Kołakach nie było włościan (chłopów), którym można by było przekazać ziemię, więc uwłaszczenie nie objęło tej wsi. Mieszkali tu potomkowie szlachty.
Opis wsi ze Słownika Geograficznego Królestwa Polskiego z 1882 roku informuje: Kołaki Wielkie: wieś szlachecka, powiat ciechanowski, gmina i parafia Grudusk, odległa o 23 wiorsty od Ciechanowa (...) zamieszkała przez drobną szlachtę. W tym czasie w Kołakach było 1 004 morgi ziemi, w tym 24 morgi nieużytków.
W czasie spisu powszechnego z 1921 roku w Kołakach Wielkich zanotowano 29 domów i 4 inne budynki mieszkalne. Zamieszkiwało tę wieś 221 osób, wszyscy podali narodowość polską i wiarę katolicką.
Przed II wojną światową w Kołakach Wielkich (zwane były też niekiedy Kołakami Dużymi) działał wiatrak stanowiący własność W. Raczyńskiego.

</doc>
<doc id="361849" url="https://pl.wikipedia.org/wiki?curid=361849" title="Kołaki-Wietrzychowo">
Kołaki-Wietrzychowo

Kołaki-Wietrzychowo – wieś w Polsce położona w województwie podlaskim, w powiecie kolneńskim, w gminie Mały Płock.
Wierni kościoła rzymskokatolickiego należą do parafii Znalezienia Krzyża Świętego w Małym Płocku.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Rogienice.
Według Powszechnego Spisu Ludności z 1921 roku wieś zamieszkiwało 131 osób w 20 budynkach mieszkalnych. Miejscowość należała do parafii rzymskokatolickiej w m. Mały Płock. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Mały Płock.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="361851" url="https://pl.wikipedia.org/wiki?curid=361851" title="Kołaków">
Kołaków

Kołaków – wieś w Polsce położona w województwie mazowieckim, w powiecie wołomińskim, w gminie Dąbrówka.
W latach 1975–1998 miejscowość administracyjnie należała do województwa ostrołęckiego.
We wsi znajduje się remiza Ochotniczej Straży Pożarnej oraz Pomnik Chwały Oręża Polskiego upamiętniający zrzut, w nocy z 9 na 10 kwietnia 1944 roku, czterech cichociemnych - Stefana Bałuka, Benona Łastowskiego, Tadeusza Runge oraz Henryka Wańka.
Na terenie Kołaków ma źródło Dopływ z Kołakowa - ciek IV rzędu będący prawym dopływem Rządzy.

</doc>
<doc id="361852" url="https://pl.wikipedia.org/wiki?curid=361852" title="Kołata">
Kołata

Kołata – wieś w Polsce położona w województwie wielkopolskim, w powiecie poznańskim, w gminie Pobiedziska. We wsi znajdują się Rodzinne Ogródki Działkowe "Zielona Polana".
Pierwsza wzmianka o wsi ("Colatha") pojawiła się w 1328. Było to gniazdo rodziny Kołackich. Nazwa wywodziła się od rodzaju grzechotki. W latach 1975–1998 miejscowość administracyjnie należała do województwa poznańskiego.
W centrum wsi, po południowej stronie drogi, istnieją pozostałości cmentarza protestanckiego o regularnym, prostokątnym rozplanowaniu, założonego w 1870. Nekropolia ma powierzchnię 0,2 ha. Do dziś zachowała się część płotu z siatki metalowej rozpiętej na betonowych słupach. Znajdują się tu ślady siedmiu wolnostojących nagrobków, w tym dwa z piaskowca, a także część kolumny z piaskowca z motywem liścia. Teren cmentarza porastają jesiony, dęby, świerki, żywotniki, bzy i trawy. Nie zachowały się żadne nagrobki z napisami i nazwiskami. Cmentarz uległ zaniedbaniu po II wojnie światowej.
Przy cmentarzu stoi dawna szkoła podstawowa. Przy jednym z gospodarstw istnieje metalowy krzyż z 1987 (data na tabliczce) ufundowany przez mieszkańców w miejscu starszego, drewnianego. Odbywa się tu corocznie wielkanocne święcenie potraw.

</doc>
<doc id="361853" url="https://pl.wikipedia.org/wiki?curid=361853" title="Kołat-Rybniki">
Kołat-Rybniki

Kołat-Rybniki – wieś w Polsce położona w województwie kujawsko-pomorskim, w powiecie lipnowskim, w gminie Kikół.
28 marca 2023 Rada Gminy Kikół jednogłośnie zagłosowała za zniesieniem miejscowości Kołat-Rybniki, jako że jest to miejscowość fizycznie nieistniejąca (składa się z rozproszonych przysiółków)
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 265 mieszkańców. Jest dziesiątą co do wielkości miejscowością gminy Kikół.

</doc>
<doc id="361854" url="https://pl.wikipedia.org/wiki?curid=361854" title="Kołątajew">
Kołątajew

Kołątajew – wieś w Polsce położona w województwie wielkopolskim, w powiecie ostrowskim, w gminie Ostrów Wielkopolski, ok. 2 km na północ od Ostrowa, przy drodze powiatowej łączącej Ostrów z Lewkowem i lotniskiem Aeroklubu Ostrowskiego w Michałkowie i linii kolejowej Ostrów-Zduńska Wola (stacja Czekanów).
Miejscowość przynależała administracyjnie przed rokiem 1887 do powiatu odolanowskiego, w latach 1975-1998 do województwa kaliskiego, a w latach 1887-1975 i od 1999 do powiatu ostrowskiego.
Liczba mieszkańców wsi: 807 (2005). We wsi znajdują się zakłady mechaniki samochodowej.

</doc>
<doc id="361855" url="https://pl.wikipedia.org/wiki?curid=361855" title="Kołczewo">
Kołczewo

Kołczewo (do 1945 niem. "Kolzow") – wieś letniskowa w Polsce, położona w woj. zachodniopomorskim, w pow. kamieńskim, w gminie Wolin.
W latach 1945–1954 i 1973–1976 miejscowość była siedzibą gminy Kołczewo. W latach 1954–1972 wieś należała i była siedzibą władz gromady Kołczewo. W latach 1975–1998 wieś administracyjnie należała do województwa szczecińskiego.
Według danych z 2011 roku wieś miała 721 mieszkańców.
Położenie.
Miejscowość leży przy nadmorskiej drodze wojewódzkiej nr 102 na odcinku pomiędzy Międzyzdrojami a Dziwnowem, ok. 13 km na północ od Wolina, przy wschodnim brzegu jeziora o tej samej nazwie – należącego do Pojezierza Wolińskiego.
W 2007 roku do Kołczewa przyłączono przysiółki Kołczewko i Wartowo.
Infrastruktura.
We wsi jest stacja benzynowa, przystanek PKS, szkoła podstawowa, przedszkole, ośrodek zdrowia, sklepy spożywcze i przemysłowe, świetlica-dyskoteka, warsztaty samochodowe, filia banku spółdzielczego (z bankomatem SGB) oraz agencja pocztowa. We wsi ma swoją siedzibę OSP Kołczewo.
W Kołczewie znajduje się kompleks golfowy o powierzchni 66 ha, obejmujący m.in. 18-dołkowe pole golfowe oraz 9-dołkowe pole treningowe. Jest to jedno z dwóch najstarszych pól golfowych w Polsce. W roku 2017 pole golfowe przejęła grupa miłośników tego sportu i postanowili udostępnić miejsce dla wszystkich. Przeprowadzono szereg modernizacji oraz odświeżono budynek klubowy. Udostępniono też restaurację.
Zabudowa.
Wieś ma czytelny do dziś układ owalnicowy i urozmaiconą rzeźbę terenu z dwoma wzniesieniami w południowej i południowo-wschodniej części. Na wzniesieniu południowym stał niegdyś kościół średniowieczny otoczony cmentarzem parafialnym, nieczynnym od 1945 r. i porośnięty starodrzewem. Stylowy dworek z XIX w. (obecnie budynek mieszkalny, kiedyś szkoła podstawowa) oraz kościół z XIX w.
Nad jeziorem znaleźć można ślady grodziska Słowian z XII wieku.
Zabytki:
Historia.
Pierwsze ślady osadnictwa pochodzą z epoki brązu, z okresu kultury łużyckiej. Skupisko osadnicze można datować na średniowieczne (IX wiek), a kilka osad i punktów osadniczych z okresu od X do XII wieku.
Miejscowość pierwszy raz wymieniana jest w źródłach pisanych w początkach XIV wieku (1311) pod nazwą "Koltzowe"
("Coltzowe"). W roku 1492 został w zachowanych dokumentach wspomniany proboszcz Detlevus Goesz.
W południowej części wsi w XV wieku powstał kościół. Zniszczony został na początku XIX wieku a w 1859 roku zabezpieczony jako trwała ruina. Rozebrany został w latach 60. XX wieku. W latach 1857–1883 został wybudowany nowy kościół, ufundowany przez tajnego radcę z Berlina P.D. Tobolda. Obie świątynie wybudowano w południowo-wschodniej części wsi. Przy obu znajdowały się cmentarze. W połowie XIX wieku we wsi były dwie szkoły i dwa wiatraki.
Wieś przez okres swojego istnienia – od średniowiecza, aż do 1945 stanowiła dobra miasta Wolin.
Przyroda.
Wokół wsi znajdują się charakterystyczne dla tej części wyspy, zespoły łąkowo-bagienne o rzadkiej szacie roślinnej. Występują zbiorowiska wysokich bylin bagiennych i bogata warstwa mszysta.
W pobliżu stylowego dworku z XIX w. rosną dwa potężne jesiony, będące pomnikami przyrody: Miłko i Przemko.
30 listopada 2012 celem zachowania wartości przyrodniczych, naukowych i krajobrazowych Rada Miejska w Wolinie ustanowiła nowy pomnik przyrody. Jest nim drzewo z gatunku dąb szypułkowy o obwodzie pnia mierzonym na wysokości 1,3 m – 637 cm, w wieku ok. 380-400 lat, o wysokości: 28–32 m, rosnący przy ul. Zwycięstwa 37. Określono również jego nazwę jako „Dąb Mamre”.
Edukacja.
We wsi znajduje szkoła podstawowa, do której uczęszczają dzieci z Kołczewa. Do obwodu Publicznej Szkoły Podstawowej w Kołczewie należą również miejscowości: Chynowo, Kodrąb, Domysłów, Rekowo, Świętouść, Wartowo, Wisełka, Żółwino, Granik, Jarzębowo, Korzęcin, Łojszyno, Łuskowo, Sierosław i Zastań.
Turystyka.
Przez miejscowość przebiega Szlak przez Pojezierze Warnowsko-Kołczewskie, prowadzony z Muzeum Przyrodniczego Wolińskiego Parku Narodowego w Międzyzdrojach do węzła szlaków turystycznych przy Nadmorskim Szlaku Turystycznym w Świętouściu.

</doc>
<doc id="361857" url="https://pl.wikipedia.org/wiki?curid=361857" title="Kołczygłowy">
Kołczygłowy

Kołczygłowy (kaszb. "Kòłczëgłowë", niem. "Alt Kolziglow", przed 1939 pol. "Kołcigłowy") – wieś w Polsce, położona w województwie pomorskim, w powiecie bytowskim, w gminie Kołczygłowy, której jest siedzibą. Miejscowość znajduje się na południowych obrzeżach Parku Krajobrazowego Dolina Słupi przy drodze wojewódzkiej nr 209 i na trasie dawnej linii kolejowej Bytów – Korzybie (ruch zawieszony).
W latach 1954–1972 wieś należała i była siedzibą władz gromady Kołczygłowy. W latach 1975–1998 miejscowość należała administracyjnie do województwa słupskiego.
Nazwa.
12 listopada 1946 r. nadano miejscowości polską nazwę Kołczygłowy.
Nazwa miejscowości pochodzi od przezwiska Kołczygłowa.
Historia.
Najstarsza znana wzmianka o miejscowości pochodzi z 1371 roku, kiedy to Krzyżacy nabyli wieś od Puttkamerów.
28 lipca 1847 r. w miejscowym kościele późniejszy kanclerz Niemiec Otto von Bismarck wziął ślub z Charlottą von Puttkamer.
Kościół.
Na wzniesieniu w centrum miejscowości zlokalizowany jest katolicki (do 1945 luterański) kościół Chrystusa Króla z XVII wieku, zbudowany z pruskiego muru i zakończony wieżą – zdemontowaną w latach 90. a odbudowaną w 2002 r. z polecenia ks. J. Flaczyńskiego, po pożarze wnętrza kościoła. W kościele znajduje się m.in. wykonana z drewna oliwnego rzeźba Chrystusa Króla dłuta włoskiego artysty Pasquala Galbusera. Obok dzwonnica z ufundowanym małym dzwonem. Kościół jest otwarty tylko w czasie Mszy świętej i niedostępny dla zwiedzających. Nieopodal znajduje się dawny cmentarz mieszkańców niemieckich.
Sport i rekreacja.
Od 1984 r. w Kołczygłowach działa gminny klub sportowy GKS, zajmujący się piłką nożną. Obecnie zespół GKS-u gra w lidze A-klasy. Największym osiągnięciem klubu jest zwycięstwo w Pucharze Polski na szczeblu wojewódzkim. Istnieje również sekcja LKS ze wskazaniem na lekkoatletykę, UKS (Uczniowski Klub Sportowy), który gra w lidze okręgowej Juniora B1 oraz drużyna siatkarska KSK Kołczygłowy, grająca w 3. lidze. Największym sukcesem ligowym jest 5. miejsce w sezonie 2008/2009.
Zabytki.
Według rejestru zabytków NID na listę zabytków wpisany jest kościół parafialny pw. Chrystusa Króla, szachulcowo-murowany, z 1823, nr rej.: A-363 z 28.08.1961.

</doc>
<doc id="361858" url="https://pl.wikipedia.org/wiki?curid=361858" title="Kołczygłówki">
Kołczygłówki

Kołczygłówki (, ) – wieś w Polsce położona w województwie pomorskim, w powiecie bytowskim, w gminie Kołczygłowy.
W latach 1975–1998 miejscowość administracyjnie należała do województwa słupskiego.
Wieś stanowi sołectwo gminy Kołczygłowy.

</doc>
<doc id="361859" url="https://pl.wikipedia.org/wiki?curid=361859" title="Kołdowo">
Kołdowo

Kołdowo (niem. "Kaldau", kaszb. "Kòłdowò") – wieś w Polsce położona w województwie pomorskim, w powiecie człuchowskim, w gminie Człuchów przy drodze krajowej nr 25. Wieś jest siedzibą sołectwa "Kołdowo", w którego skład wchodzą również miejscowości Dąbki, Murzynowo, Nowosiółki, Piaskowo i Zbrzyca.
Wieś królewska starostwa człuchowskiego w województwie pomorskim w drugiej połowie XVI wieku. W latach 1975–1998 miejscowość administracyjnie należała do województwa słupskiego.
Inne miejscowości o nazwie "Kołdowo": Kołdów

</doc>
<doc id="361860" url="https://pl.wikipedia.org/wiki?curid=361860" title="Kołdów">
Kołdów

Kołdów – wieś w Polsce położona w województwie łódzkim, w powiecie sieradzkim, w gminie Błaszki.
W latach 1975–1998 miejscowość administracyjnie należała do województwa sieradzkiego.
W Kołdowie, w 1774 roku, urodził się Józef Biernacki, uczestnik insurekcji kościuszkowskiej, wojen napoleońskich oraz generał brygady i naczelnik wojenny województwa kaliskiego w powstaniu listopadowym.

</doc>
<doc id="361861" url="https://pl.wikipedia.org/wiki?curid=361861" title="Kołdrąb (województwo kujawsko-pomorskie)">
Kołdrąb (województwo kujawsko-pomorskie)

Kołdrąb – wieś w Polsce położona w województwie kujawsko-pomorskim, w powiecie żnińskim, w gminie Janowiec Wielkopolski.
W latach 1954–1959 wieś należała i była siedzibą władz gromady Kołdrąb, po jej zniesieniu w gromadzie Janowiec. W latach 1975–1998 miejscowość administracyjnie należała do województwa bydgoskiego.
Według Narodowego Spisu Powszechnego (III 2011 r.) liczyła 191 mieszkańców. Jest dwunastą co do wielkości miejscowością gminy Janowiec Wielkopolski.
Historia.
W średniowieczu istniał na terenie wsi gród, po którym widoczne są pozostałości wałów obronnych. W pierwszej wzmiance o wsi z 1326 roku wymieniony jest Benyamin de Coldramb, prawdopodobnie herbu Zaremba. Kołdrąb w 2. połowie XIX wieku należał do Leszczyców, podobnie jak Janowiec Wielkopolski i Pakość. Majątek we wsi został rozparcelowany w 1912 roku przez pruską Komisję Kolonizacyjną. 
Zabytki.
Według rejestru zabytków NID na listę zabytków wpisane są:
Neogotycki kościół pw. św. Jana Chrzciciela pochodzi z lat 1898-1901, zaprojektowany był przez Alexis Langer z Wrocławia. Posiada wysoką wieżę, wewnątrz znajduje się krucyfiks z XIX wieku wykonany przez artystę ludowego. Należy do parafii św. Jana Chrzciciela.
Neogotycki pałac z lat 1870-1880 stoi przy jeziorze. Ma prostokątne 3-kondygnacyjne skrzydło i ośmioboczną wieżę. Obecnie na terenie pałacu mieści się dom dziecka.

</doc>
<doc id="361862" url="https://pl.wikipedia.org/wiki?curid=361862" title="Kołki">
Kołki

Kołki (niem. "Rohrbeck") – wieś sołecka w Polsce położona w województwie zachodniopomorskim, w powiecie choszczeńskim, w gminie Choszczno.
W latach 1945-54 siedziba gminy Kołki. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 366 mieszkańców.
W skład sołectwa Kołki wchodzi osada Krzowiec.
Geografia.
Wieś leży około 15 km na wschód od Choszczna, między Suliszewem a miejscowością Brzeziny, na wschodnim krańcu Pojezierza Myśliborskiego, na pofałdowanym (polodowcowym) terenie. Wieś z trzech stron otoczona niewielkimi kompleksami leśnymi, przedzielona w części północnej rzeką Stobnicą. Rozplanowanie przestrzenne jest w formie regularnej owalnicy, wytyczonej na osi wschód – zachód. Pierwsze zwarte, szczelnie zabudowane, z dużym nasyceniem pełnorolnych gospodarstw.
Toponimika nazwy.
W księdze ziemskiej z 1337 r. została wymieniona wieś "Rotersp", co zapewne oznacza skrót od "Rotersbeck". Później pisano "Roderbeck", "Ruderbeck", a w 1569 r. mieszkańców nazwano "Rotterbeckschen". Niemiecki historyk nie ukrywa, że nazwa pochodzi od słowa "ruda", zapewne od rudy darniowej, wydobywanej w okolicy. Niemieckie słowo "beck" oznacza potok, strumień. Nazwa wsi pochodzi zapewne od rzeczki, która później zwała się "Rotwasserbach" (czerwona woda). Najbardziej na wschód położona miejscowość gminy.
Historia.
Wieś liczyła na początku XIV wieku 74 łany. W czasie najazdu polsko-litewskiego w 1326 r. na Nową Marchię została prawdopodobnie zniszczona, gdyż księga ziemska jedenaście lat później zaliczała ją do miejscowości opuszczonych. Wieś stanowiła posiadłość rodziny von Wedel, od których w XV wieku część lenna dzierżawiła rodzina von Osten. W 1510 r. całe lenno "Ruderbeck" należało oficjalnie do Hassona von Wedel, a po jego śmierci w 1519 r. przeszło na syna Georga. W 1536 r. "Roderbeck" wchodził w skład drawieńskiego lenna Georga Młodszego i kuzyna Georga Starszego. Lenno Ostenów obejmowało w 1499 r. ośmiołanowy folwark. W 1572 r. mieli oni już 23 łany, a 10 lat później przyłączyli dalszych sześć, opuszczonych przez chłopów. W XVI wieku wieś przeszła na własność Ostenów. Były tu wtedy trzy siedziby rycerskie, w XVII wieku – dwie. W latach 1714–1718 współwłaścicielami wsi byli Christoph Sigismund von der Ost i jego brat Hans Joachim, a po jego śmierci – pięciu jego synów. Majątek liczył wówczas 26,5 łana rycerskiego, zwiększony był przez 26 łanów chłopskich i dwa zagrodnicze.
Sama wieś przed wojną trzydziestoletnią (1618–1648) liczyła 22 chłopów i 7 zagrodników, do których należało 47 łanów. Wojna ta nie wpłynęła na stan ludności. Jednakże w 1683 r. nie było już karczmy, istniejącej w XVI wieku i należącej do miasta Choszczna. Według spisu łanów z 1718 r. wieś liczyła 63 łany metrykalne, a 58 realnych, lecz na skutek rugów własności chłopskiej było tu już tylko 13 dwułanowych chłopów, zaś 6 zagrodników oraz krawiec, młynarz i nowy krawiec mieli po 1 łanie. "Grunty częściowo piaszczyste podzielone są na trzy pola. Każdy łan ma w pierwszym polu 6 mórg, w drugim – 4, w trzecim – 3 morgi." (czyli łącznie 13 mórg, co łącznie odpowiada 3,4 ha). Uprawiano głównie żyto, znacznie mniej jęczmienia, trochę owsa, grochu i gryki. "Siana mają po 1-2 fury. Łąki średnie. Pogłowie na 2 łanach chłopskich: 1 koń, 5 wołów, 4 krowy, 2 owce, 4 świnie, 4 gęsi. Na 1 łanie zagrodniczym: 1 koń, 2 krowy, 2 owce, 2 świnie, 2 gęsi. Drewno jest kupowane. Kilku ma pszczoły". W pół wieku własność chłopska zmniejszyła się o dalsze 5 łanów.
W czasie wojny siedmioletniej Kołki były dwukrotnie zajęte przez wojska rosyjskie: w 1758 r. splądrowane, w 1762 spalone, a właściciele majątku, J. v. Osten i jego żona, zostali zamordowani. W 1774 r. do szkoły chodziło 30 dzieci. Rok 1798 to data przejścia całości wsi w ręce Fredricha Heindricha von Sydow. Po jego śmierci (1803 r.) majątek przejęła wdowa Ernestine Frederike Charlote von Sydow. W owym czasie (lata 20. XIX wieku) przeprowadzono ostateczne rozdzielenie własności chłopskiej i dworskiej (pańskiej), a granicę stanowiła rzeka Stobnica w północnej części wsi. Rejestr Brätriga wykazywał w Kołkach 35 łanów ziemi i 48 domów. Mieszkało tu nadal 13 chłopów, 6 zagrodników oraz 10 komorników. Były ponadto kuźnia, młyn wodny i leśnictwo na 300 morgach (76,5 ha) lasu. W 1834 r. majątek za 44 000 talarów kupił zarządca dóbr państwowych Johann Karl Friedrich Heldberg, który dziesięć lat później sprzedał posiadłość za 131 000 talarów kpt. Karol Gustaw Bartholdy. Kolejnym właścicielem był poborca podatkowy Göhrke, a 26 listopada 1849 r. za 103 300 talarów (gdy majątek wraz z folwarkiem Krzowiec i lennem kościelnym puszczony w dzierżawę obejmował 5808 mórg (1 483 ha), w tym tylko 484 mórg łąk i 315 – lasu) posiadaczem dóbr został Otto von Schuckmann. Powiększył go kolejnymi umowami z 26 lutego 1850 r. oraz z 25 lipca 1853 r. Zarządzanie dobrami rodzinnymi dnia 28 lutego 1903 r. przejął Bruno von Schuckmann. Jego śmierć 6 czerwca 1919 roku zbiegła się z "ruiną" cesarskich Niemiec. 25 lipca 1919 r. majątkiem w Kołkach zaczął zarządzać Siegfried v. Schuckmann.
Wieś została zdobyta przez oddziały 61 Armii Radzieckiej 8 lutego 1945 r. Kościół poświęcono 3 października 1945 r. Dotychczasową ludność wsi wysiedlono do Niemiec. Polska nazwa wsi przez pierwszych kilka lat była nieustabilizowana. Być może było to "Rosnowo", "Rożnowo", "Łęki" albo "Zalesie"; we wsiach o tych nazwach istniały gminy zbiorcze już w 1946 r. Sama wieś w 1946 r. oficjalnie została nazwana "Kamieniec". W 1948 r. potwierdzono istnienie gminy w Kołkach przekształconej 1954 r. w Gromadzkiej Rady Narodowej. W 1961 r. gromadę przyłączono do Suliszewa.
Zabytki.
Do wojewódzkiego rejestru zabytków wpisany jest:
W okresie średniowiecza kościół miał status świątyni parafialnej. W czasach reformacji (tj. po 1539 r.) przyłączony został wraz z kościołem w Pławnie – do ewangelickiej parafii w Zieleniewie, należącej do inspektoratu choszczeńskiego.
Nieistniejący dziś kościół w Kołkach powstał – prawdopodobnie w 2. poł. XV wieku, pod patronatem ówczesnych właścicieli majątku (rodziny von Wedel). Był to kościół murowany z kamienia polnego, salowy, bezwieżowy, posadowiony w zachodniej części wsi. W poł. lat 60. XIX wieku obiekt był w tak złym stanie technicznym, iż został rozebrany z wyjątkiem ściany zachodniej, którą zabezpieczono w formie trwałej ruiny i utworzono w tym miejscu (w 1931 r.) cmentarz bohaterów I wojny światowej. Nowy kościół zbudowano w latach 70. XIX wieku i usytuowano w innym miejscu, przy skrzyżowaniu dróg wiejskich. Fundatorami nowej świątyni byli von Schuckmannowie, bowiem prawo patronatu nadal należało do właścicieli wsi. Do nowego kościoła przeniesiono stare dzwony, większy o średnicy 88 cm, odlany został w 1586 roku przez Jakoba Stellmackera i ufundowany przez Hansa i Kaspara von der Osten; mniejszy o średnicy 79 cm, odlany w 1716 r. przez Johana Dietricha Shmidt z Drawna i ufundowany przez Hansa Joachima von der Osten. Już 3 października 1945 r. kościół w Kołkach został poświęcony jako świątynia rzymskokatolicka, pw. św. Teresy od Dzieciątka Jezus (w dniu odpustu kościelnego). Pierwotnie kościół należał do parafii pw. Matki Boskiej Nieustającej Pomocy w Drawnie; od 1957 r. do parafii pw. św. Trójcy w Suliszewie; od 1985 r. do parafii pw. Nawiedzenia NMP w Brzezinach. Większość remontów w kościele przeprowadzono w okresie przynależności parafii w Suliszewie, pod kierunkiem ks. Kazimerza Kołwzana. W latach 80. XX wieku dobudowano zakrystię, wykonano nowy ołtarz oraz odmalowano wnętrze
Inne zabytki:
Demografia.
Dane o ludności miejscowości Kołki:
Ochotnicza Straż Pożarna.
Założona w 1949 roku. Jednostka liczy ogółem 22 członków w tym 22 czynnych. Przy OSP powołano drużynę młodzieżową skupiającą w swoich szeregach 10 członków. Jednostka posiada oddaną do użytku w 1996 remizę strażacką z jednym boksem garażowym, świetlicą i zapleczem socjalnym.
Po pożarze polnej wiaty w 1948 roku, która spaliła się w okolicach Kołek, Mieczysław Ogrodowicz już w następnym roku założył Ochotniczą Straż Pożarną Kołki. Został on pierwszym naczelnikiem, a jednostka liczyła 35 członków. Jednostka mieściła się w budynku z 1937 roku. Pierwszy pożar strażacy z Kołek gasili w 1949 roku w Malczewie, do którego pojechali zaprzęgiem konnym z ręczną pompą. W latach 1965–1970 jednostka brała udział w częstych pożarach lasów oraz w pożarze pomieszczeń gospodarczych PGR Kołki.
W 1965 roku OSP Kołki brała udział w akcji gaśniczej przy pożarze kościoła w Suliszewie. W tym samym roku OSP brała udział w trzech akcjach gaśniczych, dwa razy na terenie PGR-u oraz w Krzowcu przy pożarze mieszkania.
W 1979 roku OSP Kołki została zmieniona w Zakładową Ochotniczą Straż Pożarną przy Państwowym Gospodarstwie Rolnym w Kołkach. 
Od 1986 roku jednostka nawiązała współpracę ze szkołą podstawową w Kołkach organizując Turnieje Wiedzy Pożarniczej dla jej wychowanków, oraz tworząc dwie drużyny HDP (chłopców i dziewcząt). Od roku 1993 jednostka została przekwalifikowana z zakładowej na terenową typu M1.
OSP Kołki rozpoczęła budowę nowej remizy z zapleczem i jednym boksem garażowym oraz świetlicą. Budowa trwała pięć lat, a samo wykończenie trzy lata, wszelkie prace wykonywano z młodzieżą do 1996 roku. OSP dostała samochód dostawczy Nysa.
11 września 1999 roku jednostka OSP Kołki obchodziła 50 lat istnienia, a prezydium zarządu głównego nadało Srebrny Medal Za Zasługi dla Pożarnictwa Ochotniczej Straży Pożarnej w Kołkach.

</doc>
<doc id="361863" url="https://pl.wikipedia.org/wiki?curid=361863" title="Kołków">
Kołków

Kołków – wieś w Polsce położona w województwie świętokrzyskim, w powiecie pińczowskim, w gminie Michałów
W latach 1975–1998 miejscowość administracyjnie należała do województwa kieleckiego.
Historia.
W wieku XIX – Kołków opisano jako wieś w powiecie pińczowskim, gminie i parafii Góry.
Według spisu miast, wsi, osad Królestwa Polskiego z 1827 roku było tu 8 domów i 45 mieszkańców.

</doc>
<doc id="361864" url="https://pl.wikipedia.org/wiki?curid=361864" title="Kołodno">
Kołodno

Kołodno (białorus. Калодна) – wieś w Polsce położona w województwie podlaskim, w powiecie białostockim, w gminie Gródek.
Wieś zachowała charakter duwyznaniowy. Rzymskokatoliccy mieszkańcy wsi przynależą do parafii Świętej Trójcy w Supraślu, a prawosławni do parafii św. Anny w pobliskim Królowym Moście.
Historia.
Kołodno to dawna wieś magnacka hrabstwa zabłudowskiego, która w końcu XVIII wieku położona była w powiecie grodzieńskim województwa trockiego Wielkiego Księstwa Litewskiego. 
Według Pierwszego Powszechnego Spisu Ludności z 1921 roku wieś Kołodno liczyła 34 domostwa i zamieszkiwana była przez 159 osób (81 kobiet i 78 mężczyzn). Miejscowość posiadała wówczas charakter dwuwyznaniowy, bowiem 80 mieszkańców zadeklarowało wyznanie prawosławne, a pozostałych 79 podało wyznanie rzymskokatolickie. Ponadto wieś była dwunarodowa, gdyż 87 mieszkańców zgłosiło polską przynależność narodową, a pozostałych 72 białoruską. W owym czasie, podobnie jak dziś, miejscowość znajdowała się w gminie Gródek.
W latach 1975–1998 miejscowość administracyjnie należała do województwa białostockiego.
Nieopodal wsi przepływa rzeka Płoska.
Z Kołodnem związana jest rodzinnie Izabela Dąbrowska, mieszkali tam jej dziadkowie.

</doc>
<doc id="361865" url="https://pl.wikipedia.org/wiki?curid=361865" title="Kołodziąż-Rybie">
Kołodziąż-Rybie

Kołodziąż-Rybie – wieś w Polsce położona w województwie mazowieckim, w powiecie węgrowskim, w gminie Sadowne.
W latach 1975–1998 miejscowość administracyjnie należała do województwa siedleckiego.

</doc>
<doc id="361866" url="https://pl.wikipedia.org/wiki?curid=361866" title="Kołodzieje (powiat kwidzyński)">
Kołodzieje (powiat kwidzyński)

Kołodzieje (niem. "Wachsmuth") – wieś w Polsce w województwie pomorskim, w powiecie kwidzyńskim, w gminie Prabuty nad południowym brzegiem jeziora Małecznego.
W latach 1954–1960 wieś należała do gromady Trumiejki, w związku z przeniesieniem siedziby i zmianie nazwy stała się siedzibą władz gromady Kołodzieje, po jej zniesieniu w 1971 r. w gromadzie Prabuty. W latach 1975–1998 miejscowość administracyjnie należała do województwa elbląskiego.
W okresie plemiennym, tj. do początku XI wieku, w Kołodziejach istniał słowiański gród obronny.
Zobacz też.
Inne miejscowości o podobnej nazwie: Kołodzieje, Kołodziejewo

</doc>
<doc id="361867" url="https://pl.wikipedia.org/wiki?curid=361867" title="Kołodziejewo">
Kołodziejewo

Kołodziejewo (niem. "Altraden") – wieś w Polsce położona w województwie kujawsko-pomorskim, w powiecie inowrocławskim, w gminie Janikowo.
W latach 1954–1972 wieś należała i była siedzibą władz gromady Kołodziejewo. W latach 1975–1998 miejscowość administracyjnie należała do województwa bydgoskiego.
Historia.
Pierwsza źródłowa wzmianka o Kołodziejewie pochodzi z 1379 roku. We wsi znajdował się folwark. Miejscowość zawdzięcza swój rozwój budowie kolei w latach 1872-1873. Pociągi pasażerskie zatrzymują się tu od 1895 roku. W 1905 roku wybudowano dworzec, który istnieje do dzisiaj i nadal pełni swoją pierwotną funkcję. W tym samym roku ukończono również budowę szkoły. W 1908 wybudowano tu kościół ewangelicki, który obecnie należy do kościoła rzymskokatolickiego. Od 1772 roku (I rozbiór Polski) do 6 marca 1919 roku i podczas okupacji hitlerowskiej 1939-1945 Kołodziejewo nosiło niemiecką nazwę Altraden.
Zabytki.
Według rejestru zabytków NID na listę zabytków wpisany jest zespół dworski, k. XIX w., nr rej.: 186/A z 15.01.1986: dwór i park.
Ponadto w Kołodziejewie znajduje się kościół z 1908 r., dworzec kolejowy z 1905 r. i budynki mieszkalne z początku XX wieku.
Kościół.
Wieś leży w granicach dekanatu mogileńskiego w archidiecezji gnieźnieńskiej.
Jedyny znajdujący się na terenie Kołodziejewa kościół został zbudowany w 1908 przez niemiecką gminę ewangelicką. Służył miejscowej ludności wyznania ewangelickiego do zakończenia II wojny światowej (tj. do 1945), kiedy to niemieccy mieszkańcy opuścili Kołodziejewo. W związku z powyższym opuszczony zbór został przyznany przez Komisję ds. Zarządzania Majątkami Opuszczonymi parafii rzymskokatolickiej pw. św. Józefa jako "ekwiwalent za zniszczenia wojenne", bowiem budowę osobnego kościoła rzymskokatolickiego przerwał wybuch II wojny światowej. Na miejscu, w którym miał zostać wybudowany kościół katolicki, obecnie stoi ośrodek zdrowia.
Kościół ewangelicki po przekazaniu go parafii pw. św. Józefa zachował swoją pierwotną formę w znacznym stopniu. W później zmieniły się tylko niektóre elementy wystroju wnętrza, tj. usunięto baldachim znad nastawy ołtarza głównego oraz usunięto drewnianą ambonę znajdującą się w prezbiterium. Wnętrze utrzymane jest w stylu neobarokowym i przedstawia rozwiązania typowe dla budownictwa kościołów ewangelickich (empory wzdłuż nawy).
W kościele znajdują się organy firmy P.B. Voelkner z Bydgoszczy, wybudowane najprawdopodobniej w roku zakończenia budowy kościoła, tj. w 1908. Charakteryzują się zdobnym, pozłacanym prospektem zawierającym 27 piszczałek oraz 12 głosami rozdysponowanymi pomiędzy 2 manuały i pedał, utrzymanymi w charakterze romantycznym. Organy posiadają trakturę pneumatyczną, 1 miech pływakowy z możliwością kalikowania oraz ok. 700 piszczałek.
Gospodarka i komunikacja.
Mieszkańcy wsi żyją głównie z rolnictwa. Jednak w związku z tym, że Kołodziejewo jest dużą wsią są tu też sklepy i firmy. W roku 2018 otwarto we wsi market sieci Dino. Do największych możemy zaliczyć firmę budowlaną zatrudniającą kilkadziesiąt osób. Znajdują się tu też gospodarstwa agroturystyczne.
Drogi.
Wieś leży między miastami: Mogilnem i Janikowem. Przebiega tędy droga łącząca te miasta i okoliczne wsie. Większość dróg we wsi ma utwardzoną nawierzchnię.
Kolej.
Przez Kołodziejewo przebiega linia kolejowa nr 353 ze stacją Kołodziejewo łącząca Poznań z Inowrocławiem i dalej Toruniem oraz Bydgoszczą. Połączenia pasażerskie obsługiwane są przez spółkę POLREGIO. Ze stacji można dojechać do: Bydgoszczy, Torunia, Inowrocławia, Janikowa, Mogilna, Gniezna i Poznania. W 2015 roku miała miejsce wymiana nawierzchni peronowych i przebudowa stacji w celu dostosowania jej do panujących standardów z udogodnieniami dla osób niepełnosprawnych. Przy przebudowie dworca rozebrano stare zabudowania znajdujące się obok budynku dworca. Do sierpnia 2017 roku w budynku znajdowały się kasy, obecnie stoi on niezagospodarowany - planowany jest generalny remont i rewitalizacja zabytkowego dworca. 
Sport, kultura i turystyka.
We wsi znajduje się klub piłkarski KS "Piast" Kołodziejewo. Obecnie gra na poziomie klasy okręgowej. Stadion w Kołodziejewie ma trybunę, na której znajduje się około 150 miejsc siedzących (plastikowe krzesełka). Wybudowano tu boisko "ORLIK 2012".
W Kołodziejewie do dyspozycji mieszkańców znajdują się obiekty sportowe, biblioteka oraz świetlica wiejska. Znajdują się tu gospodarstwa agroturystyczne. Niedaleko od wsi znajduje się las mieruciński, wchodzący w skład nadleśnictwa Gołąbki, leśnictwa Mierucinek.
Bezpieczeństwo.
W Kołodziejewie znajduje się ośrodek zdrowia, jest tu apteka. We wsi działa OSP Kołodziejewo będące w systemie KSRG. Na stanie jednostki znajduje się wóz gaśniczy: Volvo FL 280 (GBA).
Ochrona przyrody.
W 2010 roku ustanowiono pomnikiem przyrody następujące drzewa rosnące w parku przy ul. ks. Kazimierza Mellera 5:

</doc>
<doc id="361868" url="https://pl.wikipedia.org/wiki?curid=361868" title="Saska Szwajcaria">
Saska Szwajcaria

Saska Szwajcaria, "Saksońska Szwajcaria" (niem. "Sächsische Schweiz") – określenie niemieckiej części Gór Połabskich ("po-łabie") znajdujących się po obu brzegach rzeki Łaba, na południowy wschód od Drezna. Rozpościera się między czeskim miastem przygranicznym Děčín i saksońskim miastem Pirna. Stanowi część Średniogórza Niemieckiego. Zajmuje powierzchnię około 360 km². Wzniesienia sięgają 400–500 m n.p.m.; najwyższe "Großer Zschirnstein" (562 m).
Dla turystyki Saska Szwajcaria została "odkryta" na początku XIX wieku, zaś autorem nazwy jest szwajcarski malarz Adrian Zingg, który tak nazwał w 1800 roku ten rejon Saksonii. Przyjęła się też analogiczna nazwa Czeska Szwajcaria (České Švýcarsko), a także nazwa zbiorcza: Sasko-Czeska.
Wyjątkową atrakcją krajobrazową w tym regionie są piaskowce o oryginalnych kształtach wyrzeźbionych przez erozję. Jest to również obszar o niespotykanej gdzie indziej różnorodności kształtowań terenu na stosunkowo niewielkiej przestrzeni. Równiny znajdują się w bezpośrednim sąsiedztwie jarów, gór stołowych i skalistych.
Obiekty do zwiedzania na terenie Saskiej Szwajcarii.
Zamki i twierdze

</doc>
<doc id="361869" url="https://pl.wikipedia.org/wiki?curid=361869" title="Kołodziejowy Grąd">
Kołodziejowy Grąd

Kołodziejowy Grąd (dawniej "Kollodzeygrund") – wieś w Polsce położona w województwie warmińsko-mazurskim, w powiecie szczycieńskim, w gminie Wielbark. W latach 1975–1998 miejscowość administracyjnie należała do województwa olsztyńskiego.
Wieś mazurska, ulicówka o zwartej zabudowie z zachowanymi przykładami dawnego budownictwa drewnianego (z końca XIX w.)
Wieś założono w ramach osadnictwa szkatułowego w 1787 r. W 1938 r. w ramach akcji germanizacyjnej zmieniono urzędową nazwę wsi na "Radegrund".

</doc>
<doc id="361870" url="https://pl.wikipedia.org/wiki?curid=361870" title="Kołodzież">
Kołodzież

Kołodzież – wieś w Polsce położona w województwie podlaskim, w powiecie monieckim, w gminie Mońki.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Matki Boskiej Częstochowskiej i św. Kazimierza w Mońkach.

</doc>
<doc id="361872" url="https://pl.wikipedia.org/wiki?curid=361872" title="Kołomań">
Kołomań

Kołomań – wieś w Polsce położona w województwie świętokrzyskim, w powiecie kieleckim, w gminie Zagnańsk.
W latach 1975–1998 miejscowość administracyjnie należała do województwa kieleckiego.

</doc>
<doc id="361873" url="https://pl.wikipedia.org/wiki?curid=361873" title="Kołomąć">
Kołomąć

Kołomąć (niem. "Koldemanz") – wieś w północno-zachodniej Polsce, położona w województwie zachodniopomorskim, w powiecie gryfickim, w gminie Gryfice, nad Jeziorem Kołomąckim. 
W latach 1946–1998 miejscowość administracyjnie należała do województwa szczecińskiego.
Znajdują się tu ruiny kościoła, kaplicy oraz niemiecki cmentarz. Miejscowość posiada również zabytkowy park dworski z XIX wieku, pozostałość po dworze.
Kołomąć jest siedzibą leśnictwa.
W miejscowości (działka nr 24) rośnie żywotnik zachodni w wieku ok. 80 lat, obwodzie pnia 110 cm i wysokości 25 m, który został uznany za pomnik przyrody.
Ok. 1,8 km na północny wschód znajduje się wzniesienie Stromik, a ok. 1,5 km na zachód Wyżanka.
Gmina Gryfice utworzyła jednostkę pomocniczą sołectwo "Kołomąć", które obejmuje jedynie miejscowość Kołomąć. Mieszkańcy wsi wybierają sołtysa oraz radę sołecką, która składa się z 3 do 7 osób. Do 28 stycznia 2008 wieś należała do sołectwa "Trzygłów".

</doc>
<doc id="361874" url="https://pl.wikipedia.org/wiki?curid=361874" title="Kołomąt">
Kołomąt

Kołomąt – wieś sołecka w Polsce położona w województwie zachodniopomorskim, w powiecie drawskim, w gminie Czaplinek.
W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 175 mieszkańców.
W miejscowości działało "Państwowe Gospodarstwo Rolne Kołomąt".
Geografia.
Wieś leży ok. 2,5 km na północ od Czaplinka, ok. 1,8 km na zachód od jeziora Dołgie Wielkie.

</doc>
<doc id="361875" url="https://pl.wikipedia.org/wiki?curid=361875" title="Kołomyjka (województwo podlaskie)">
Kołomyjka (województwo podlaskie)

Kołomyjka – wieś w Polsce położona w województwie podlaskim, w powiecie zambrowskim, w gminie Rutki.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Kołakach Kościelnych.
Historia.
W latach 1921 – 1925 wieś leżała w województwie białostockim, w powiecie łomżyńskim, w gminie Kossaki-Rutki a od 1925 w gminie Kołaki.
Według Powszechnego Spisu Ludności z 1921 roku wieś zamieszkiwało 165 osób w 22 budynkach mieszkalnych. Miejscowość należała do parafii rzymskokatolickiej w Kołakach. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Rutkach-Kossakach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="361877" url="https://pl.wikipedia.org/wiki?curid=361877" title="Kołoniec">
Kołoniec

Kołoniec – wieś w Polsce położona w województwie świętokrzyskim, w powiecie koneckim, w gminie Ruda Maleniecka.
W latach 1975–1998 miejscowość administracyjnie należała do województwa kieleckiego.
Wierni Kościoła rzymskokatolickiego należą do parafii Świętej Trójcy w Fałkowie.
Historia.
Kołoniec - dawna miejscowość przemysłowa, wchodząca w skład Staropolskiego Zagłębia Przemysłowego 
Pierwsze wzmianki dotyczące Kołońca pochodzą z roku 1510. Miejscowość ta jako kuźnica żelazna nosiła wtedy nazwę "Niewola". W 1784 pracujący tu wielki piec dostarczał surówkę między innymi na potrzeby zakładów w Maleńcu.
W 1819 roku hrabia Ignacy Stadnicki-właściciel okolicznych dóbr wydzierżawił Michałowi Mazarkowi folwark Starzechowice i wieś Kołoniec ze wszystkimi gruntami i użytkami. Na mocy umowy zezwolił też na budowę fryzowni lub toporni w miejscu dawnego foluszu. 
W owym czasie fałkowski kompleks przemysłowy składał się z wielkiego pieca w Skórnicach, 2 fryszerek w Kołońcu, 2 w Starzechowicach i 1 w Rudce koło Sułkowa.
W 1827 r. w Kołońcu znajdowało się 18 domów, a wieś liczyła 185 mieszkańców. 
W 1833 roku Franciszek Jakubowski nabył od hrabiny Ksawery Stadnickiej dobra fałkowskie wraz z Kołońcem i z prawem wydobywania rudy żelaza w obrębie wsi Pląskowice. Jakubowski wzniósł w Kołońcu nowy wielki piec i pudlingarnię. Oprócz miejscowego zakładu własność Jakubowskiego stanowiły też wielkie piece w Skórnicach, Starzechowicach i Rudce. Ponadto wymieniona produkcja wspierana była przez wielki piec i fryszerkę w Pląskowicach - dzierżawione od rządu. Franciszek Jakubowski był też najprawdopodobniej założycielem osiedla fabrycznego nieopodal Kołońca we Franciszkowie (pierwotna nazwa tej miejscowości to Franciszek), gdzie powstały zakłady fryszerskie napędzane wodami rzeki Czarnej. 
W 1838 roku pracowały w Kołońcu 4 kuźnice produkujące łącznie 3200 cetnarów surówki oraz wielki piec wybudowany około 1850 r., który pracował z przerwami do roku 1899. Osiągnął on maksymalną produkcję 770 ton surówki w 1890 roku.
Wykaz zakładów przemysłu żelaznego z 1870 roku wymienia zakład w Kołońcu poruszany energią wodną, zatrudniający 26 robotników i dający roczną produkcję o wartości 36 000 rubli. Inny wymienia w 1879 roku walcownię w Kołońcu o produkcji 75 935 pudów żelaza o wartości 72 897 rubli zatrudniającą 32 robotników, stanowiącą własność braci Jakubowskich. 
Według opisu z 1897 r. czynny był w Kołońcu wielki piec, gdzie pracowało 15 robotników oraz walcownia z 16 robotnikami. Oba zakłady stanowiły własność Kazimierza Jakubowskiego. Pomimo rozwiniętego przemysłu sama wieś rozwijała się powoli na, co prawdopodobnie wpłynęło wybudowanie fabrycznego osiedla nie na miejscu, lecz w pobliskim Franciszkowie. 
W 1870 r. Kołoniec zajmował obszar 554 mórg, znajdowały się tu 33 domy i 185 mieszkańców.
W 1895 roku Władysław Stanisław Reymont brał udział w chłopskiej pielgrzymce na Jasną Górę z okazji setnej rocznicy insurekcji kościuszkowskiej.
W swym utworze z wczesnego okresu twórczości, pt. "Pielgrzymka do Jasnej Góry", umieścił opis Kołońca i jego okolic:
"(...) Koło Kołońca kraj jeszcze dzikszy, góry tylko zamykają horyzont, mało pól uprawnych, tylko lasy, zarośla, topiele i łąki niskie, pełne łozin i olch, a coraz to wody wielkie, stare szyby górnicze, zapadłe i zatopione, drogi wysypane szlaką ostrą jak szkło.(..) Odpoczywamy w Kołońcu, górniczej osadzie. Z trzech pieców czynny tylko jeden, przetapiający rudę na surowiec. Oglądaliśmy dzięki uprzejmości zarządzającego całą tę manipulację. Wytapiają tylko 100 centnarów surowca na dobę i rudę kupują, bo jak objaśniono, wygodniej ją kupić i taniej wychodzi płacąc po 20 kopiejek za centnar, niż kopać na gruntach własnych, pomimo że jest lepsza i o większej wydajności surowca. Te zabudowania i piece są jak wyspy na wielkiej przestrzeni wód, trzęsawisk i lasów. Ziemia wszędzie czarna i wszystko, nawet ludzie i rośliny są jakby przesyceni rdzą i tym pyłem ze szlaki.(..)" 
Okres świetności kołonieckich zakładów przypadł na lata 1836-1846. W późniejszym okresie miejscowe zakłady borykały się z trudnościami surowcowymi. Hieronim Łabęcki - pracownik Komisji Rządowej, specjalista z zakresu górnictwa i hutnictwa w 1841 r. odnotował, że brakuje własnych lasów na potrzeby huty i właściciel musi dokupować drewna.
Przełom XIX i XX w. okazał się niefortunny dla zakładów w Kołońcu. Na skutek zmiany technologii wytwarzania surówki wielkopiecowej produkcja oparta na starych metodach stała się mało opłacalna i zakłady kołonieckie podobnie jak i inne zakłady Zagłębia Staropolskiego stopniowo zaczęły upadać. W niedługim czasie zakłady we Franciszkowie zostały zamknięte, a na rzece w ich okolicy powstała zapora spiętrzająca wodę. Posłużyła ona do zaopatrzenia w wodę nowo powstałych stawów rybnych. Wraz z likwidacją miejscowego przemysłu drastycznie pogorszyła się sytuacja mieszkańców. Osiedle fabryczne we Franciszkowie położone pomiędzy dwoma odgałęzieniami rzeki Czarnej uległo likwidacji, a jego mieszkańcy zostali przeniesieni do Kołońca. Wtedy to przesiedleńcom jako rekompensatę nadano skrawki ziemi w obrębie Kołońca tak zwane "Franciszkowskie".
Ostatnim z pozostawionych zabudowań Franciszkowa była gajówka wraz z budynkami gospodarczymi. Zostały one spalone przez Niemców jesienią 1944 r., stanowiły, bowiem schronienie dla partyzantów. 
Opis z roku 1907 wymienia w Kołońcu tylko młyn wodny. Wieś w tym czasie posiadała 71 drewnianych budynków oraz 276 mieszkańców. 
W 1925 roku w Kołońcu funkcjonowała fabryka żelaza dłużnego i młyn wodny-własność Józefa Dobrzańskiego.
I wojna światowa.
W czasie I wojny światowej Kołoniec znalazł się na zapleczu frontu. Jesienią 1914 r. i wiosną 1915 r. na zachód od Fałkowa rozciągały się linie okopów, gdzie zmagały się w walkach armie rosyjska i austrowęgierska. Pobyt żołnierzy armii carskiej w Kołońcu zapisał się w pamięci mieszkańców. Szczególnie zaciekawienie budziły długie szynele żołnierzy i noszone na głowach papachy. 
Do Kołońca i Starzechowic wysiedlono mieszkańców zrujnowanego przez działania wojenne Fałkowa. Z powodu zniszczenia przez artylerię fałkowskiego kościoła funkcję parafii przejął na pewien czas kościół w Żarnowie.
Pod koniec 1914 r., oddziały niemieckie zajęły Piotrków i zepchnęły oddziały armii carskiej w kierunku Przedborza. W dniach 17-19 grudnia przez Kołoniec – Maleniec, na nowe pozycje nad Pilicą wycofywały się oddziały armii carskiej spod Przedborza. Przemieszczał się tędy między innymi I – szy szwadron Lejb-Gwardyjskiego Pułku Ułanów, który wchodził w skład 2-giej Gwardyjskiej Dywizji Kawaleryjskiej. Żołnierzem, ochotnikiem, który służył w I szwadronie był poeta Nikołaj Gumilow – mąż znanej rosyjskiej poetki Anny Achmatowej. W swoich „Zapiskach kawalerzysty”, prowadzonych w formie pamiętnika opisywał nie tylko przeżycia wojenne, ale również spotykanych ludzi. Zachwycał się też pięknem przyrody południowej Polski.
II Wojna Światowa.
We wrześniu 1939 r. z Przedborza na Końskie w pierwszym rzucie nacierała 1 dywizja lekka Wehrmachtu wyposażona w ok. 150 czołgów. Na linii rzeki Czarnej zajęła pozycje obronne 36 dywizja piechoty rez. Od rana 6 września 1939 r. pojawiły się w Kołońcu patrole polskich żołnierzy ze 163 pułku piechoty rez. Wtedy to zaminowany został most i około południa wysadzony. Miało to utrudnić zmotoryzowanym oddziałom niemieckim dalszy ruch w kierunku Maleńca, gdzie znajdowało się prawe skrzydło obrony 36 DP rez. Pozycje obronne nad Czarną w Maleńcu zajęła 6 kompania ze 163 pułku piechoty rez. Pod dowództwem por. Zbigniewa Horoszkiewicza. 
Pojazdy 1 dywizji lekkiej Wehrmachtu nadciągającej z kierunku Fałkowa, pojawiły się w Kołońcu w okolicy zniszczonej przeprawy i, po przeprowadzeniu rozpoznania zawróciły, dołączając do sił głównych, kierujących się w stronę Rudy Malenieckiej. 
Po zakończeniu bitwy pod Rudą Maleniecką i Kazanowem do Kołońca wkroczył oddział niemiecki. Przybył on drogą ze Zbójna i ulokował się nad rzeką niedaleko szkoły, po wschodniej stronie drogi. Według relacji mieszkańców nie był to oddział pierwszo liniowy, gdyż składał się on w większości z rezerwistów. Po, około 6 tygodniach żołnierze Wehrmachtu opuścili wieś.
Podczas okupacji w Kołońcu i okolicznych miejscowościach działały różne zgrupowania partyzanckie. Były to między innymi oddziały AK oraz oddziały AL. 
Jednym z ostatnich akordów kończącej się wojny były wydarzenia związane z ofensywą armii czerwonej w styczniu 1945 r. Po bitwie pod Ruskim Brodem liczne oddziały niemieckie wyrwawszy się z okrążenia kierowały się głównie na Żarnów-Paradyż, a następnie próbowały sforsować Pilicę. Jeden z takich oddziałów dotarł do Kołońca. Dokładnie nie wiadomo jak był liczny. Kolumna pojazdów dotarła bocznymi drogami z okolic Żarnowa. Jednym z pojazdów był transporter amunicyjny, kołowo gąsienicowy typu Sd Kfz. 250. Załoga pojazdu chcąc pozbyć się zbędnego balastu wyładowała zapas pocisków artyleryjskich w pobliskim Adamowie, a następnie skierowała się leśną drogą do Kołońca w celu przekroczenia rzeki. Jednak podmokły teren i słabo zamarznięta woda nie pozwoliły na realizację zamiarów Niemców. Kilka pojazdów ugrzęzło w pobliżu rzeki. Unieruchomione pozostały między innymi transporter i motocykl z wózkiem bocznym Zündapp KS 750 o numerze rejestracyjnym WH-1578 370. Z numerów poczty polowej umieszczonych w dokumentach motocykla wynikało, że pojazd należał do oddziału żandarmerii polowej 45 dywizji grenadierów. 
Ludność okolicznych miejscowości natychmiast przystąpiła do penetracji i szabrowania pojazdów. Jeszcze w latach 70. można było spotkać w okolicznych wsiach łuski pocisków dużego kalibru, ogniwa gąsienic oraz inne elementy wyposażenia.
Kołoniec obecnie.
Pozostałości dawnego zakładu i wielkiego pieca obecnie już nie istnieją. Zostały one wyburzone w latach 70 XX w., kiedy to powstawało w Kołońcu pierwsze gospodarstwo rybackie. W miejscu zabytkowych budynków fabrycznych znajduje się obecnie staw hodowlany. Jedynym zachowanym obiektem jest hala walcowni, pełniąca następnie funkcję pomieszczenia socjalnego-umywalni, przez starszych mieszkańców Kołońca nazywana "łaźnią". Obecnie mieści się tu remiza strażacka. 
Kołoniec obecnie słynie z produkcji materiału zarybieniowego, głównie ryb drapieżnych dla wód otwartych w całej Polsce. 
Znajdujące się w Kołońcu atrakcje turystyczne to m.in. rzeka Czarna, malownicze stawy hodowlane oraz okoliczne lasy.

</doc>
<doc id="361878" url="https://pl.wikipedia.org/wiki?curid=361878" title="Kołowo">
Kołowo

Kołowo (do 1945 r. niem. "Kolow") – wieś w Polsce położona w województwie zachodniopomorskim, w powiecie gryfińskim, w gminie Stare Czarnowo w obrębie Polany Kołowskiej w centralnej części Puszczy Bukowej. 
Położenie.
Kołowo jest najwyżej zlokalizowaną wsią Pobrzeża Szczecińskiego (wys. 130–135 m n.p.m.), charakteryzuje się mikroklimatem, który cechują silne wiatry, krótszy o dwa tygodnie niż na obrzeżach Puszczy Bukowej okres wegetacji roślin, oraz najdłuższe utrzymywanie się pokrywy śnieżnej.
W latach 1975–1998 miejscowość administracyjnie należała do województwa szczecińskiego.
Zabudowa i zabytki.
We wsi kościół filialny pw. Najświętszego Serca Pana Jezusa z końca XIX w. zbudowany na fundamentach wcześniejszych świątyń. Wieża w przyziemiu kamienna, wyżej ceglana, czworoboczna, zwieńczona wysokim 6-bocznym hełmem ceramicznym i czterema wieżyczkami narożnymi. Wewnątrz na styku nawy i prezbiterium wmurowane w posadzkę trzy płyty nagrobne, z których szczególnie cenna jest płyta opata kołbackiego Jana Jordani, zm. w 1395 r., z wapienia, o wymiarach 169 x 100 cm. Rysunek (ryt w kamieniu zatarty w części środkowej) przedstawia postać zmarłego w cysterskim habicie, z laską opacką przytrzymywaną lewą ręką i z grubą księgą w prawej dłoni. Uderza wyrazista charakterystyka głowy z kosmykami włosów nad odstającymi uszami i mocnej w wyrazie twarzy. Rysunek obiega bordiura z napisem w łacińskiej minuskule: „anno. dni. mcccxcv. ipo. die. s. marie. magdalene. obiit. duus. johannes. jordani. abbas. xxii. hs. loci. q. eudem. locu. valde. laudabiliter. rexit. per. xix. anos. orate. deu. p. eo” (co znaczy: "Roku Pańskiego 1395 właśnie w dniu św. Marii Magdaleny (tj. 22.VII) zmarł pan Jan Jordani opat w tym miejscu, który tu bardzo chwalebnie rządził 19 lat. Módlcie się do Boga za niego"). Jest to jedna z niewielu zachowanych płyt (obrazująca zachodniopomorską plastykę nagrobną w okresie od 1 poł. XIV do pocz. XVI w. Dwie pozostałe płyty to płyta koniuszego książęcego, zm. w 1615 i płyta łowczego, zm. w 1775).
Na cmentarzu przykościelnym pozostałości grobów sprzed 1945 r. oraz kilkadziesiąt drzew ok. 50–100-letnich.
Pozostałość dworu zniszczonego w 1945 r. Pozostały ruiny tarasu i fundamenty budynku, w pobliżu piwnica – lodownia z kopulastym sklepieniem. Park dworski o pow. ok. 0,3 ha z pojedynczymi okazami starodrzewu. 
Maszty RTV.
Na wzgórzu Lisica znajdują się maszty ośrodka radiowo-telewizyjnego. W latach 20. XX wieku wybudowano tam wieżę spadochronową. Po 1930 roku została ona przebudowa na cele widokowe, miała wysokości 36 m. W 1968 roku w jej miejscu stanęła 228-metrowa iglica stalowa z antenami RTV. W późniejszych latach dobudowano jeszcze antenę paraboliczną, a maszt podwyższono o kolejne 25 m. W roku 1985 wzniesiono nowy maszt o wyso­kości 267 m. W 1989 roku stary maszt skrócono do wyso­kości 61 m. Oba maszty stanowią dominantę całego mezoregionu Wzgórz Bukowych; są doskonale widoczne ze wszystkich stron w promieniu kilkunastu kilometrów.
Turystyka.
We wsi znajduje się węzeł szlaków turystycznych: 
 Szlak im. Stanisława Grońskiego 
 Szlak im. Bolesława Czwójdzińskiego
Linki zewnętrzne.
Puszcza Bukowa

</doc>
<doc id="361879" url="https://pl.wikipedia.org/wiki?curid=361879" title="Kołpaki (województwo podlaskie)">
Kołpaki (województwo podlaskie)

Kołpaki (białorus. Каўпакі́) – wieś w Polsce położona w województwie podlaskim, w powiecie białostockim, w gminie Zabłudów.
Nieopodal wsi płynie rzeka Małynka.
W latach 1975–1998 miejscowość administracyjnie należała do województwa białostockiego.
Według Pierwszego Powszechnego Spisu Ludności z 1921 roku wieś Kołpaki zamieszkiwana była przez 100 osób (53 kobiety i 47 mężczyzn) w 19 domostwach. Większość mieszkańców, w liczbie 70 osób, zadeklarowała wyznanie prawosławne, zaś pozostałe 30 osób podało wyznanie rzymskokatolickie. Jednocześnie polską przynależność narodową zadeklarowało 78 mieszkańców, a białoruską 22.
Ze wsi pochodzi Stefan Nikiciuk – radny Forum Mniejszości Podlasia Rady Miejskiej Białegostoku.
W strukturach administracyjnych Cerkwi Prawosławnej w Polsce Kołpaki podlegały pierwotnie parafii w pobliskiej Potoce, obecnie przynależą do parafii Przemienienia Pańskiego w Topolanach.
Wieś w 2011 roku zamieszkiwało 28 osób.

</doc>
<doc id="361880" url="https://pl.wikipedia.org/wiki?curid=361880" title="Kołpin-Ogrodniki">
Kołpin-Ogrodniki

Kołpin-Ogrodniki (do 1 stycznia 2007 "Kołpin") – wieś w Polsce położona w województwie lubelskim, w powiecie bialskim, w gminie Terespol.
W latach 1975–1998 miejscowość administracyjnie należała do województwa bialskopodlaskiego. Według Narodowego Spisu Powszechnego (III 2011 r.) liczyła 37 mieszkańców i była 25. co do wielkości miejscowością gminy Terespol.
Wspólnoty wyznaniowe.
We wsi znajduje się prawosławna cerkiew Podwyższenia Krzyża Pańskiego, będąca siedzibą miejscowej parafii. W miejscowości znajduje się także cmentarz unicki, następnie prawosławny z zabytkowymi XIX-wiecznymi nagrobkami.
Wierni Kościoła rzymskokatolickiego należą do parafii Świętej Trójcy w Terespolu.

</doc>
<doc id="361881" url="https://pl.wikipedia.org/wiki?curid=361881" title="Kołtki">
Kołtki

Kołtki – wieś w Polsce położona w województwie zachodniopomorskim, w powiecie szczecineckim, w gminie Biały Bór.
Miejscowość jest siedzibą sołectwa Kołtki w którego skład wchodzą również miejscowości Bagniewko, Gostkowo, Kierzkowo, Kosobudy, Miłkowo, Rzyszczewko i Zduny. Znaczny procent mieszkańców wsi stanowi ludność pochodzenia ukraińskiego. 
W latach 1975–1998 wieś należała do woj. koszalińskiego.

</doc>
<doc id="361882" url="https://pl.wikipedia.org/wiki?curid=361882" title="Kołuda Mała">
Kołuda Mała

Kołuda Mała – wieś w Polsce położona w województwie kujawsko-pomorskim, w powiecie inowrocławskim, w gminie Janikowo.
W latach 1975–1998 miejscowość administracyjnie należała do województwa bydgoskiego.
We wsi znajduje się klasycystyczny pałac. Budowla piętrowa, wzniesiona na planie wydłużonego prostokąta. Nad piętrem mezzanin, całość nakryta łagodnym czterospadowym dachem. W fasadzie okazały portyk kolumnowy w wielkim porządku. Do korpusu przylegają parterowe skrzydła, przy czym zachodnie łączy się z obszernym parterowym pawilonem. W budynku po generalnym remoncie trwają ostatnie prace wykończeniowe.
Od końca XIX w. do 1939 r. majątek należał do Marii Działowskiej i rodziny Donimirskich.
Zabytki.
Według rejestru zabytków NID na listę zabytków wpisany jest zespół pałacowy z poł. XIX w., nr rej.: A/458/1-3 z 20.10.1995:
Media.
Kołudę Małą swoim zasięgiem obejmują media ze stolicy gminy.
Zobacz też.
Kołuda Wielka

</doc>
<doc id="361883" url="https://pl.wikipedia.org/wiki?curid=361883" title="Kołuda Wielka">
Kołuda Wielka

Kołuda Wielka – osada w Polsce położona w województwie kujawsko-pomorskim, w powiecie inowrocławskim, w gminie Janikowo.
W latach 1975–1998 miejscowość administracyjnie należała do województwa bydgoskiego.
Historia.
W 1250 r. wieś stanowiła własność biskupów kujawskich. Wśród właścicieli dóbr wymieniany jest m.in. sędzia inowrocławski Dobiegniew (XIV w.), Mikołaj Kołudzki – podstoli inowrocławski (1436 r.), Janusz Kołudzki (1462 r.), Krzysztof Krzekotowski (XVI w.), Jan Kołudzki – podstoli brzeski (1648 r.), Borucka, z d. Kołudzka (1793 r.), w latach 1820–1851 rodzina Mittelstadt, w latach 1851–1887 rodzina Mieczkowskich, która w końcu XIX w. wybudowała tu dwór, a następnie na początku XX w. rozbudowała. Następnym właścicielem był Bolesław Brodnicki. Rodzina Brodnickich gospodarzyła tu aż do wojny, po ich wysiedleniu – formacja SS, a od 1946 r. Skarb Państwa. W 1970 r. dwór po raz kolejny był remontowany i przebudowany. Pozbawiono go wówczas wielu cech stylowych.
Hodowla gęsi.
W Instytucie Zootechniki w Zootechnicznym Zakładzie Doświadczalnym Kołuda Wielka w 1993 została wyhodowana gęś biała kołudzka, która stanowi 90% krajowego pogłowia gęsi. Tłuszcz tych gęsi, zw. „owsianymi” zaliczany jest do „zdrowszych tłuszczów zwierzęcych” ze względu na znaczną zawartość jednonienasyconego kwasu oleinowego (ok. 42%), linolowego (ok. 20%) i linolenowego.
Zabytki.
Według rejestru zabytków NID na listę zabytków wpisany jest zespół dworski, nr rej.: 120/A z 30.09.1985:
Media.
Kołudę Wielką swoim zasięgiem obejmują media ze stolicy gminy.

</doc>
<doc id="361884" url="https://pl.wikipedia.org/wiki?curid=361884" title="Kołybiec">
Kołybiec

Kołybiec – wieś w Polsce położona w województwie wielkopolskim, w powiecie wągrowieckim, w gminie Wągrowiec.
W latach 1975–1998 miejscowość administracyjnie należała do województwa pilskiego.

</doc>
<doc id="361885" url="https://pl.wikipedia.org/wiki?curid=361885" title="Komadzyn">
Komadzyn

Komadzyn – wieś w Polsce położona w województwie łódzkim, w powiecie kutnowskim, w gminie Kutno.
W latach 1975–1998 miejscowość administracyjnie należała do województwa płockiego.

</doc>
<doc id="361886" url="https://pl.wikipedia.org/wiki?curid=361886" title="Komalwy">
Komalwy

Komalwy – osada w Polsce położona w województwie warmińsko-mazurskim, w powiecie olsztyńskim, w gminie Świątki.
W latach 1975–1998 miejscowość administracyjnie należała do województwa olsztyńskiego.
Wieś znajduje się w historycznym regionie Warmia.

</doc>
<doc id="361887" url="https://pl.wikipedia.org/wiki?curid=361887" title="Komarne">
Komarne

Komarne – wieś w Polsce położona w województwie lubelskim, w powiecie parczewskim, w gminie Parczew.
W latach 1975–1998 miejscowość administracyjnie należała do województwa bialskopodlaskiego.
Wieś stanowi sołectwo gminy Parczew.
Wierni Kościoła rzymskokatolickiego należą do parafii Opatrzności Bożej w Parczewie.

</doc>
<doc id="361888" url="https://pl.wikipedia.org/wiki?curid=361888" title="Komarno-Kolonia">
Komarno-Kolonia

Komarno-Kolonia – wieś w Polsce położona w województwie lubelskim, w powiecie bialskim, w gminie Konstantynów.
Wierni Kościoła rzymskokatolickiego należą do parafii św. Stanisława w Komarnie.
W latach 1975–1998 miejscowość administracyjnie należała do województwa bialskopodlaskiego.
W Komarnie Kolonii znajduje się Dom Dziecka.

</doc>
<doc id="361889" url="https://pl.wikipedia.org/wiki?curid=361889" title="Komarów Dolny">
Komarów Dolny

Komarów Dolny – wieś w Polsce położona w województwie lubelskim, w powiecie zamojskim, w gminie Komarów-Osada.
W latach 1975–1998 miejscowość administracyjnie należała do województwa zamojskiego.
Części miejscowości.
Wieś stanowi sołectwo gminy Komarów-Osada.

</doc>
<doc id="361890" url="https://pl.wikipedia.org/wiki?curid=361890" title="Komarów Górny">
Komarów Górny

Komarów Górny – wieś w Polsce położona w województwie lubelskim, w powiecie zamojskim, w gminie Komarów-Osada.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Komarów-Osada.

</doc>
<doc id="361891" url="https://pl.wikipedia.org/wiki?curid=361891" title="Komarówka (województwo lubelskie)">
Komarówka (województwo lubelskie)

Komarówka – wieś w Polsce położona w województwie lubelskim, w powiecie parczewskim, w gminie Sosnowica.
Wieś nad Jeziorem Cycowym (Komarowskim).
W latach 1975–1998 miejscowość administracyjnie należała do województwa chełmskiego.
Wieś stanowi sołectwo gminy Sosnowica.
Wierni Kościoła rzymskokatolickiego należą do parafii Trójcy Świętej w Sosnowicy.

</doc>
<doc id="361892" url="https://pl.wikipedia.org/wiki?curid=361892" title="Komarówka Podlaska">
Komarówka Podlaska

Komarówka Podlaska – wieś w Polsce położona w województwie lubelskim, w powiecie radzyńskim, siedziba gminy Komarówka Podlaska.
W Komarówce ma także swoją siedzibę dekanat Komarówka Podlaska oraz należąca do niego parafia pw. Najświętszego Serca Pana Jezusa.
Miejscowość była przejściowo siedzibą gminy Żelizna. W latach 1954–1972 wieś należała i była siedzibą władz gromady Komarówka Podlaska. W latach 1975–1998 miejscowość administracyjnie należała do województwa bialskopodlaskiego. Przez wieś przebiega Droga wojewódzka nr 813, stanowi sołectwo gminy Komarówka Podlaska.
Prawa miejskie od 1662 do 26.02.1822.
Historia.
Miejscowość założona została w 1672 roku przez Jana Kazimierza Kierdeja, marszałka grodzieńskiego oraz starostę przewalskiego i filipowskiego, jako tzw. miasto prywatne. W dokumencie z dnia 16 kwietnia 1672 r. ówczesny właściciel miasta zezwolił na odbywanie dwóch jarmarków oraz targów, określił sądowe kompetencje wójta, zezwalające jednocześnie na apelacje od jego wyroków do sądu dziedzica, a także zobowiązał mieszczan do wybudowania ratusza oraz studni. Zgodził się również by mieszkańcy Komarówki wyrabiali gorzałkę, miody i piwo na własne potrzeby. W przypadku sprzedaży tychże mieli wnosić opłaty po 50 gr od waru. Jan Kazimierz Kierdej zezwolił również na swobodny połów ryb w pobliskim jeziorze. W zamian za wymienione wolności, mieszkańcy mieli płacić po dziesięcioletnim okresie podatek w wysokości wynoszącej 1 gr od placu większego (o powierzchni 37 prętów) oraz oddawać na rzecz dziedzica po dwie kury rocznie. Dziedzic zadbał również o estetykę nakazując „dla ozdoby i bezpieczeństwa” otoczenie miasteczka rowem i wystawienie parkanu z drewna, pobranego na ten cel z okolicznych lasów. Zobowiązał również mieszczan do odbywania regularnej straży przeciwpożarowej obejmującej domostwa i zabudowania kościelne. Po śmierci założyciela miasta w 1685 właścicielem Komarowa (nazywanego również Kierdejową Wolą) został jego syn Władysław Antoni Kierdej. W dniu 20 VII 1682 potwierdził on przywilej nadany miastu przez ojca z jednoczesnym nakazem, skierowanym do mieszczan chrześcijan, jak i żydów, wystawienia zabudowań w okresie dwóch lat.
Od 1795 roku w zaborze austriackim, od 1807 roku w Księstwie Warszawskim, od 1815 roku w Królestwie Polskim. Postanowieniem namiestnika Królestwa Polskiego z dnia 26 lutego 1882 roku zmieniono Komarówkę na osadę wiejską. W 1709 r. erygowano tutaj parafię pw. Najświętszego Serca Pana Jezusa – uposażoną przez Katarzynę Rudominównę Dusiacką i jej syna Józefa Kierdeja – uposażenie polegało na nadaniu 3 ćwierci włóki wraz z trzema poddanymi. Pierwszy drewniany kościół spłonął w trakcie pożaru w dniu 11 V 1847, dzięki zabiegom ks. Juliana Kryńskiego i miejscowych parafian nową świątynię wybudowano w dziesięć lat później – istniała ona do ok. 1920 roku. W roku 1847 odnotowano w Komarówce tylko 56 osób wyznania rzymskokatolickiego (21 mężczyzn i 35 kobiet), którzy zamieszkiwali tylko 10 domów. Większość mieszkańców wyznawała religię greckokatolicką. W 1887 r. parafia została powiększona o wiernych z parafii Wohyń (władze carskie zamknęły tam kościół za pomoc unitom). Obecny kościół parafialny został wybudowany w latach 1909–1912 (w stylu neogotyckim).
Gminny Ośrodek Pomocy Społecznej w Komarówce Podlaskiej prowadzi Warsztaty Terapii Zajęciowej w Kolembrodach.

</doc>
<doc id="361894" url="https://pl.wikipedia.org/wiki?curid=361894" title="Komarów-Osada">
Komarów-Osada

Komarów-Osada – wieś (dawne miasto) w Polsce, położona w województwie lubelskim, w powiecie zamojskim, w gminie Komarów-Osada.
Komarów uzyskał lokację miejską w 1748 roku, zdegradowany w 1869 roku. W latach 1954–1972 wieś należała i była siedzibą władz gromady Komarów-Osada. W latach 1975–1998 miejscowość administracyjnie należała do województwa zamojskiego.
Miejscowość jest siedzibą gminy Komarów-Osada. Stanowi także sołectwo gminy Komarów-Osada.
Geografia.
Zarówno Komarów-Osada, jak i gmina Komarów-Osada leżą na pograniczu trzech krain geograficznych: Grzędy Sokalskiej, Kotliny Hrubieszowskiej i Padołu Zamojskiego. Sama miejscowość jest też niejako granicą między pierwszą z nich – pagórkowatą i pozostałymi – płaskimi. W pobliżu Komarowa przepływa rzeka Sieniocha – dopływ Huczwy, do której uchodzi wiele drobnych cieków wodnych.
Klimat można określić jako umiarkowany ciepły przejściowy z cechami kontynentalnego. Lata są dość gorące, a zimy mroźne. Opady wynoszą ok. 600 mm rocznie.
Gospodarka.
W okresie PRL-u funkcjonowały tu niewielkie zakłady przemysłowe, takie jak mleczarnia lub filia Wytwórni Sprzętu Komunikacyjnego w Świdniku. Obecnie jest to wieś o charakterze typowo rolniczym, działają tu też małe firmy usługowe (sklepy, apteki).
W okolicy Komarowa-Osady odkryto w latach 70. XX wieku złoża gazu ziemnego. Obszar gminy znajduje się na terenie Lubelskiego Zagłębia Węglowego.
Historia.
13 stycznia 1870 r. pozbawiono Komarów praw miejskich.
W XX stuleciu w okolicach Komarowa rozegrały się dwie duże bitwy.
Pierwsza z nich, w okresie I wojny światowej, rozegrała się od 23 sierpnia do 1 września 1914 r., kiedy wojska austro-węgierskie pokonały armię rosyjską. 
Druga natomiast to słynna zwycięska bitwa w sierpniu 1920 r. pomiędzy wojskami polskimi pod dowództwem Juliusza Rómmla a bolszewicką I Armią Konną Siemiona Budionnego
W okresie międzywojennym Komarów pełnił rolę siedziby gminy (w ówczesnym powiecie tomaszowskim) o obszarze 10,166 km² mającej ludności 12 892 osób.
Podczas okupacji hitlerowskiej osada była dwukrotnie (14 grudnia 1942 i 17 stycznia 1943 r.) pacyfikowana. W obu łącznie zginęło 51 osób, w tym 16 kobiet i 3 dzieci. Spłonęło kilka zabudowań. Komarów został wysiedlony przez Niemców w grudniu 1942 r. Ludność polską wywieziono do obozu w Zamościu, zaś w jej miejsce przywieziono Niemców z Besarabii i Chorwacji.
W latach 1904–1911 wybudowano tu neogotycki kościół pw. Świętej Trójcy według projektu Kazimierza Skórewicza.
Z Komarowa-Osady pochodzą dwaj dowódcy Armii Krajowej, majorowie Zenon Jachymek ps. „Wiktor” i Hieronim Białowolski. Walczyli oni zarówno z niemieckim okupantem, jak i UPA po 1944 roku. Major Jachymek był po wojnie skazany przez władze komunistyczne na karę śmierci, został zwolniony w 1956 roku, po dojściu do władzy Władysława Gomułki.
Getto w Komarowie-Osadzie.
W czasie okupacji niemieckiej, w pierwszej połowie 1942 roku utworzono tu getto, zlikwidowane 10 listopada 1942 roku. Przebywała w nim ludność żydowska m.in. z Łodzi, Włocławka, Sierpca i Zamościa (400 osób) oraz ponad 700 Żydów z Czechosłowacji, ogółem ok. 2500 osób. 23 maja 1942 roku wysłano z getta transport Żydów do ośrodka zagłady w Bełżcu, w październiku 1942 roku część ludności rozstrzelano. W czasie likwidacji getta pozostałych mieszkańców wywieziono do ośrodka zagłady w Bełżcu.

</doc>
<doc id="361895" url="https://pl.wikipedia.org/wiki?curid=361895" title="Komasin">
Komasin

Komasin – wieś pałucka w Polsce położona w województwie wielkopolskim, w powiecie wągrowieckim, w gminie Wapno.
W latach 1975–1998 miejscowość administracyjnie należała do województwa pilskiego.
Wieś ta powstała z połączenia terenów zwanych "Hub Srebno Górskich" i "Podolinka".
26 października 1939 roku wieś została przyłączona do Rzeszy Niemieckiej pod nazwą Klemkenhof.

</doc>
<doc id="361896" url="https://pl.wikipedia.org/wiki?curid=361896" title="Komaszewo">
Komaszewo

Komaszewo (też: "Komoszewo"; niem.: "(Nieder) Komsow") – osada w Polsce położona w województwie pomorskim, w powiecie lęborskim, w gminie Wicko przy drodze wojewódzkiej nr .
W latach 1975–1998 miejscowość położona była w województwie słupskim.

</doc>
<doc id="361897" url="https://pl.wikipedia.org/wiki?curid=361897" title="Kombornia">
Kombornia

Kombornia – wieś w Polsce położona w województwie podkarpackim, w powiecie krośnieńskim, w gminie Korczyna.
W latach 1954–1972 wieś należała i była siedzibą władz gromady Kombornia. W latach 1975–1998 miejscowość administracyjnie należała do województwa krośnieńskiego.
Historia.
Wieś lokowana na prawie niemieckim ("ius teutonicum" lub "ius Magdeburgense") jako osada Kaltborn. Historyczne nazwy de Kaltborn 1426. Miejscowość położona w pobliżu dawnego szlaku przez Duklę na Węgry i z Krosna przez Domaradz do Przemyśla i do Lwowa. W pobliskich Czarnorzekach odkryto grodzisko świadczące o śladach kultury łużyckiej.
Benedykt Gajewski stworzył publikację pt. "Kombornia. Zarys dziejów wsi" (1995).
1426–1772.
Wieś lokowana na prawie niemieckim w wyniku saskiej akcji osadniczej jako osada "Kaltborn", w wyniku czego powstała nowa grupa etniczna (zob. Głuchoniemcy). Od XV wieku ludność w pewnej części niemiecka, z biegiem czasu uległa polonizacji. W XV w. należała do Kamienieckich. 26 stycznia 1448 r. w wyniku działu dóbr między braćmi Kamienieckimi (Mikołajem, Marcinem i Henrykiem) Kombornia wraz z zamkiem kamienieckim i z wsiami Węglówką, Szklarami, Jabłonicą i Zawadą przypada Henrykowi, co potwierdza wzmianka z 1449 r.
Od 1536 r. Kombornia była własnością Mikołaja Kamienieckiego, a następnie przeszła w posiadanie Bonerów, właścicieli m.in.:Ogrodzieńca i Odrzykonia, którzy przekształcili kościół w zbór protestancki (zwrócono go katolikom w 1596 r.).
W latach dziewięćdziesiątych XVI wieku Kombornię przejął wojewoda lubelski Piotr Firlej, a po jego śmierci – syn Piotr Firlej (kasztelan wojnicki). Przez krótki czas dziedzicem wsi był Jędrzej Rappe.
W pierwszej połowie XVII wieku istniał tu zamek obronny, podobny do odrzykońskiego. Został przebudowany w XVIII i XIX wieku na siedzibę rodu Firlejów.
W Boże Ciało w 1624 r. na Kombornię napadli Tatarzy. Wydarzenie to zapisane jest w historii obrazu Koronacji Matki Bożej, którego fundatorem w roku 1493 był ksiądz Stanisław Kłeczek, proboszcz komborskiej parafii. Ksiądz Sebastian Krauzowicz, uciekając przed najeźdźcami, uratował nie tylko życie, ale także obraz Matki Bożej. Namacalnym śladem tych wydarzeń był fakt, że modrzewiowa rama obrazu w połowie swej długości była ukosem przerżnięta, a później złożona i związana kawałkami białej blachy. W 1636 r. odnowił parafię Piotr Firlej (kasztelan wojnicki). Około 1660 r. wieś wraz z ręką Konstancji Teresy Firlejowej otrzymał Kazimierz Karol Tarnowski, którego córka Franciszka Tarnowska wniosła Kombornię w wianie Klemensowi Ignacemu Ustrzyckiemu h. Przestrzał. Po latach właścicielem został Stanisław Wierzbowski. W 1735 r. Kombornię kupił Ignacy Urbański (stolnik przemyski).
1772–1914.
W 1719 Kombornię i Wolę Komborską kupił od Stanisława i Mikołaja Wierzbowskich Ignacy Urbański, cześnik zakroczymski. Od r. 1775 do 1803 Kombornia była własnością Adama Urbańskiego (syna Ignacego Urbańskiego) – stolnika sanockiego. Następnie odziedziczyli ją Stanisław Urbański (w latach 1803–1833) i Feliks Urbański, który w swoim dworze zorganizował zebranie powstańcze (w 1846 r.). Po rzezi galicyjskiej i splądrowaniu dworu przez chłopów Kombornię nabył od Feliksa Urbańskiego Piotr Tchórznicki, po czym przeszła w spadku na własność Maryi z Urbańskich Szeliskiej i jej męża Henryka Szeliskiego, a następnie na ich syna, też Henryka, zamordowanego w Oświęcimiu.
Tu urodził się i wychował prof. Stanisław Pigoń (1885–1968), polonista, historyk literatury polskiej, profesor Uniwersytetu Stefana Batorego w Wilnie i Uniwersytetu Jagiellońskiego, który opisał życie mieszkańców w swoim pamiętniku „Z Komborni w świat”. Wcześniej Kombornię i okolice opisał również Wincenty Pol: „"Na obszarze Wisłoki uderza nas fakt inny; całą tę okolicę, którą obszar Wisłoki, Ropy, Jasły, Jasełki i średniego Wisłoka zajmuje, osiedli tak zwani Głuchoniemcy od dołów Sanockich począwszy, to jest od okolicy Komborni, Haczowa, Trześniowa aż po Grybowski dział: Gorlice, Szymbark i Ropę od wschodu na zachód, ku północy aż po ziemię Pilźniańską, która jest już ziemią województwa Sandomierskiego. Cała okolica Głuchoniemców jest nowo-siedlinami Sasów; jakoż strój przechowali ten sam co węgierscy i siedmiogrodzcy Sasi. Niektóre okolice są osiadłe przez Szwedów, ale cały ten lud mówi dzisiaj "na Głuchoniemcach" najczystszą mową polską dijalektu małopolskiego, i lubo z postaci odmienny i aż dotąd Głuchoniemcami zwany, nie zachował ani w mowie ani w obyczajach śladów pierwotnego swego pochodzenia, tylko że rolnictwo stoi tu na wyższym stopniu, a tkactwo jest powołaniem i głównie domowem zajęciem tego rodu"”.
W 1896 roku urodził się tu Leon Wojnar – patriota, działający u ojców kapucynów w Krośnie.
1914–1945.
Ostatniego właściciela dworu, Henryka Szeliskiego, Niemcy zamordowali w Oświęcimiu. Ostatecznego dzieła zniszczenia majątku dokonały stacjonujące tu wojska radzieckie, których żołnierze palili we dworze ogniska.
Z Komborni wywieziono na roboty przymusowe do Rzeszy Stanisława i Janinę Pelców, Paulinę Kwolek, rodzinę Pycia, Stanisława Prajsnara, Ferdynanda Wojnara oraz Henryka Długosza.
Na Łupanej Górze, w lesie w domu Jacka Konarskiego ukrywali się m.in. Barbara Wojciechowska, ps. Hanka, Żydówka Danuta Fiszbein i więźniowie uwolnieni w Jaśle. Gościł tu oddział Z. Cerkowniaka "Boruty". W domu Anny Mermon w Komborni żołnierze Armii Krajowej mieli spotkania i tam składali przysięgi.
7 listopada 1943 r., 8 grudnia 1943 r. i 1 lipca 1944 r. policja niemiecka (żandarmeria?) rozstrzelała 36 Polaków mieszkańców Komborni, których pochowano na miejscowym cmentarzu. W 1944 r. polegli tu w walce wkraczający żołnierze radzieccy, których ciała po ekshumacji pochowano na cmentarzu wojennym w Dukli.

</doc>
<doc id="361898" url="https://pl.wikipedia.org/wiki?curid=361898" title="Komierowo">
Komierowo

Komierowo – wieś w Polsce położona w województwie kujawsko-pomorskim, w powiecie sępoleńskim, w gminie Sępólno Krajeńskie.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 347 mieszkańców. Jest szóstą co do wielkości miejscowością gminy Sępólno Krajeńskie.
Historia.
Na wzniesieniu górującym nad okolicą przed 1656 istniała mała warownia szlachecka, która zniszczona została w czasie potopu szwedzkiego. W 1670 odbudowana jako niewielki pałac, wokół którego założono okazały park ze stawami. Tworzące park wielusetletnie drzewa przetrwały w większości do 2017 roku, gdy potężna nawałnica powaliła 700 z nich.
Pod koniec XIX wieku na zlecenie Romana Komierowskiego architekt Wiktor Stabrowski przebudował pałac w stylu neogotyckim. Ostateczny kształt nadał obiektowi Tomasz Komierowski (zamordowany przez okupanta w 1939), z którego inicjatywy między 1924 a 1929 rokiem powstał obecny budynek.
Po II wojnie światowej znacjonalizowany pałac był ośrodkiem pracy dla więźniów, siedzibą PGR, a następnie magazynem, popadając sukcesywnie w ruinę. W roku 1997 roku mazowiecka linia Komierowskich odkupiła Pałac od Skarbu Państwa. W 2018 roku zakończono renowację trwającą 6 lat. 
Na początku listopada 1944 r. w Komierowie stacjonował Batalion desantowy Dalwitz.
Zabytki.
Według rejestru zabytków NID na listę zabytków wpisany jest zespół pałacowy z przełomu XIX/XX w., nr rej.: A/214/1-4 z 5.06.1987:

</doc>
<doc id="361900" url="https://pl.wikipedia.org/wiki?curid=361900" title="Kominki">
Kominki

Kominki (niem. "Komienen") – wieś w Polsce położona w województwie warmińsko-mazurskim, w powiecie olsztyńskim, w gminie Kolno.
W latach 1975–1998 miejscowość administracyjnie należała do województwa olsztyńskiego.
We wsi znajduje się neobarokowa kaplica pw. Św. Jana Chrzciciela z 1843 roku.

</doc>
<doc id="361901" url="https://pl.wikipedia.org/wiki?curid=361901" title="Kominy">
Kominy

Kominy – wieś w Polsce położona w województwie kujawsko-pomorskim, w powiecie brodnickim, w gminie Brodnica.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyły 138 mieszkańców. Są szesnastą co do wielkości miejscowością gminy Brodnica.

</doc>
<doc id="361902" url="https://pl.wikipedia.org/wiki?curid=361902" title="Komodzianka">
Komodzianka

Komodzianka – wieś w Polsce położona w województwie lubelskim, w powiecie biłgorajskim, w gminie Frampol.
W latach 1975–1998 miejscowość administracyjnie należała do województwa zamojskiego. Według Narodowego Spisu Powszechnego (III 2011 r.) liczyła 301 mieszkańców i była dziewiątą co do wielkości miejscowością gminy Frampol. Wieś stanowi sołectwo gminy wiejskiej Frampol.

</doc>
<doc id="361903" url="https://pl.wikipedia.org/wiki?curid=361903" title="Komorczyn">
Komorczyn

Komorczyn (kaszb. "Kòmórczëno" lub "Kòmòrzno", niem.: "Kummerzin") – wieś w Polsce położona w województwie pomorskim, w powiecie słupskim, w gminie Kobylnica.
W latach 1975–1998 miejscowość administracyjnie należała do województwa słupskiego.

</doc>
<doc id="361904" url="https://pl.wikipedia.org/wiki?curid=361904" title="Komorna">
Komorna

Komorna – wieś w Polsce położona w województwie świętokrzyskim, w powiecie sandomierskim, w gminie Obrazów.
Prywatna wieś szlachecka położona była w drugiej połowie XVI wieku w powiecie sandomierskim województwa sandomierskiego. W latach 1975–1998 miejscowość administracyjnie należała do województwa tarnobrzeskiego.
Położenie.
Wieś położona jest między Rożkami a Kleczanowem, przy drodze krajowej nr 77 z Lipnika do Przemyśla, od której prowadzą tu dwie drogi, jedna z nich wąwozem lessowym w stronę dawnej szkoły.
Historia.
Komorna w wieku XIX, wieś i folwark w powiecie sandomierskim, gminie i parafii Obrazów, odległa od Sandomierza 13 wiorst.
W roku 1883 domów 26, mieszkańców 179.
W XV w. własność Jana Tułkowakiego herbu Topór (Długosz L.B. t.II, s.352).
Folwark Komorna z attynencją Zagrody, od rzeki Wisły wiorst 11, posiadał rozległość mórg 594, na co składały się: grunta orne i ogrody mórg 365, łąk mórg 24, pastwisk mórg 74, lasu mórg 62, nieużytki i place mórg 26. Budynków z drzewa 14, płodozmian 6. i 9. polowy.
Folwark ten w r. 1869 oddzielony od dóbr Święcica.
Na przełomie XVIII i XIX wieku miejscowość należała do rodziny Ślubicz-Załęskich. W międzywojennej Polsce w miejscowym dworze (dziś remiza strażacka) gospodarowali Bukowińscy. Zespół parkowo-dworski położony jest na lessowym cyplu wyżynnym. Opodal dworku stoi kamienna figurka Matki Boskiej. Na cokole widnieje napis:
Po śmierci Feliksa Bukowińskiego jego żona wyjechała do Warszawy, majątek oddając w dzierżawę swojemu szwagrowi Chrzanowskiemu, który prowadził dochodową gospodarkę rolną na 150 morgach do 1944 r. Rok później majątek rozparcelowano. W czasie okupacji we dworze znaleźli schronienie wysiedleńcy. Mieszkał tu z rodziną profesor Makowski, prowadząc tajne nauczanie.
Na przełomie 1972/73 r. Komorna miała 87 gospodarstw, na obszarze 355 ha.

</doc>
<doc id="361905" url="https://pl.wikipedia.org/wiki?curid=361905" title="Komornica">
Komornica

Komornica – wieś w Polsce położona w województwie mazowieckim, w powiecie legionowskim, w gminie Wieliszew.
W latach 1975–1998 miejscowość administracyjnie należała do województwa warszawskiego.
Komornica to miejscowość typowo wypoczynkowa, z dostępem do Zalewu Zegrzyńskiego oddalonego o około 1,5 km. wieś otaczają lasy i łąki. Na terenie Komornicy znajduje się hotel, sklep wielobranżowy i dom weselny połączony z dyskoteką.
Kultura komornicka – najstarsze ślady osadnictwa na terenie gminy Wieliszew, datowane na 8000 lat p.n.e. W kilku stanowiskach archeologicznych w Komornicy znaleziono narzędzia krzemienne i inne artefakty. Kultura komornicka była jedną z najstarszych kultur w Europie, na obszarze dzisiejszej Polski, Niemiec, Danii i południowej Szwecji.
Zobacz też.
Komornik (historia)

</doc>
<doc id="361906" url="https://pl.wikipedia.org/wiki?curid=361906" title="Komorowo Żuławskie">
Komorowo Żuławskie

Komorowo Żuławskie (niem. "Kämmerzdorf") – wieś w Polsce położona w województwie warmińsko-mazurskim, w powiecie elbląskim, w gminie Elbląg. Leży przy drodze krajowej nr 7 i na trasie linii kolejowych Elbląg-Braniewo i Elbląg-Olsztyn.
Wieś okręgu sędziego ziemskiego Elbląga w XVII i XVIII wieku. W latach 1973–1976 miejscowość była siedzibą gminy Komorowo Żuławskie.
W latach 1954–1972 wieś należała i była siedzibą władz gromady Komorowo Żuławskie. W latach 1975–1998 miejscowość administracyjnie należała do województwa elbląskiego.

</doc>
<doc id="361907" url="https://pl.wikipedia.org/wiki?curid=361907" title="Komory Błotne">
Komory Błotne

Komory Błotne – wieś w Polsce położona w województwie mazowieckim, w powiecie ciechanowskim, w gminie Sońsk. Wieś położona jest nad rzeką Soną. 
Sąsiadujące wsie to: Sońsk, Komory Dąbrowne, Kosmy-Pruszki, Łopacin, Chrościce i Skrobocin.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361908" url="https://pl.wikipedia.org/wiki?curid=361908" title="Komory Dąbrowne">
Komory Dąbrowne

Komory Dąbrowne – wieś w Polsce położona w województwie mazowieckim, w powiecie ciechanowskim, w gminie Sońsk.
Komory Dąbrowne to niewielka, ale malownicza miejscowość zamieszkiwana głównie przez rolników. Znajduje się tu oczyszczalnia ścieków oraz wiele pól uprawnych.
Jest to najmniejsza miejscowość, pod względem liczby ludności, w gminie. Wieś graniczy z: Komorami Błotnymi, Skrobocinem, Gąsocinem, Koźniewem Średnim i Koźniewem Łysaki.
W latach 1975–1998 miejscowość administracyjnie należała do województwa ciechanowskiego.

</doc>
<doc id="361909" url="https://pl.wikipedia.org/wiki?curid=361909" title="Komorze (województwo zachodniopomorskie)">
Komorze (województwo zachodniopomorskie)

Komorze – wieś w Polsce położona w województwie zachodniopomorskim, w powiecie szczecineckim, w gminie Borne Sulinowo. 
Miejscowość turystyczna położona w Drawskim Parku Krajobrazowym, nad malowniczym jeziorem Komorze. Dobrze rozbudowana baza turystyczna, dwie stadniny koni, wypożyczalnia sprzętu wodnego. Komorze charakteryzuje się terenami równinnymi, z falą morenową po lewej stronie osady. Na terenie wioski znajduje się wiele atrakcji turystycznych np. boisko do siatkówki, wypożyczanie kajaków, jazdy konne. Późną jesienią w wiosce organizowany jest ,Hubertus" - rajd konny. Tutejsze lasy są obfite w grzyby i owoce runa leśnego.

</doc>
<doc id="361910" url="https://pl.wikipedia.org/wiki?curid=361910" title="Komorze Nowomiejskie">
Komorze Nowomiejskie



</doc>
<doc id="361911" url="https://pl.wikipedia.org/wiki?curid=361911" title="Komorze Przybysławskie">
Komorze Przybysławskie

Komorze Przybysławskie – wieś w Polsce położona w województwie wielkopolskim, w powiecie jarocińskim, w gminie Żerków.
W latach 1975–1998 miejscowość administracyjnie należała do województwa kaliskiego.
W komorskim parku znajduje się pałac, w którym w 1831 roku przebywał Adam Mickiewicz, skąd wybierał się do ogarniętego powstaniem listopadowym Królestwa Polskiego.
Przez Komorze Przybysławskie, wzdłuż rzeki Prosny przechodziła granica Królestwa Polskiego. 
Zobacz też: Komorze, Komorze Nowomiejskie, Komorzewo

</doc>
<doc id="361912" url="https://pl.wikipedia.org/wiki?curid=361912" title="Komorzewo">
Komorzewo

Komorzewo – wieś w Polsce położona w województwie wielkopolskim, w powiecie czarnkowsko-trzcianeckim, w gminie Czarnków.
W latach 1975–1998 miejscowość administracyjnie należała do województwa pilskiego.

</doc>
