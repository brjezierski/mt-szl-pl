<doc id="380858" url="https://pl.wikipedia.org/wiki?curid=380858" title="Smarglin">
Smarglin

Smarglin – wieś w Polsce położona w województwie kujawsko-pomorskim, w powiecie radziejowskim, w gminie Dobre.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka (zobacz BIP).
Demografia.
Według Narodowego Spisu Powszechnego (III 2011 r.) liczyła 237 mieszkańców. Jest szóstą co do wielkości miejscowością gminy Dobre.

</doc>
<doc id="380859" url="https://pl.wikipedia.org/wiki?curid=380859" title="Smarklice">
Smarklice

Smarklice – wieś w Polsce położona w województwie podlaskim, w powiecie siemiatyckim, w gminie Drohiczyn.
W latach 1975–1998 miejscowość administracyjnie należała do województwa białostockiego.
W czasie okupacji niemieckiej mieszkająca we wsi rodzina Żerów udzieliła pomocy Benjaminowi Blusztejnowi (Bashan) i Hindzie Sroszko. W 1988 roku Instytut Jad Waszem podjął decyzję o przyznaniu Janinie, Józefowi, Edwardowi i Franciszce Żero tytułu Sprawiedliwych wśród Narodów Świata.
Wierni kościoła rzymskokatolickiego należą do parafii Narodzenia Najświętszej Maryi Panny w Ostrożanach.

</doc>
<doc id="380860" url="https://pl.wikipedia.org/wiki?curid=380860" title="Smarzewo">
Smarzewo

Smarzewo – wieś kociewska w Polsce położona w województwie pomorskim, w powiecie starogardzkim, w gminie Smętowo Graniczne.
W latach 1975–1998 miejscowość administracyjnie należała do województwa gdańskiego.
Zabytki.
Według rejestru zabytków NID na listę zabytków wpisane są piwnice dworu i oficyny, poł. XIX, nr rej.: A-862 z 25.04.1977.

</doc>
<doc id="380861" url="https://pl.wikipedia.org/wiki?curid=380861" title="Smarzykowo">
Smarzykowo

Smarzykowo – wieś w Polsce położona w województwie kujawsko-pomorskim, w powiecie nakielskim, w gminie Szubin.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 39 mieszkańców. Jest 41. co do wielkości miejscowością gminy Szubin.

</doc>
<doc id="380862" url="https://pl.wikipedia.org/wiki?curid=380862" title="Smaszew (wieś)">
Smaszew (wieś)

Smaszew – wieś w Polsce położona w województwie wielkopolskim, w powiecie tureckim, w gminie Tuliszków.
Wieś leży 8 km na południe od Tuliszkowa, w pobliżu granicy z powiatem kaliskim.
W latach 1975–1998 miejscowość administracyjnie należała do województwa konińskiego.
Dworek.
W miejscowym czterohektarowym parku stoi, stary, murowany dwór z pierwszej połowy XIX wieku. Na osi fasady mieści się piętrowy ryzalit, zwieńczony trójkątnym naczółkiem.

</doc>
<doc id="380863" url="https://pl.wikipedia.org/wiki?curid=380863" title="Smaszków">
Smaszków

Smaszków – wieś w Polsce położona w województwie łódzkim, w powiecie sieradzkim, w gminie Błaszki. W latach 1975–1998 miejscowość administracyjnie należała do województwa sieradzkiego.
Pierwsza wzmianka z 1391 r. Gniazdo rodowe Smaszkowskich, którzy do 1541 r. byli właścicielami wsi. Wówczas to Feliks Smaszkowski sprzedał wieś Kobierzyckim. W II połowie XVIII w. wieś należała do Franciszka Bogusławskiego, chorążego wojsk koronnych a po nim do jego syna Maksymiliana, towarzysza kawalerii narodowej. Na przełomie XVIII/XIX w. właścicielami wsi byli Kurcewscy, od których wieś nabył Stanisław Suchorski. Ostatnim właścicielem Smaszkowa z tego rodu był Teodor Suchorski, który zginął w bitwie pod Rudnikami w powstaniu styczniowym i pochowany został na cmentarzu w Dzietrznikach. Od Suchorskich Smaszków przeszedł w ręce Gątkiewiczów: Cezarego, a następnie Alojzego, który sprzedał go Joannie z Taczanowskich Walewskiej, żonie Stefana – właściciela Inczewa, za 80 tys. rs. W rękach tej rodziny Smaszków pozostawał do II wojny światowej.
Wydarzenia.
Nocą 17 lutego 2022 przez wieś przeszła trąba powietrzna uszkadzając 50 budynków, z których 27 to domy, 400 metrów linii energetycznych wraz z 10 trzymającymi je słupami żelbetowymi.
Mieszkańcy Smaszkowa, których domy zostały uszkodzone przez silny wiatr, otrzymali od opieki społecznej po 6000 zł zasiłku.
Kapliczki.
Pierwsza kapliczka to krzyż metalowy osadzony w kamieniu. Na krzyżu umieszczono tabliczkę z napisem: „Mikołaj i Antonina z Kasprzaków Małżonkowie Góreccy Maciszewice 1903 rok.”
Druga kapliczka znajduje się w ogrodzie gdzie dawniej był dwór Walewskich. Po dworze zachowały się w Smaszkowie stawy, nieliczny drzewostan a w ziemi fundament po zabudowaniach. Kapliczka posiada trzy kondygnacje z wnękami na cztery strony. Wnęki wypełnione są obrazkami o współczesnym charakterze.

</doc>
<doc id="380864" url="https://pl.wikipedia.org/wiki?curid=380864" title="Smażyno">
Smażyno

Smażyno (dodatkowa nazwa w j. kaszub. Smażëno) – wieś kaszubska w Polsce położona w województwie pomorskim, w powiecie wejherowskim, w gminie Linia.
Wieś leży nad rzeką Bolszewką.
Historia.
Najstarsze ślady osadnictwa szacuje się na ok. 1200 r. p.n.e. Pierwsze źródła pisane, uwzględniające wieś pochodzą z 1348 roku. Najstarsza wzmianka o nazwie pochodzi z 1407 r. W 1862 r. powstała parafia ewangelicka. Na pierwszego pastora powołano pochodzącego z Bartoszyc Wilhelma Fischera. Dawny kościół ewangelicki, obecnie rzymskokatolicki w Parafii św. Antoniego, wybudowany został w 1865 r.
24 czerwca 1864 roku miało miejsce uroczyste otwarcie szkoły w Smażynie w obecności Królewskiego Radcy Krajowego. Działała tu gorzelnia parowa i młyn wodny.
Podczas zaboru pruskiego wieś nosiła nazwę niemiecką "Smasin". Podczas okupacji niemieckiej nazwa "Smasin" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Mühlental".
Wieś królewska w starostwie mirachowskim w województwie pomorskim w II połowie XVI wieku. W latach 1975–1998 miejscowość administracyjnie należała do województwa gdańskiego.
W miejscowości znajduje się jedna z 13 figur szlaku turystycznego „Poczuj kaszubskiego ducha" - wykonana przez Jana Redźko na podstawie opracowania "Bogowie i duchy naszych przodków. Przyczynek do kaszubskiej mitologii" Aleksandra Labudy rzeźba, przedstawiająca patronkę lasów i żyjących w nich zwierząt, Borową Ciotkę (Bòrowô Cotka) z koszem i kosturem.

</doc>
<doc id="380865" url="https://pl.wikipedia.org/wiki?curid=380865" title="Smerekowiec">
Smerekowiec

Smerekowiec (j. łemkowski Смерековец) – wieś w Polsce położona w województwie małopolskim, w powiecie gorlickim, w gminie Uście Gorlickie.
W latach 1975–1998 miejscowość administracyjnie należała do województwa nowosądeckiego. Integralne części miejscowości: Niżny Koniec, Wyżny Koniec.
Zabytki.
Obiekty wpisane do rejestru zabytków nieruchomych województwa małopolskiego:

</doc>
<doc id="380866" url="https://pl.wikipedia.org/wiki?curid=380866" title="Smędowa">
Smędowa

Smędowa – kolonia w Polsce położona w województwie zachodniopomorskim, w powiecie choszczeńskim, w gminie Bierzwnik. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 6 mieszkańców. Miejscowość wchodzi w skład sołectwa Bierzwnik.

</doc>
<doc id="380867" url="https://pl.wikipedia.org/wiki?curid=380867" title="Smęgorzów">
Smęgorzów

Smęgorzów – wieś w Polsce położona w województwie małopolskim, w powiecie dąbrowskim, w gminie Dąbrowa Tarnowska.
W latach 1975–1998 miejscowość administracyjnie należała do województwa tarnowskiego.

</doc>
<doc id="380869" url="https://pl.wikipedia.org/wiki?curid=380869" title="Smętowo Graniczne">
Smętowo Graniczne

Smętowo Graniczne – wieś kociewska w Polsce położona w województwie pomorskim, w powiecie starogardzkim, w gminie Smętowo Graniczne. Miejscowość leży na ważnej kolejowej magistrali węglowej "Śląsk – Porty". Do momentu wstrzymania ruchu kolejowego na liniach do Opalenia i Skórcza stacja w Smętowie była ważnym węzłem kolejowym.
W latach 1954-1972 wieś należała i była siedzibą władz gromady Smętowo Graniczne. W latach 1945–1975 miejscowość administracyjnie należała do tzw. dużego województwa gdańskiego, a w latach 1975–1998 do tzw. małego województwa gdańskiego.
Miejscowość jest siedzibą gminy Smętowo Graniczne.
Zabytki.
Według rejestru zabytków NID na listę zabytków wpisane są:
Katolicy z rejonu Smętowa należeli na początku XX w. do parafii Lalkowy i Luchowo. W 1936 roku wystąpili do biskupa chełmińskiego o utworzenie nowej parafii, co nastąpiło rok później. Rozpoczęto budowę świątyni, ale w 1939 przerwał ją wybuch II wojny światowej. Po wojnie i wysiedleniu Niemców w Smętowie pozostał kościół ewangelicki, wybudowany (wraz z plebanią) w 1904 r. Obiekty te przejęła parafia katolicka, zaś jej tymczasową siedzibę zajął Skarb Państwa. Konstrukcja chóru kościelnego wykonana jest z materiału rozbiórkowego po zniszczonym przez krę moście kolejowym w Opaleniu.
Ponadto we wsi znajduje się budynek poczty z 1900.

</doc>
<doc id="380870" url="https://pl.wikipedia.org/wiki?curid=380870" title="Smętówko (województwo pomorskie)">
Smętówko (województwo pomorskie)

Smętówko – wieś kociewska w Polsce położona w województwie pomorskim, w powiecie starogardzkim, w gminie Smętowo Graniczne.
W latach 1975–1998 miejscowość administracyjnie należała do województwa gdańskiego.

</doc>
<doc id="380871" url="https://pl.wikipedia.org/wiki?curid=380871" title="Smogorówka Dolistowska">
Smogorówka Dolistowska

Smogorówka Dolistowska – wieś w Polsce położona w województwie podlaskim, w powiecie monieckim, w gminie Goniądz.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Wawrzyńca w Dolistowie.

</doc>
<doc id="380872" url="https://pl.wikipedia.org/wiki?curid=380872" title="Smogorówka Goniądzka">
Smogorówka Goniądzka

Smogorówka Goniądzka (też "Smogorówka Goniądzka I") – wieś w Polsce położona w województwie podlaskim, w powiecie monieckim, w gminie Goniądz.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Agnieszki w Goniądzu.

</doc>
<doc id="380874" url="https://pl.wikipedia.org/wiki?curid=380874" title="Smogorzewiec">
Smogorzewiec

Smogorzewiec – wieś w Polsce położona w województwie kujawsko-pomorskim, w powiecie toruńskim, w gminie Obrowo.
W latach 1975–1998 miejscowość administracyjnie należała do województwa toruńskiego.
Konferencja naukowa.
7 czerwca 2007 roku we wsi odbyła się konferencja naukowa pt. "Literatura dawna a metody współczesnej humanistyki". Udział brali badacze z uniwersytetów w Bydgoszczy i Toruniu tj. profesorowie: J.K. Goliński, K. Obremski (organizator), J. Wenta, dr B. Awianowicz, dr P. Bohuszewicz i dr I. Szczukowski.
Ulica Beatlesów.
23 sierpnia 2009 roku powstała tutaj pierwsza w Polsce ul. Beatlesów. Pomysłodawcą był Kazimierz Musiałowski. Odsłonięto także cokół z podobiznami członków zespołu The Beatles, tj. Paula, Johna, Ringo i George’a autorstwa Anny Jeżewskiej.

</doc>
<doc id="380875" url="https://pl.wikipedia.org/wiki?curid=380875" title="Smogorzewo Pańskie">
Smogorzewo Pańskie

Smogorzewo Pańskie – wieś w Polsce położona w województwie mazowieckim, w powiecie pułtuskim, w gminie Winnica.
W latach 1975–1998 miejscowość administracyjnie należała do województwa ciechanowskiego.
Od nazwy wsi pochodzi nazwa parafii Nawiedzenia NMP (dekanat serocki, diecezja płocka) której siedziba i kościół parafialny znajdują się jednak w sąsiedniej wsi Błędostowo.

</doc>
<doc id="380876" url="https://pl.wikipedia.org/wiki?curid=380876" title="Smogorzewo Włościańskie">
Smogorzewo Włościańskie

Smogorzewo Włościańskie – wieś w Polsce położona w województwie mazowieckim, w powiecie pułtuskim, w gminie Winnica.
W latach 1975–1998 miejscowość administracyjnie należała do województwa ciechanowskiego.

</doc>
<doc id="380877" url="https://pl.wikipedia.org/wiki?curid=380877" title="Smogorzówek">
Smogorzówek

Smogorzówek (dawniej: "Smogorzów Mały") – wieś w Polsce położona w województwie dolnośląskim, w powiecie wołowskim, w gminie Wińsko.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
Dawniej miejscowość nosiła nazwę ewidencyjną "Smogorzów Mały", w celu odróżnienia jej od położonego nieopodal Smogorzowa Wielkiego.

</doc>
<doc id="380878" url="https://pl.wikipedia.org/wiki?curid=380878" title="Smogorzów Wielki">
Smogorzów Wielki

Smogorzów Wielki – wieś w Polsce położona w województwie dolnośląskim, w powiecie wołowskim, w gminie Wińsko.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
Polską nazwę miejscowości w formie "Smogorzów" w książce "Krótki rys jeografii Szląska dla nauki początkowej" wydanej w Głogówku w roku 1847 wymienił śląski pisarz Józef Lompa.
Zabytki.
Do wojewódzkiego rejestru zabytków wpisany jest:

</doc>
<doc id="380879" url="https://pl.wikipedia.org/wiki?curid=380879" title="Smogóry (województwo lubuskie)">
Smogóry (województwo lubuskie)

Smogóry (niem. "Schmagorei", "Treuhofen") – wieś w Polsce położona w województwie lubuskim, w powiecie słubickim, w gminie Ośno Lubuskie.
Miejscowość położona jest przy drodze lokalnej Radachów – Smogóry – Lubień, w pobliżu drogi wojewódzkiej nr 137.
Historia.
Najstarsze wzmianki o wsi pochodzą z 1405 r., kiedy istniała już parafia i kościół. Jednak osada jest prawdopodobnie dużo starsza i była założona przez plemię Lubuszan. Wieś początkowo nazywała się – Schmagorei co w języku łużyckim oznacza osadę nad torfowiskiem.
W Smogórach funkcjonowała podziemna kopalnia węgla brunatnego, w latach 1860–1945 pod nazwą Oskar, a następnie do 1961 r. jako kopalnia Smogóry, we wsi znajdowała się także fabryka brykietów. Zachowały się ruiny XVIII-wiecznego pałacu (przebudowanego w drugiej połowie XIX w.) oraz parku z fontanną i stawem. Kościół gotycki oraz oddalony o 600 m., duży cmentarz parafialny z resztkami nagrobków ewangelickich.
Dawniej we wsi znajdowała się piekarnia, restauracja, urząd pocztowy i stacja kolejowa. Stał też pomnik żołnierzy z I wojny światowej. We wsi znajdują się dwa budynki szkół (tysiąclatka i przedwojenny, przerobiony na plebanię).
Wieś została rozbudowana w latach 30. i 80. XX w.
W latach 1975–1998 miejscowość administracyjnie należała do województwa gorzowskiego.
Zabytki.
Do wojewódzkiego rejestru zabytków wpisany jest:
inne zabytki:
Sport.
W miejscowości działa piłkarski Klub Sportowy „Smogórzanka” Smogóry, który przez długi okres był rezerwami Spójni Ośno Lubuskie. Klub został założony w 1960 roku i występuje w B-klasie.

</doc>
<doc id="380880" url="https://pl.wikipedia.org/wiki?curid=380880" title="Smogulec">
Smogulec

Smogulec – osada w Polsce położona w województwie wielkopolskim, w powiecie wągrowieckim, w gminie Gołańcz.
W latach 1975–1998 miejscowość administracyjnie należała do województwa pilskiego.
Historia Smogulca.
Jedna z najstarszych miejscowości Pałuk, została założona w XI wieku. W średniowieczu wieś była gniazdem rodowym Grzymalitów Smoguleckich (Smogulickich). Jednym z pierwszych wzmiankowanych przedstawicieli tej gałęzi potężnego wielkopolskiego rodu był Domaradzic ze Smogulca herbu Grzymała, który w latach 1280-1297 piastował urząd kasztelana rogozińskiego. W roku 1335 Smogulec otrzymał prawa miejskie, z tego samego roku pochodzą pierwsze wzmianki o drewnianym kościele, którego fundatorem był założyciel miasta Wierzbięta Smogulecki. Jednak parafię erygowano dopiero w 1415 roku. W 1613 roku wybuchł wielki pożar, który strawił większość miasta wraz z kościołem. Lata 1617-1619 to okres budowy, z fundacji Jana Wierzbięty Smoguleckiego, nowego renesansowego kościoła w Smogulcu, który częściowo przebudowany zachował się do dnia dzisiejszego. W XVII wieku Smogulec utracił prawa miejskie. W XIX wieku miejscowość była ośrodkiem znacznych dóbr rodziny Hutten-Czapskich - tzw. ordynacji smoguleckiej. Hutten-Czapscy w latach 1876-1879 dobudowali do miejscowego kościoła kaplicę rodową i spoczywają w niej w marmurowych sarkofagach. Bezdzietny Bogdan Hutten-Czapski zmarły w 1937 roku przekazał w testamencie Smogulec Uniwersytetowi Warszawskiemu. W 1939 roku po wybuchu II wojny światowej zmieniono nazwę na Basenheide, która utrzymała się do zakończenia wojny. W 1945 roku wojska sowieckie zniszczyły główną część pałacu z bogatą biblioteką. W okresie PRL w Smogulcu działało Państwowe Gospodarstwo Rolne (obecnie prywatne przedsiębiorstwo), wieś była dobrze rozwinięta. Latem 2009 roku dokonano remontu kompleksu pałacowo-parkowego. Planowany jest także remont kościoła.
W Smogulcu urodzili się:

</doc>
<doc id="380881" url="https://pl.wikipedia.org/wiki?curid=380881" title="Smogulecka Wieś">
Smogulecka Wieś

Smogulecka Wieś – wieś w Polsce położona w województwie kujawsko-pomorskim, w powiecie nakielskim, w gminie Kcynia.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 200 mieszkańców. Jest 23. co do wielkości miejscowością gminy Kcynia.
Zabytki.
Według rejestru zabytków NID na listę zabytków wpisany jest zespół dworski, nr rej.: 188/A z 15.01.1986:

</doc>
<doc id="380882" url="https://pl.wikipedia.org/wiki?curid=380882" title="Smokęcino">
Smokęcino

Smokęcino – wieś w północno-zachodniej Polsce położona w województwie zachodniopomorskim, w powiecie gryfickim, w gminie Brojce.
Według danych gminy z 5 czerwca 2009 wieś miała 88 mieszkańców.
W latach 1975–1998 miejscowość administracyjnie należała do województwa szczecińskiego.

</doc>
<doc id="380883" url="https://pl.wikipedia.org/wiki?curid=380883" title="Smolany (Polska)">
Smolany (Polska)

Smolany (lit. "Smalėnai") – wieś w Polsce położona w województwie podlaskim, w powiecie sejneńskim, w gminie Puńsk.
W latach 1975–1998 miejscowość administracyjnie należała do województwa suwalskiego.
We wsi znajduje się rzymskokatolicki kościół parafialny pw. św. Izydora Oracza i siedziba parafii.
Zabytki.
W Smolanach znajdują się następujące obiekty zabytkowe wpisane do rejestru zabytków:

</doc>
<doc id="380884" url="https://pl.wikipedia.org/wiki?curid=380884" title="Smolany Dąb">
Smolany Dąb

Smolany Dąb – wieś w Polsce położona w województwie podlaskim, w powiecie sejneńskim, w gminie Krasnopol. Leży nad jeziorem Gremzdy.
W latach 1975–1998 miejscowość administracyjnie należała do województwa suwalskiego.
Zabytki.
Do rejestru zabytków Narodowego Instytutu Dziedzictwa wpisane są następujące obiekty:

</doc>
<doc id="380885" url="https://pl.wikipedia.org/wiki?curid=380885" title="Smolany-Żardawy">
Smolany-Żardawy

Smolany-Żardawy – wieś w Polsce położona w województwie warmińsko-mazurskim, w powiecie nidzickim, w gminie Janowiec Kościelny.
W okresie międzywojennym stacjonowała tu placówka Straży Celnej „Smolany”.
W latach 1975–1998 miejscowość administracyjnie należała do województwa olsztyńskiego.
Zobacz też: Smolany, Smolany Dąb

</doc>
<doc id="380886" url="https://pl.wikipedia.org/wiki?curid=380886" title="Smolary (powiat gnieźnieński)">
Smolary (powiat gnieźnieński)

Smolary – wieś w Polsce położona w województwie wielkopolskim, w powiecie gnieźnieńskim, w gminie Trzemeszno.
W latach 1975–1998 miejscowość administracyjnie należała do województwa bydgoskiego.

</doc>
<doc id="380887" url="https://pl.wikipedia.org/wiki?curid=380887" title="Smolarzyny">
Smolarzyny

Smolarzyny – wieś w Polsce położona w województwie podkarpackim, w powiecie łańcuckim, w gminie Żołynia}.
W latach 1975–1998 miejscowość administracyjnie należała do województwa rzeszowskiego.

</doc>
<doc id="380888" url="https://pl.wikipedia.org/wiki?curid=380888" title="Smoląg (województwo pomorskie)">
Smoląg (województwo pomorskie)

Smoląg – wieś kociewska w Polsce położona w województwie pomorskim, w powiecie starogardzkim, w gminie Bobowo.
W latach 1975–1998 miejscowość administracyjnie należała do województwa gdańskiego.
Przez miejscowość przepływa Węgiermuca, niewielka rzeka dorzecza Wisły, prawy dopływ Wierzycy.
Zobacz też: Smoląg

</doc>
<doc id="380890" url="https://pl.wikipedia.org/wiki?curid=380890" title="Smolec">
Smolec

Smolec (do 1945 niem. "Schmolz", 1945–1947 "Smolice Śląskie") – wieś w Polsce położona w województwie dolnośląskim, w powiecie wrocławskim, w gminie Kąty Wrocławskie. W latach 1945–1954 siedziba gminy Smolec.
W latach 1975–1998 miejscowość administracyjnie należała do województwa wrocławskiego.
Najstarsza informacja o Jeschcone von Smolcz (Jaśku ze Smolca) pochodzi z dokumentu wystawionego przez księcia wrocławskiego Henryka VI Dobrego w dniu 4 stycznia 1316 roku. Tego dnia książę nadał prawo do wybudowania młyna w Maślicach wrocławskiemu zakonowi klarysek. Jaśko ze Smolca występuje w nim jako świadek aktu nadania tego prawa.
Nazwa.
Nazwa miejscowości po raz pierwszy zanotowana w łacińskim dokumencie z 1323 roku jako "Smolz." 1324/1326 - "Smolcz", w 1328 "Smolicz" oraz "Smolize", 1336 "Schmolz", 1337 "Schmolcz" oraz "Smolcz polonicale". W 1630 oraz 1736 "Smoltz", 1795 "Smoltsch" oraz 1802 "Schmoltsch". 
Według niemieckiego językoznawcy Heinricha Adamy’ego nazwa miejscowości pochodzi od polskiej nazwy "„smoły”" i wiąże ją z miejscem jej produkcji. W swoim dziele o nazwach miejscowych na Śląsku wydanym w 1888 roku we Wrocławiu wymienia on jako najstarszą zanotowaną nazwę miejscowości "Smolcz" podając jej znaczenie "„Teerosenplatz”" czyli po polsku "„miejsce smoły”". Niemcy zgermanizowali nazwę na "Schmolz" w wyniku czego utraciła ona swoje pierwotne znaczenie. Podobny wywód przedstawia również niemiecki językoznawca Paul Hefftner. W książce o nazwach miejscowych regionu wrocławskiego z 1910 roku pisze "„Abgeleitet vom poln. smoła, asl. smola = bitumen Pech, Teer”".
Osiedle Leśne.
Nowa część Smolca. Osiedle domów wielo- i jednorodzinnych zbudowane od podstaw na północ od wsi, ok. 2 km od granic Wrocławia, docelowo dla pięciu tysięcy mieszkańców. Budynki wielorodzinne w niskiej zabudowie. Osiedle sąsiaduje z Portem Lotniczym im. Mikołaja Kopernika we Wrocławiu.
Zabytki.
Do wojewódzkiego rejestru zabytków wpisany jest:

</doc>
<doc id="380891" url="https://pl.wikipedia.org/wiki?curid=380891" title="Smolechy">
Smolechy

Smolechy – wieś w Polsce położona w województwie mazowieckim, w powiecie ostrowskim, w gminie Ostrów Mazowiecka.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Rocha w Jasienicy.

</doc>
<doc id="380892" url="https://pl.wikipedia.org/wiki?curid=380892" title="Smolenka">
Smolenka

Smolenka – wieś w Polsce położona w województwie podlaskim, w powiecie suwalskim, w gminie Filipów.
W latach 1975–1998 miejscowość administracyjnie należała do województwa suwalskiego.

</doc>
<doc id="380893" url="https://pl.wikipedia.org/wiki?curid=380893" title="Smolenta">
Smolenta

Smolenta – wieś w Polsce położona w województwie mazowieckim, w powiecie gostynińskim, w gminie Szczawin Kościelny.
W latach 1975–1998 miejscowość administracyjnie należała do województwa płockiego.

</doc>
<doc id="380894" url="https://pl.wikipedia.org/wiki?curid=380894" title="Smoleń-Poluby">
Smoleń-Poluby

Smoleń-Poluby – przysiółek wsi Pierzchały w Polsce, położony w województwie mazowieckim, w powiecie przasnyskim, w gminie Czernice Borowe. 
W latach 1975–1998 miejscowość administracyjnie należała do województwa ciechanowskiego.
Na terenie przysiółka znajduje się wiele zieleni (przeważają lasy mieszane i liściaste) oraz pól uprawnych i łąk. W lasach zamieszkują m.in. dziki i lisy, miejski staw zamieszkują zaś bobry[!]).
Wierni Kościoła rzymskokatolickiego należą do parafii św. Jana Chrzciciela w Węgrze.

</doc>
<doc id="380895" url="https://pl.wikipedia.org/wiki?curid=380895" title="Smolewo-Parcele">
Smolewo-Parcele

Smolewo-Parcele – wieś w Polsce położona w województwie mazowieckim, w powiecie ostrowskim, w gminie Szulborze Wielkie.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Przemienienia Pańskiego w Zuzeli.

</doc>
<doc id="380896" url="https://pl.wikipedia.org/wiki?curid=380896" title="Smolewo-Wieś">
Smolewo-Wieś

Smolewo-Wieś – wieś w Polsce położona w województwie mazowieckim, w powiecie ostrowskim, w gminie Szulborze Wielkie.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Przemienienia Pańskiego w Zuzeli.

</doc>
<doc id="380897" url="https://pl.wikipedia.org/wiki?curid=380897" title="Smoligów">
Smoligów

Smoligów – wieś w Polsce położona w województwie lubelskim, w powiecie hrubieszowskim, w gminie Mircze.
Według Narodowego Spisu Powszechnego (III 2011 r.) liczyła 365 mieszkańców i była szóstą co do wielkości miejscowością gminy Mircze.
Położenie geograficzne.
Doliny Wisły i Bugu określają ogólne położenie dużego obszaru geograficznego zwanego Wyżyną Lubelską. Wschodnia część tej wyżyny stanowi przejście do Wyżyny Wołyńskiej, a pewne jej jednostki znajdują przedłużenie za Bugiem (tzw. Padół Zamojski i Grzęda Sokalska). Położenie Grzędy Sokalskiej wyznaczają następujące mniejsze regiony wchodzące w skład Wyżyny Lubelskiej:
Wschodnia część Grzędy Sokalskiej graniczy z dużą krainą geograficzną, zwaną Wyżyną Wołyńską (poza granicami kraju). Wieś Smoligów usytuowana jest w środkowej części Grzędy Sokalskiej nad rzeką Bukowa – lewym dopływem rzeki Bug. Administracyjnie wieś leży na południowo-wschodnim skraju gminy Mircze.
Pochodzenie nazwy.
Nazwa Smoligów wywodzi się prawdopodobnie od rosyjskiego imienia Smolig utworzonego z rdzenia smoł- (śr. Смольта, Смолько itp.) oraz przyrostka -ig (z rosyjskiego smoła oznacza żywicę, smołę, ale też natręta, osobę natrętną). Imię to pojawia się w tekstach z drugiej połowy XII w. we fragmencie: "Отъ Смолига къ Грецинови и к Мирославоу" (od Smoliga Grecynowi i Mirosławu) oraz w pskowskiej kronice z lat 1266-1267 (Пск. лет., 2: 17, 84): "...убиенъ бысть Онтонъ, единъ псковитинъ, сынъ Лочковъ, братъ Смолиговъ". Staropolska antroponimia podaje formę Smoligowski od imion: Smolik, Smolęga, Smolisz.
Rys historyczny.
Kraina geograficzna, w której położony jest Smoligów, a więc Grzęda Sokalska wchodziła w X wieku w "osobny obszar zachodni, zwany później Grodami Czerwieńskimi, o niektórych cechach kulturowych i etnicznych obszaru przejściowego między Słowianami zachodnimi i wschodnimi". "Grodami Czerwieńskimi nazywano obszary nad rzeką Huczwą z głównym grodem Czerwień (Czermno) w powiecie Tomaszów Lubelski. Obszar ten obejmował ponadto Chełmszczyznę". W najdawniejszej Polsce Grody te stanowiły więc odrębną jednostkę polityczną. Mapa "Słowianie w IX w." – obszar Grodów Czerwieńskich określa jako "ziemie etnicznie mieszane sąsiadujące z Lędzianami i Wiślanami". "Grody Czerwieńskie zdobył w 981 r. Włodzimierz na Lachach. Zostały one następnie odbite przez Bolesława Chrobrego, w czasie wyprawy kijowskiej w 1018 r. i ponownie przyłączone do Polski". Za czasów Mieszka II władza państwowa uległa osłabieniu, co wykorzystał książę kijowski Jarosław Mądry i w 1031 r. odebrał Polsce Grody Czerwieńskie. Pod koniec XII w. na ziemiach południowo-zachodniej Rusi powstało Księstwo Halicko-Włodzimierskie. Król Kazimierz Wielki (1333-1370) w wyniku długoletniej ekspansji wschodniej, opanował Ruś Halicko-Włodzimierską, ziemię sanocką, przemyską i włączył je w skład Królestwa Polskiego. Ks. Chełmsko – Bełskie i Księstwo Halicko-Włodzimierskie włączone było w owym czasie do Królestwa Polskiego na zasadzie lenna. W dalszych etapach historii ziemie dawnych Grodów Czerwieńskich przechodziły pod zmienne wpływy Polski, Litwy i Węgier. "W latach 1425-1434 nadano całej Rusi Halickiej i przyłączonej do Korony części Podola prawa polskie". „W 1462 r. w skład Korony weszła ziemia bełska i utworzyła tzw. województwo bełskie ze stolicą w Bełzie. Ziemie, na których powstał Smoligów, należały więc w XVI w. do województwa bełskiego.
W wyniku I rozbioru Polski, w 1772 r. ziemie te dostały się pod zabór austriacki. Austria wszystkie zabrane Polsce ziemie nazwała Galicją i Lodomerią. Podzielono je na tzw. cyrkuły, a jednym z nich był "cyrkuł zamojski z głównymi miastami: Zamościem (siedzibą władz), Hrubieszowem i Tomaszowem. Lublin stał się stolicą znacznych i dość wysuniętych na wschód terytoriów, które poprzednio należały do województw: lubelskiego, ruskiego (ziemi ruskiej) i bełskiego." Po upadku Napoleona Ks. Warszawskie mocą postanowień kongresu wiedeńskiego z r. 1815 podzielono między Rosję, Prusy i Austrię. Z ziem Ks. Warszawskiego zagarniętych przez Rosję utworzono Królestwo Polskie. Powiat hrubieszowski jako część Królestwa Polskiego, dostał się od 1815 r. pod rządy Cesarstwa Rosyjskiego. Królestwo Polskie podzielono na województwa, a te na obwody. Po powstaniu listopadowym województwa zamieniono na gubernie, a po powstaniu styczniowym w miejsce obwodów znów powstały powiaty. W wyniku tych zmian, obszar Smoligowa stał się po r. 1864 częścią powiatu hrubieszowskiego, wchodzącego w skład guberni lubelskiej.
Dzieje dawne.
Po raz pierwszy miejscowość wymieniana jest w 1430 roku, gdy właścicielem był Tomasz Kwaczała z Moniatycz. W latach 1463-1492 występował Mikołaj ze Smoligowa, prawdopodobnie syn Tomasza Kwaczały Nieborowskiego. Według rejestru poborowego w 1472 roku wieś liczyła 5 łanów użytków W 1546 roku część wsi otrzymał od króla Jan Strzałkowski (kasztelan sierpski w 1553 roku, uprawniony do zajmowania 104. miejsca wśród senatorów świeckich). Zapewne z jego córką – Elżbietą Strzałkowską ożenił się w 1566 roku Mikołaj Komorowski i wziął część wsi w posagu. Po nich dziedziczył w 1600 roku syn Marcin, żonaty z Elżbietą Czemiernicką. Drugim współwłaścicielem wsi był zapewne Marcin Stróżowski, który w 1578 roku posiadał w Smoligowie 4 i 1/2 łana użytków, 4 zagrodników bez ziemi i 2 komorników. Dzieje wsi w XVII wieku są nieznane. W wieku XVIII wieś należała do parafii Uhrynów wchodzącej w skład diecezji lwowskiej. Z tego też okresu, na podstawie wpisów w księgach parafialnych, znajdują się pierwsze wzmianki o rodzinach zamieszkujących wieś. Zamieszkiwała też Smoligów rodzina Jakubczuk z pierwszymi znanymi dziś antenatami rodu: pracowitym Andrzejem (przymiotnik dodany przez księdza przy wpisie dotyczącym śmierci Marty) i Zofią z domu Jandzanką, którzy zawarli związek małżeński przed księdzem Simeonem Karońskim w dniu 15 lutego 1756 roku. Świadkami ceremonii byli Grzegorz Pukało i Stanisław Htywa. 22 sierpnia 1756 roku Andrzej Jakubczuk wraz z Marianną Staszczuk byli rodzicami chrzestnymi Katarzyny Karczuk, córki Mateusza i Teresy Karczuk. Synem Andrzeja i Zofii Jakubczuk był Stanisław, ochrzczony w kościele parafialnym w Uhrynowie dnia 13 maja 1759 roku. Rodzicami chrzestnymi byli Sebastian Karczuk i Marianna Wójtówna (org. pisownia Woytowna). W księgach parafialnych wymieniane jest również imię Sebastiana Jakubczuka. Pod koniec czerwca 1761 roku Sebastian Jakubczuk wraz z kobietą o nazwisku Chapa (Chapka) Szeremetycha byli rodzicami chrzestnymi Piotra Marciniuka - syna Sebastiana i Jadwigi / Chedwigi. 15 sierpnia 1763 roku Sebastian Jakubczuk i Marianna Dziubicka byli rodzicami chrzestnymi Hiacentego, syna Bartosza i Parastki Karczuków. 20 lipca 1776 roku zmarła Marta, córka Andrzeja i Zofii Jakubczuk, nie wiadomo w którym roku ochrzczona. 6 kwietnia 1778 roku Hedwiga Jakubczuk wraz z Andrzejem Pukało/ Pukalukiem zostali rodzicami chrzestnymi Wojciecha syna Patryka Ignaca i Zinaidy Pukało / Pukaluk.
Spis z 1827 roku notował wieś w powiecie tomaszowskim i parafii Kryłów. Liczyła wówczas 33 domy i 203 mieszkańców. W 1845 roku miejscowość należała do gminy Kryłów, wówczas we władaniu Józefa Benedykta Chrzanowskiego. Istniała tu karczma, która zyskała patent na dalsze prowadzenie wyszynku alkoholu. Po śmierci Józefa Chrzanowskiego majątek objęła jego żona Aniela z Rzewuskich Chrzanowska. W drugiej połowie XIX wieku dobra te przypadły w udziale jej córce Józefie Angeli Gabrieli Chrzanowskiej, od 1878 roku zamężnej za Antonim Horodyskim. Chrzanowska w 1882 roku sprzedała wieś za 33 200 rubli Helenie z Zaklików Kiełczewskiej. W 1906 roku folwark Smoligów kupiła za 53 tys. rubli Leonia Kiełczewska, żona Stanisława Władysława Kiełczewskiego, a w trzy lata później nastąpiła częściowa parcelacja majątku. Pod koniec XIX wieku wieś liczyła 41 domów i 581 mórg ziemi, a tutejszy folwark w 1885 roku liczył 440 mórg, w tym 259 mórg ziemi ornej, 119 mórg łąk, 48 mórg lasu i 14 mórg nieużytków. W folwarku było wówczas 5 budynków murowanych i 9 drewnianych. "Smoligów, wś i fol., pow. hrubieszowski, gm. i par. Kryłów, odl. 21 w. od Hrubieszowa. W 1827 r. było 33 dm., 203 mk. Fol. S., oddzielony od dóbr Kryłów, rozl. (w 1885 r.) mr. 440: gr. or. i ogr. mr. 259, łąk mr. 119, lasu mr. 48, nieuż. mr. 14; bud. mur. 5, z drzewa 9; płodozm. 6-pol., las urządzony w kolei 40-letniej. Wieś ma 41 os., 581 mr." Według spisu z 1921 roku Smoligów liczył 79 budynków z przeznaczeniem mieszkalnym i 445 mieszkańców (218 mężczyzn, 227 kobiet): 334 katolików, 102 prawosławnych i 9 Żydów.
W latach 1975–1998 miejscowość administracyjnie należała do województwa zamojskiego.
II wojna światowa.
W latach 1941-1945 na terenach, gdzie położony jest Smoligów, działał oddział partyzancki BCh Stanisława Basaja ps. „Ryś”. W marcu 1944 ukraińscy policjanci 5 pułku policji SS (utworzonego z ukraińskich ochotników do 14 Dywizji Grenadierów SS ("Galizien")) pod dowództwem ppłk Froemerta (zginął 28.07.1944 w szpitalu rezerwowym w Gdańsku) wspólnie z bojówkami OUN-UPA, a także z wojskiem Wehrmachtu dokonały eksterminacji polskich kolonii w regionie Smoligów – Łasków – Stara Wieś. Około godziny 5.00 rano w dniu 27 marca 1944 r. ukraińskie oddziały policji i Wehrmachtu otoczyły ścisłym kordonem Smoligów. Następnie po desperackiej obronie mieszkańców wieś została zdobyta i podpalona. Napastnicy dokonali okrutnego mordu mieszkańców, nie oszczędzając dzieci, kobiet i starców. Ludzi palono żywcem, zabijano i gwałcono kobiety, rabowano mienie. W wyniku całodziennej walki zginęło ponad 200 Polaków (w tym większość cywilów) oraz 59 miejscowych Ukraińców. Straty atakujących nie są dokładnie znane. Z relacji Marii Kowalskiej z d. Kryszczuk: "Józef Kryszczuk urodził się 27 sierpnia 1922, a zginął 27 marca 1944 roku. Był moim bratem. Został postrzelony przez Ukraińców we wsi Smoligów, gdzie nasza rodzina przebywała na wygnaniu. Jeszcze żyjącego wrzucili go do płonącego budynku. Po wydobyciu został pochowany przez naszego ojca w prowizorycznym grobie. Po wojnie szczątki przeniesiono na cmentarz w Kryłowie".
Pod koniec lat osiemdziesiątych na okoliczność tamtych wydarzeń społeczność gminy Mircze ufundowała pomnik pamiątkowy poświęcony partyzantom i mieszkańcom Smoligowa i okolic, którzy tragicznie polegli w dniu 27 marca 1944 r. Od 2006 r. Okręgowa Komisja Badania Zbrodni przeciwko Narodowi Polskiemu w Szczecinie prowadzi śledztwo – S 67/06/Zi; S 68/06/Zi w sprawie okoliczności pacyfikacji wsi Prehoryłe i Smoligów dokonanych w lutym i marcu 1944 przez oddziały SS-Galizien i Wehrmachtu.

</doc>
<doc id="380898" url="https://pl.wikipedia.org/wiki?curid=380898" title="Smolino">
Smolino

Smolino – wieś w Polsce położona w województwie mazowieckim, w powiecie płockim, w gminie Bielsk.
W latach 1975–1998 miejscowość administracyjnie należała do województwa płockiego.

</doc>
<doc id="380899" url="https://pl.wikipedia.org/wiki?curid=380899" title="Smoliny">
Smoliny

Smoliny (do 1945 ) – kolonia w Polsce położona w województwie lubuskim, w powiecie gorzowskim, w gminie Lubiszyn. Według danych z 2011 r. liczyła 43 mieszkańców. Początkowo była to smolarnia (XVIII–XIX w.), następnie kolonia wsi Staw. Od 1945 r. leży w granicach Polski.
W latach 1975–1998 miejscowość administracyjnie należała do województwa gorzowskiego.
Położenie.
Zgodnie z podziałem fizycznogeograficznym Polski według Kondrackiego teren, na którym położone są Smoliny należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pradolina Toruńsko-Eberswaldzka oraz w końcowej klasyfikacji do mezoregionu Równina Gorzowska.
Miejscowość leży 10 km na południowy wschód od Myśliborza.
Demografia.
Ludność w ostatnich 3 stuleciach:
Nazwa.
Niemiecka nazwa "Staffelder Teerofen" pochodzi od "Teerofen" 'smolarnia' oraz nazwy pobliskiej wsi "Staffelde" 'Staw'. Nazwa "Smoliny" została nadana w 1949 r..
Administracja.
Miejscowość należy do sołectwa Smoliny-Podlesie.
Edukacja i nauka.
Uczniowie uczęszczają do szkoły podstawowej w Stawie oraz do gimnazjum w Ściechowie.
Gospodarka.
W 2014 r. liczba zarejestrowanych podmiotów gospodarczych wynosiła 1 (1 osoba fizyczna wykonująca działalność gospodarczą):

</doc>
<doc id="380900" url="https://pl.wikipedia.org/wiki?curid=380900" title="Smolna (województwo dolnośląskie)">
Smolna (województwo dolnośląskie)

Smolna – wieś w Polsce położona w województwie dolnośląskim, w powiecie oleśnickim, w gminie Oleśnica.
Podział administracyjny.
W latach 1975–1998 miejscowość administracyjnie należała do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="380901" url="https://pl.wikipedia.org/wiki?curid=380901" title="Smolniki Powidzkie">
Smolniki Powidzkie

Smolniki Powidzkie – wieś w Polsce położona w województwie wielkopolskim, w powiecie słupeckim, w gminie Powidz.
W latach 1975–1998 miejscowość administracyjnie należała do województwa konińskiego.

</doc>
<doc id="380902" url="https://pl.wikipedia.org/wiki?curid=380902" title="Smolno Małe">
Smolno Małe

Smolno Małe – przysiółek wsi Smolno Wielkie w Polsce, położony w województwie lubuskim, w powiecie zielonogórskim, w gminie Kargowa.
W latach 1975–1998 przysiółek administracyjnie należał do województwa zielonogórskiego.
Zabytki.
Do wojewódzkiego rejestru zabytków wpisany jest:

</doc>
<doc id="380903" url="https://pl.wikipedia.org/wiki?curid=380903" title="Smolno Wielkie">
Smolno Wielkie

Smolno Wielkie – wieś w Polsce, położona w województwie lubuskim, w powiecie zielonogórskim, w gminie Kargowa.
W latach 1975–1998 wieś administracyjnie należała do województwa zielonogórskiego.
Historia.
Wieś Smolno Wielkie (Schmoellen, Gross Schmoellen, Smólno) leży nad rzeką "Obrzycą", dopływem Odry. W pobliżu miejscowości znajduje się jezioro Wojnowskie (w odległości 3 km na północ). Sama wieś liczy około 700 lat. Pierwsze stulecia istnienia wsi nie są bliżej opisane. Pierwsze znane zapiski pochodzą z roku 1458, kiedy to niejaki Hans Sucko wspomina o posiadłości Schmoellen, przejętej przez rodzinę von Schenckendorff. Rodzina ta była właścicielem miejscowych dóbr aż do roku 1817, kiedy to po kampanii napoleońskiej zmuszona została do opuszczenia swego majątku. Wieś Smolno Wielkie była przed wojną bardzo dobrze zorganizowana, znajdowało się tu wiele zakładów usługowych, takich jak: piekarnia, kuźnia, dwie masarnie, młyn, który znajdował się w przysiółku Smolno Małe, co najmniej dwa sklepy spożywczo-przemysłowe, restauracja Waldimara Schulza, gospoda Nagela. We wsi znajdowała się stacja kolejowa, otwarta w 1907 roku; sala ludowa, szkoła - dziś nieistniejąca. Ostatnim właścicielem miejscowego folwarku był von Einem. 
Zabytki.
Do wojewódzkiego rejestru zabytków wpisany jest:
inne zabytki:
zabytki nieistniejące:

</doc>
<doc id="380904" url="https://pl.wikipedia.org/wiki?curid=380904" title="Smolugi">
Smolugi

Smolugi – wieś w Polsce położona w województwie podlaskim, w powiecie siemiatyckim, w gminie Dziadkowice.
W latach 1975–1998 miejscowość administracyjnie należała do województwa białostockiego.
Od 1465 r. przynależność do rzymskokatolickiej parafii Świętych Apostołów Piotra i Pawła w Dołubowie.
Według Powszechnego Spisu Ludności z 1921 roku wieś zamieszkiwało 113 osób, wśród których 101 było wyznania rzymskokatolickiego, 7 prawosławnego a 5 mojżeszowego. Jednocześnie 106 mieszkańców zadeklarowało polską przynależność narodową, a 7 białoruską. Było tu 18 budynków mieszkalnych.
We wsi utworzono dwa sołectwa: jedno, o nazwie "Smolugi", obejmuje zasadniczą część wsi; drugie, zwane "Smolugi-Kolonia", położone jest na południowy wschód od centrum miejscowości i w 2007 zamieszkiwane było przez 51 mieszkańców.
Wierni kościoła rzymskokatolickiego należą do parafii Świętych Apostołów Piotra i Pawła w Dołubowie.

</doc>
<doc id="380906" url="https://pl.wikipedia.org/wiki?curid=380906" title="Smołdzęcino">
Smołdzęcino

Smołdzęcino (daw. Smołdzięcino, niem. "Schmalzenthin") – wieś w Polsce położona w województwie zachodniopomorskim, w powiecie drawskim, w gminie Złocieniec.
W latach 1975–1998 miejscowość administracyjnie należała do województwa koszalińskiego.
Do 31 grudnia 2018 r. wieś należała do zlikwidowanej gminy Ostrowice. W roku 2007 wieś liczyła 68 mieszkańców.
30 czerwca 2018 mieszkańcy sołectwa (17 osób) w konsultacjach społecznych jednogłośnie opowiedzieli się za zniesieniem gminy Ostrowice.
Geografia.
Wieś leży ok. 15 km na północny wschód od Ostrowic, między Nowym Worowem a miejscowością Lipno.
Turystyka.
We wsi znajduje się gospodarstwo agroturystyczne.

</doc>
<doc id="380907" url="https://pl.wikipedia.org/wiki?curid=380907" title="Smołdziński Las">
Smołdziński Las

Smołdziński Las, niem. "Holzkathen") – wieśPolsce położona w województwie pomorskim, w powiecie słupskim, w gminie Smołdzino na Wybrzeżu Słowińskim.
Komisja Ustalania Nazw Miejscowości przyjmując w 1945 nazwę nawiązała do potocznej nazwy rośliny "smłód" (żebrzyca).
W latach 1975–1998 miejscowość administracyjnie należała do województwa słupskiego.
W 2011 roku miejscowość zamieszkiwało 209 osób.

</doc>
<doc id="380908" url="https://pl.wikipedia.org/wiki?curid=380908" title="Smoły">
Smoły

Smoły – wieś w Polsce położona w województwie mazowieckim, w powiecie nowodworskim, w gminie Zakroczym.
Prywatna wieś szlachecka położona była w drugiej połowie XVI wieku w powiecie zakroczymskim ziemi zakroczymskiej województwa mazowieckiego. W latach 1975–1998 miejscowość administracyjnie należała do województwa warszawskiego.

</doc>
<doc id="380909" url="https://pl.wikipedia.org/wiki?curid=380909" title="Smoniowice">
Smoniowice

Smoniowice – wieś w Polsce położona w województwie małopolskim, w powiecie proszowickim, w gminie Radziemice.
Wieś dóbr prestymonialnych kapituły katedralnej krakowskiej w powiecie proszowickim województwa krakowskiego w końcu XVI wieku.
W latach 1954-1961 wieś należała i była siedzibą władz gromady Smoniowice, po jej zniesieniu w gromadzie Przemęczany. W latach 1975–1998 miejscowość administracyjnie należała do województwa krakowskiego.
Integralna część miejscowości: Zarzecze.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.

</doc>
<doc id="380910" url="https://pl.wikipedia.org/wiki?curid=380910" title="Smorczewo">
Smorczewo

Smorczewo – wieś w Polsce położona w województwie podlaskim, w powiecie siemiatyckim, w gminie Drohiczyn.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Narodzenia Najświętszej Maryi Panny w Ostrożanach.

</doc>
<doc id="380912" url="https://pl.wikipedia.org/wiki?curid=380912" title="Smoryń">
Smoryń

Smoryń – wieś w Polsce położona w województwie lubelskim, w powiecie biłgorajskim, w gminie Frampol. Wieś położona 8 km na wschód od Frampola, przy drodze krajowej nr 74, z Piotrkowa Trybunalskiego do Zosina (przejście graniczne z Ukrainą).
W latach 1975–1998 miejscowość administracyjnie należała do województwa zamojskiego. Według Narodowego Spisu Powszechnego (III 2011 r.) liczyła 284 mieszkańców i była dziesiątą co do wielkości miejscowością gminy Frampol.

</doc>
<doc id="380913" url="https://pl.wikipedia.org/wiki?curid=380913" title="Smorzewo">
Smorzewo

Smorzewo – wieś w Polsce położona w województwie mazowieckim, w powiecie sierpeckim, w gminie Gozdowo.
Prywatna wieś szlachecka "Smoszewo" położona była w drugiej połowie XVI wieku w powiecie sierpeckim województwa płockiego. Za Królestwa Polskiego istniała gmina Smoszewo. W latach 1975–1998 miejscowość administracyjnie należała do województwa płockiego.
Linki zewnętrzne.
 

</doc>
<doc id="380914" url="https://pl.wikipedia.org/wiki?curid=380914" title="Smosarz-Dobki">
Smosarz-Dobki

Smosarz-Dobki – wieś w Polsce, położona w województwie mazowieckim, w powiecie ciechanowskim, w gminie Gołymin-Ośrodek.
W latach 1975–1998 wieś administracyjnie należała do województwa ciechanowskiego.
Przez wieś przebiega droga krajowa DK60.

</doc>
<doc id="380915" url="https://pl.wikipedia.org/wiki?curid=380915" title="Smoszew">
Smoszew

Smoszew – wieś w Polsce położona w województwie wielkopolskim, w powiecie krotoszyńskim, w gminie Krotoszyn.
W pobliżu Smoszewa znajdują się: leśny rezerwat przyrody Dąbrowa Smoszew i potrójna lipa.
W wieku XVIII własność Kierzkowskich herbu Krzywda. W Smoszewie urodził się płk. Jakub Filip Kierzkowski, słynny oficer napoleoński i pamiętnikarz.
Miejscowość leżała w obrębie księstwa krotoszyńskiego (1819-1927), którym władali książęta rodu Thurn und Taxis. W okresie Wielkiego Księstwa Poznańskiego (1815-1848) miejscowość wzmiankowana jako "Smoszewo" należała do wsi większych w ówczesnym pruskim powiecie Krotoszyn w rejencji poznańskiej. Smoszewo należało do okręgu krotoszyńskiego tego powiatu i stanowiło odrębny majątek, którego właścicielem był wówczas książę Maximilian Karl von Thurn und Taxis. Według spisu urzędowego z 1837 roku wieś liczyła 224 mieszkańców, którzy zamieszkiwali 22 dymy (domostwa).
W latach 1975–1998 miejscowość administracyjnie należała do województwa kaliskiego.
Zobacz też: Smoszewo

</doc>
<doc id="380916" url="https://pl.wikipedia.org/wiki?curid=380916" title="Smoszewo">
Smoszewo

Smoszewo – kolonia w Polsce położona w województwie mazowieckim, w powiecie nowodworskim, w gminie Zakroczym.
Prywatna wieś szlachecka położona była w drugiej połowie XVI wieku w powiecie zakroczymskim ziemi zakroczymskiej województwa mazowieckiego.
1 I – 8 XII 1973 w gminie Czerwińsk nad Wisłą. W latach 1975–1998 miejscowość administracyjnie należała do województwa warszawskiego. 
Smoszewo posiada oczyszczalnię ścieków i częściowo kanalizację. Nad Wisłą obok kościoła z 1975 roku znajduje się Nadzorcówka, w której mierzy się poziom wody w Wiśle.
Smoszewo jest siedzibą rzymskokatolickiej parafii św. Mateusza.
Parafia obsługuje także mieszkańców Wólki Przybojewskiej, Goławina, Miączynka, Miączyna, Wygody Smoszewskiej, Mocht i Emolinka. 
Historia.
Pierwsza wzmianka o Smoszewie pochodzi z 1294 r. Parafia w Smoszewie powstała najprawdopodobniej około 1385 r. w czasach rządów bpa Ścibora z Radzymina. Pierwsza wzmianka o drewnianym kościele pochodzi z 1389 r. Z wizytacji w 1599 r. pochodzi wzmianka, że drugi kościół – także drewniany – nosił wezwanie św. Mateusza Apostoła. Trzeci drewniany kościół ufundowali kolatorzy Maria i Zygmunt Lasoccy w 1738 r. W sierpniu 1971 roku drewniany kościół z 1738 roku został podpalony i całkowicie spłonął. Nowy murowany kościół projektu prof. Stanisława Marzyńskiego ukończono w 1975 roku. 
Nad Wisłą od strony Leoncina zachował się betonowy podjazd do rzeki, związany ze zbudowanym w latach 1944/45 w tym miejscu drewnianym mostem przez Wisłę. Most uległ uszkodzeniu w czasie ciężkiej zimy 1945/46. W Wiśle na wysokości Smoszewa znajduje się w nurcie rzecznym ogromny głaz, na którym od wielu lat rozbijają się statki. Dawniej na Wiśle były zapalane w miejscach oznaczonych na mapie lampy naftowe. Trudniły się tym przez pokolenia rodziny rybaków wiślanych. 

</doc>
<doc id="380917" url="https://pl.wikipedia.org/wiki?curid=380917" title="Smotryszów">
Smotryszów

Smotryszów – wieś w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 wieś administracyjnie należała do województwa piotrkowskiego.
Za Królestwa Polskiego istniała gmina Smotryszów.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="380918" url="https://pl.wikipedia.org/wiki?curid=380918" title="Smólniki Osieckie">
Smólniki Osieckie

Smólniki Osieckie – wieś w Polsce położona w województwie wielkopolskim, w powiecie kolskim, w gminie Osiek Mały.
W latach 1975–1998 miejscowość administracyjnie należała do województwa konińskiego.
Zobacz też: Smólniki Racięckie 

</doc>
<doc id="380919" url="https://pl.wikipedia.org/wiki?curid=380919" title="Smólniki Racięckie">
Smólniki Racięckie

Smólniki Racięckie – wieś w Polsce położona w województwie wielkopolskim, w powiecie kolskim, w gminie Osiek Mały.
W latach 1975–1998 miejscowość administracyjnie należała do województwa konińskiego.
Niedaleko miejscowości znajdują się pokłady węgla brunatnego. Obecnie miejscowość została w prawie całości wysiedlona ze względu na prace odkrywki Drzewce (KWB Konin). Teren na którym znajdowały się wszystkie cztery integralne części wsi jest aktualnie poddany rekultywacji.

</doc>
<doc id="380920" url="https://pl.wikipedia.org/wiki?curid=380920" title="Smólsk">
Smólsk

Smólsk – wieś w Polsce, położona w województwie kujawsko-pomorskim, w powiecie włocławskim, w gminie Włocławek. 
Wieś duchowna, własność kapituły włocławskiej, położona była w II połowie XVI wieku w powiecie brzeskokujawskim województwa brzeskokujawskiego. W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 304 mieszkańców. Jest siódmą co do wielkości miejscowością gminy Włocławek.
Historia.
Najstarsza pisana wzmianka o osadzie pojawiła się w dokumencie z 1250 roku. Pierwszym znanym właścicielem Smólska był Borsza herbu Pomian wzmiankowany w dokumentach z lat 1399–1409. Ród Pomianów należał do najbliższego otoczenia Władysława Łokietka i Kazimierza Wielkiego. Przed rokiem 1745 majątek stał się własnością rodziny Sokołowskich herbu Pomian. Prawdopodobnie około 1824 roku zrealizowali oni planowaną budowę nowego pałacu, o czym zaświadcza inwentarz dóbr smólskich. W 1842 Smólsk od Jana Kantego Sokołowskiego nabył Prot Pius Mielęcki, żonaty z córką Jana Kantego, Wandą. W 1859 dokonał on podziału dóbr – Smólsk wraz z folwarkami i przyległościami otrzymał jego starszy syn Jan. Przed 1881 dobra weszły w posiadanie Michaliny z Sokołowskich Morzyckiej, siostry Wandy Mielęckiej. W 1914 przejął je jej wnuk, Jan Woyda. 
W czasie bitwy toczonej pod Włocławkiem 12-13 listopada 1914 roku w pałacu wybuchł pożar, który uszkodził zewnętrzne mury budowli. Po odnowieniu otrzymały one nowe otynkowania, znacznie skromniejsze niż pierwotne. W 1917 posiadłość kupili Stefan Zygmunt i Joanna Olszowscy. Pod koniec II wojny światowej folwark i pałac zostały obrabowane i zniszczone najpierw przez uciekających Niemców, a potem żołnierzy radzieckich. W 1945 pałac został przejęty przez Skarb Państwa. Od 1956 roku mieściła się w nim szkoła podstawowa. W 1985 roku pałac został wpisany do ogólnopolskiego rejestru zabytków. Od 2004 roku znajduje się w prywatnych rękach. Od tego czasu rozpoczęły się prace związane z odrestaurowaniem zespołu pałacowo-parkowego.
Zabytki.
Według rejestru zabytków NID na listę zabytków wpisany jest zespół pałacowy, 1 ćw. XIX w., k. XIX w., nr rej.: 165/A z 5.06.1985: pałac i park.

</doc>
<doc id="380921" url="https://pl.wikipedia.org/wiki?curid=380921" title="Smulska">
Smulska

Smulska – wieś w Polsce położona w województwie mazowieckim, w powiecie płońskim, w gminie Załuski.
W latach 1975–1998 miejscowość administracyjnie należała do województwa ciechanowskiego.
Wierni kościoła rzymskokatolickiego należą do parafii Świętego Stanisława Biskupa Męczennika w Starej Wronie.

</doc>
<doc id="380922" url="https://pl.wikipedia.org/wiki?curid=380922" title="Smólsko Duże">
Smólsko Duże

Smólsko Duże – wieś w Polsce położona w województwie lubelskim, w powiecie biłgorajskim, w gminie Biłgoraj. Leży przy drodze wojewódzkiej nr 853.
Historia.
Miejscowość powstała w dobrach Ordynacji Zamojskiej na początku XIX wieku. Początkowo wieś nosiła nazwę "Smólsk". Źródła notują tutaj istnienie karczmy w połowie XIX w. We wsi istniała również leśniczówka, w której mieszkało kilkanaście osób. Podczas kampanii wrześniowej w 1939 roku w miejscowej leśniczówce stacjonowało dowództwo armii "Kraków" i "Lublin"
Według danych Narodowego Spisu Powszechnego (III 2011 r.) wieś liczyła 481 osób i była dziesiątą co do wielkości miejscowością gminy Biłgoraj. Działa tu zespół śpiewaczy "Lawenda", funkcjonuje szkoła i remiza Ochotniczej Straży Pożarnej (OSP).
W latach 1975–1998 miejscowość należała administracyjnie do województwa zamojskiego.

</doc>
<doc id="380923" url="https://pl.wikipedia.org/wiki?curid=380923" title="Smólsko Małe">
Smólsko Małe

Smólsko Małe – wieś w Polsce położona w województwie lubelskim, w powiecie biłgorajskim, w gminie Biłgoraj.
Wieś powstała jako przysiółek Smólska. Niedaleko miejscowości przebiega stary trakt polny z Tarnogrodu do Szczebrzeszyna. We wrześniu 1939 roku stacjonowała tu Grupa Operacyjna "Boruta" oraz sztab Grupy Operacyjnej "Jagmin" gen. Sadowskiego. W latach 1975–1998 miejscowość należała administracyjnie do województwa zamojskiego.
W miejscowości znajduje się kościółek zbudowany w 1982 roku, będący kaplicą dojazdową parafii św. Marii Magdaleny w Biłgoraju. Według Narodowego Spisu Powszechnego (III 2011 r.) liczyła 177 mieszkańców i była 22. co do wielkości miejscowością gminy Biłgoraj.

</doc>
<doc id="380924" url="https://pl.wikipedia.org/wiki?curid=380924" title="Smółki">
Smółki

Smółki – wieś w Polsce położona w województwie wielkopolskim, w powiecie kaliskim, w gminie Koźminek.
W latach 1975–1998 miejscowość administracyjnie należała do województwa kaliskiego.

</doc>
<doc id="380925" url="https://pl.wikipedia.org/wiki?curid=380925" title="Smreczyna">
Smreczyna

Smreczyna () – wieś w Polsce położona w województwie dolnośląskim, w powiecie kłodzkim, w gminie Międzylesie.
Położenie.
Smreczyna to wieś łańcuchowa leżąca nad Nysą Kłodzką, w południowej części Wysoczyzny Międzylesia, na granicy Gór Bystrzyckich i Masywu Śnieżnika, na wysokości około 430-450 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Smreczyna powstała w latach 1564-1590 na terenie dóbr międzyleskich. W XVIII i pierwszej połowie XIX wieku miejscowość była dużym ośrodkiem tkactwa chałupniczego. W 1787 roku były tu 74 domy, w tym: dwór z folwarkiem i młyn wodny. W latach 1827-1833 przeprowadzono tędy nową szosę do Przełęczy Międzyleskiej, a w 1875 roku wybudowano linię kolejową. Po 1945 roku Smreczyna pozostała wsią o charakterze rolniczym. W 1978 roku były tu 54 gospodarstwa rolne.
Zabytki.
W Smreczynie są następujące zabytki:

</doc>
<doc id="380926" url="https://pl.wikipedia.org/wiki?curid=380926" title="Smrock-Dwór">
Smrock-Dwór

Smrock-Dwór – wieś w Polsce położona w województwie mazowieckim, w powiecie makowskim, w gminie Szelków, nad rzeką Orzyc. 
Według administracji kościelnej miejscowość należy do parafii Szelków.
Do 1954 roku istniała gmina Smrock. W latach 1975–1998 miejscowość administracyjnie należała do województwa ostrołęckiego.

</doc>
<doc id="380927" url="https://pl.wikipedia.org/wiki?curid=380927" title="Smrock-Kolonia">
Smrock-Kolonia

Smrock-Kolonia – wieś w Polsce położona w województwie mazowieckim, w powiecie makowskim, w gminie Szelków. Leży nad rzeką Orzyc.
Według administracji kościelnej miejscowość należy do parafii Szelków.
W latach 1975–1998 miejscowość administracyjnie należała do województwa ostrołęckiego.
Linki zewnętrzne.
 

</doc>
<doc id="380928" url="https://pl.wikipedia.org/wiki?curid=380928" title="Smroków">
Smroków

Smroków – wieś w Polsce położona w województwie małopolskim, w powiecie krakowskim, w gminie Słomniki.
Wieś położona w końcu XVI wieku w powiecie ksiąskim województwa krakowskiego była własnością klasztoru bożogrobców w Miechowie. W latach 1975–1998 miejscowość administracyjnie należała do województwa krakowskiego.
Smroków sąsiaduje z miejscowościami: Zagaje Smrokowskie, Orłów, Czaple Wielkie i Czaple Małe.
Znajduje się tu Zespół Szkół im. Jana Pawła II oraz kaplica pw. MB Królowej Polski.

</doc>
<doc id="380929" url="https://pl.wikipedia.org/wiki?curid=380929" title="Smuga (powiat gryfiński)">
Smuga (powiat gryfiński)

Smuga – (), osada w Polsce położona w województwie zachodniopomorskim, w powiecie gryfińskim, w gminie Trzcińsko-Zdrój.
W latach 1975–1998 miejscowość administracyjnie należała do województwa szczecińskiego.

</doc>
<doc id="380930" url="https://pl.wikipedia.org/wiki?curid=380930" title="Smulsko">
Smulsko

Smulsko – wieś w Polsce położona w województwie wielkopolskim, w powiecie tureckim, w gminie Przykona.
W latach 1975–1998 miejscowość administracyjnie należała do województwa konińskiego.
Historia.
Smulsko wymienione zostało pośród innych polskich miejscowości w roku 1136 w tzw. Bulli gnieźnieńskiej jednym z najcenniejszych zabytków polskiej historiografii. W okolicach miejscowości, wśród łąk, znajduje się wczesnośredniowieczne grodzisko pierścieniowate, nazywane potocznie "Smulską Górką". Obwód grodziska mierzony na szczycie wynosi około 250 metrów, a zachowana wysokość – 6 metrów.

</doc>
<doc id="380931" url="https://pl.wikipedia.org/wiki?curid=380931" title="Smuniew">
Smuniew

Smuniew – wieś w Polsce położona w województwie mazowieckim, w powiecie sokołowskim, w gminie Repki.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii św. Wawrzyńca w Kożuchówku

</doc>
<doc id="380932" url="https://pl.wikipedia.org/wiki?curid=380932" title="Smuszewo">
Smuszewo

Smuszewo – wieś w Polsce położona w województwie wielkopolskim, w powiecie wągrowieckim, w gminie Damasławek.
W latach 1975–1998 miejscowość administracyjnie należała do województwa pilskiego. 
Na terenie wsi znajdują się stanowiska archeologiczne obejmujące grodzisko obronne kultury łużyckiej oraz średniowieczny gródek z IX w. Od roku 1865 roku, na terenie wsi prowadzone były badania archeologiczne. W latach 1959–1966 zespół pracowników Muzeum Archeologicznego w Poznaniu prowadził systematyczne prace wykopaliskowe. W czasie tych badań odsłonięto łącznie 959 m² gruntu na terenie prasłowiańskiej osady. 
W centrum wsi znajduje się zrujnowany pałac z drugiej połowy XIX w.
Urodził się tu prof. Seweryn Dziamski.

</doc>
<doc id="380934" url="https://pl.wikipedia.org/wiki?curid=380934" title="Smyczyna (wieś)">
Smyczyna (wieś)

Smyczyna – wieś w Polsce położona w województwie wielkopolskim, w powiecie leszczyńskim, w gminie Lipno.
W latach 1975–1998 miejscowość administracyjnie należała do województwa leszczyńskiego.

</doc>
<doc id="380935" url="https://pl.wikipedia.org/wiki?curid=380935" title="Smykowo">
Smykowo

Smykowo (niem. "Schmückwalde"), w latach 1945–1992 Szmykwałd – wieś/osada w Polsce położona w, w powiecie ostródzkim, w gminie Ostróda. W latach 1975–1998 miejscowość administracyjnie należała do województwa olsztyńskiego.
Historia.
Wieś wymieniana w dokumentach w 1332 roku. Z dokumentów wynika także, że kościół we wsi istniał już w 1347, a nabożeństwa odprawiał w nim ksiądz Jan. W 1482 Marcin Truchsess nadał Grzegorzowi Plöschwitz 80 włók w Smykowie na prawie magdeburskim. W 1540 wieś należała do Samsona Plöschwitza i Stenzela (Stanisława) Radzymińskiego. We wsi było dwóch sołtysów, niemiecki i polski, a także krawiec. W roku 1570 we wsi odnotowano dwa majątki ziemskie po 20 włók każdy. Ponadto we wsi było 15 chłopów dwuwłókowych, kowal, młynarz i karczmarz. Wieś obejmowała łącznie 80 włók. Nieco później we wsi był także szklarz, rzeźnik i bednarz. W 1598 zakończono budowę kościoła (rozpoczęto inwestycję w 1584 ). W tym czasie Smykowo było filią parafii w Pietrzwałdzie. W 1615 starostwo zaproponowało na pastora w Smykowie Mateusza Lisbińskiego, wygnanego z Poznania. Przeciw tej propozycji zaprotestowała okoliczna szlachta i nie wpuściła do parafii. Pastorem został Adam Nadrau, kapelan z Królewca. W 1618 zakończono odbudowę kościoła, współfinansowaną przez ród Fincków. W tym czasie pastorem był Marcin Timperus, który wyklął mieszkańców Stańkowa i Janowic za brak subordynacji. W okresie wojen szwedzkich dzieci w Smykowie nauczane były przez nauczyciela z Lipowa. W czasie drugiej wojny szwedzkiej Tatarzy uprowadzili Jakuba Kersteina. W latach 1645–1695 kościół w Smykowie był filią parafii w Samoborowie.
W 1674 starosta Fryderyk Finck i Jerzy Finck posiadali łącznie w Smykowie 61,5 włóki ziemi. W czasie wizytacji kościelnej w 1687, zauważono, że Finck z Rynu zalegał z czynszem na rzecz tutejszego kościoła za ostatnie 60 lat na sumę 848 grzywien. W 1783 w Smykowie było 28 domów (gospodarstw domowych).
W 1939 we wsi mieszkało 611 osób.

</doc>
<doc id="380936" url="https://pl.wikipedia.org/wiki?curid=380936" title="Smykówko">
Smykówko

Smykówko (niem. "Klein Schmückwalde") – osada w Polsce położona w województwie warmińsko-mazurskim, w powiecie ostródzkim, w gminie Ostróda. Przed 1945 rokiem miejscowość nosiła nazwę Klein Schmückwalde oraz Szmykwałd. Wieś posiadała PGR, który dawał zatrudnienie jej mieszkańcom. W latach 1975–1998 miejscowość administracyjnie należała do województwa olsztyńskiego. W osadzie nie ma szkoły. miejscowość położona przy szlaku komunikacyjnym między Ostródą a Nowym Miastem Lubawskim.
Miejscowość jest siedzibą sołectwa.
Historia.
W czasach krzyżackich wieś pojawia się w dokumentach w roku 1332 jako Szmykwałd, podlegała pod komturię w Ostródzie, były to dobra krzyżackie o powierzchni 80 włók.

</doc>
<doc id="380938" url="https://pl.wikipedia.org/wiki?curid=380938" title="Maciej Kuciapa">
Maciej Kuciapa

Maciej Kuciapa (ur. 23 listopada 1975 w Ropczycach) – polski żużlowiec.
Kariera sportowa.
Zadebiutował w rzeszowskiej Stali w 1992. W 1994 odniósł swój pierwszy sukces i zdobył Młodzieżowe Drużynowe Mistrzostwo Polski, jak okazało się rok później - dwa razy z rzędu. W 2005 roku awansował ze Stalą do Ekstraligi, będąc najlepiej punktującym Polakiem w I lidze. W tym samym roku wraz z Dariuszem Śledziem i Tomaszem Rempałą (rezerwowy) wywalczył na torze we Wrocławiu tytuł Mistrzów Polski Par Klubowych. W sezonie 2019 pełni rolę trenera drużyny z Lublina. 
W lidze od początku kariery do 2010 - poza epizodem w ZKŻ Zielona Góra (2001-2002) oraz RKM Rybnik-2008 związany z macierzystą Stalą Rzeszów. W sezonie 2019 pełni rolę trenera klubu Motor Lublin.
Osiągnięcia.
sezon 2008 Śr/bieg 1,959 (I liga)
sezon 2007 Śr/bieg 1,250 (ekstraliga)
sezon 2006 Śr/bieg 1,309 (ekstraliga)
sezon 2005 Śr/bieg 2,320 (I liga)
sezon 2004 Śr/bieg 2,063 (I liga)
sezon 2003 Śr/bieg 2,270 (I liga)
sezon 2002 Śr/bieg 2,225 (I liga)

</doc>
<doc id="380939" url="https://pl.wikipedia.org/wiki?curid=380939" title="Seweryn Butrym">
Seweryn Butrym

Seweryn Butrym (ur. 23 grudnia 1910 w Wilnie, zm. 21 grudnia 1981 w Warszawie) – polski aktor teatralny, filmowy i telewizyjny, reżyser teatralny.
Życiorys.
Urodził się 23 grudnia 1910 w Wilnie. W 1933 zdał aktorski egzamin eksternistyczny. Studiował polonistykę na Uniwersytecie im. Stefana Batorego w Wilnie, a następnie na Uniwersytecie Warszawskim.
Występował na scenach Teatru Polskiego w Warszawie (1933–1934), Teatru Miejskiego we Lwowie (1934–1935, 1936–1937), Teatru Pokucko-Podolskiego w Stanisławowie (1935–1936), oraz Teatru Miejskiego w Białymstoku (1937–1938), Teatru Miejskiego w Toruniu (1938–1939) i Teatru Miejskiego w Grodnie (1939–1941).
Po II wojnie światowej był aktorem Teatru Wojska Polskiego w Łodzi (1945), Teatru Polskiego w Warszawie (1945–1949) i Teatru im. Stefana Jaracza w Łodzi (1949-51). Następnie grał na deskach teatrów łódzkich: Nowego (1951–1963, 1974–1978) i Powszechnego (1963–1964) oraz w teatrach warszawskich: Ateneum (1964), Narodowym (1965–1971, 1972–1974), Studio (1971–1972) i Na Woli (1978–1981).
Po raz ostatni wystąpił na scenie w 1981. 23 czerwca zagrał na deskach Teatru Na Woli w Warszawie obok Tadeusza Łomnickiego (rola Antonio Salieriego) w premierowym przedstawieniu "Amadeusz" Petera Shaffera w reż. Romana Polańskiego, który jednocześnie wcielił się w rolę Wolfganga Amadeusa Mozarta. Pół roku później zmarł. Został pochowany na cmentarzu Powązkowskim w Warszawie.
Wyreżyserował m.in. takie przedstawienia, jak: "Balladyna" Juliusza Słowackiego (1946) i "Nikt mnie nie zna" Aleksandra Fredry (1946) w Teatrze Domu Żołnierza w Lublinie, "Szlachectwo duszy" Jana Chęcińskiego (1947) i "Miasto w dolinie" Johna Boyntona Priestleya (1947) w Teatrze Studio MO w Warszawie oraz "Mazepę" Juliusza Słowackiego (1959) i "Białe fartuszki" Konstantego Krumłowskiego (1960) w PPIE Łódź.
Występował również w Teatrze Telewizji, gdzie zadebiutował w 1960 rolą Skrzyneckiego w "Warszawiance" Stanisława Wyspiańskiego w reż. Kazimierza Dejmka. Następnie wystąpił m.in. w spektaklach w reżyserii Adama Hanuszkiewicza: "Elza" Louisa Aragona (1964), "Kolumbowie" Romana Bratnego (1966), "Pan Tadeusz" Adama Mickiewicza (1966), "Zbrodnia i kara" Fiodora Dostojewskiego (1967), "Elektra" Eurypidesa (1968) oraz w "Boy’a igraszkach kabaretowych" Tadeusza Boya-Żeleńskiego w reż. Andrzeja Łapickiego (1969), "Żywym trupie" Lwa Tołstoja w reż. Andrzeja Łapickiego (1970), a także w przedstawieniach "Tristan 1946" według Marii Kuncewiczowej w reż. Janusza Majewskiego jako pułkownik Mitchell (1971), "Popiół i diament" Jerzego Andrzejewskiego w reż. Zygmunta Hübnera jako Święcki (1974) i "Emancypantkach" Bolesława Prusa w reż. Adama Hanuszkiewicza (1975).
Spoczywa na cmentarzu Powązkowskim (kwatera Y-1-2).

</doc>
<doc id="380942" url="https://pl.wikipedia.org/wiki?curid=380942" title="Janina Borońska">
Janina Borońska

Janina Borońska-Łągwa (ur. 16 czerwca 1943 w Łodzi) – polska aktorka filmowa i teatralna.
Życiorys.
W teatrze zadebiutowała 7 października 1966. W 1967 ukończyła łódzką PWSTiF, dyplom uzyskała w 1969.
W 1985 została odznaczona Srebrnym Krzyżem Zasługi, a 19 czerwca 2000 Złotym Krzyżem Zasługi.
Matka kompozytora i wokalisty Jacka Łągwy.

</doc>
<doc id="380945" url="https://pl.wikipedia.org/wiki?curid=380945" title="Haldimand County">
Haldimand County

Haldimand County – miasto ("town") w kanadyjskiej prowincji Ontario, podjednostka podziału statystycznego (jako "city"; "census subdivision"). Według spisu powszechnego z 2021 obszar miasta to: 1250,45 km², a zamieszkiwało wówczas ten obszar 49 216 osób (gęstość zaludnienia 39,4 os./km²).
Miejscowość powstała w wyniku połączenia w 2001 miast Dunville i Haldimand oraz fragmentów Nanticoke w organizm typu "single-tier municipality" w następstwie rozwiązania regional municipality Haldimand-Norfolk.

</doc>
<doc id="380946" url="https://pl.wikipedia.org/wiki?curid=380946" title="Joanna Trzepiecińska">
Joanna Trzepiecińska

Joanna Trzepiecińska, "primo voto" Anderman (ur. 7 września 1965 w Tomaszowie Mazowieckim) – polska aktorka teatralna i filmowa, piosenkarka. Występuje na deskach warszawskich teatrów.
Życiorys.
Jest córką farmaceutki oraz inżyniera i dyrektora fabryk włókienniczych, ma młodszą o pięć lat siostrę.
Ukończyła państwową szkołę muzyczną w klasie fortepianu i średnią w klasie fletu. W 1988 otrzymała dyplom ukończenia Państwowej Wyższej Szkoły Teatralnej w Warszawie. Jeszcze przed ukończeniem studiów zadebiutowała na ekranach rolą osieroconej Joanny Macieszanki w serialu TVP1 Jana Łomnickiego na motywach cyklu powieściowego Ewy Szelburg-Zarembiny "Rzeka kłamstwa" (1987), a w grudniu tego samego roku zadebiutowała w teatrze rolą służącej w spektaklu Stanisława Ignacego Witkiewicza "Bezimienne dzieło" w reżyserii Jana Englerta na scenie Teatru Polskiego w Warszawie.
Po ukończeniu studiów została aktorką Teatru Studio w Warszawie, w którym zadebiutowała rolą Nancy w przedstawieniu Woody’ego Allena "Zagraj to jeszcze raz, Sam" w reżyserii Adama Hanuszkiewicza (1988). Na scenie tego teatru wystąpiła też w roli Lucy w musicalu Bertolta Brechta "Opera za trzy grosze" w reżyserii Jerzego Grzegorzewskiego (1989). Jednocześnie kontynuowała karierę filmową; zagrała m.in. Wandę Milewską, córkę Jana (Piotr Fronczewski) i chorej psychicznie Joanny (Ewa Wiśniewska) w dramacie "Dotknięci" (1988), a także wystąpiła w filmie Janusza Majewskiego "Czarny wąwóz" (1989), dramacie politycznym Janusza Kijowskiego "Stan strachu" (1989) i komedii erotycznej Jacka Bromskiego "Sztuka kochania" (1989). W 1990 zagrała w filmie politycznym Tomasza Wiszniewskiego "Kanalia", horrorze "Powrót wilczycy" u boku Jerzego Zelnika i telewizyjnym filmie Piotra Łazarkiewicza "W środku Europy". Pod koniec roku występowała gościnnie w roli Klary w spektaklu Aleksandra Fredry "Zemsta" w reż. Gustawa Holoubka.
Za rolę Marty z obozu studenckiego w filmie psychologicznym Andrzeja Barańskiego "Nad rzeką, której nie ma" (1991) była nominowana do nagrody Złotych Lwów za pierwszoplanową rolę kobiecą na 16. Festiwalu Polskich Filmów Fabularnych w Gdyni. Powróciła na duży ekran w filmach: "Obywatel świata" (1991) z Janem Fryczem, melodramacie historycznym Janusza Zaorskiego "Panny i wdowy" (1991), melodramacie komediowym Krzysztofa Langa "Papierowe małżeństwo" (1991) w roli panny młodej, która miała wyjść za angielskiego lekarza, ale ostatecznie poślubiła bezrobotnego i zaplątanego w ciemne interesy z gangsterami muzyka; "Balanga" (1993), filmie akcji "Anioł śmierci" (1994) u boku Rutgera Hauera i Johna Rhysa-Daviesa, sensacji Krzysztofa Langa "Prowokator" (1995) oraz kostiumowym filmie fantasy Krzysztofa Gradowskiego "Dzieje mistrza Twardowskiego" (1995) jako duch Barbary Radziwiłłówny. W 1992 otrzymała Złotą Kaczkę dla najlepszej aktorki. 
Odniosła sukces sceniczny rolą Królewny Śnieżki w musicalu na podstawie baśni Jakuba i Wilhelma Grimmów "Królewna Śnieżka i krasnoludki" (reż. Krzysztof Kolberger) na scenie Teatru Komedia w Warszawie (1994) oraz Opery i Operetki w Szczecinie (1999). Uznanie publiczności zdobyła w roli „Alutki”, żony „Jędruli” (Tomasz Dedek) w serialu "Rodzina zastępcza". Pojawiła się również w dwóch odcinkach opery mydlanej TVP2 "Na dobre i na złe" (2002), serialu TVP1 "Plebania" (2000-2005; jako Anna Stajniak) oraz sitcomie TVN "Anioł Stróż" (2005) w roli rozwódki Anny Górskiej. Za rolę dubbingową Dory w filmie "Gdzie jest Nemo?" (2003) otrzymała nagrodę Kłapy 2003 The Walt Disney Company Polska dla najlepszych twórców polskiej wersji językowej w filmach animowanych. Po 13 latach ponownie podłożyła głos pod rolę niebieskiej rybki w kontynuacji filmu, "Gdzie jest Dory?" (2016).
W 2007 roku nagrała płytę z kolędami pt. "Cicho, Cicho Pastuszkowie" oraz uczestniczyła w drugiej edycji programu rozrywkowego Polsatu "Jak oni śpiewają". Za rolę Claire w sztuce „Dowód” (reż. Andrzej Seweryn) granej w Teatrze Polonia otrzymała w 2008 nominację do nagrody Feliksa. W sezonie 2009/2010 była jurorką nagrody teatralnej Feliksy Warszawskie. Bierze udział w programach muzycznych oraz występuje z własnymi recitalami, a także śpiewa w jazzowym projekcie Janusza Szroma „Straszni Panowie Trzej”. Można ją usłyszeć również w słuchowiskach na podstawie książek Joanny Chmielewskiej.
W 2022 roku była jedną z jurorek-detektywów w programie "Mask Singer" telewizji TVN.
Życie prywatne.
Jej mężem był pisarz i publicysta Janusz Anderman, z którym rozwiodła się w 2009. Mają dwóch synów: Wiktora (ur. 2001) i Karola (ur. 2003).

</doc>
<doc id="380947" url="https://pl.wikipedia.org/wiki?curid=380947" title="Scynk krótkoogonowy">
Scynk krótkoogonowy

Scynk krótkoogonowy ("Tiliqua rugosa" syn. "Trachydosaurus rugosus") – gatunek jaszczurki z rodziny scynkowatych. Jaszczurki z rodziny scynkowatych (Scinicidae), do której należy opisywany gatunek, to kosmopolityczna grupa zwierząt, której przedstawiciele występują na wszystkich kontynentach, z wyjątkiem Antarktyki, oraz na wielu wyspach oceanicznych.

</doc>
<doc id="380949" url="https://pl.wikipedia.org/wiki?curid=380949" title="Totmes III">
Totmes III

Totmes III lub Tutmozis (gr. Tutmosis) – faraon, władca starożytnego Egiptu XVIII dynastii, z okresu Nowego Państwa.
Życiorys.
Syn Totmesa II i jednej z jego żon Iset (Isis). Panował w latach 1458–1425 p.n.e. Jego poprzedniczką była Hatszepsut, córka Totmesa I, a siostra Totmesa II. Zatem Hatszepsut była jednocześnie ciotką, macochą i teściową Totmesa.
Ojciec Totmesa III wspólnie z kapłanami Amona sprowokował wybranie swego syna na faraona. Miał to być cud. Podczas procesji barka Amona zboczyła z drogi i zatrzymała się przed dwuletnim wówczas chłopcem. Hatszepsut objęła władzę jako regentka z małoletnim Totmesem, jednak dwa lub trzy lata później (według innych źródeł siedem) ogłosiła się faraonem. Mimo tego lata panowania dalej liczono według wstąpienia na tron Totmesa. Ich współrządy trwały aż do 20. roku panowania faraona, kiedy to Hatszepsut prawdopodobnie zmarła.
Prawdopodobnie młody faraon został zaręczony z księżniczką Neferure, córką i dziedziczką Hatszepsut. Być może doszło do ślubu, ale nie jest to pewne; Neferure zmarła nagle, pogrążając matkę w rozpaczy. Po jej śmierci Totmes poślubił swoją kochankę Satiah, a następnie młodszą córkę Hatszepsut, Meritre.
Władza.
Wyprawa do Azji Mniejszej.
Już w kilka tygodni po objęciu samodzielnej władzy młody faraon zorganizował pierwszą w swej karierze wyprawę wojenną do Azji Mniejszej. Celem tej wyprawy było pokonanie koalicji książąt syryjskich. Totmes na czele 10 tysięcy żołnierzy pokonywał 20 km w ciągu dnia. Wojska buntownicze skoncentrowały swe siły na północ od góry Karmel. Totmes, aby zaskoczyć wrogów, zdecydował się na trudniejszą drogę przez przełęcz Arun. Do decydującego starcia doszło pod Megiddo w 1469 roku p.n.e. Po kilkumiesięcznym oblężeniu w ręce egipskie wpadli prawie wszyscy przywódcy koalicji z wyjątkiem ratującego się ucieczką władcy Kadeszu. Pokonani władcy złożyli przysięgę na wierność faraonowi. Większość wydarzeń z tej, a także szesnastu innych kampanii opisano w świątyni Amona w Karnaku w tzw. "Rocznikach Totmesa". Wpływy Egiptu w tym czasie sięgnęły po linię Byblos – Damaszek, a w kolejnych latach panowania umacniały się.
Kolejne podboje.
W kilka lat później Totmes zdobył Kadesz. Do Egiptu zostały przyłączone wszystkie porty wybrzeża fenickiego (jako przyczółki do lądowania wojsk oraz transportu łupów). Podczas wyprawy do Kadesz Totmes popadł w konflikt z państwem Mitanni. Zwycięska dla Egipcjan bitwa pod Halab otworzyła przed Totmesem drogę do Mezopotamii. Totmes wykorzystał swą szansę i ruszył do góry Mitanni, a potem na południe. W tym czasie faraon polował na słonie. Na jednej z takich wypraw omal nie stracił życia. Podczas nich zabił około 120 zwierząt. Egipcjanie spustoszyli Syrię na zachód od Eufratu. Koło miasta Karkemisz Totmes postawił stelę ze swoim imieniem zaznaczając tym granicę swego państwa. Później Totmes poprowadził kilka wypraw pacyfikacyjnych do Azji. Jedna z nich poświęcona była sprawdzeniu plonów w podbitych krainach i sprowadzeniu do Egiptu roślin naturalnie w nim nie występujących. Ogółem Totmes III poprowadził aż szesnaście kampanii wojennych do Syrii.
Totmes III prowadził swoje podboje nie tylko na Bliskim Wschodzie, ale również na południu kraju. Potędze armii egipskiej nie oparła się Nubia. Wojska faraona dotarły aż do IV katarakty na Nilu. Granicę państwa ustanowiono w dzisiejszym Hadżar-el-Merwa. Na prawym brzegu Totmes kazał wybudować potężną twierdzę Napata, skolonizował wszystkie osady wzdłuż rzeki.
Totmes z przywódcami podbitych państw utrzymywał przyjazne stosunki, co przyczyniało się do utworzenia swoistych stosunków dyplomatycznych. Do śmierci otrzymywał daniny z podbitych państw, a inne wręcz prześcigały się w wysyłaniu danin do Teb. Nawet silna w tym okresie Asyria czując zagrożenie ze strony państwa Mitanni wysłała dary oddając się pod opiekę faraona. Dzięki swym umiejętnościom przywódczym i dyplomatycznym, a także cechom charakteru i wyglądu zewnętrznego, Totmes u potomnych zyskał miano „Napoleona Egiptu” – nigdy nie przegrał żadnej bitwy. Ostatecznie państwo faraonów za Totmesa III obejmowało część Azji Mniejszej, Sudan, Libię, Palestynę, Syrię oraz tereny nad Eufratem.
W ciągu swoich 42. lat panowania Totemes III odbył co najmniej 15 wypraw wojennych.
Rozwój Egiptu.
Totmes poszerzając granice Egiptu stworzył jego imperialną potęgę w ówczesnym świecie. Udało się skutecznie zaprowadzić w państwie ład i porządek, co umożliwiło rozwój rzemiosła, budownictwa i sztuk pięknych. Totmes przebudował świątynię w Karnaku, na której ścianach wykuto tzw. Dzienniki Totmesa, opisujące 17 wypraw wojennych Totmesa. Szczególnie pięknym świadectwem wypraw do Asyrii jest tzw. Ogród botaniczny w świątyni w Karnaku z reliefami ukazującymi florę i faunę Palestyny i Asyrii. Wysoki poziom życia w Egipcie zapewnił napływ bogactw z całego imperium. Stolicą Egiptu w tym czasie były Teby, które za panowania Totmesa przeżywały swój najlepszy okres. Życie w mieście skupiało się wokół świątyni Amona-Re (lokalnego bóstwa oraz jednocześnie ogólnopaństwowego boga-Słońce). W czasie długich nieobecności króla w stolicy, wzrosła pozycja tebańskich kapłanów Amona.
Śmierć i pochówek.
Totmes III zmarł około 1425 roku przed Chrystusem. Chcąc uniknąć walki o władzę w państwie, na rok przed śmiercią, ustanowił swego syna Amenhotepa II, współpanującym. Pierwotnie został pochowany w Dolinie Królów. Wejście do grobowca znajduje się na skalnej półce na wysokości kilkunastu metrów. Komora grobowa znajduje się za długim korytarzem i kilkoma mniejszymi salami. Wnętrze grobu daje wrażenie rozwiniętego zwoju papirusu. Mumia została ograbiona już w czasach starożytnych. Rozsypującą się ze starości mumię Faraona znaleziono w skrytce DB-320 w Deir el-Bahari. Zabalsamowane ciało spoczywało w wewnętrznej trumnie. Ciało zostało zniszczone, głowa odłamana od karku, a nogi od tułowia, do skóry przykleiły się przesiąknięte żywicą bandaże. Jedynie twarz zachowała się nienaruszona.
Zrekonstruowane przez specjalistów i zakonserwowane ciało Totmesa III można obecnie oglądać w Muzeum Egipskim w Kairze.

</doc>
<doc id="380952" url="https://pl.wikipedia.org/wiki?curid=380952" title="Punkt brzegowy">
Punkt brzegowy



</doc>
<doc id="380954" url="https://pl.wikipedia.org/wiki?curid=380954" title="Kawartha Lakes">
Kawartha Lakes

Kawartha Lakes - samodzielne miasto (ang. "City of Kawartha Lakes") w południowym Ontario, w Kanadzie. Miasto liczy 69175 mieszkańców (2001) i zajmuje obszar 3059,22 km². Średnia gęstość zaludnienia wynosi 22,6 osoby na km². Kawartha Lakes jest 36. największym miastem w Ontario i 69. w Kanadzie.
Miasto powstało w 2001 poprzez zmianę statusu Hrabstwa Victoria na samodzielne miasto.
Miasto obejmuje 34 ośrodków komunalnych:

</doc>
<doc id="380956" url="https://pl.wikipedia.org/wiki?curid=380956" title="Tadeusz Bartosik">
Tadeusz Bartosik

Tadeusz Bartosik (ur. 15 maja 1925 w Modlnicy, zm. 16 kwietnia 1985 w Warszawie) – polski aktor teatralny, filmowy, telewizyjny, dubbingowy i radiowy oraz śpiewak (bas); także reżyser teatralny i recytator. Zagrał w wielu bajkach muzycznych wydanych przez Polskie Nagrania „Muza”.
Kariera zawodowa.
Po ukończeniu szkoły średniej i zdaniu matury rozpoczął studia na Wydziale Prawa krakowskiego Uniwersytetu Jagiellońskiego. Jednocześnie śpiewał w chórze i studiował dyrygenturę.
W 1947 ukończył studia w krakowskiej Państwowej Szkole Dramatycznej (obecnie Akademia Sztuk Teatralnych im. Stanisława Wyspiańskiego). W tym samym roku, 17 lutego, zadebiutował też na scenie krakowskiego Teatru Dramatycznego (obecnie Stary Teatr im. Heleny Modrzejewskiej) w spektaklu "Promieniści" autorstwa Krystyny Grzybowskiej (reż. Włodzisław Ziembiński). Również w 1947 wystąpił po raz pierwszy w filmie, była to niewielka rola w obrazie "Ostatni etap".
Występował w wielu polskich teatrach – w krakowskich: Teatrach Dramatycznych (1947–1950; obecnie Stary Teatr im. H. Modrzejewskiej oraz Teatr im. Juliusza Słowackiego); w warszawskich: Teatrze Powszechnym im. Zygmunta Hübnera (1950–1957), Narodowym (1958–1964), Ateneum im. Stefana Jaracza (1961), Dramatycznym (1964–1975), oraz w opolskim Teatrze 13 Rzędów (1961) i Teatrze im. Juliusza Osterwy w Gorzowie Wielkopolskim (1977). Ponadto występował w Filharmonii Narodowej w Warszawie (1963) i w Warszawskiej Operze Kameralnej (1974).
W latach 1976–1982 był dyrektorem i kierownikiem artystycznym Teatru im. Adama Mickiewicza w Częstochowie, gdzie także występował i reżyserował. Jako dyrektor teatru dbał o różnorodność form scenicznych i repertuaru tej instytucji. W 1982 związał się z warszawskim Teatrem Polskim, w którym pracował do śmierci. 
Spoczywa na cmentarzu Bródnowskim (kwatera 31B-I-9).

</doc>
<doc id="380960" url="https://pl.wikipedia.org/wiki?curid=380960" title="Szlak Bozemana">
Szlak Bozemana

Szlak Bozemana – międzystanowy szlak łączący Szlak Oregoński ze złotonośnymi terenami w stanie Montana, w dolinie rzeki Yellowstone. Potok białych osadników przemierzających szlak stał się przyczyną kilku kampanii militarnych między Indianami a armią USA.
Wytyczenie szlaku.
W 1863 John Bozeman wraz z Johnem Jacobsem wytyczyli prostą drogę z Virginia City, w Montanie do środkowego Wyomingu. To połączenie dawało szybszą i prostszą drogę oraz było lepiej zaopatrzone w wodę niż każdy wcześniejszy szlak wiodący do Montany. Jedyną kwestią problematyczną było to, że prowadził on przez sam środek terytorium Indian - Kraju rzeki Powder. Bozeman i Jacobs zostali schwytani przez Dakotów, pozbawieni koni, broni i ubioru wypuszczeni na wolność. Indianie byli przekonani, że wobec nadchodzącej zimy nie uda się przeżyć wypuszczonym jeńcom. Bozemanowi i jego towarzyszowi udało się dotrzeć do Fort Laramie we wschodnim Wyomingu.
Pierwsze podróże i reakcja Indian.
Bozeman, wraz z innymi, poprowadził szlakiem pierwszą grupę osadników, liczącą ok. 2000 ludzi, już w roku 1864, czyli rok po jego wytyczeniu. Tym razem znowu Dakotowie zagrodzili Amerykanom drogę i zmusili do zawrócenia, jednak po wycofaniu się tubylców, Bozeman kontynuował wyprawę. Kupcy i osadnicy próbowali od tej pory w większych grupach przemierzać nowy szlak, co często spotykało się z indiańskimi napadami. W latach 1864–1866 liczba napaści ze strony Dakotów i innych plemion zmusiła armię amerykańską do przeprowadzenia zbrojnych akcji przeciw nim. Generał Patrick Edward Connor prowadził kilka najwcześniejszych wypraw przeciwko Indianom. Pokonał Szoszonów w bitwie nad Bear River, a następnie podczas Ekspedycji Rzeki Powder pokonał plemię Arapaho w bitwie nad rzeką Tongue w roku 1865.
Sytuacja po Wojnie Secesyjnej.
W 1866, wraz z zakończeniem amerykańskiej wojny domowej kolejne 2000 osadników zmierzało szlakiem Bozemana. Zbudowano na trasie szlaku dwa forty: Fort Phil Kearny i Fort C.F. Smith oraz odbudowano spalony przez Indian Fort Connor, nazwany teraz Fort Reno. Armia amerykańska zwołała naradę z Indianami do Fort Laramie, na którą zaproszono również wodza Czerwoną Chmurę. Celem spotkania było uzyskanie od Dakotów, reprezentujących także interesy innych plemion, zgody na używanie szlaku przez białych. Indianie nie chcieli się zgodzić, gdyż podróż osadników szlakiem spowodowałby płoszenie łownej zwierzyny i ingerencję w ziemie, uważane przez Indian za święte. Kiedy było już blisko uzyskania kompromisu, Czerwona Chmura przerwał pertraktacje widząc, że regiment amerykańskiej piechoty przybył do fortu w celu budowania nowych fortów, mimo że nie było jeszcze porozumienia w tej sprawie. Była to iskra zapalająca konflinkt, nazwany Wojną Czerwonej Chmury. Po tym, jak Dakotowie rozbili oddział Williama Fettermana w bitwie nazwanej później przez Amerykanów "Masakrą Fettermana" i po kilku mniejszych indiańskich sukcesach, w 1867 Czerwona Chmura został pokonany w bitwie na barykadzie wozów a John Bozeman stracił życie na szlaku z rąk Indian z plemienia Czarnych Stóp. Inni twierdzą, że mógł zostać zamordowany przez towarzysza podróży.
Koniec wypraw.
Indiańskie napaści nie ustawały, podróże szlakiem stały się bardziej niebezpieczne i zaprzestano - głównie dlatego, że linia kolejowa Union Pacific dotarła do dzisiejszego Idaho - używania tej drogi. Ulysses S. Grant nakazał żołnierzom opuszczenie fortów, które zostały następnie spalone przez Szejenów, a Czerwona Chmura podpisał traktat pokojowy w 1868 roku. Od tej pory tylko armia używała szlaku w czasie późniejszych kampanii militarnych, ale położono też wzdłuż tej drogi linię telegraficzną.

</doc>
<doc id="380964" url="https://pl.wikipedia.org/wiki?curid=380964" title="Pod prąd (album KSU)">
Pod prąd (album KSU)

Pod prąd – pierwszy oficjalny album zespołu KSU, wydany w 1988 roku.
W 1989 roku płyta została wydana pod nazwą KSU przez firmę Pronit. Nagrania zarejestrowano w rzeszowskim "RSC Studio" w 1988 roku. Realizacja nagrań – Andrzej Szczypek.
Twórcy.
gościnnie

</doc>
<doc id="380965" url="https://pl.wikipedia.org/wiki?curid=380965" title="Jacek Mejer">
Jacek Mejer



</doc>
<doc id="380966" url="https://pl.wikipedia.org/wiki?curid=380966" title="Andrzej Konic">
Andrzej Konic

Andrzej Dominik Konic (ur. 24 lipca 1926 w Warszawie, zm. 25 października 2010 tamże) – polski reżyser teatralny, telewizyjny i filmowy, aktor i scenarzysta.
Życiorys.
Maturę zdawał na tajnych kompletach podczas okupacji. Był żołnierzem Narodowych Sił Zbrojnych (NSZ) ps. "Nałęcz", w Samodzielnym Batalionie im. Brygadiera Mączyńskiego, kompania "Leśna" im. "Szarego". Podczas Powstania Warszawskiego walczył w szeregach tego batalionu z okupantem w Lasach Chojnowskich. Po wojnie wyjechał do Gdańska, a potem do Krakowa. Jego ojciec był internowany na Węgrzech. Konic po dwóch miesiącach wrócił do Warszawy. W 1948 ukończył SGH. Studiował także prawo, ale nie ukończył tego kierunku.
Kiedy skończył studia, zaczął pracować w prywatnej firmie handlu zagranicznego. Następnie pracował w "Centrali Handlu Zagranicznego Ciech". Po przeszło roku trafił do radia, gdzie wygrał konkurs na lektora i pracował tam przez kilka lat. Dostał propozycję przejścia do "Teatru Młodej Warszawy" i zgodził się na przejście. W tym teatrze zadebiutował jako aktor w spektaklu "Poemat pedagogiczny". W 1952 zdał za drugim razem egzamin eksternistyczny aktorski. Następnie występował w teatrach: "Teatr Ziemi Mazowieckiej" i "Teatr Narodowy". Pracował jako asystent reżysera, a potem jako reżyser etatowy w telewizji.
W 1963 zdał egzamin eksternistyczny reżyserski. Angaż w TVP zawdzięcza "Janinie Planer". Realizował programy literackie i widowiska Teatru Telewizji. Pierwszy program w TV wyreżyserował dla dzieci, w którym wystąpił Piotr Fronczewski. Wyreżyserował swoją adaptację "Ania z Zielonego Wzgórza", która funkcjonuje do dziś; miała 132 premiery i dziesiątki przedstawień. Był prowadzącym "Młodzieżowego Studia Poetyckiego". Pod jego okiem debiutowali: Daniel Olbrychski, Magdalena Zawadzka, Marek Perepeczko, Irena Karel, Witold Dębicki i wiele innych osób. Realizował familijny program na żywo "Szklana niedziela". W kolejnych latach pracował w telewizyjnym Teatrze Sensacji "Kobra". Reżyserował mnóstwo spektakli. Wystąpił w filmach: "Krzyżacy" i "Wojna domowa". W Teatrze TV zrealizował dwanaście z czternastu odcinków "Stawki większej niż życie". Następnie wyreżyserował dziewięć z osiemnastu odcinków wersji telewizyjnej serialu "Stawka większa niż życie". Pozostałe dziewięć odcinków TV wyreżyserował Janusz Morgenstern. "Przygody kapitana Klossa" emitowano w TVP od stycznia 1965 do lutego 1967.
Napisał scenariusz na podstawie noweli Bolesława Prusa "Przygoda Stasia" i wraz z Anną Seniuk i Markiem Perepeczko zrobił film dla "Redakcji Młodzieżowej". Na podstawie scenariusza Tomasza Domaniewskiego wraz z Krystyną Sienkiewicz i Jackiem Fedorowiczem nakręcił "Motodramę". Potem zaczął kręcić zdjęcia do pierwszego polskiego serialu typu "płaszcza i szpady" pt. "Czarne chmury" z Anną Seniuk, Elżbietą Starostecką, Leonardem Pietraszakiem i Ryszardem Pietruskim. W NRD zrealizował widowisko teatralne "Tam i gdzie indziej" według powieści "Stanisławy Fleszarowej-Muskat". Później nakręcił kilka odcinków w cyklu filmowym "Najważniejszy dzień w życiu". Potem otrzymał nagrody za "Grę" i "Uszczelkę". Następnie powstała opowieść wojenna "W te dni przedwiosenne". Zrealizował kolejny serial "Życie na gorąco". W latach 80. wyjechał do NRD, gdzie reżyserował serial nt. wojny trzydziestoletniej. Wrócił do Polski, wyjechał do Lublina i tam w teatrze przygotował widowisko na podstawie baśni Andersena "Zaczarowane pantofelki". Następnie wyjechał do Radomia, gdzie reżyserował w teatrze. Wrócił do pracy w TVP, gdzie rozpoczął prace nad cyklem pięciu filmów pt. "44"; wystąpili m.in. Barbara Brylska, Edward Linde-Lubaszenko, Tadeusz Borowski i Jerzy Bińczycki. Od 1983 pracował wraz z Juliuszem Janczurem nad scenariuszem "Pogranicza w ogniu". 
W 2001 został odznaczony Krzyżem Komandorskim Orderu Odrodzenia Polski "za wybitne zasługi dla kultury polskiej i jej promocji w świecie".
Był ojcem krytyka teatralnego i dyrektora Teatru Telewizji Pawła Konica. Andrzej Konic zmarł 25 października 2010 w Warszawie. Został pochowany 29 października 2010 na cmentarzu Powązkowskim w Warszawie (kwatera 72-4-3/4).

</doc>
<doc id="380971" url="https://pl.wikipedia.org/wiki?curid=380971" title="Snochowice">
Snochowice

Snochowice – wieś w Polsce, położona w województwie świętokrzyskim, w powiecie kieleckim, w gminie Łopuszno.
Do 1954 r. wieś należała i była siedzibą władz gminy Snochowice, następnie do końca 1972 r. należała i była siedzibą gromady Snochowice. Gminy nie reaktywowano w 1973 r. W latach 1975–1998 miejscowość administracyjnie należała do województwa kieleckiego.
W Snochowicach urodził się:

</doc>
<doc id="380973" url="https://pl.wikipedia.org/wiki?curid=380973" title="Sobaków">
Sobaków

Sobaków – wieś w Polsce, położona w województwie łódzkim, w powiecie piotrkowskim, w gminie Gorzkowice.
W latach 1975–1998 wieś administracyjnie należała do województwa piotrkowskiego.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="380974" url="https://pl.wikipedia.org/wiki?curid=380974" title="Sobakówek">
Sobakówek

Sobakówek – wieś w Polsce położona w województwie łódzkim, w powiecie piotrkowskim, w gminie Gorzkowice.
W latach 1975–1998 miejscowość administracyjnie należała do województwa piotrkowskiego.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="380975" url="https://pl.wikipedia.org/wiki?curid=380975" title="Sobanice">
Sobanice

Sobanice – wieś w Polsce położona w województwie mazowieckim, w powiecie płońskim, w gminie Naruszewo. W miejscowości znajduje się jednostka ochotniczej straży pożarnej.
W Sobanicach mieści się ośrodek Centrum Rekreacji i Rozrywki, gdzie są organizowane wycieczki integracyjne dla dzieci i młodzieży oraz znajduje się sala weselna. Ośrodek liczy ogółem 9 hektarów powierzchni, posiada własne stawy i otoczony jest lasami bogatymi w zwierzynę, grzyby i jagody. To doskonała baza dla ludzi, którzy chcą aktywnie wypocząć oraz dla amatorów pięknych widoków i krystalicznie czystego powietrza.
W Sobanicach mieści się także jedyne w Polsce Muzeum Afryki. Muzeum jest zarejestrowane w Ministerstwie Kultury i Dziedzictwa Narodowego w Warszawie. Na kolekcję muzeum składa się ponad 6000 eksponatów sztuki użytkowej z Afryki (maski, rzeźba, przedmioty użytkowe jak meble, odzież, broń, zabawki etc.), jak również inne przedmioty użytku codziennego. Muzeum Afryki jest częścią Centrum Afrykańskiego. Na centrum składa się: Muzeum Afrykańskie, 2 wioski afrykańskie, restauracja, sklepik afrykański, hale i inne obiekty służące do rekreacji i przeprowadzania zabaw, gier i zawodów sportowych.
W latach 1975–1998 miejscowość administracyjnie należała do województwa ciechanowskiego.

</doc>
<doc id="380976" url="https://pl.wikipedia.org/wiki?curid=380976" title="Sobawiny">
Sobawiny

Sobawiny – wieś w Polsce położona w województwie łódzkim, w powiecie opoczyńskim, w gminie Opoczno.
W latach 1975–1998 miejscowość administracyjnie należała do województwa piotrkowskiego.
Wierni kościoła rzymskokatolickiego należą do parafii św. Mikołaja w Libiszowie.

</doc>
<doc id="380978" url="https://pl.wikipedia.org/wiki?curid=380978" title="Sobącz">
Sobącz

Sobącz (kaszb. "Sobóńcz") – wieś w Polsce, położona w województwie pomorskim, w powiecie kościerskim, w gminie Liniewo, nad jeziorem Sobackim. Wieś jest siedzibą sołectwa Sobącz, w którego skład wchodzi również osada Bukowe Pole.
W latach 1975–1998 miejscowość administracyjnie należała do województwa gdańskiego.
Nazwy źródłowe miejscowości.
"Sobądz", niem. "Sobonsch", dawniej "Czaubantz", "Szobancza"

</doc>
<doc id="380979" url="https://pl.wikipedia.org/wiki?curid=380979" title="Sobczyce">
Sobczyce

Sobczyce – wieś w Polsce położona w województwie dolnośląskim, w powiecie głogowskim, w gminie Kotla.
Podział administracyjny.
W latach 1975–1998 miejscowość administracyjnie należała do województwa legnickiego.
Zabytki.
Do wojewódzkiego rejestru zabytków wpisany jest obiekt:

</doc>
<doc id="380980" url="https://pl.wikipedia.org/wiki?curid=380980" title="Sobiałkowo">
Sobiałkowo

Sobiałkowo – wieś w Polsce, położona w województwie wielkopolskim, w powiecie rawickim, w gminie Miejska Górka.
W latach 1975–1998 miejscowość administracyjnie należała do województwa leszczyńskiego.
Wieś szlachecka, własność kasztelana międzyrzeckiego Andrzeja Górki, około 1580 roku leżała w powiecie kościańskim województwa poznańskiego.
W okresie Wielkiego Księstwa Poznańskiego (1815-1848) miejscowość wzmiankowana jako Sobiałkowo należała do wsi większych w ówczesnym pruskim powiecie Kröben (krobskim) w rejencji poznańskiej. Sobiałkowo należało do okręgu sarnowskiego tego powiatu i stanowiło część majątku Miejska Górka, którego właścicielem był wówczas (1846) książę Sułkowski. Według spisu urzędowego z 1837 roku Sobiałkowo liczyło 474 mieszkańców, którzy zamieszkiwali 57 dymów (domostw).

</doc>
<doc id="380981" url="https://pl.wikipedia.org/wiki?curid=380981" title="Sobianowice">
Sobianowice

Sobianowice – wieś w Polsce położona w województwie lubelskim, w powiecie lubelskim, w gminie Wólka.
Obok miejscowości przepływa rzeka Ciemięga, która tu kończy swój bieg i wpada do Bystrzycy.
Wieś szlachecka "Sobiejanowice" leży na Wyżynie Lubelskiej. W drugiej połowie XVI wieku położona była w powiecie lubelskim województwa lubelskiego. W latach 1975–1998 miejscowość administracyjnie należała do ówczesnego województwa lubelskiego. Sobianowice należą do parafii Bystrzyca. We wiosce znajduje się dwór z XVIII wieku.
Wieś stanowi sołectwo gminy Wólka. Według Narodowego Spisu Powszechnego z roku 2011 wieś liczyła 447 mieszkańców.
Historia.
Wieś notowana w roku 1359 jako „Sobiyanowicze”. W tym samym roku własność szlachecka Mikszy z Sobianowic sługi królewskiego i zamku lubelskiego.
W XV i XVI wieku „Sobianowicze”, wieś i folwark nad rzeką Bystrzycą, przy ujściu Dyski w powiecie lubelskim, gminie Wólka Tatarska, parafii Bystrzyca, odległe 11 wiorst od Lublina.
Długosz wymienia tę wieś w parafii Bystrzyca (Długosz L.B. t.II, s.575). W 1531 r. Sobianowice płaciły od 4 łanów. W 1676 r. Jan Gajowski płaci od 3 osób we dworze i 61 poddanych, a Katarzyna Górska od 15 poddanych (Pawiński, Kod. Małop., 349 i 12a).
W 1827 roku było tu 17 domów, 180 mieszkańców. W 1885 r. według "Słownika geograficznego Królestwa Polskiego" folwark Sobianowice posiadał rozległość 1148 mórg w tym: grunty orne i ogrody mórg 816, łąk mórg 159, pastwisk mórg 1, lasu mórg 123, nieużytków mórg 49. Budynki murowane 8, drewniane 18 płodozmian w uprawach 5 i 11. polowy las nieurządzony, młyn wodny, podkłady kamienia budulcowego. Wieś Sobianowice posiadała osad 22, z gruntem mórg 184.

</doc>
<doc id="380982" url="https://pl.wikipedia.org/wiki?curid=380982" title="Sobiatyno">
Sobiatyno

Sobiatyno – wieś w Polsce, położona w województwie podlaskim, w powiecie siemiatyckim, w gminie Milejczyce.
W czasach II Rzeczypospolitej wieś nazywała się Sobiatyn.
W latach 1975–1998 wieś administracyjnie należała do województwa białostockiego.
Wieś istniejąca w XV wieku. Wymieniana w 1566 jako folwark włości milejczyckiej starostwa brzeskiego. 
Wieś Sobiatyn ekonomii brzeskiej w drugiej połowie XVII wieku. 
Według Powszechnego Spisu Ludności z 1921 roku wieś zamieszkiwało 367 osób, wśród których 2 było wyznania rzymskokatolickiego, 350 prawosławnego a 15 mojżeszowego. Jednocześnie 358 mieszkańców zadeklarowało polską przynależność narodową, a 9 żydowską. Było tu 72 budynki mieszkalne. 
W Sobiatynie znajduje się zabytkowa drewniana prawosławna cerkiew cmentarna pod wezwaniem Świętych Apostołów Piotra i Pawła, o konstrukcji wieńcowej, dwudzielna. Prawdopodobnie powstała w 1672, rozbudowana została pod koniec XVIII wieku. Wewnątrz znajduje się ikonostas z ikonami z XIX wieku. Świątynia należy do parafii w Sasinach. Natomiast wierni kościoła rzymskokatolickiego należą do parafii św. Stanisława w Milejczycach.
We wsi działa kółko rolnicze oraz Ochotnicza Straż Pożarna.

</doc>
<doc id="380983" url="https://pl.wikipedia.org/wiki?curid=380983" title="Sobicze">
Sobicze

Sobicze – wieś w Polsce położona w województwie mazowieckim, w powiecie siedleckim, w gminie Zbuczyn.
Wieś szlachecka położona była w drugiej połowie XVI wieku w ziemi łukowskiej województwa lubelskiego. W latach 1975–1998 miejscowość administracyjnie należała do województwa siedleckiego.
Od nazwy wsi (gniazda) swe nazwisko wywodzi ród Sobiczewskich herbu Jastrzębiec.
Wierni Kościoła rzymskokatolickiego należą do parafii Matki Bożej Częstochowskiej w Krzesku-Majątku.
Historia.
Założenie wsi
Powstanie wsi Sobicze sięga czasów króla Stefana Batorego (1533 –1586), który panował w Polsce w latach 1576 – 1586. Prowadził on wojny z Moskwą o Inflanty. W czasie jednej z wypraw oblegali twierdzę Psków, której długo nie mogli zdobyć. Wtedy jeden z rycerzy – Jan Sobicz – wpadł na pomysł, który przyczynił się do zdobycia twierdzy. Nakrył się snopami świeżo skoszonego zboża, wziął gar rozpalonej smoły, podkradł się pod bramę grodu i podpalił ją. Rycerze poprzez spaloną bramę wdarli się do środka i zdobyli gród. Za ten czyn Stefan Batory po zakończonej wyprawie nagrodził rycerza Jana Sobicza, dając mu z dóbr królewskich pewną ilość ziemi. Nadawanie ziemi odbywało się w ten sposób, że nagrodzony (w zależności od zasług) otrzymywał tyle ziemi, ile zdołał w wyznaczonym czasie obejść pieszo lub objechać konno. Jan Sobicz na otrzymanych terenach założył wieś, którą nazwał od swojego nazwiska – Sobicze, osadził tam swoją rodzinę oraz chłopów (niewolników), którzy na nich pracowali. Potomkowie Jana Sobicza mieszkają na tych terenach do dziś (zresztą nie tylko w Sobiczach, ale i w innych okolicznych wioskach), jako Sobiczewscy.

</doc>
<doc id="380984" url="https://pl.wikipedia.org/wiki?curid=380984" title="Sobiczewy">
Sobiczewy

Sobiczewy – wieś w Polsce położona w województwie kujawsko-pomorskim, w powiecie włocławskim, w gminie Chodecz.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 159 mieszkańców. Jest dziewiątą co do wielkości miejscowością gminy Chodecz.

</doc>
<doc id="380985" url="https://pl.wikipedia.org/wiki?curid=380985" title="Sobiechy">
Sobiechy

Sobiechy (niem. "Sobiechen") – wieś w Polsce położona w województwie warmińsko-mazurskim, w powiecie węgorzewskim, w gminie Budry.
Wieś posiada kolonię (Kolonia Sobiechy).
W latach 1975–1998 miejscowość administracyjnie należała do województwa suwalskiego.
Historia.
Zasadźcą wsi był Maciej z Salpi. Przywilejem z 8 października 1562 roku otrzymał on sześć włók sołeckich z zadaniem założenia wsi na 60 włókach. Osadnicy otrzymali 10 lat wolnizny. W roku 1600 oprócz sołtysa było tu 25 chłopów czynszowych, sześciu zagrodników i dwóch rzemieślników.
Podczas akcji germanizacyjnej nazw miejscowych i fizjograficznych historyczna nazwa niemiecka "Sobiechen" została w lipcu 1938 r. zastąpiona przez administrację nazistowską formą "Salpen".
Szkoła w Sobiechach została założona w roku 1741. W roku 1853 było w niej 112 uczniów, a w 1935 r. 90 uczniów. Po II wojnie światowej szkołę w Sobiechach uruchomiono w roku 1946. W roku szkolnym 1966/67 była tu szkoła ośmioklasowa. Szkoła Podstawowa w Sobiechach "im. Bohaterów Listopada 1918 R." jest jedną z dwóch szkół podstawowych na terenie gminy Budry, druga w Budrach.

</doc>
<doc id="380986" url="https://pl.wikipedia.org/wiki?curid=380986" title="Sobiecin">
Sobiecin

Sobiecin – wieś w Polsce, położona w województwie podkarpackim, w powiecie jarosławskim, w gminie Jarosław.
W latach 1975–1998 miejscowość administracyjnie należała do województwa przemyskiego.

</doc>
<doc id="380987" url="https://pl.wikipedia.org/wiki?curid=380987" title="Sobiejuchy">
Sobiejuchy

Sobiejuchy – wieś w Polsce położona w województwie kujawsko-pomorskim, w powiecie żnińskim, w gminie Żnin.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 192 mieszkańców. Jest 21. co do wielkości miejscowością gminy Żnin.
Wieś położona 8 km na północ od Żnina, pomiędzy jeziorami: Sobiejuskim (pow. 118,0 ha; głębokość: 10,9 m) i Dobrylewskim (pow. 53,9 ha; głębokość: 7,8 m) i przepływającą przez nie rzeką Gąsawką. Wzmiankowana była w roku 1363 jako "Sobeince". 
Prehistoria.
W 1956 r. na przesmyku między jeziorami odkryto wielką osadę prehistoryczną. U schyłku epoki brązu i we wczesnej epoce żelaza istniała tutaj osada obronna kultury łużyckiej. Większe od biskupińskiego prapolskie grodzisko, bo zajmujące powierzchnię około 5 ha, jest nawet wcześniejsze o około 200 lat. Według hipotez grodzisko uległo zniszczeniu 700 lat p.n.e., a jego mieszkańcy mogli zbudować późniejsze osiedle obronne na terenie Biskupina. W trakcie wykopalisk odkryto wał drewniano-ziemny oraz falochron. Zabudowa wewnętrzna uległa zniszczeniu w minionych wiekach wskutek uprawy roli.
Zabytki.
Według rejestru zabytków NID na listę zabytków wpisany jest zespół dworski z 1. ćwierci XX w., nr rej.: A/496 z 15.01.1983 i z 13.04.2005:
Dwór z portykiem i łamanym dachem, otoczony parkiem, pochodzi z 1912 r., był własnością rodziny Chłapowskich. Poza tym jest tu pałacyk myśliwski (murowany) z początku XX w., dwa spichlerze, dom mieszkalny i kaplica podworska, zbudowane już w XX w.

</doc>
<doc id="380988" url="https://pl.wikipedia.org/wiki?curid=380988" title="Sobiekursk">
Sobiekursk

Sobiekursk – wieś w Polsce położona w województwie mazowieckim, w powiecie otwockim, w gminie Karczew.
Wieś szlachecka Sobiekursko położona była w drugiej połowie XVI wieku w powiecie czerskim ziemi czerskiej województwa mazowieckiego. W latach 1975–1998 miejscowość administracyjnie należała do województwa warszawskiego.
W Sobiekursku znajduje się kaplica MB Częstochowskiej – filia parafii św. Jana Chrzciciela w Warszawicach, szkoła podstawowa, plac zabaw, orlik i ośrodek zdrowia.
Sobiekursk powstał jeszcze w średniowieczu. Jego pierwszymi właścicielami byli członkowie szlacheckiego rodu Sobiekurskich. Jednymi z pierwszych znanych Sobiekurskich byli Jan i Sandko, zapewne bracia, pierwszy był podkomorzym warszawskim i marszałkiem książęcym, drugi chorążym czerskim. Później, w połowie XVI wieku wzmiankowany jest właściciel Sobiekurska – Wawrzyniec, który ożenił się z Elżbietą z Duckich. Jego sukcesorami byli zapewne Piotr i Jan. W późniejszych czasach wieś przeszła w ręce Bielawskich, a w XVII – Bielińskich. Po upadku Bielińskich, w latach 20. XIX wieku Sobiekursk stał się własnością Hipolita Wilsona, następnie Jana Stalkowskiego (1800–1853), po nim jego zięć, Maksymilian Zawadzki. W tamtym czasie dobra sobiekurskie obejmowały także Piotrowice, Łukówiec, Tabor i Podbiel. W 1885 roku we wsi żyło 13 gospodarzy na 25 morgach ziemi, folwark obejmował natomiast 765 mórg pól i ogrodów, 162 morgi łąk, 120 mórg pastwisk i 113 mórg lasów.Po śmierci Maksymiliana Zawadzkiego majątek przeszedł w ręce jego syna Józefa, który zmarł w latach 20. XX wieku. Dobra sobiekurskie odziedziczyły dzieci Józefa, najpierw Roman, następnie Jerzy. Trzeci z braci, Aleksander stał się dzierżawcą majątku Glinki, siostrze Annie przypadły natomiast Stawiszcze.

</doc>
<doc id="380989" url="https://pl.wikipedia.org/wiki?curid=380989" title="Sobiemyśl">
Sobiemyśl

Sobiemyśl (do 1945 r. niem. "Frankenberg", nazwa przejściowa – "Franciszków") – osada w Polsce położona w województwie zachodniopomorskim, w powiecie gryfińskim, w gminie Gryfino.
W latach 1975–1998 miejscowość administracyjnie należała do województwa szczecińskiego.
Dawniej Sobiemyśl był folwarczną częścią majątku w Swochowie. W 1780 roku Joanna z domu von der Osten, wdowa po majorze Filipie von Borcke, zamieniła folwark w odrębny majątek nazywając go na cześć drugiego męża Frankenberg (obecna nazwa to Sobiemyśl, nadana na cześć pewnego rycerza pomorskiego z XII w.). Od 1853 r. majątek był w ręku rodziny "Haberland". W 1856 r. majątek z gorzelnią liczył 3831 morgów.
We wsi znajduje się świetlica Gryfińskiego Domu Kultury.
Na wschód od Sobiemyśla przebiega droga ekspresowa S3.

</doc>
<doc id="380990" url="https://pl.wikipedia.org/wiki?curid=380990" title="Sobienie Biskupie">
Sobienie Biskupie

Sobienie Biskupie – wieś w Polsce położona w województwie mazowieckim, w powiecie otwockim, w gminie Sobienie-Jeziory.
Wierni Kościoła rzymskokatolickiego należą do parafii św. Jana Chrzciciela w Warszawicach.
Wieś duchowna położona była w drugiej połowie XVI wieku w powiecie czerskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego.
Nazwa wsi.
Nazwę "Biskupie" stosowano wymiennie z łacińską "Episcopalne", a w 1794 r. zanotowano "Duchowne". W XVII-XVIII w. wieś określano Sobieniami Wielkimi.
Historia.
Od ok. 1124 r. Sobienie były własnością biskupów poznańskich. szczególnie dobrze zapamiętano ostatniego dziedzica duchownego, bpa Antoniego Onufrego Okęckiego (1780-1793), który nie szczędził środków, aby polepszyć byt poddanych. Około 1791 r. fundował we wsi szkołę elementarną, która z przerwami przetrwała do 1929 r. Od włościan dostał przydomek, "Sobie nie, a komu".
W skład klucza Sobienie biskupów poznańskich wchodziły Sobienie Biskupie, Sobienki, Szymanowice Duże i 1 rola w Celejowie nad brzegiem Wisły.
W lipcu 1794 r. władze insurekcji kościuszkowskiej upaństwowiły dobra i wieś została oddana w dzierżawę oficjałowi garwolińskimu ks. Baltazarowi Tarkowskiemu. W 1833 r. folwark sprzedano płk. Józefowi Słupeckiemu.
W czasie powodzi w 1844 r. Słupecki wystawił na Gościńcu kolumnę z figurą Jezusa Chrystusa Ubiczowanego.

</doc>
<doc id="380991" url="https://pl.wikipedia.org/wiki?curid=380991" title="Sobienie-Jeziory">
Sobienie-Jeziory

Sobienie-Jeziory – wieś w Polsce położona w województwie mazowieckim, w powiecie otwockim, w gminie Sobienie-Jeziory.
W latach 1975–1998 miejscowość administracyjnie należała do województwa siedleckiego.
Miejscowość jest siedzibą władz wiejskiej gminy Sobienie-Jeziory, a także rzymskokatolickiej parafii Wszystkich Świętych.
Przez wieś przebiega droga wojewódzka nr 801 oraz droga wojewódzka nr 739. Drogi powiatowe łączą Sobienie-Jeziory z Osieckiem, Mariańskim Porzeczem i Warszawicami. Najbliższy pasażerski przystanek kolejowy znajduje się 5 km na północ w Warszówce, przewozy pasażerskie na tej linii od czerwca 2010 zostały zawieszone.
Nazwa wsi.
Zapisy dotyczące wsi podają jej nazwę w różnym brzmieniu, są to: Jeziory, Jeziory Sobienińskie i Jeziory Sobieńskie.
Historia.
Od XIII wieku wymieniana w dokumentach jako należąca do biskupów poznańskich osada targowa, leżąca przy szlaku łączącym Mazowsze i Ruś. W 1244 r. książę Konrad I, uposażając kościół w Czersku, wymienił m.in. wieś Sobienie. Jej istnienie potwierdzały przywileje książąt mazowieckich, przywilej księcia Bolesława w 1297 r., Ziemowita III datowany na 1351 r. i Konrada II pochodzący z 1476 r. Lokowanie w obecnej postaci, tj. w formie osady z położonym centralnie rynkiem i wybiegającymi z niego czterema głównymi drogami, Sobienie-Jeziory zawdzięczają kasztelanowi łukowskiemu Jackowi Jezierskiemu, który założył je na nowym miejscu krótko po 1780 r. na gruntach zachodniej części Sobień Szlacheckich. Sprowadził tu kowali ze Śląska i Saksonii do pierwszej w Polsce fabryki kos. W osadzie założył też manufakturę pończoszniczą. W 1913 r. powstało Stowarzyszenie Straży Ogniowej, obecnie jest to Ochotnicza Straż Pożarna. W latach 1910–1914 planowano do wsi doprowadzić z Karczewa linię kolei wąskotorowej, ale wybuch wojny pokrzyżował te zamierzenia. Do lat 30. w Sobieniach-Jeziorach mieścił się tzw. sąd pokoju, w późniejszym czasie przeniesiony do Garwolina. W latach 1932–1934 powstał murowany budynek szkolny. W maju 1939 saperzy wybudowali drewniany most łączący Sobienie-Jeziory i Piwonin z Brzuminem, jego istnienie przypominają przyczółki mostowe. Wojska niemieckie wkroczyły do wsi 10 września 1939. Podczas okupacji częste stało się wysyłanie mieszkańców na roboty w Prusach, ponadto organizowano łapanki, największa z nich miała miejsce w połowie 1943 r., kiedy to całą ludność spędzono na rynek. W 1941 r. do wsi przybył transport wysiedlonych chłopów z okolic wielkopolskiego Kostrzyna. Wiosną 1942 r. hitlerowcy zorganizowali we wsi getto, do którego spędzono okoliczną ludność żydowską. We wrześniu uwięzionych ludzi wywieziono do obozów zagłady, a tym samym getto uległo likwidacji. Po wyzwoleniu terenu gminy w II połowie 1944 przeprowadzono parcelację majątków Sobienie Szlacheckie i Siedzów. Po 1945 r. wieś nabrała charakteru małego miasteczka, które pełni funkcję ośrodka handlowego oraz obsługi okolicznego rolnictwa. Jest to również lokalny węzeł komunikacyjny, komunikacja autobusowa łączy Sobienie Jeziory z Warszawą (przez Otwock), Osieckiem, Garwolinem i Maciejowicami. W latach 60. XX wieku wybudowano obwodnicę.
Żydzi w Sobieniach-Jeziorach.
Ludność pochodzenia żydowskiego została sprowadzona do Sobień-Jezior przez założyciela wsi. W okresie międzywojennym stanowili większość mieszkańców. Latem 1942 roku Niemcy stworzyli w żydowskiej części wsi getto, do którego przywieziono również Żydów z okolicznych wsi i miasteczek m.in. z Osiecka. 27 września 1942 ogłoszono wywóz ludzi do pracy, ludzi ograbiono, synagoga stojąca w rynku została spalona, a niezdatni do pracy zostali rozstrzelani. Pozostałych wywieziono do obozu zagłady w Treblince. W późniejszym czasie zdewastowano miejscowy kirkut, a płyty nagrobne posłużyły do wyłożenia podjazdu do siedziby Geheime Staatspolizei (gestapo), która mieściła się w plebanii. Na początku XXI wieku macewy wydobyto i przewieziono na teren dawnego kirkutu, ale są one regularnie niszczone przez miejscowych wandali.
Obiekty historyczne.
Historię miejscowej parafii opisał o. Jerzy Marian Cygan OFMCap "Dzieje parafii Sobienie Jeziory" Biała Podlaska 2001.

</doc>
<doc id="380992" url="https://pl.wikipedia.org/wiki?curid=380992" title="Sobienie Kiełczewskie Drugie">
Sobienie Kiełczewskie Drugie

Sobienie Kiełczewskie Drugie – wieś w Polsce położona w województwie mazowieckim, w powiecie otwockim, w gminie Sobienie-Jeziory. Przez miejscowość przebiega droga wojewódzka nr 801.
Wierni Kościoła rzymskokatolickiego należą do parafii Wszystkich Świętych w Sobieniach-Jeziorach.
W latach 1975–1998 miejscowość administracyjnie należała do województwa siedleckiego.

</doc>
<doc id="380993" url="https://pl.wikipedia.org/wiki?curid=380993" title="Sobienie Kiełczewskie Pierwsze">
Sobienie Kiełczewskie Pierwsze

Sobienie Kiełczewskie Pierwsze – wieś w Polsce położona w województwie mazowieckim, w powiecie otwockim, w gminie Sobienie-Jeziory.
Wierni Kościoła rzymskokatolickiego należą do parafii Wszystkich Świętych w Sobieniach-Jeziorach.
W latach 1975–1998 miejscowość administracyjnie należała do województwa siedleckiego.

</doc>
<doc id="380995" url="https://pl.wikipedia.org/wiki?curid=380995" title="Sobienie Szlacheckie">
Sobienie Szlacheckie

Sobienie Szlacheckie – wieś w Polsce położona w województwie mazowieckim, w powiecie otwockim, w gminie Sobienie-Jeziory. 
W latach 1975–1998 miejscowość administracyjnie należała do województwa siedleckiego.
W Sobieniach Szlacheckich znajduje się trawiaste lądowisko dla niewielkich samolotów o masie do 5700 kg i samolotów ultralekkich, planowane jest jego rozbudowanie o pas betonowy. Kod ICAO lądowiska: EPSJ.
Wierni Kościoła rzymskokatolickiego należą do parafii Wszystkich Świętych w Sobieniach-Jeziorach.
Przez miejscowość przebiega droga wojewódzka nr 739. Wieś obecnie licząca ok. 420 osób.
Historia.
Za czasów Jezierskich najważniejsza wieś w gminie. Własność Jacka Jezierskiego, kasztelana łukowskiego. Jacek Jezierski jest najmocniej związany z regionem sobieńskim jako dominium rodowego Jezierskich linii hrabiowskiej w Sobieniach Szlacheckich i założyciel osady miejskiej, Sobienie Jeziory. Jezierscy zaczęli wchodzić w posiadanie Sobień w połowie XVIII wieku:Ludwik, ojciec Jacka, nabył pewne części Sobień Szlacheckich, a syn te nabyte części powiększył. W 1762 r. nabył nieznane dziś z nazwy Sobienie Średnie, a w następnych zaś latach dalsze wsie i folwarki w okolicach Sobień Szlacheckich, nazwanych przez niego Sobieniami Murowanymi. Z zachowanych dokumentów wynika, że to on używał zmiennie nazw Sobienie Szlacheckie i Sobienie Murowane oraz że tę miejscowość ustanowił główną majętnością całego klucza i rodowego dominium.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="380996" url="https://pl.wikipedia.org/wiki?curid=380996" title="Sobieńczyce">
Sobieńczyce

Sobieńczyce (kaszb. "Sëbieńczëce" lub też "Sobieńczëce", niem. "Sobiensitz", dawniej "Sobienczyce", "Sobanczyce", "Szobienica") – wieś kaszubska w Polsce, położona w województwie pomorskim, w powiecie puckim, w gminie Krokowa. 
Wieś Klasztoru Cysterek w Żarnowcu w powiecie puckim województwa pomorskiego w II połowie XVI wieku. W latach 1975–1998 miejscowość administracyjnie należała do województwa gdańskiego. Znajduje się tu 74-metrowa wieża radiowa.
Historia.
We wczesnym średniowieczu niedaleko wsi znajdował się gród obronny, lokalny ośrodek administracyjny. Został on zniszczony przez Mieszka I podczas podboju Pomorza. Wieś po raz pierwszy została wymieniona w dokumentach w roku 1279, należała wówczas do rodziny Polaskiewiców. W XIV wieku wieś została kupiona przez klasztor w Żarnowcu. W 1772 roku (po sekularyzacji zakonu) wieś przeszła w ręce państwa pruskiego, a w XIX wieku została rozparcelowana.
Podczas zaboru pruskiego wieś nosiła nazwę niemiecką "Sobiensitz". Podczas okupacji niemieckiej nazwa "Sobiensitz" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Klosterwalde", którą w 1943 po raz kolejny zmieniono na "Nonnendorf".
W 2010 roku odbyły się tu Mistrzostwa Europy na torze Speed Star. Natomiast w dniach 16-20 lipca 2013 roku, odbył się tutaj Rockstar MadSkillz Festival.

</doc>
<doc id="380997" url="https://pl.wikipedia.org/wiki?curid=380997" title="Sobienki">
Sobienki

Sobienki (do 2012 "Sobieńki") – wieś w Polsce położona w województwie mazowieckim, w powiecie otwockim, w gminie Osieck.
Wierni Kościoła rzymskokatolickiego należą do parafii św. Bartłomieja Apostoła w Osiecku.
Przez wieś przechodzi droga wojewódzka nr 739.
W latach 1975–1998 miejscowość administracyjnie należała do województwa siedleckiego. 1 stycznia 2012 nastąpiła zmiana nazwy wsi z Sobieńki na Sobienki.

</doc>
<doc id="380998" url="https://pl.wikipedia.org/wiki?curid=380998" title="Sobiepany">
Sobiepany

Sobiepany – wieś w Polsce położona w województwie łódzkim, w powiecie łaskim, w gminie Sędziejowice.
W latach 1975–1998 miejscowość administracyjnie należała do województwa sieradzkiego.

</doc>
<doc id="380999" url="https://pl.wikipedia.org/wiki?curid=380999" title="Sobieradz (powiat gryfiński)">
Sobieradz (powiat gryfiński)

Sobieradz (do 1945 r. niem. "Woltersdorf") – wieś w Polsce położona w województwie zachodniopomorskim, w powiecie gryfińskim, w gminie Gryfino.
Niewielka wieś o dobrze zachowanym, średniowiecznym układzie regularnej owalnicy, rozbudowanej o układ wielodrożny. Położona 6 km na południowy wschód od Gardna. Pierwsze zapisy pochodzą z 1226 roku, wieś zwana była jako "Cziberose".
Pod koniec XIII wieku cystersi wznieśli tu kamienny kościół z kwadr granitowych – salowy, orientowany, bez wyodrębnionego prezbiterium. W XIX wieku kościół przebudowano i dobudowano do niego neogotycką wieżę. Poświęcony pierwszego października 1946 roku jako kościół filialny pw. Niepokalanego Serca Najświętszej Marii Panny. W kamiennym murze otaczającym teren przykościelny znajdują się dwie bramy z XIV i XV w. Świątynia i jej otoczenie stanowią obiekt zabytkowy wpisany do rejestru pod nr rej.: 156 z 1.08.1956 r.
W latach 1975–1998 miejscowość administracyjnie należała do województwa szczecińskiego.
Na południe od wsi znajdują się dwa jeziora, które kiedyś tworzyły jeden zbiornik: Jezioro Sobieradzkie Duże i Jezioro Sobieradzkie Małe.
Od 1895 do 2002 roku przez wieś przebiegała linia kolejowa nr 419 Gryfino – Pyrzyce. W 1996 r. zawieszono na niej przewozy pasażerskie, a po 6 latach PKP wykreśliło linię z ewidencji. Do Sobieradza prowadziła także linia kolejowa nr 417. 
Na zachód od Sobieradza powstała droga ekspresowa S3.
We wsi znajduje się remiza Ochotniczej Straży Pożarnej i świetlica Gryfińskiego Domu Kultury.

</doc>
<doc id="381000" url="https://pl.wikipedia.org/wiki?curid=381000" title="Norfolk (Kanada)">
Norfolk (Kanada)

Norfolk – samodzielna miejscowość (oficjalnie "Norfolk County", czyli hrabstwo, aczkolwiek jedynie z nazwy) w południowym Ontario, w Kanadzie. Miejscowość liczy 60847 mieszkańców (2001) i zajmuje obszar 1606,95 km². Średnia gęstość zaludnienia wynosi 37,9 osoby na km². Norfolk jest 35. największym ośrodkiem w Ontario i 81. w Kanadzie.
Norfolk powstało w 2001 poprzez rozłączenie Regionu Haldimand-Norfolk. Region z kolei został utworzony w 1974 z Hrabstwa Haldimand i Hrabstwa Norfolk.
Haldimand obejmuje 34 ośrodki komunalne:

</doc>
<doc id="381001" url="https://pl.wikipedia.org/wiki?curid=381001" title="Sobiesęki Drugie">
Sobiesęki Drugie

Sobiesęki Drugie – wieś w Polsce, położona w województwie wielkopolskim, w powiecie kaliskim, w gminie Szczytniki.
W latach 1975–1998 wieś administracyjnie należała do województwa kaliskiego.

</doc>
<doc id="381002" url="https://pl.wikipedia.org/wiki?curid=381002" title="Sobiesęki Pierwsze">
Sobiesęki Pierwsze

Sobiesęki Pierwsze – wieś w Polsce, położona w województwie wielkopolskim, w powiecie kaliskim, w gminie Szczytniki.
W latach 1975–1998 wieś administracyjnie należała do województwa kaliskiego.

</doc>
<doc id="381003" url="https://pl.wikipedia.org/wiki?curid=381003" title="Sobiesęki Trzecie">
Sobiesęki Trzecie

Sobiesęki Trzecie – wieś w Polsce, położona w województwie wielkopolskim, w powiecie kaliskim, w gminie Szczytniki.
W latach 1975–1998 wieś administracyjnie należała do województwa kaliskiego.

</doc>
<doc id="381004" url="https://pl.wikipedia.org/wiki?curid=381004" title="Sobiesierzno">
Sobiesierzno

Sobiesierzno – wieś w Polsce położona w województwie kujawsko-pomorskim, w powiecie brodnickim, w gminie Brodnica.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyło 149 mieszkańców. Jest czternastą co do wielkości miejscowością gminy Brodnica.

</doc>
<doc id="381006" url="https://pl.wikipedia.org/wiki?curid=381006" title="Sobieszczany">
Sobieszczany

Sobieszczany – wieś w Polsce położona w województwie lubelskim, w powiecie lubelskim, w gminie Niedrzwica Duża.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość administracyjnie należała do ówczesnego województwa lubelskiego. Znajdowała się tu niegdyś stacja kolejowa na linii Pułankowice-Niedrzwica Kościelna. Linia ta została rozebrana w roku 1945.
Wieś stanowi sołectwo gminy Niedrzwica Duża. Według Narodowego Spisu Powszechnego z roku 2011 wieś liczyła 224 mieszkańców.
Historia.
Wieś notowana od roku 1403, zapewne istniała już w XIV wieku. Początkowo nazywana „Sobescian”, „Sebescian”, „Sobyescziani”. Własność szlachecka w latach 1409–1429 dziedzicem był Jakusz z Sobieszczan.
W wieku XV granice oznaczono: w 1442 z Kiełczowicami, w 1443 z Poczerślem, w 1464 z Kiełczowicami i Celinami. 1465 role „in Czelyna” w Sobieszczanach. W okresie całego XV wieku następuje w Sobieszczanach rozdrobnienie działów, poprzez sukcesje, wykupy zastawów etc...
Z początkiem wieku XVI we wsi jest już wyłącznie szlachta bez kmieci posiadająca ½, ¼ łana. Według Słownika geograficznego Królestwa Polskiego z roku 1902, w roku 1676 w Sobieszczanach jest takich działów 40, płacą pogłówne od 120 osób właścicieli i ich rodzin i 40 ludzi dworskich. Dominują nazwiska Sobieszczańskich, Skarbków, Grotów.

</doc>
<doc id="381007" url="https://pl.wikipedia.org/wiki?curid=381007" title="Sobieszczany-Kolonia">
Sobieszczany-Kolonia

Sobieszczany-Kolonia – kolonia w Polsce położona w województwie lubelskim, w powiecie lubelskim, w gminie Niedrzwica Duża.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Niedrzwica Duża. Według Narodowego Spisu Powszechnego z roku 2011 wieś liczyła 565 mieszkańców.

</doc>
<doc id="381008" url="https://pl.wikipedia.org/wiki?curid=381008" title="Sobieszewo (województwo zachodniopomorskie)">
Sobieszewo (województwo zachodniopomorskie)

Sobieszewo – (niem. "Matthishof") wieś w Polsce położona w województwie zachodniopomorskim, w powiecie goleniowskim, w gminie Przybiernów.
W latach 1975–1998 miejscowość administracyjnie należała do województwa szczecińskiego.

</doc>
<doc id="381009" url="https://pl.wikipedia.org/wiki?curid=381009" title="Sobieszyn (województwo lubelskie)">
Sobieszyn (województwo lubelskie)

Sobieszyn – wieś w Polsce położona w województwie lubelskim, w powiecie ryckim, w gminie Ułęż.
Historycznie Sobieszyn należy do Ziemi Stężyckiej w Małopolsce.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Ułęż.
Sobieszyn jest siedzibą rzymskokatolickiej parafii pod wezwaniem Podwyższenia Krzyża Świętego.
Historia.
Wieś stanowi dawne gniazdo rodu Sobieskich. W 1508 r. Stanisław i Małgorzata Sobiescy ze swych części płacą poboru 2 grzywny, 13 groszy i 9 denarów. W 1569 r. Stanisław Sobieski płaci tu poboru od ½ łana i 2 zagrodników, Jan Sobieski od 16 półłanków. W pobliskiej wsi Lendo Mniejsze siedzi trzech Sobieskich (Zbigniew, Klemens, Dobrogost), mających niewielkie cząstki. We wsi Budziska mają znaczne części Jan i Stanisław (możliwe że ci sami co w Sobieszynie). Jan ma 16 półłanków kmiecych, Stanisław zaś 14. Chrystian Sobieski ma 24 półłanków w Radoryżu i Cisowniku (Pawiński, Małop., 332, 333 i 476).
Wieś szlachecka położona była w drugiej połowie XVI wieku w ziemi stężyckiej.
W 1648 r. Sobieszyn wraz z Łysobykami i Lendem należy do rodziny Zbąskich. W 1664 r. Sobieszyn w (powiecie stężyckim) miał dwie części: Łukasza Sobieskiego 12 domów, 60 mieszkańców i Stanisława Kazimierz Bieniawskiego 14 domów, 61 mieszkańców. Sprawę między Sobieszynem a Podlodowem załatwia komisja sejmu warszawskiego w roku 1775 (Vol. leg., VIII, 384). Na początku XIX stulecia dobra należały do hrabiostwa Tarnowskich, od 1826 r. do Maciejewskich, wreszcie do głośnego z filantropijnych zapisów hrabiego Kajetana Kickiego.
W wieku XIX Sobieszyn, wieś i fol., powiecie garwoliński, gminie Ułęż, parafii Sobieszyn, odległy 42 wiorst od Garwolina, 5 wiorst od Łysobyków. Leży na krawędzi szeroko rozpostartej doliny praw. brzegu Wieprza, w pobliżu ujścia rzeki t.n. Posiada kościół parafii murowany, szkołę początkową (od 1871 r.), trzy młyny wodne, trzy stawy, 65 domów, 567 mieszkańców W 1827 r. było 54 domów, 348 mieszkańców.
W latach 1886–93 polski chemik i gleboznawca Teofil Cichocki zorganizował oraz kierował stacją chemiczno-rolną w Sobieszynie gdzie oprócz badań chemicznych nadzorował również stałą stację meteorologiczną.
Dobra Sobieszyn składały się w 1875 r. z folwarków.: Sobieszyn, Lendo Małe al. Ruskie, awulsu Brzozowa, nomenklatur: Brzozowa, Wólka, Drewnik, rozlegly mórg 2432: folwark Sobieszyn z awulsem Brzozowa grunty orne i ogrody mórg 587, łąk mórg 179, pastwiska mórg 27, lasu mórg 1271, nieużytków mórg 199, budynków murowanych 6, z drzewa 33, płodozmian 8. polowy, las nieurządzony, folwark Lendo Ruskie grunty orne i ogrody mórg 129, łąk mórg 17, pastwisk mórg 3, nieużytków mórg 20, budynków murowanych 1, z drzewa 10, cegielnia.
W skład dóbr poprzednio wchodziły: wieś Sobieszyn osad 71, mórg 691, wieś Wólka Sobieska osad 9, mórg 137, wieś Lendo Ruskie osad 8, mórg 167.
Sobieszyn należał z dawna do parafii w pobliskim Drążgowie (nad Wieprzem). Gdy kościół w Drążgowie zamieniono na zbór ariański co miało miejsce w drugiej połowie XVI wieku, parafię przeniesiono do Żabianki. Po 30 latach arianom odebrano kościół w Drążgowie, parafia wróciła na dawne miejsce.
Gdy w 1771 roku kościół ów ze starości runął, parafia pozostała bez świątyni, którą zastępowała mała kaplica. Dopiero zapis hrabiego Kajetana Kickiego (materiały i 4000 zł. w koronach austriackich), uczyniony z warunkiem wzniesienia kościoła w Sobieszynie, obdarzył parafią nową piękną świątynią w stylu ostrołukowym, o trzech nawach, z wieżą w nim „wielki ołtarz cały z marmuru, w ołtarzu Chrystus ukrzyżowany z marmuru kararyjskiego”. Kościół ten poświęcony został w 1886 r. i parafią przeniesiono tu z Drążgowa (por. Przegląd katolicki, 1886 rok, Nr. 49).

</doc>
<doc id="381010" url="https://pl.wikipedia.org/wiki?curid=381010" title="Sobiewola">
Sobiewola

Sobiewola – wieś w Polsce położona w województwie warmińsko-mazurskim, w powiecie iławskim, w gminie Kisielice.
W latach 1975–1998 miejscowość administracyjnie należała do województwa elbląskiego.

</doc>
<doc id="381011" url="https://pl.wikipedia.org/wiki?curid=381011" title="Sobików">
Sobików

Sobików – wieś w Polsce położona w województwie mazowieckim, w powiecie piaseczyńskim, w gminie Góra Kalwaria.
Wieś szlachecka Sobikowo położona była w drugiej połowie XVI wieku w powiecie czerskim ziemi czerskiej województwa mazowieckiego. W latach 1952-1954 miejscowość była siedzibą gminy Sobików. Znajduje się tutaj parafia pod wezwaniem Św. Stanisława Biskupa i Męczennika, należąca do dekanatu czerskiego, archidiecezji warszawskiej.
W latach 1975–1998 miejscowość administracyjnie należała do województwa warszawskiego.
Przez miejscowość przebiega droga wojewódzka nr 683.

</doc>
<doc id="381012" url="https://pl.wikipedia.org/wiki?curid=381012" title="Sobin (województwo dolnośląskie)">
Sobin (województwo dolnośląskie)

Sobin – wieś w Polsce położona w województwie dolnośląskim, w powiecie polkowickim, w gminie Polkowice. Liczy (III 2011 r.) 820 mieszkańców. W ostatnich latach we wsi przybyło wielu nowych mieszkańców, głównie z miast: Polkowice, Lubin.
Podział administracyjny.
W latach 1975–1998 miejscowość administracyjnie należała do województwa legnickiego. Funkcję sołtysa sprawuje Władysław Szczyrbaty.
Demografia.
Według Narodowego Spisu Powszechnego (III 2011 r.) zamieszkiwało 820 osób. Jest największą miejscowością gminy Polkowice.
Charakterystyka.
W Sobinie znajduje się Klub jeździecki "Budomet", który prowadzi naukę jazdy konnej i organizuje przejażdżki powozem. Znajdują się tu również warsztaty samochodowe, zakład "Mercus", szyb kopalni, stacja ratownictwa górniczego. Jedna z najbogatszych wsi w Polsce, średni dochód na 1 mieszkańca wynosi 3290 zł.
Sport i rekreacja.
W Sobinie znajduje się też park rekreacyjny z obiektami sportowymi. Na boisku rozgrywa mecze piłki nożnej klub "Kalina Sobin" (od sezonu 2010/2011: B-klasa, obecnie grupa Legnica II), jest również boisko do siatkówki i piłki nożnej ze sztuczną murawą i oświetleniem, stoły do gry w szachy. Obok znajduje się remiza strażacka. W Sobinie funkcjonuje Gminny Ośrodek Kultury. Sobin posiada także przedszkole.
Otoczenie.
Między Sobinem a Jędrzychowem znajdują się rozlewiska. Według geologów wsie te leżą na terenie, gdzie przed tysiącami lat było słone jezioro. W miejscach osiadania gruntów powstają tereny podmokłe. Na nich rośnie typowa dla takiego typu terenów roślinność i zbierają się stada dzikich ptaków. Na sobińskich rozlewiskach spotkać można gatunki chronione.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="381013" url="https://pl.wikipedia.org/wiki?curid=381013" title="Sobiska">
Sobiska

Sobiska – wieś w Polsce położona w województwie lubelskim, w powiecie łukowskim, w gminie Adamów. 
Wierni Kościoła rzymskokatolickiego należą do parafii Nawiedzenia Najświętszej Maryi Panny w Woli Gułowskiej.
Przez miejscowość przepływa rzeka Czarna, dopływ Tyśmienicy.
Przez długie lata wieś leżała na uboczu szlaków komunikacyjnych, dopiero pod koniec lat 80. XX wieku drogę do niej wyasfaltowano, a kilka lat później doprowadzono ją do pobliskiej Woli Gułowskiej.
W latach 1975–1998 miejscowość administracyjnie należała do województwa siedleckiego.

</doc>
<doc id="381014" url="https://pl.wikipedia.org/wiki?curid=381014" title="Sobki (województwo łódzkie)">
Sobki (województwo łódzkie)

Sobki – wieś w Polsce położona w województwie łódzkim, w powiecie bełchatowskim, w gminie Zelów.
Wieś arcybiskupstwa gnieźnieńskiego w powiecie piotrkowskim województwa sieradzkiego w końcu XVI wieku. W latach 1975–1998 miejscowość administracyjnie należała do województwa piotrkowskiego.

</doc>
<doc id="381015" url="https://pl.wikipedia.org/wiki?curid=381015" title="Sobków">
Sobków

Sobków – osada w Polsce położona w województwie świętokrzyskim, w powiecie jędrzejowskim, w gminie Sobków. Siedziba gminy Sobków. W latach 1563–1869 posiadał prawa miejskie. W latach 1975–1998 miejscowość położona była w województwie kieleckim.
Położenie.
Wieś położona jest na lewym brzegu Nidy. Znajduje się częściowo w obszarze Doliny Nidy, częściowo zaś na Wzgórzach Sobkowsko-Korytnickich. Występują tu złoża wapieni jurajskich, wydobywanych w kamieniołomie położonym w północnej części miejscowości.
Sobków znajduje się około 12 km na północny wschód od Jędrzejowa. 3 km na północny zachód od miejscowości znajduje się stacja kolejowa Sobków na linii kolejowej nr 8 Warszawa Zachodnia – Kraków Główny.
W odległości kilku kilometrów od osady, w tym także w granicach gminy, biegnie Droga ekspresowa S7 oddana do użytku pod koniec 2018 roku. Najbliższym węzłem drogowym jest Węzeł Brzegi.
Historia.
Założycielem miasta był Stanisław Sobek, starosta małogoski i podskarbi wielki koronny. Od jego nazwiska pochodzi nazwa miasta. Sobków powstał na gruntach wsi "Nida" w jednej części należących do rodziny Sobków, w drugiej do biskupów krakowskich. Przywilej lokacyjny wydał w 1563 król Zygmunt August. Przywilej zwalniał miasto od ceł wewnętrznych, ustanawiał targ i dwa jarmarki w roku. Zapewniał także mieszkańcom 15 lat wolnizny. Fundator Sobkowa wzniósł także, na gruntach Nidy Rytorskiej, zamek. Sobków wraz z zamkiem przeszedł na własność rodziny Drohojowskich, a później był kolejno własnością rodów: Wielopolskich, Sarbiewskich, Myszkowskich, a od 1725 Szaniawskich. Ci ostatni przebudowali zamek na pałac.
Rozwój miasta hamowało sąsiedztwo konkurencyjnych Chęcin i Jędrzejowa. W 1667 były tu zaledwie 32 domy oraz 270 mieszkańców (włącznie z dworem). W 1827 115 domów i 1003 mieszkańców. W 1869 Sobków utracił prawa miejskie. W czasie I wojny światowej w 1915 osada została doszczętnie spalona.
W 1960 Sobków zamieszkiwało około 600 osób.
Pod Sobkowem znaleziono pozostałości osady kultury łużyckiej sprzed 3,5 tysiąca lat, oraz kultury przeworskiej. Wśród znalezisk są m.in. cztery szydła, wisiorek, siekiera oraz liczący 2000 lat naparstek, prawdopodobnie najstarszy w Polsce i jeden z najstarszych w Europie.

</doc>
<doc id="381016" url="https://pl.wikipedia.org/wiki?curid=381016" title="Sobniów">
Sobniów

Sobniów – wieś w Polsce położona w województwie podkarpackim, w powiecie jasielskim, w gminie Jasło.
Sobniów wraz z Łaskami tworzą jedno sołectwo Łaski-Sobniów, w którym 31 grudnia 2014 mieszkało 995 osób.
Historia.
2 października 1359 r. – lokacja, na mocy przywileju króla Kazimierza Wielkiego, zezwalającego Stefanowi, synowi Wojosta, z Sobniowa koło Jasła, na założenie na prawie niemieckim wsi, w lesie zwanym "Brzozowe" (niem. "Bresen") nad rzeką Stobnicą.
W 1446 r. Stanisław z Sobniowa był Rektorem Uniwersytetu Jagiellońskiego. W Sobniowie zmarł ostatni z rodu Firlejów.
1 stycznia 1970 część terenów wsi Sobniów o powierzchni 80,2267 ha, włączając je do miasta Jasła.
W latach 1975–1998 miejscowość administracyjnie należała do województwa krośnieńskiego.

</doc>
<doc id="381017" url="https://pl.wikipedia.org/wiki?curid=381017" title="Sobno">
Sobno

Sobno (niem. "Sooben") – wieś w Polsce położona w województwie warmińsko-mazurskim, w powiecie ostródzkim, w gminie Łukta. W latach 1975–1998 miejscowość administracyjnie należała do województwa olsztyńskiego. Miejscowość leży w historycznym regionie Prus Górnych

</doc>
<doc id="381018" url="https://pl.wikipedia.org/wiki?curid=381018" title="Sobocisko">
Sobocisko

Sobocisko – wieś w Polsce położona w województwie dolnośląskim, w powiecie oławskim, w gminie Oława.
Historia.
Wieś wzmiankowana w 1145 roku, gdy stanowiła własność klasztoru św. Wincentego na Ołbinie we Wrocławiu. Na terenie Sobociska u schyłku XIX w. odkryto celtyckie cmentarzysko szkieletowe, a także groby ciałopalne z okresu kultury łużyckiej oraz szkieletowe groby wczesnośredniowieczne. Sobocisko jest wsią, w której najdłużej na lewobrzeżnym Dolnym Śląsku odprawiane były polskie nabożeństwa. Ich likwidacja nastąpiła w 1842 r.
W latach 1975–1998 
miejscowość administracyjnie należała do województwa wrocławskiego.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="381019" url="https://pl.wikipedia.org/wiki?curid=381019" title="Sobocka Wieś">
Sobocka Wieś

Sobocka Wieś – wieś w Polsce położona w województwie łódzkim, w powiecie łowickim, w gminie Bielawy.
Prywatna wieś szlachecka położona była w drugiej połowie XVI wieku w powiecie orłowskim województwa łęczyckiego. W latach 1975–1998 miejscowość administracyjnie należała do województwa skierniewickiego.

</doc>
<doc id="381020" url="https://pl.wikipedia.org/wiki?curid=381020" title="Sobolew-Kolonia">
Sobolew-Kolonia

Sobolew-Kolonia – kolonia w Polsce położona w województwie lubelskim, w powiecie lubartowskim, w gminie Firlej.
W latach 1975–1998 miejscowość administracyjnie należała do ówczesnego województwa lubelskiego.
Kolonia stanowi sołectwo gminy Firlej. Według Narodowego Spisu Powszechnego (III 2011 r.) wieś liczyła 186 mieszkańców.

</doc>
<doc id="381021" url="https://pl.wikipedia.org/wiki?curid=381021" title="Sobolów">
Sobolów

Sobolów – wieś w Polsce położona w województwie małopolskim, w powiecie bocheńskim, w gminie Łapanów.
W latach 1954–1961 wieś należała i była siedzibą władz gromady Sobolów, po jej zniesieniu w gromadzie Zawada. W latach 1975–1998 miejscowość administracyjnie należała do województwa tarnowskiego. Integralne części miejscowości: Polanka, Sieradzka, Sikornica, Zonia.
Pod względem geograficznym znajduje się na Pogórzu Wiśnickim. Zabudowania i pola miejscowości znajdują się w większości w dolinie rzeki Stradomka.
Historia.
Pierwsze informacje o wsi Sobolów pochodzą z wczesnego średniowiecza (1126) z kronik królewskich. Jak wynika z treści kroniki wieś została sprzedana miejscowym chłopom przez szlachcica Kuklińskiego, który zdecydował opuścić ziemie polskie by poślubić mołdawską hrabinę Wrgage. Istnieją jednak dowody wcześniejszego osadnictwa na tych ziemiach (najprawdopodobniej z późnego paleolitu), które zostały odkryte w ramach ratunkowych badań archeologicznych dokonanych przez zespół badawczy z Uniwersytetu Jagiellońskiego w ramach przygotowania terenu pod przyszły zbiornik wodny (Sobolów).
W pierwszej połowie XIV w. powstała parafia Wszystkich Świętych. W 1330 roku wieś otrzymała prawo niemieckie z nadania króla Władysława Łokietka, a w 1326 roku wymieniana jest w rachunkach świętopietrza. W 1596 roku w parafii istniała szkoła.
W 1569 ks. Marcin Reszka z Łaska (pleban w Sobolowie) za przyzwoleniem ówczesnego właściciela wsi Stanisława Słonkowskiego, przekształcił kościół parafialny w zbór kalwiński.
Okres świetności Sobolowa przypada jednak na XIX wiek głównie za sprawą miejscowych rzemieślników, którzy wyspecjalizowali się w produkcji ołowianych kół służących w austriackiej armii jako pociski strzeleckie (również armatnie).
W grudniu 1914 roku dolina Stradomki, była miejscem tragicznych działań wojennych. Z tego czasu pozostały liczne cmentarze wojenne. To tu planowana była akcja „wykopki” mająca na celu uwolnienie z więzienia w Nidzicy Kazimierza Zefirka ps. „Krzywy”.
Zabytki i atrakcje turystyczne.
Obiekty wpisane do rejestru zabytków nieruchomych województwa małopolskiego:

</doc>
<doc id="381022" url="https://pl.wikipedia.org/wiki?curid=381022" title="Soboń">
Soboń

Soboń – wieś w Polsce położona w województwie mazowieckim, w powiecie węgrowskim, w gminie Wierzbno.
Pierwsza wzmianka o miejscowości (w formie "Zabon" W. H.) pochodzi z mapy Zachodniej (Nowej) Galicji A. Mayera von Heldensfelda z lat 1801-1804.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Apostołów Piotra i Pawła w Wierzbnie. 
W pobliżu wsi znajduje się rezerwat przyrody Las Jaworski. 

</doc>
<doc id="381023" url="https://pl.wikipedia.org/wiki?curid=381023" title="Soborzyce">
Soborzyce

Soborzyce – wieś w Polsce, położona w województwie śląskim, w powiecie częstochowskim, w gminie Dąbrowa Zielona. 
Wieś duchowna Wszemborzyce, własność opactwa cystersów w Jędrzejowie położona była w końcu XVI wieku w powiecie radomszczańskim województwa sieradzkiego.
W latach 1975–1998 miejscowość administracyjnie należała do województwa częstochowskiego.
Historia miejscowości.
Soborzyce położone są na terenie zasiedlonym już we wczesnym średniowieczu. Dowodem na to są liczne znaleziska archeologiczne. Wieś została wymieniona w roku 1248 jako posiadłość cystersów z klasztoru w Jędrzejowie. Ówczesna wieś leżała na dzisiejszych polach, w stronę Koniecpola. Były tu liczne stawy i młyn wodny, po których ślady są widoczne do dziś. Na terenie wsi istniał dwór, a także drewniany kościół z XIII w. Kościół przetrwał prawdopodobnie do XVIII, do wybudowania w roku 1738 nowego także drewnianego kościoła. Spłonął on 7 października 1959 roku, a na jego miejscu został wybudowany obiekt murowany.
Na terenie wsi stały dwa drewniane wiatraki, jeden z nich należał do niemieckiego kolonisty Ludwika Hartwiga, jego ruiny stoją do dnia dzisiejszego. Drewniane i kamienne domy kryte strzechą stopniowo zastępowane są przez nowe budynki, we wsi licznie gniazdują bociany.
Na terenie wsi licznie występują skały wapienne, bogate w skamieniałe okazy jurajskiej fauny.
Pierwsza wzmianka o wsi pojawiła się w roku 1249 w dokumencie Kazimierza ks. łęczyckiego i sieradzkiego w brzmieniu - Szeborych, tj. Soborzyce. Nazwa ta przechodziła liczne przeobrażenia. W roku następnym występuje jako Xebotith, u Jana Długosza znana jest jako Wszeborzice, Szwyeborzicze. W pierwszej połowie XVI stulecia pojawiły się nazwy: Wszeborzyce, Wsemborzice lub Wszemborzyce. Ziemie Soborzyc przeszły drogą zamiany we władanie klasztoru jędrzejowskiego, co miało miejsce na zjeździe książąt Bolesława Wstydliwego, Ziemowita mazowieckiego i Kazimierza łęczycko- sieradzkiego w Inowrocławiu w roku 1249.
Wizytacja arcybiskupa gnieźnieńskiego i Kanclerza Królestwa Polskiego Jana Łaskiego podała dokładniejsze dane dotyczące parafii w Soborzycach. Był tu kościół pod wezwaniem Jedenastu Tysięcy Dziewic Towarzyszek św. Urszuli. Do parafii należała wieś Soborzyce oraz dwór znajdujący się w tej miejscowości.
Pierwszy kościół drewniany, pochodzący prawdopodobnie z XIII przetrwał aż do XVIII stulecia. Ale być może iż w połowie XIV wieku był wybudowany drugi kościół. Z powodu zniszczenia został rozebrany, a w 1729 roku staraniem proboszcza cysterskiego o. Kazimierza Węglińskiego do zachowanej murowanej zakrystii dobudowano nowy kościół drewniany modrzewiowy, jednonawowy z jedną wieżą. Przetrwał aż do połowy XX wieku dzięki temu, iż był kilkakrotnie gruntowanie remontowany.
Na początku XIX w. gwałtownie zmniejszyła się liczba kleru diecezjalnego. W takiej sytuacji wiele małych placówek parafialnych nie mogło dalej istnieć samodzielnie, więc łączono je z sąsiednimi parafiami. Parafia Soborzyce została przyłączona do parafii Cielętniki.
Taki stan rzeczy istniał od początku 1827 roku, aż do 1925 roku kiedy to biskup Stanisław Zdzitowiecki wznowił parafię w Soborzycach. 7 października 1959 roku miał miejsce pożar, który pochłonął cały kościół. Dzieła budowy nowego podjął się ks. Stanisław Hans w latach 1963- 1966. Jego projekt przygotowali inż. arch. Leszek Łukoś i Ludwik Mackiewicz z Łodzi w stylu nowoczesnym.

</doc>
<doc id="381024" url="https://pl.wikipedia.org/wiki?curid=381024" title="Soboszów">
Soboszów

Soboszów – wieś w Polsce położona w województwie świętokrzyskim, w powiecie kazimierskim, w gminie Czarnocin.
Wieś w powiecie wiślickim województwa sandomierskiego była w latach 70. XVI wieku własnością kasztelana żarnowskiego Jana Sienieńskiego. Na początku XX wieku właścicielami Soboszowa byli Wilhelm i Anna Szymańscy. W latach 1975–1998 miejscowość administracyjnie należała do województwa kieleckiego.

</doc>
<doc id="381025" url="https://pl.wikipedia.org/wiki?curid=381025" title="Sobowice (województwo świętokrzyskie)">
Sobowice (województwo świętokrzyskie)

Sobowice – wieś w Polsce położona w województwie świętokrzyskim, w powiecie jędrzejowskim, w gminie Imielno.
W latach 1975–1998 miejscowość administracyjnie należała do województwa kieleckiego.

</doc>
<doc id="381026" url="https://pl.wikipedia.org/wiki?curid=381026" title="Sobowidz">
Sobowidz

Sobowidz – wieś kociewska w Polsce położona w województwie pomorskim, w powiecie gdańskim, w gminie Trąbki Wielkie na trasie (rozebranej obecnie) linii kolejowej Pszczółki-Skarszewy-Kościerzyna i w pobliżu jeziora Sobowidzkiego.
W latach 1945-1998 miejscowość należała do województwa gdańskiego.
Miejscowość jest siedzibą parafii rzymskokatolickiej Przemienienia Pańskiego, należącej do dekanatu Trąbki Wielkie w archidiecezji gdańskiej.
Historia.
Dokument z 1410 podaje nazwę "Sobowicz", 1456 "Sobitz", "Suhbewitz", "Subifit". W okresie zaboru pruskiego obowiązywała nazwa "Sobbowitz".
Gród wzniesiono najprawdopodobniej około 1164 roku, za panowania księcia Subisława I Gdańskiego. Początkowo był własnością rycerską. Po zajęciu Pomorza Gdańskiego przez Krzyżaków w 1309 roku Sobowidz został siedzibą i grodem (castrum) wójtostwa tczewskiego (od 1357 roku). W tym czasie Krzyżacy wznieśli na półwyspie pobliskiego Jeziora Sobowidzkiego zamek obronny z fosą od strony lądu. Podczas wielkiej wojny z Zakonem Krzyżackim 1409–1411 zamek był tymczasowo w rękach polskich.
Już w 1450 roku wielki mistrz zakonu Ludwig von Erlichshausen odbierał tutaj hołd od rycerstwa wójtostwa tczewskiego. Podczas wojny trzynastoletniej (1454-1466), Sobowidz został włączony do Korony Polskiej. Następnie król Kazimierz IV Jagiellończyk oddał go pod zastaw miastu Gdańsk.
W 1459 roku władze miasta postanowiły zameczek rozebrać, by zapobiec ulokowaniu się w nim na stałe załogi wojsk polskich. Po zakończeniu wojny nastąpiła reorganizacja administracji. Sobowidz stał się siedzibą starostwa. Pierwszymi starostami byli Bażyńscy. Około 1512 roku wojewoda malborski Jerzy Bażyński zaczął odbudowywać zamek. Na zażalenie zaniepokojonych tym gdańszczan, król Zygmunt I Stary rozstrzygnął, że wojewoda może wystawić zamek, ale nie wolno mu wznieść żadnych nowych warowni. Mimo odbudowania zamku do dziś pozostały po nim tylko fragmenty fosy i gotyckie piwnice.
W 1585 roku ustępuje Ludwik Bażyński dobra wraz z zamkiem Janowi (Hans)Beier. W latach 1597-1627 dobra należały do Wejherów, a później do Kaspra Denhoffa.
Około 1643 roku otrzymał tę dzierżawę gdańszczanin Gerhard von Proenen. Ale rycerstwo okoliczne domagało się, aby tylko całym gminom takie dzierżawy wolno było trzymać. Wszczął się stąd proces, który dzierżawca przegrał w 1643 roku poniósłszy koszty 13 tysięcy florenów. Staraniem króla zatrzymał jednak dzierżawę dobra Mokry Dwór i Weselno, których odebraniem mu grożono. 
W XVII wieku spotykamy tu starostów niegrodowych, którzy utrzymywali kaplicę, zwaną w aktach kościołem.
W roku 1648 starostą sobowidzkim był Prin i płacił podatku 92 floreny i 20 groszy. W 1664 roku w skład starostwa sobowidzkiego wchodził: Sobowidz, Trąbki Wielkie, Dalwin oraz folwarki: Postołowo, Rukosin, Klępiny i Rościszewko.
W latach 1696-1709 dzierżawcami byli Czapscy. Wiadomo, że w 1710 proboszcz z Trąbek Wielkich pobierał z dworu i młyna w Sobowidzu po 4 korce żyta i owsa.
Ostatnim starostą był Szymon Kicki. Po pierwszym rozbiorze od 13 września 1772 roku dobra przeszły na własność skarbu pruskiego. Wizytacja Rybińskiego z roku 1780 donosi, że było w Sobowidzu 97 katolików i 65 ewangelików.
W XIX wieku Sobowidz należał do powiatu tczewskiego. Przez okres zaborów dobra przynależały do dóbr folwarku Kramsk, leżący na Gdańskich Nizinach. W roku 1868 dzierżawa domeny sobowidzkiej i folwarku Rościszewko (2820 mr rol) wynosiła 7690 talarów.
1 października 1884 otwarto linię kolejową na trasie Sobowidz-Pszczółki i łączącą się z główną linią kolejową Gdańsk-Bydgoszcz. Umożliwiło to szybszy rozwój gospodarczy miejscowości oraz usprawniło transport produktów z nowo powstałej cukrowni. Wkrótce 1 sierpnia 1885 uroczyście otworzono też linię Sobowidz-Skarszewy prowadzącą dalej do Kościerzyny i Starogardu Gdańskiego. W 2000 linię zamknięto, następnie zdemontowano, a na jej miejscu zbudowano drogę rowerową. Odcinek łączący Sobowidz z Żelisławkami otwarto 16 sierpnia 2019.
Według danych 1885 roku mieszkało tutaj 217 katolików, 461 ewangelików, 19 dysydentów i 8 żydów. We wsi znajdowały się: kościół i szkoła ewangelicka, gorzelnia parowa, cegielnia, młyn wodny, piekarnia i cukrownia.
Po I wojnie światowej Sobowidz w wyniku postanowień Traktatu Wersalskiego znalazł się w granicach Wolnego Miasta Gdańska. Granica polsko-gdańska przebiegała w odległości kilometra na południe od miejscowości. Na drodze z Sobowidza do pobliskiego Dalwina znajdował się posterunek graniczny.
Sobowidz powrócił do Polski dopiero po II wojnie światowej, większość zamieszkałych tutaj Niemców uciekła przed Armią Czerwoną lub wyjechała do Niemiec, na ich miejsce osiedliła się częściowo ludność przybyła z innych części Polski (głównie Kociewia). Niemniej część przedwojennych mieszkańców (Niemców i Polaków) pozostała w Sobowidzu.
Zabytki.
Według rejestru zabytków NID na listę zabytków wpisane są:
Pozostałości zamku krzyżackiego z XIV wieku to gotyckie piwnice, czytelna fosa oraz część ceglano-kamiennego muru obronnego. Ponadto znajdują się tu ruiny spalonego młyna wodnego.
Sport.
W Sobowidzu działał V-ligowy klub sportowy LKS Błękitni Sobowidz.

</doc>
<doc id="381028" url="https://pl.wikipedia.org/wiki?curid=381028" title="Sobów">
Sobów

Sobów – wieś w Polsce położona w województwie świętokrzyskim, w powiecie opatowskim, w gminie Ożarów.
W latach 1975–1998 miejscowość administracyjnie należała do województwa tarnobrzeskiego.
Przez miejscowość przebiega droga wojewódzka nr 755.

</doc>
<doc id="381030" url="https://pl.wikipedia.org/wiki?curid=381030" title="Soce">
Soce

Soce (biał. Сацы, ros. Соцы, w miejsc. gwarze "Saćjè") – zabytkowa wieś w północno-wschodniej Polsce położona w województwie podlaskim, w powiecie hajnowskim, w gminie Narew. Leży nad rzeką Rudnią (prawy dopływ rzeki Narwi).
Miejscowość znajduje się ok. 30 km na południowy wschód od Białegostoku i 30 km na północny zachód od Hajnówki.
Ze względu na wyjątkowo dobrze zachowaną tradycyjną drewnianą architekturę, wieś stanowi jedną z miejscowości "Krainy Otwartych Okiennic".
Soce zamieszkują autochtoniczni Rusini podlascy (tzw. "Tutejsi") wyznający prawosławie i na co dzień posługujący się dialektem zachodniopoleskim języka ukraińskiego (ukraińską gwarą podlaską), przesiąkniętym elementami polskimi, białoruskimi i częściowo rosyjskimi. Ten specyficzny język mieszkańców Soc uznać należy obecnie za zagrożony wymarciem, gdyż umiejętność posługiwania się nim ograniczona jest do grupy osób w podeszłym wieku i nie jest on przekazywany młodszym pokoleniom.
Wieś w 2011 roku zamieszkiwało 99 osób.
Historia wsi.
XVI-XVIII w..
Nazwa wsi pochodzi najprawdopodobniej od "socenia", czyli sączenia, ponieważ pierwsi osadnicy po przybyciu w okolice dzisiejszych Soc zastali niewielki strumyczek, ledwie sączący się z ziemi. Pierwsza pisana wzmianka o wsi pochodzi z 1560 roku, kiedy to wieś ta należała do wójtostwa Trościanickiego.
Wieś Soce powstała w wyniku królewskich procesów regulacyjnych związanych z pomiarą włóczną. Pierwsza wzmianka o Socach pochodzi z 1541 r., kiedy to wójt trościanicki Ignacy Protasewicz otrzymał od króla dokument, mocą którego Zygmunt Stary cofnął m.in. zbyt wielkie obciążenia, jakie na poddanych podporządkowanych dworowi trościanieckiemu, nałożyła wcześniej królowa Bona. Wieś wzmiankowana była też w lustracji województwa podlaskiego z 1576 r. jako wchodząca w skład starostwa bielskiego, folwarku Stołowacz, przynależącego zaś do wójtostwa trościanieckiego. W 1759 r. wystawiono w Socach karczmę.
W XVIII wieku parafia w Puchłach przyjęła postanowienia Unii brzeskiej, stając się odtąd parafią greckokatolicką. Część mieszkańców Soc pozostawała przy prawosławiu, dlatego pozbawieni cerkwi dyzunici z Soc korzystali z posługi duszpasterskiej pustelników z okolic pobliskiej wsi Odrynki – byli to mnisi-uciekinierzy ze stopniowo przejmowanych przez Kościół unicki monasterów prawosławnych. Na fakt ten wskazuje zachowany do dziś w tej okolicy szczególny kult św. Antoniego Pieczerskiego – patrona pustelników (w Socach i pobliskiej Trześciance poświęcone są mu nawet krzyże wotywne). Opiekę duszpasterską nad prawosławnymi Soc i okolic sprawował także pozostający przy prawosławiu monaster w Zabłudowie. Dopiero w 1839 roku, już w Imperium Rosyjskim, na mocy postanowień synodu połockiego parafia w Puchłach powróciła do prawosławia, co pod egidą cara Mikołaja I przyczyniło się do stopniowego wypierania lokalnej obrzędowości liturgicznej nadając jej cechy typowo rosyjskie (m.in. poprzez całkowite usunięcie tutejszej gwary rusińskiej z życia cerkiewnego na rzecz literackiego języka rosyjskiego).
XIX wiek.
Mimo analfabetyzmu, jaki powszechnie występował w XIX wieku wśród ludności chłopskiej, Soce podobnie jak i reszta wsi podlegających wówczas parafii prawosławnej w Puchłach, zdecydowanie odróżniały się pod tym względem. Zdecydowana większość ludności umiała tu bowiem czytać i pisać. To wszystko ówcześni Sycze (jak się określa mieszkańców Soc) zawdzięczali pozytywistycznej działalności miejscowych prawosławnych księży Grzegorza i Flora Sosnowskich. Duchowni ci zakładali w swojej parafii sieć szkółek dla dzieci miejscowych biednych chłopów, widząc w tym szansę na awans społeczny tego najbardziej zubożałego stanu. W ten sposób chcieli oni poprawić sytuację zacofanej i przepełnionej ówcześnie podlaskiej wsi. Szkoła w Socach powstała w 1884 roku, a na początku lat 90. XIX w. została przekształcona w jednoklasówkę cerkiewno-parafialną. Dzięki otrzymywaniu stałych funduszy synodalnych z Sankt Petersburga popularność placówki zwiększyła się. Jej działalność była ściśle powiązana ze znanym w całym Imperium Rosyjskim Seminarium Nauczycielskim im. Świętych Cyryla i Metodego w uroczysku Stawok (niedaleko Trześcianki), skąd pochodziła znaczna część grona pedagogicznego szkoły. Placówka działała do 1915 roku. Pamięć o piśmiennych przodkach była powodem do dumy i długo ją pielęgnowano wśród miejscowej ludności. W 1866 r. notowano w Socach 80 domów, zaś w 1902 r. wieś liczyła 88 domów i 580 mieszkańców.
XX wiek.
Rok 1915 czarno zapisał się w historii Soc. Z polecenia cara Mikołaja II mieszkańców wsi w obawie przed nadchodzącym frontem niemieckim zmuszono (podobnie jak większość prawosławnych mieszkańców zachodnich guberni Imperium Rosyjskiego w ramach tzw. "bieżeństwa") do ewakuacji w głąb Rosji. Zaczęli oni powracać (nie wszyscy) dopiero po 1919 roku. Wracano na kompletne ruiny i zgliszcza, sama ludność znajdowała się w bardzo ciężkiej sytuacji materialnej. Po zakończeniu I wojny światowej niepodległe już polskie władze nie zaakceptowały istnienia samodzielnej parafii prawosławnej w Puchłach ani w Trześciance. Mieszkańców Soc skierowano aż do cerkwi w Rybołach, co ujemnie odbiło się na ich życiu religijnym. Te nowe okoliczności, w jakich znaleźli się mieszkańcy Soc, były powodem licznych, nieznanych dotąd frustracji, które w znaczny sposób przyczyniły się do powstania, działającego do wybuchu II wojny światowej, ruchu sekciarskiego pod przywództwem samozwańczego "proroka Ilji" (Eliasza Klimowicza ze wsi Stara Grzybowszczyzna niedaleko Krynek). "Prorok Ilja" miał swych zwolenników wśród części ludności Soc, co odnotowane jest w kronice parafialnej puchłowskiej cerkwi. W okresie międzywojennym zarówno w Socach, jak i w okolicznych wsiach swą działalność prężnie rozwijała także wspólnota adwentystyczna, której członkowie nazywani byli przez miejscowych "subotnikami". W tym okresie, w jednej z chłopskich chałup, powstał zbór Kościoła Adwentystów Dnia Siódmego, który kontynuował swoją działalność także po zakończeniu II wojny światowej. Nabożeństwa w zborze w Socach odprawiane były w języku białoruskim.
Według spisu ludności z 1921 r. wieś Soce zamieszkiwały 323 osoby, z czego 316 zadeklarowało wyznanie prawosławne, a 7 adwentystyczne. Jednocześnie białoruską przynależność narodową zadeklarowało wówczas 295 osób (co stanowiło 92% wszystkich mieszkańców wsi), zaś polską 28 osób (czyli pozostałe 8% mieszkańców).
Sytuacja życiowa mieszkańców zmieniła się po II wojnie światowej. Na mocy układu z dnia 9 września 1944 r. zawartego pomiędzy Polskim Komitetem Wyzwolenia Narodowego a Rządem Białoruskiej Socjalistycznej Republiki Rad, dotyczącego ewakuacji ludności polskiej z terytorium B.S.R.R. i ludności białoruskiej z terytorium Polski Ludowej, prowadzono na Podlasiu politykę agitacji mającą na celu zachęcić Białorusinów z Białostocczyzny do opuszczenia rodzinnych stron i trwałej migracji do ZSRR. W następstwie tej polityki oraz działalności nieprzychylnego ludności białoruskiej polskiego zbrojnego podziemia niepodległościowego kilkanaście rodzin z Soc zdecydowało się na trwałą migrację do Związku Radzieckiego. Ich dalsze losy nie są znane. W latach 60., 70. i 80. XX wieku większość mieszkańców emigrowała do aglomeracji miejskich, co spowodowało proces wyludnienia wsi widoczny po dzień dzisiejszy. Na fali tych trendów demograficznych na przełomie lat 60. i 70. zlikwidowano szkołę podstawową, a młodzież szkolną skierowano do oddalonej o 3 kilometry szkoły w Trześciance, zaś po likwidacji i tej placówki w latach 90. jej uczniów przyłączono do zespołu szkół w Narwi. W latach 1975–1998 miejscowość administracyjnie należała do województwa białostockiego.
Zabytki.
Wieś Soce znajduje się w okolicy obfitującej w dobrze zachowane oryginalne zespoły zabudowy drewnianej. Nieopodal znajdują się takie miejscowości jak: Trześcianka, Ciełuszki czy Kaniuki. Pierwsza z nich, podobnie jak Soce, także posiada status zabytku.
W Socach zachował się tradycyjny układ dwuczęściowej wsi szeregowej. Oznacza to, że miejscowość składa się z dwóch równoległych do siebie zwartych osad tzw. ulicówek, pomiędzy którymi przepływa rzeka Rudnia. Mają też one swe nieoficjalne nazwy, a są nimi: "Mokrany" i "Suchlany". To właśnie w tej pierwszej znajduje się cerkiewka św. Proroka Eliasza. W Socach domostwa ustawione są zazwyczaj szczytami do drogi, przy czym domy po jednej stronie ulicy postawione są tyłem (ciemną spiżarnią, komorą) do drogi, zaś po drugiej stronie – przodem z oknami i charakterystycznymi okiennicami (kuchnią i pokojami). Taki układ wsi szeregowej wynika z tego, iż spiżarnie lokowane były po północnej (chłodniejszej) stronie chaty, dla ułatwienia przechowywania żywności.
W Socach niemal wszystkie budynki gospodarcze i mieszkalne są drewniane. W ogromnej części z nich zachowała się bogata dekoracja snycerska w formie nad- i podokienników, okiennic, wiatrownic, narożników oraz ozdobne oszalowania elewacji i szczytów chłopskich chałup. W Socach można podziwiać komponującą się w kwadraty, trójkąty czy romby szalówkę, wycinane w drewnie ornamenty roślinne, hafty, krzyże czy motywy zwierzęce. Ornamentyka ta, niespotykana w innych regionach Polski, nawiązuje do zdobnictwa stosowanego w rosyjskim budownictwie ludowym. Należy dodać, że specyfiką wyróżniają się również same gospodarstwa: niewielkie, wąskie i podłużne, na planie prostokąta, na które – prócz domostw składają się głównie: chlew, kurnik, szopa i stodoła, czasem także spichlerz i dodatkowa obora.
W wyniku modernizacji i braku szacunku do tradycji przodków specyficzne okiennice i zdobienia, z których wieś jest tak znana, zanikają. Letnicy, unowocześniając chłopskie zagrody i domostwa, dostosowują obiekty do swych potrzeb, przez co te tracą swój poprzedni, tradycyjny charakter, a cały ich urok ginie. Dlatego też realizowany od 2001 roku projekt "Krainy Otwartych Okiennic" ma na celu ratowanie ginącego krajobrazu kulturowego doliny rzeki Narwi. W ramach wspomnianego projektu odnowiono kilka wiekowych budynków mieszkalnych we wsiach Soce i Puchły poprzez odmalowanie ozdobnych okiennic czy narożników. Część z nich potrzebowało drobnych napraw stolarskich. Inicjatorem tego czynu jest Północnopodlaskie Towarzystwo Ochrony Ptaków.
We wsi znajdują się ponadto:
Turystyka.
Przez wieś lub jej najbliższe okolice przechodzą takie szlaki turystyczne jak:
W Socach działają trzy gospodarstwa agroturystyczne.
W 2014 r. powstał tu także Skansen, a w maju 2016 r. Muzeum Wsi Soce.
Inne.
Prawosławni mieszkańcy wsi przynależą do parafii pw. Opieki Matki Bożej w pobliskich Puchłach.
W 2011 roku pojawiła się inicjatywa wpisania wsi do rejestru zabytków, co spotkało się ze sprzeciwem ze strony jej mieszkańców. Lokalnej społeczności zależało wówczas na wylaniu asfaltu, uzasadniając to fatalnym stanem dotychczasowej nawierzchni z kamienia polnego (tzw. "kocich łbów"), na co z kolei nie wyraził zgody konserwator zabytków. Ostatecznie w 2017 r. z inicjatywy wójta Andrzeja Pleskowicza i wbrew zaleceniom konserwatora zabytków kamienną nawierzchnię zastąpiono tanią kostką brukową (tzw. "polbrukiem"), zaś samą drogę znacznie zwężono, co wywołało oburzenie mieszkańców, działaczy społecznych i turystów.
Dnia 24 kwietnia 2012 r., decyzją podlaskiego konserwatora zabytków, wieś została wpisana do rejestru zabytków m.in. z uwagi na ruralistyczny układ przestrzenny.
Jedna zagroda wiejska i aż dziesięć budynków mieszkalnych z Soc zostało nagrodzonych w konkursie na "Najlepiej Zachowany Zabytek Wiejskiego Budownictwa Drewnianego w województwie podlaskim" organizowanym przez Muzeum Rolnictwa w Ciechanowcu. Są nimi następujące obiekty: dom nr 111 (III miejsce w 2005); dom nr 44 (III miejsce w 2007); dom nr 2 (III miejsce w 2011); dom nr 60 (III miejsce w 2015); dom nr 53 (II miejsce w 2016), dom nr 52 (III miejsce w 2016), dom nr 22 (II miejsce w 2017) oraz zagroda złożona z domu, dwóch stodół i budynku inwentarskiego oraz wolnostojącej piwnicy (laureat I miejsca w 2017). W 2018 r. zgłoszone do konkursu domy z Soc okazały się bezkonkurencyjne i zajęły pierwsze trzy miejsca (zwycięzcą I nagrody został dom nr 34). Wszystkie wymienione budynki pochodzą z lat 20. i wczesnych 30. XX wieku.
Od wieków, rokrocznie, 2-ego sierpnia, odbywa się w Socach uroczysty obchód wsi z udziałem duchowieństwa prawosławnego w święto jej niebiańskiego patrona – biblijnego Św. Proroka Eliasza. Polega on m.in. na oświęceniu wodą święconą zagród i domostw (do lat 40. XX wieku także pól). W okresie PRL-u procesje takie były zabronione i nie odbywały się. Prorok Eliasz jest uosobieniem gromowładcy i jego kult jest rudymentem wierzeń przedchrześcijańskich – zastąpił on prasłowiańskiego Peruna.
W okresie od marca do maja 2011 r. w Białostockim Muzeum Wsi oraz Centrum im. Ludwika Zamenhofa w Białymstoku zrealizowany został projekt "Wyśpiewać podlaską tradycję – ze wsi do miasta", którego finałem była akcja muzyczna pt. "Śpiewająca masa krytyczna, czyli zaśpiewajmy wszyscy jak nasze babcie", podczas której mieszkańcy Białegostoku mogli nauczyć się podlaskiej pieśni lirycznej ze wsi Soce pt. "Oj puojdu ja do rieczeńki" w unikalnej gwarze mieszkańców wsi. Organizatorem akcji było Stowarzyszenie Dziedzictwo Podlasia we współpracy z Muzeum Podlaskim, przy wsparciu finansowym Prezydenta Miasta Białegostoku. Wspólne śpiewanie ludowej pieśni z Soc odbyło się także na tarasie Centrum im. Ludwika Zamenhofa podczas białostockiej Nocy Muzeów.
13 lipca 2013 roku w Socach odbyły się IX Podlasko-Poleskie Spotkania Żniwne "Oleń po boru chodit" z udziałem gości z Białorusi. Wydarzenie zorganizowane zostało przez Muzeum Małej Ojczyzny w Studziwodach we współpracy z Narwiańskim Ośrodkiem Kultury oraz Wydziałem Kultury rejonu kobryńskiego Białorusi.
W listopadzie 2014 r. wieś Soce otrzymała wyróżnienie podczas uroczystej gali finałowej konkursu Piękna i estetyczna podlaska wieś, który odbył się podczas Jesiennych Targów Ogrodniczych w Szepietowie. Konkurs zorganizował i przeprowadził Podlaski Ośrodek Doradztwa Rolniczego w Szepietowie.
W maju 2016 r. w Socach odbył się VI Rajd Rowerowy "Dla Hospicjum – Dla Życia" zorganizowany z okazji czwartej rocznicy powstania Hospicjum Domowego pw. Proroka Eliasza w Nowej Woli. Wydarzeniom tym towarzyszyło otwarcie Muzeum Wsi Soce oraz wiejski festyn. Rajd objęty był Honorowym Patronatem Urzędu Gminy w Narwi.
W czerwcu 2016 r. w Socach miało miejsce wydarzenie o nazwie Jelczem 120M po Krainie Otwartych Okiennic zorganizowany przez Klub Miłośników Komunikacji Miejskiej w Białymstoku. Polegał on na zwiedzaniu miejscowości leżących na szlaku "Otwartych Okiennic" zabytkowym autobusem Jelcz 120M.
W lipcu 2016 r. mieszkańcy wsi zostali bohaterami reportażu Alicji Grzechowiak pt. „Ławeczka”, zrealizowanego w ramach cyklu "Białostockiej Szkoły Reportażu" i wyemitowanego przez TVP3 Białystok.
W sierpniu 2017 r. Soce odwiedził Karol Okrasa, który nakręcił tu 159. odcinek swojego programu telewizyjnego "Okrasa łamie przepisy".
W grudniu 2017 r. miał miejsce wernisaż wystawy pt. Soce – wieś kolorów zorganizowanej przez studentów III roku Wydziału Architektury Politechniki Białostockiej we współpracy z Podlaską Regionalną Organizacją Turystyczną. Wystawa była zwieńczeniem badań etnograficzno-architektonicznych przeprowadzonych w Socach jesienią 2017 roku. Kompozycję artystyczną wystawy stanowiły plansze stworzone z fotografii, które ukazywały przemijające dziedzictwo kulturowe wsi.
15 września 2018 r. w Socach odbyły się Europejskie Dni Dziedzictwa, podczas których wieś zwiedził Marszałek Województwa Podlaskiego Jerzy Leszczyński.
Język.
Pod względem etnograficznym wieś Soce wraz z okolicznymi miejscowościami, takimi jak Trześcianka, Ryboły oraz Białki, jest jedną z najdalej wysuniętych na północ wsi na mapie ziem ukraińskiego kręgu językowo-kulturowego. Język, w jakim na co dzień porozumiewają się mieszkańcy Soc, nazywany przez nich "chachłackim", "swoim" lub "prostym", kategoryzuje się do gwar północnoukraińskich i naukowo określa się go mianem języka zachodniopoleskiego. Sąsiednie wsie takie jak Ostrówki czy Żywkowo przynależą już do białoruskiego kręgu językowego. Mimo to ludność ta nie zdołała wykształcić ukraińskiej tożsamości narodowej, co zdaje się być symptomatyczne z racji położenia geograficznego Soc i historii regionu, zaś w spisach powszechnych deklarowana jest tu białoruska przynależność narodowa. Obecnie intensywne trendy polonizacyjne niwelują te różnice językowo-kulturowe, które przez wieki kształtowały mapę kulturową północnego Podlasia.

</doc>
<doc id="381031" url="https://pl.wikipedia.org/wiki?curid=381031" title="Sochaczew-Wieś">
Sochaczew-Wieś

Sochaczew-Wieś – wieś w Polsce położona w województwie mazowieckim, w powiecie sochaczewskim, w gminie Sochaczew.
W latach 1975–1998 miejscowość administracyjnie należała do województwa skierniewickiego.

</doc>
<doc id="381032" url="https://pl.wikipedia.org/wiki?curid=381032" title="Socha-Kolonia">
Socha-Kolonia

Socha-Kolonia – wieś w Polsce położona w województwie łódzkim, w powiecie sieradzkim, w gminie Warta.
W latach 1975–1998 miejscowość administracyjnie należała do województwa sieradzkiego.
Zobacz też: Socha

</doc>
<doc id="381033" url="https://pl.wikipedia.org/wiki?curid=381033" title="Sochocin">
Sochocin

Sochocin – miasto w Polsce położone w województwie mazowieckim, w powiecie płońskim, w miejsko-wiejskiej gminie Sochocin. Miejscowość jest siedzibą gminy Sochocin.
Sochocin był miastem od 1385 roku do 13 stycznia 1870 roku. Miejscowość odzyskała status miasta 1 stycznia 2021.
1867–1954 siedziba zbiorowej gminy Sochocin, 1954–1972 gromady Sochocin, a od 1973 ponownie gminy Sochocin. W latach 1975–1998 miejscowość administracyjnie należała do województwa ciechanowskiego.
Leży na terenie nizinnym, w większości w pradolinie rzeki Wkry – wysokości bezwzględne kształtują się w granicach od 85 m n.p.m. do 112 m n.p.m. Przez miejscowość przebiega droga krajowa nr 50. W Sochocinie znajduje się zabytkowy kościół św. Jana Chrzciciela. W Sochocinie swoją siedzibę ma Gminny Klub Sportowy Wkra Sochocin, który aktualnie gra w Lidze Okręgowej-Ciechanów-Ostrołęka. Swoje mecze rozgrywa na stadionie gminnym w Sochocinie, mogącym pomieścić 500 osób.
Historia.
Pierwsze informacje historyczne na temat Sochocina pochodzą z XIV wieku. Położona nad rzeką Wkrą miejscowość stanowiła centrum gospodarcze lokalnego rynku. Znajdowała się na szlaku handlowym łączącym Wielkie Księstwo Litewskie z Koroną (droga między miastami Poznań – Wilno, prowadząca dalej aż do Moskwy).
1 października 1385 roku książę mazowiecki Janusz I Starszy podpisał dokument nadający mieszkańcom Sochocina prawa miejskie. W 1404 roku miejscowość kupił Ścibor z Sochocina – jeden z najwybitniejszych możnowładców średniowiecznego Mazowsza, marszałek dworu Janusza I Starszego i podkomorzy zakroczymski. W 1492 roku nowy właściciel Janusz II, zainteresowany rozwojem miasta i ewentualnością powiększania przynoszących przez niego dochodów, ponawia prawa miejskie dla Sochocina. W 1495 roku miasto stało się siedzibą powiatu sochocińskiego i miejscem odprawiania sądów zwanych rokami.
W 1524 roku miasteczko książęce Sochocin wraz z innymi wsiami dostał dożywotnio Feliks Brzeski – wojewoda mazowiecki. W 1533 roku miasteczko strawił pożar, który zniszczył większość zabudowań. 
W 1869 roku w wyniku reformy administracyjnej, przeprowadzonej przez władze carskie, Sochocin po 484 latach utracił prawa miejskie. Nasiliły się działania rusyfikacyjne, język rosyjski był obowiązkowy w administracji i sądownictwie.
W chwili wybuchu II wojny światowej Sochocin liczył 1750 mieszkańców, w listopadzie 1939 roku ziemie Mazowsza Północnego (w tym Sochocin) zostały wcielone do Rzeszy, jako tzw. Rejencja Ciechanowska.
W 1940 roku w Kucharach Żydowskich i Smardzewie powstały niemieckie karne obozy pracy. W 1941 roku trwała akcja wysiedleńcza mieszkańców Sochocina i okolic. Wiele osób zginęło, wiele było represjonowanych, wielu uczestniczyło w zbrojnym ruchu oporu AK i BCH. 18 stycznia 1945 roku Sochocin był wolny.
12 czerwca 1990 roku pierwszym wójtem gminy Sochocin po dokonanych przemianach został wybrany Tomasz Wiktorowicz. Był on ponownie wybierany na wójta aż do wyborów w 2006 roku, w których zastąpił go Jerzy Zawadzki. Następnie wójtem gminy Sochocin była Anna Zwierzchowska. W wyborach w 2014 roku w drugiej turze wójtem wybrany został Andrzej Romatowski. W 2018 wójtem (od 2021 burmistrzem) został Jerzy Ryziński.
Dane administracyjno-gospodarcze.
Gmina Sochocin wchodzi w skład powiatu płońskiego i województwa mazowieckiego.
Liczba mieszkańców – 1945 (dane liczbowe uzyskane w Urzędzie Gminy Sochocin, Referat Spraw Obywatelskich na dzień 31.12.2004 r.).
W ewidencji działalności gospodarczej prowadzonej w gminie Sochocin zarejestrowanych jest 279 przedsiębiorców, którzy prowadzą działalność gospodarczą w zakresie:

</doc>
<doc id="381034" url="https://pl.wikipedia.org/wiki?curid=381034" title="Sochocino-Badurki">
Sochocino-Badurki

Sochocino-Badurki – wieś w Polsce położona w województwie mazowieckim, w powiecie płockim, w gminie Bulkowo.
W latach 1975–1998 miejscowość administracyjnie należała do województwa płockiego.

</doc>
<doc id="381035" url="https://pl.wikipedia.org/wiki?curid=381035" title="Sochocino-Czyżewo">
Sochocino-Czyżewo

Sochocino-Czyżewo – wieś w Polsce położona w województwie mazowieckim, w powiecie płockim, w gminie Bulkowo.
W latach 1975–1998 miejscowość administracyjnie należała do województwa płockiego.

</doc>
<doc id="381036" url="https://pl.wikipedia.org/wiki?curid=381036" title="Sochocino-Praga">
Sochocino-Praga

Sochocino-Praga – wieś w Polsce położona w województwie mazowieckim, w powiecie płockim, w gminie Bulkowo.
W latach 1975–1998 miejscowość administracyjnie należała do województwa płockiego.

</doc>
<doc id="381037" url="https://pl.wikipedia.org/wiki?curid=381037" title="Sochonie">
Sochonie

Sochonie – wieś w Polsce położona w województwie podlaskim, w powiecie białostockim, w gminie Wasilków. 
W latach 1975–1998 miejscowość administracyjnie należała do województwa białostockiego. 
Do Sochoń kursują autobusy Białostockiej Komunikacji Miejskiej – linie nr 102 oraz 132.
Wierni kościoła rzymskokatolickiego należą do parafii Chrystusa Dobrego Pasterza w Jurowcach.

</doc>
<doc id="381039" url="https://pl.wikipedia.org/wiki?curid=381039" title="Soczówki">
Soczówki

Soczówki – wieś w Polsce położona w województwie łódzkim, w powiecie opoczyńskim, w gminie Żarnów.
Prywatna wieś szlachecka "Soczewki", położona była w drugiej połowie XVI wieku w powiecie opoczyńskim województwa sandomierskiego. W latach 1975–1998 miejscowość administracyjnie należała do województwa piotrkowskiego.
Przez miejscowość przebiega droga wojewódzka nr 746.
Wierni Kościoła rzymskokatolickiego należą do parafii św. Anny w Bedlnie.

</doc>
<doc id="381040" url="https://pl.wikipedia.org/wiki?curid=381040" title="Soćki">
Soćki

Soćki – wieś w Polsce położona w województwie mazowieckim, w powiecie siedleckim, w gminie Wodynie.
W latach 1975–1998 miejscowość administracyjnie należała do województwa siedleckim
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Stoczku Łukowskim.
We wsi znajduje się założona w 1967 roku jednostka ochotniczej straży pożarnej. Jest to jednostka typu M, czyli nie posiadająca samochodu, a jedynie motopompę wożoną na pojeździe zastępczym.
Historia.
Miejscowość istniała już w XVI w. Początkowo była zaściankiem rodu Soćków, skąd wzięła swoją nazwę. Historycznie znajduje się w granicach Mazowsza w granicach Ziemi Czerskiej, w powiecie Latowickim. W 1660 roku wieś wchodziła w skład starostwa Latowicz. Kmiecie z tego rejonu nie odrabiali pańszczyzny, lecz płacili dodatkowy podatek. W 1876 roku we wsi było 13 domów i 111 mieszkańców, obszar wynosił 302 morgi.
W roku 1876 znajdował się tu również tartak parowy.

</doc>
<doc id="381041" url="https://pl.wikipedia.org/wiki?curid=381041" title="Sofipol">
Sofipol

Sofipol – wieś w Polsce położona w województwie podlaskim, w powiecie białostockim, w gminie Gródek.
W latach 1975–1998 miejscowość administracyjnie należała do województwa białostockiego.
Prawosławni mieszkańcy wsi należą do parafii św. Anny w Królowym Moście, a wierni kościoła rzymskokatolickiego do parafii Najświętszego Serca Pana Jezusa w Gródku.

</doc>
<doc id="381042" url="https://pl.wikipedia.org/wiki?curid=381042" title="Sojczyn Borowy">
Sojczyn Borowy

Sojczyn Borowy – wieś w Polsce położona w województwie podlaskim, w powiecie grajewskim, w gminie Grajewo.
W lipcu 1944 wieś została spacyfikowana przez Niemców. Mieszkańcy zostali przesiedleni, a budynki rozebrane i użyte do budowy okopów. W trakcie akcji Niemcy zamordowali kilka osób (trzy nazwiska ofiar ustalono).

</doc>
<doc id="381043" url="https://pl.wikipedia.org/wiki?curid=381043" title="Sojczynek">
Sojczynek

Sojczynek – wieś w Polsce położona w województwie podlaskim, w powiecie grajewskim, w gminie Grajewo.
W latach 1975–1998 miejscowość administracyjnie należała do województwa łomżyńskiego.

</doc>
<doc id="381044" url="https://pl.wikipedia.org/wiki?curid=381044" title="Sojczyn Grądowy">
Sojczyn Grądowy

Sojczyn Grądowy – wieś w Polsce położona w województwie podlaskim, w powiecie grajewskim, w gminie Grajewo.
Na przełomie sierpnia i września 1944 Niemcy wysiedlili mieszkańców a wieś doszczętnie zniszczyli.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Wniebowstąpienia Pańskiego w Osowcu.

</doc>
<doc id="381045" url="https://pl.wikipedia.org/wiki?curid=381045" title="Soje">
Soje

Soje – wieś w Polsce położona w województwie mazowieckim, w powiecie makowskim, w gminie Czerwonka.
Wieś szlachecka położona była w drugiej połowie XVI wieku w powiecie makowskim ziemi różańskiej. W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Marii Magdaleny w Czerwonce.

</doc>
<doc id="381046" url="https://pl.wikipedia.org/wiki?curid=381046" title="Sokola Dąbrowa">
Sokola Dąbrowa

Sokola Dąbrowa – wieś w Polsce położona w województwie lubuskim, w powiecie międzyrzeckim, w gminie Bledzew.
Nazwa.
Słownik geograficzny Królestwa Polskiego notuje miejscowość po dwiema nazwami polską "Sokola Dąbrowa" oraz niemiecką "Falkenwalde". Podaje także trzy inne będące spolonizowanymi wersjami nazwy niemieckiej: "Fajold", "Fajałd" i "Fajałdy".
Odnotowana w 1259 "Socola dambroa", 1269 "nemus Socola dambrova", 1287 "Socula dambrica", 1312 "villa Valkenwalde", 1402 "bey dem falkenwaldischen wege", 1424 "Falkenwalde, Falkinvolde", 1433 "Walkwald", 1489 "Wakywalder, Valkyevalder, Walkywalder, Chwadvalde", 1508 "Falkyewalde", 1509 "Falkyevalde", 1510 "Falkyemwolde", 1532 "Falkenkalden", 1546 "Falkienwolde", 1563 "Falcfalde", 1564/65 "Falkwald", 1577 "Falckfelth", 1589 "Fagfalt", 1944 "Falkenwald".
Niemiecka nazwa "Valkenwalde" po raz pierwszy pojawia się w 1312. Pierwotna polska nazwa "Sokola Dąbrowa" została zgermanizowana na niemiecka nazwę „Valkenwalde”, która później została spolszczona na „Fafałda”. Istnieje też niepopularna wśród historyków teoria, że wieś nazywała się wcześniej „Ponikwa”, ale nazwa ta wiązana jest z sąsiednią Nową Wsią, a Sokola Dąbrowa była po prostu leżącym obok niej gajem.
Historia.
Wieś historycznie związana jest z Wielkopolską oraz przejściowo z Brandenburgią. Istnieje co najmniej od XIII wieku posiadając średniowieczną metrykę. Po raz pierwszy wzmiankowana w łacińskim dokumencie z 1259, kiedy to "Bodzenty" oraz "Nasal" synowie Jana kasztelana międzyrzeckiego w imieniu księcia wielkopolskiego Władysława Odonica nadali cystersom z Dobrego Ługu (Neu-Dobrilugk) na Łużycach 500 łanów w Zemsku „circa rivulum et Socola dombrowa” (pol. "koło rzeki (Ponikwy) i Socolej dąbrowy"). Tak więc nazwa odnosi się do lasu zwanego "Sokolą Dąbrową".
W 1269 Andrzej biskup poznański przydzielił miejscowym mnichom meszne z Zemska oraz dziesięcinę z 500 łanów "quos locant vel locabunt in nemore quod Sokola dambrova nuncupatur". W 1259 książę wielkopolski Bolesław Pobożny potwierdził tę darowiznę, zezwalając cystersom na lokowanie na tym terenie wsi targowej i innych wsi oraz nadał im immunitet sądowy. W 1287 książę wielkopolski Przemysł II potwierdził darowizny Władysława Odonica oraz Bolesława Pobożnego nadające 500 łanów ziemi w pobliżu rzeki Ponikwy dla cystersów zemskich. W 1312 cystersi na życzenie margrafa brandenburskiego Waldemara, który najechał wówczas Wielkopolskę spisali ponownie przywilej potwierdzający własność swoich posiadłości, w którym po raz pierwszy pojawia się niemiecka nazwa "Valkenwalde".
Miejscowość wspominały liczne historyczne dokumenty prawne, własnościowe i podatkowe. W 1460 król polski Kazimierz IV Jagiellończyk ustalił wymiar ciężarów i robocizny należnych zamkowi w Międzyrzeczu ze wsi klasztornych należących do opactwa w Bledzewie w tym z Sokolej Dąbrowy. W 1532 odnotowany został Walenty pleban wiejski będący w sporze z duchownym Piotrem Gorzyńskim. W 1547 plebanię w Sokolej Dąbrowie wakującą po śmierci plebana Wawrzyńca, otrzymał kapłan Marcin de Mosznicz. W 1545 opat bledzewski toczył spór sądowy z Zygmuntem Bukowieckim z Chyciny i Goruńska o granice między Bledzewem i Sokolą Dąbrową, a wsią Goruńsko.
Wieś duchowna Falckfald (Falckewalde), własność opata bledzewskiego, położona była w 1580 roku w powiecie poznańskim województwa poznańskiego w Koronie Królestwa Polskiego. W miejscowości znajdowało się wówczas 10,4 łana osadników, 12 zagrodników, 6 komorników, 2 rzemieślników, 1 pasterz wypasający 75 owiec. Słownik geograficzny Królestwa Polskiego notuje zachowane miejscowe księgi kościelne, które rozpoczynają się od 1661 roku, a także od 1640 fakt istnienia we wsi szkoły początkowej.
Do czasu rozbiorów miejscowość leżała w Rzeczypospolitej Obojga Narodów. Wskutek II rozbioru Polski w 1793 r., miejscowość przeszła pod władanie Prus i jak cała Wielkopolska znalazła się w zaborze pruskim. Po zwycięskim dla Polaków powstaniu wielkopolskim 1806 roku na mocy traktatu w Tylży z 7 lipca 1807 roku miejscowość wraz z całą Wielkopolską włączono do Księstwa Warszawskiego. W tym roku Napoleon Bonaparte nadał miejscowość generałowi Emanuelowi Grouchy, który posiadał ją do 1813. Po rozwiązaniu księstwa wieś ponownie znalazła się pod zaborem pruskim.
W okresie Wielkiego Księstwa Poznańskiego (1815-1848) miejscowość wzmiankowana jako "Fafałdy" należała do wsi większych w ówczesnym pruskim powiecie Międzyrzecz w rejencji poznańskiej. Fafałdy należały do okręgu starodworskiego tego powiatu i stanowiły część majątku Nowa Wieś, którego właścicielem był wówczas F. Ksawery Alkiewicz. Według spisu urzędowego z 1837 roku wieś liczyła 304 mieszkańców, którzy zamieszkiwali 33 dymy (domostwa).
Pod koniec XIX wieku jako wieś kościelną leżącą w powiecie międzychodzkim w dekanacie zbąszewskim odnotował miejscowość XIX wieczny Słownik geograficzny Królestwa Polskiego. Znajdowało się w niej wówczas 45 domów oraz 396 mieszkańców w tym 375 katolików, 20 protestantów oraz 1 izraelita. Liczyła ona w sumie 1482 hektarów w tym 861 roli, 10 łąk i 533 lasu. W 1925 roku liczyła 370 mieszkańców, w 1935 roku 459 mieszkańców, w 1941 roku 418 mieszkańców, a w 1947 roku 330 mieszkańców.
W latach 1975–1998 miejscowość administracyjnie należała do województwa gorzowskiego.
Zabytki.
Do wojewódzkiego rejestru zabytków wpisany jest:

</doc>
<doc id="381047" url="https://pl.wikipedia.org/wiki?curid=381047" title="Sokola Góra (powiat radomszczański)">
Sokola Góra (powiat radomszczański)

Sokola Góra – wieś w Polsce położona w województwie łódzkim, w powiecie radomszczańskim, w gminie Wielgomłyny.
W latach 1975–1998 miejscowość administracyjnie należała do województwa piotrkowskiego.
Wieś jest położona na wzniesieniu dominującym nad okolicą. Znana była już w 1399 r.
Charakterystycznym miejscem we wsi jest pochodzący z XIX w. murowany dwór rodziny Walińskich otoczony parkiem. Jest to budowla jednokondygnacyjna z gankiem wspartym na czterech kolumnach. Do roku 2000 miała tu swoją siedzibę szkoła podstawowa, obecnie dworek jest własnością prywatną i został wraz z parkiem przez nowego właściciela odnowiony. W parku można obejrzeć przywiezioną z Wenecji figurkę Matki Boskiej i obelisk z popiersiem Tadeusza Kościuszki.
Właściciel majątku, Czesław Waliński, zbudował we wsi w 1904 r. gorzelnię, funkcjonującą do niedawna. We wsi znajduje się remiza OSP, dwa sklepy i kaplica.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="381048" url="https://pl.wikipedia.org/wiki?curid=381048" title="Sokolany">
Sokolany

Sokolany – wieś w Polsce położona w województwie podlaskim, w powiecie sokólskim, w gminie Sokółka.
Opis.
Wieś leśnictwa sokólskiego w ekonomii grodzieńskiej w drugiej połowie XVII wieku. W II RP istniała gmina Sokolany. W latach 1975–1998 miejscowość należała do województwa białostockiego.
Nazwa pochodzi od ptaka sokoła. Wieś chłopów królewskich z ekonomii grodzieńskiej powstała w czasie pomiary włócznej w XVI w. na 30 włókach. Pierwsza wzmianka pochodzi z 1601 r. W 1616 r. Hieronim Wołłowicz wzniósł tutaj drewniany kościół, który później spłonął. W 1883 r. wybudowano kościół murowany, który został zniszczony w czasie II wojny światowej przez Niemców. W 1945 r. wybudowano nowy kościół drewniany, który przetrwał do dziś. W 1996 r. rozpoczęto budowę nowego kościoła, którego konsekracja odbyła się 1 lipca 2001 r.
W miejscowości znajduje się cmentarz rzymskokatolicki założony w XIX wieku.

</doc>
<doc id="381049" url="https://pl.wikipedia.org/wiki?curid=381049" title="Sokole-Kuźnica (powiat bydgoski)">
Sokole-Kuźnica (powiat bydgoski)

Sokole-Kuźnica – wieś w Polsce, położona w województwie kujawsko-pomorskim, w powiecie bydgoskim, w gminie Koronowo.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według danych Urzędu Gminy Koronowo (XII 2015 r.) miejscowość liczyła 83 mieszkańców.

</doc>
<doc id="381050" url="https://pl.wikipedia.org/wiki?curid=381050" title="Sokolenie">
Sokolenie

Sokolenie – wieś w Polsce położona w województwie łódzkim, w powiecie sieradzkim, w gminie Brąszewice.
W latach 1975–1998 miejscowość administracyjnie należała do województwa sieradzkiego.

</doc>
<doc id="381051" url="https://pl.wikipedia.org/wiki?curid=381051" title="Sokole Pole">
Sokole Pole

Sokole Pole – wieś w Polsce położona w województwie śląskim, w powiecie częstochowskim, w gminie Janów.
W latach 1975–1998 miejscowość administracyjnie należała do województwa częstochowskiego.

</doc>
<doc id="381052" url="https://pl.wikipedia.org/wiki?curid=381052" title="Sokoligóra">
Sokoligóra

Sokoligóra – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Golub-Dobrzyń.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego, w końcu marca 2011 r. wieś liczyła 467 mieszkańców, identycznie jak Sokołowo. Jest, wraz z Sokołowem, siódmą co do wielkości miejscowością gminy Golub-Dobrzyń.

</doc>
<doc id="381053" url="https://pl.wikipedia.org/wiki?curid=381053" title="Andrei Alexandrescu">
Andrei Alexandrescu

Andrei Alexandrescu (ur. 1969 w Bukareszcie, Rumunia) – ekspert w dziedzinie zaawansowanego programowania w języku D i języku C++ wykorzystującego szablony. Jego najbardziej znanym pomysłem były prace nad klasami parametryzowanymi wytycznymi, techniką wykorzystującą metaprogramowanie z wykorzystaniem szablonów klas, którą opisał w swojej książce "Nowoczesne programowanie w C++".
W czerwcu 1994 Alexandrescu ukończył studia na Politechnice w Bukareszcie. Jest również absolwentem University of Washington z tytułami: MS (2003) i Ph.D.(2009). Aktualnie zajmuje się zagadnieniami związanymi z rozpoznawaniem mowy. Współpracuje z czasopismem C/C++ User's Journal, gdzie redaguje rubrykę "Generic&lt;Programming&gt;". Wcześniej pisał felietony do nieistniejącego już C++ Report.
Jest autorem biblioteki Loki, której fragmenty zawarte są w książce "Nowoczesne projektowanie w C++".

</doc>
<doc id="381054" url="https://pl.wikipedia.org/wiki?curid=381054" title="Sokolina (Polska)">
Sokolina (Polska)

Sokolina – wieś w Polsce położona w województwie świętokrzyskim, w powiecie kazimierskim, w gminie Czarnocin.
W latach 1975–1998 miejscowość administracyjnie należała do województwa kieleckiego.
Zabytki.
Barokowy kościół pw. św. Michała Archanioła, wzniesiony w latach 1651–1660 staraniem ks. Tomasza Matiaszkiewicza. W 1933 r. świątynię rozbudowano do czteroprzęsłowej nawy dobudowano piąte przęsło. Wzniesiono także nowe prezbiterium oraz kaplice od strony północnej i południowej. Kościół posiada wczesnobarokowy ołtarz główny oraz dwa barokowe ołtarze boczne. W lewym ołtarzu bocznym umieszczony jest obraz Matki Boskiej z Dzieciątkiem z XVII w.
Kościół oraz dzwonnica z 1842 r. zostały wpisane do rejestru zabytków nieruchomych (nr rej.: A.182/1-2 z 15.02.1967).

</doc>
<doc id="381055" url="https://pl.wikipedia.org/wiki?curid=381055" title="Sokoliniec">
Sokoliniec

Sokoliniec (niem. "Falkenwalde") – wieś sołecka w Polsce położona w województwie zachodniopomorskim, w powiecie choszczeńskim, w gminie Recz. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 416 mieszkańców. 
Geografia.
Wieś leży około 5 km na północny zachód od Recza i około 2 km na północ od drogi krajowej nr 10. 
Historia.
Wieś o metryce późnośredniowiecznej (w granicach księstwa pomorskiego), po raz pierwszy wymieniana w źródłach w XV wieku. Starsze formy nazwy wsi występujące w źródłach to: "Falckenwaldt", "Falkenwalde" – od 2. poł. XVII wieku. Od XVI wieku dobra w posiadaniu rodziny von Güntersberg, posiadającej także majątki w Pęzinie, Brudzewicach, Studnicy, Wapnicy, Suliborzu i Rybakach. Na pocz. XVII wieku właścicielem wsi był Mateusz von Güntenrsberg (radca Księstwa Pomorskiego i Meklemburgii), następnie jego spadkobiercy. W 1745 r. wdowa po E. Güntenrsbergu przekazała Sokoliniec swojemu pasierbowi von Blumenthal. W 2. poł. XVIII wieku wieś znalazła się w posiadaniu rodziny von Wedel. W latach 1788 - 1789 Jerzy Zygmunt G. von Wedel zrzekł się praw do Sokolińca na rzecz swojego najmłodszego syna, w zamian za samodzielny majątek Głusko (" Steinbusch"). W 1817 r. majątek nabył Karol Krystian F. Hoffmüler. W 1854 r. następca wybudował w 1862 r. neogotycki pałac. W 1892 r. wdowa po F.W.A. Hoffmüler Joanna z domu Giese, przejęła cały majątek i gospodarowała do 1920 r. Hodowano głównie bydło, świnie i owce. W 1906 r. sprzedała ona część gruntów na potrzeby kolei żelaznej i miejscowej gminie kościelnej na nowy cmentarz. W 1920 r. Sokoliniec kupił Rudolf Stubenrauch (niemiecki konsul w Chile). W rękach tej rodziny majątek pozostawał do 1945 r. Po II wojnie światowej majątek należał do Państwowych Nieruchomości Ziemskich. Do lat 90. XX wieku stanowił Państwowe Gospodarstwo Rolne, po likwidacji w 1991 r., w zasobach Agencji Własności Rolnej Skarbu Państwa. Dwór uległ dewastacji – obecnie w ruinie. Od 1998 r. park i pałac są w rękach prywatnych.
Zabytki.
Do wojewódzkiego rejestru zabytków wpisane są:
Kultura i sport.
Dnia 15 grudnia 2008 otworzono uroczyście we wsi świetlicę wiejską. We wsi funkcjonuje również A-klasowa drużyna piłkarska UKS "Sokół" Sokoliniec.
Komunikacja.
W miejscowości znajduje się przystanek kolejowy linii kolejowej nr 403.

</doc>
<doc id="381056" url="https://pl.wikipedia.org/wiki?curid=381056" title="Sokolna">
Sokolna

Sokolna – wieś krajeńska w Polsce, o założeniu wielodrożnicy położona w województwie wielkopolskim, w powiecie złotowskim, w gminie Tarnówka w odległości 5 kilometrów od siedziby gminy.
W latach 1975–1998 miejscowość administracyjnie należała do województwa pilskiego.
Wzmiankowana historycznie jako "Zakolno", była położona na skraju niedostępnych bagien, dlatego droga prowadząc do wsi prowadziła łukiem – zakolem. Bagna zostały osuszone na początku XIX wieku wskutek regulacji rzeczki Pankawicy, zwanej też Kanałem Sokoleńskim. We wsi znajduje się neogotycki kościół z 1897 roku.

</doc>
<doc id="381057" url="https://pl.wikipedia.org/wiki?curid=381057" title="Sokolne">
Sokolne

Sokolne – wieś w Polsce położona w województwie podlaskim, w powiecie augustowskim, w gminie Nowinka.
W latach 1975–1998 miejscowość administracyjnie należała do województwa suwalskiego.
Linki zewnętrzne.
 

</doc>
<doc id="381058" url="https://pl.wikipedia.org/wiki?curid=381058" title="Sokolniki Drzązgowskie">
Sokolniki Drzązgowskie

Sokolniki Drzązgowskie – wieś w Polsce położona w województwie wielkopolskim, w powiecie poznańskim, w gminie Kostrzyn. Leżą przy skrzyżowaniu lokalnych dróg (do Siedlca i Sokolnik Klonowskich), na południe od linii kolejowej nr 3.
Wcześniejszą nazwą były "Sokolniki Pieczyska". Pod koniec wieku były folwarkiem w majątku Drzązgowo. Sokolniki Drzązgowskie liczyły wtedy 4 domostwa i 77 mieszkańców. W latach 1975–1998 miejscowość administracyjnie należała do województwa poznańskiego. W 2011 we wsi mieszkało 40 osób.

</doc>
<doc id="381059" url="https://pl.wikipedia.org/wiki?curid=381059" title="Sokolniki Gwiazdowskie">
Sokolniki Gwiazdowskie

Sokolniki Gwiazdowskie – wieś w Polsce położona w województwie wielkopolskim, w powiecie poznańskim, w gminie Swarzędz. W miejscowości kończy się lokalna droga z Paczkowa.
Pod koniec XIX wieku wieś należała administracyjnie do powiatu średzkiego. Liczyła wtedy 98 mieszkańców, z przewagą wyznania protestackiego i obejmowała 272 ha gruntów, przeważnie (262 ha) ornych. W miejscowości w XIV wieku mieszkali Sokolniccy. Właścicielką 7 łanów była w 1580 Jadwiga Gwiazdowska. W 1618 rolę we wsi posiadał Wacław Gwiazdowski. Ok. 1793 właścicielem ziemi był S. Franciszek Szczaniecki, a później ród Rogalińskich. W latach 1975–1998 miejscowość administracyjnie należała do województwa poznańskiego. W 2011 liczyła 91 mieszkańców.

</doc>
<doc id="381060" url="https://pl.wikipedia.org/wiki?curid=381060" title="Sokolniki Klonowskie">
Sokolniki Klonowskie

Sokolniki Klonowskie – wieś w Polsce położona w województwie wielkopolskim, w powiecie poznańskim, w gminie Kostrzyn, na południowy wschód od Kostrzyna, przy lokalnej drodze.
Niegdyś nazywały się "Sokolniki Szurowo". Pod koniec XIX wieku leżały w powiecie średzkim i liczyły 13 dymów i 115 mieszkańców. Przeważali katolicy (100) nad protestantami (15). W latach 1975–1998 miejscowość administracyjnie należała do województwa poznańskiego. W 2011 wieś liczyła 62 mieszkańców.

</doc>
<doc id="381061" url="https://pl.wikipedia.org/wiki?curid=381061" title="Sokolniki-Las">
Sokolniki-Las

Sokolniki-Las – wieś w Polsce położona w województwie łódzkim, w powiecie zgierskim, w gminie Ozorków.
W latach 1975–1998 miejscowość administracyjnie należała do ówczesnego województwa łódzkiego.
Miejscowość Miasto-Ogród Sokolniki powstała w latach 1928-30 z rozparcelowanego majątku barona Aleksandra Rostockiego. On też wystąpił do władz z propozycją założenia osiedla. Historia wsi Sokolniki, leżącej nadal obok lasu sokolnickiego, jest dużo starsza, sięga czasów średniowiecznych. W wieku XVII wieś należała do Mikołaja Sokolnickiego, a pod koniec XIX wieku nabył ją od Skarżyńskich znany łódzki fabrykant - Edward Herbst.
Obecnie obszar miasta-ogrodu wynosi 574 ha 6146 arów 46 m² i złożony jest z ok. 3.5 tysiąca działek letniskowych. Osiedle ma ok. 120 ulic. W 1993 nadany został statut osiedla.
Na terenie wsi znajduje się kościół Matki Bożej Królowej.

</doc>
<doc id="381062" url="https://pl.wikipedia.org/wiki?curid=381062" title="Sokolniki Małe">
Sokolniki Małe

Sokolniki Małe – wieś w Polsce położona w województwie wielkopolskim, w powiecie szamotulskim, w gminie Kaźmierz.
Wieś szlachecka Sokolniki minus położona była w 1580 roku w powiecie poznańskim województwa poznańskiego. W latach 1975–1998 miejscowość administracyjnie należała do województwa poznańskiego.
Wieś sołecka, wymieniana już w dokumentach od 1282 r. W połowie XVIII w. składała się z dworu wraz z wszystkimi przynależnościami oraz z 12 chałup, w których mieszkało 13 rodzin – 7 półśledników, 4 chalupników, owczarz i stróż. We wsi było 14 stodół lub stodółek, 6 chlewów, 5 chlewików, 2 obórki i wozownia. Stodoły zbudowano „w dyle i chrust”, chlewy z reguły „w plecionkę”.
W Sokolnikach Małych urodzili się: Kazimierz Jarochowski (1828–1888) – historyk, publicysta, działacz polityczny i społeczny, krytyk literacki, poseł do Sejmu Pruskiego; Stanisław Wegner (1857–1930) – publicysta, tłumacz, księgarz, wydawca, finansista, pisał recenzje teatralne i muzyczne, artykuły okolicznościowe i felietony, tłumaczył publicystykę i powieści, m.in. Iwana Turgieniewa, wydawał również prace o drukarniach, wydawnictwach i księgarniach poznańskich.

</doc>
<doc id="381063" url="https://pl.wikipedia.org/wiki?curid=381063" title="Sokolniki Mokre">
Sokolniki Mokre

Sokolniki Mokre – wieś w Polsce położona w województwie mazowieckim, w powiecie przysuskim, w gminie Wieniawa.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Szczepana w Skrzynnie.

</doc>
<doc id="381064" url="https://pl.wikipedia.org/wiki?curid=381064" title="Sokolniki Nowe">
Sokolniki Nowe

Sokolniki Nowe – wieś w Polsce położona w województwie mazowieckim, w powiecie płońskim, w gminie Baboszewo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="381065" url="https://pl.wikipedia.org/wiki?curid=381065" title="Sokolniki-Parcela">
Sokolniki-Parcela

Sokolniki-Parcela – wieś w Polsce położona w województwie łódzkim, w powiecie zgierskim, w gminie Ozorków.
W latach 1975–1998 miejscowość administracyjnie należała do ówczesnego województwa łódzkiego.

</doc>
<doc id="381066" url="https://pl.wikipedia.org/wiki?curid=381066" title="Sokolniki Stare">
Sokolniki Stare

Sokolniki Stare – wieś w Polsce położona w województwie mazowieckim, w powiecie płońskim, w gminie Baboszewo.
W latach 1975–1998 miejscowość administracyjnie należała do województwa ciechanowskiego.
Linki zewnętrzne.
 

</doc>
<doc id="381067" url="https://pl.wikipedia.org/wiki?curid=381067" title="Sokolniki Suche">
Sokolniki Suche

Sokolniki Suche – wieś w Polsce położona w województwie mazowieckim, w powiecie przysuskim, w gminie Wieniawa.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Szczepana w Skrzynnie lub do parafii św. Katarzyny w Wieniawie.

</doc>
<doc id="381068" url="https://pl.wikipedia.org/wiki?curid=381068" title="Sokolniki Wielkie">
Sokolniki Wielkie

Sokolniki Wielkie – wieś w Polsce położona w województwie wielkopolskim, w powiecie szamotulskim, w gminie Kaźmierz.
Wieś szlachecka Sokolniki Wielkie położona była w 1580 roku w powiecie poznańskim województwa poznańskiego. W latach 1975–1998 miejscowość administracyjnie należała do województwa poznańskiego.
We wsi istnieje kościół pw. Urszuli Ledóchowskiej, filia parafii w Kaźmierzu.

</doc>
<doc id="381069" url="https://pl.wikipedia.org/wiki?curid=381069" title="Sokołda">
Sokołda

Sokołda – wieś w Polsce, w województwie podlaskim, w powiecie białostockim, w gminie Supraśl.
Miejscowość położona jest w Puszczy Knyszyńskiej, przy drodze z Supraśla do Krynek. Przez wieś przepływa rzeczka o tej samej nazwie Sokołda, prawy dopływ Supraśli.
Historia.
Wieś królewska ekonomii grodzieńskiej położona była w końcu XVIII wieku w Wielkim Księstwie Litewskim w powiecie grodzieńskim województwa trockiego.
Według Pierwszego Powszechnego Spisu Ludności z 1921 roku wieś Sokołda liczyła 25 domów i zamieszkiwały ją 163 osoby (77 kobiet i 86 mężczyzn). Większość mieszkańców miejscowości (125 osób) zadeklarowała wyznanie prawosławne, pozostali podali wyznanie rzymskokatolickie (38 osób). Pod względem narodowościowym większość stanowili mieszkańcy, którzy zadeklarowali narodowość białoruską (120 osób); reszta zgłosiła narodowość polską (43 osoby). W okresie międzywojennym, miejscowość znajdowała się w powiecie sokólskim, w gminie Szudziałowo.
W latach 1975–1998 miejscowość administracyjnie należała do województwa białostockiego.
W 1980 r. w Sokołdzie dokonano badań dialektologiczno-językowych pod kierunkiem Janusza Siatkowskiego, w ramach których odnotowano, że "mieszkańcy między sobą mówią przeważnie po białorusku, częściowo po polsku".
Inne.
W strukturach administracyjnych Cerkwi Prawosławnej w Polsce wieś podlega parafii pw. Zwiastowania Przenajświętszej Bogurodzicy i św. Jana Teologa w Supraślu. Natomiast wierni kościoła rzymskokatolickiego należą do parafii Najświętszej Maryi Panny Królowej Polski w Supraślu.

</doc>
<doc id="381072" url="https://pl.wikipedia.org/wiki?curid=381072" title="Sokołowo Budzyńskie">
Sokołowo Budzyńskie

Sokołowo Budzyńskie – wieś w Polsce położona w województwie wielkopolskim, w powiecie chodzieskim, w gminie Budzyń.
W latach 1975–1998 miejscowość administracyjnie należała do województwa pilskiego.
Wieś sołecka – zobacz jednostki pomocnicze gminy Budzyń w BIP

</doc>
<doc id="381073" url="https://pl.wikipedia.org/wiki?curid=381073" title="Sokołowo-Parcele (województwo mazowieckie)">
Sokołowo-Parcele (województwo mazowieckie)

Sokołowo-Parcele – wieś w Polsce położona w województwie mazowieckim, w powiecie pułtuskim, w gminie Obryte.
W latach 1975–1998 miejscowość administracyjnie należała do województwa ostrołęckiego.

</doc>
<doc id="381074" url="https://pl.wikipedia.org/wiki?curid=381074" title="Sokołowo Włościańskie">
Sokołowo Włościańskie

Sokołowo Włościańskie – wieś w Polsce położona w województwie mazowieckim, w powiecie pułtuskim w gminie Obryte. Leży w północno-wschodnim krańcu gminy nad rzeką Narew. 
Wschodnia granica wsi, przebiegająca wzdłuż gospodarstwa Małgorzaty i Jerzego Godlewskich, stanowi zarazem granicę gminy i powiatu. Na wschód od Sokołowa Włościańskiego znajdują się grunty wsi Plewica w gminie Rząśnik w powiecie wyszkowskim.
Sokołowo Włościańskie jest siedzibą parafii Parafia Niepokalanego Poczęcia NMP należącej do dekanatu pułtuskiego.
W miejscowości znajdują się dwa obiekty wpisane do rejestru zabytków. Są to: drewniany kościół parafialny pod wezwaniem Niepokalanego Poczęcia NMP z XVIII wieku oraz również drewniana dzwonnica przy tym kościele z tego samego okresu (oba zabytki mają nr rej.: A-340 z 10 lipca 1956).
W latach 1975–1998 miejscowość administracyjnie należała do województwa ostrołęckiego.

</doc>
<doc id="381075" url="https://pl.wikipedia.org/wiki?curid=381075" title="Sokołowy Kąt">
Sokołowy Kąt

Sokołowy Kąt – wieś w Polsce położona w województwie mazowieckim, w powiecie żuromińskim, w gminie Siemiątkowo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="381076" url="https://pl.wikipedia.org/wiki?curid=381076" title="Sokołów Dolny">
Sokołów Dolny

Sokołów Dolny – wieś w Polsce położona w województwie świętokrzyskim, w powiecie jędrzejowskim, w gminie Sobków.
W latach 1975–1998 miejscowość administracyjnie należała do województwa kieleckiego.
W Sokołowie Dolnym funkcjonuje publiczna szkoła podstawowa. Znajduje się tu stacja kolejowa "Sobków", na trasie Kraków–Kielce.

</doc>
<doc id="381077" url="https://pl.wikipedia.org/wiki?curid=381077" title="Sokołów Górny">
Sokołów Górny

Sokołów Górny – wieś w Polsce położona w województwie świętokrzyskim, w powiecie jędrzejowskim, w gminie Sobków.
W lipcu 1943 wieś spacyfikowali żandarmi niemieccy z Jędrzejowa. Powodem było zastrzelenie przez partyzantów żandarma i rozbrojenie dwóch granatowych policjantów. W wyniku pacyfikacji zamordowano 4 osoby a 30 aresztowano. Spalono wiele zabudowań gospodarczych.
W latach 1975–1998 miejscowość administracyjnie należała do województwa kieleckiego.

</doc>
<doc id="381078" url="https://pl.wikipedia.org/wiki?curid=381078" title="Sokołów-Kolonia">
Sokołów-Kolonia

Sokołów-Kolonia – wieś w Polsce położona w województwie łódzkim, w powiecie łowickim, w gminie Kiernozia.
W latach 1975–1998 miejscowość administracyjnie należała do województwa płockiego.

</doc>
<doc id="381079" url="https://pl.wikipedia.org/wiki?curid=381079" title="Sokołów-Towarzystwo">
Sokołów-Towarzystwo

Sokołów-Towarzystwo – wieś w Polsce położona w województwie łódzkim, w powiecie łowickim, w gminie Kiernozia.
W latach 1975–1998 miejscowość administracyjnie należała do województwa płockiego.

</doc>
<doc id="381080" url="https://pl.wikipedia.org/wiki?curid=381080" title="Sokoły-Jaźwiny">
Sokoły-Jaźwiny

Sokoły-Jaźwiny – wieś w Polsce położona w województwie podlaskim, w powiecie wysokomazowieckim, w gminie Wysokie Mazowieckie.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Wniebowzięcia NMP w Sokołach.
Historia.
Według Glogera wieś wymieniona w dokumentach sądowych Ziemi bielskiej z roku 1471. Inne źródło podaje, że "Jażwiny" powstały dopiero w XVIII w. na ziemi zamieszkałej przez ród Sokołowskich herbu "Lilia", czyli Gozdawa. Jedna z wsi okolicy szlacheckiej Sokoły w Ziemi bielskiej, mianowicie: "Sokoły Kościelne, Sokoły Ruś Stara, Sokoły Ruś Nowa, Sokoły Nowosiołki".
W 1793 r. Antoni, syn Marcina sprzedał Faszczewskiemu swoją część "na Kalinowie Nowym i Starym, Sokołach i Jaźwinach".
Pod koniec wieku XIX miejscowość drobnoszlachecka w Powiecie "mazowieckim", gmina i parafia Sokoły. W 1891 r. w "Jaźwinach" było 12 gospodarstw na 62 ha. ziemi. Średnie gospodarstwo liczyło 5,1 ha.
W roku 1921 naliczono tu 11 budynków z przeznaczeniem mieszkalnym oraz 65 mieszkańców (35 mężczyzn i 30 kobiet). Wszyscy podali narodowość polską i wyznanie rzymskokatolickie.
Od 1954 r. miejscowość należała do gromady Ruś Stara. W 1973 r. została włączona do gminy Wysokie Mazowieckie.

</doc>
<doc id="381081" url="https://pl.wikipedia.org/wiki?curid=381081" title="Sokoły Jeziorne">
Sokoły Jeziorne

Sokoły Jeziorne (dawniej Sokoły Jeziorno, niem. "Rosensee", do 1938 "Sokollen") – wieś w Polsce położona w województwie warmińsko-mazurskim, w powiecie piskim, w gminie Biała Piska. W latach 1975–1998 miejscowość administracyjnie należała do województwa suwalskiego.
Sokoły Jeziorne w wybranych aspektach rejonizacyjnych Polski.
Usytuowanie w strukturze administracyjnej Kościoła katolickiego
"Metropolia": Warmińska, "Diecezja": Ełcka, Rejon: Piski, "Dekanat": Biała Piska św. Antoniego Padewskiego, "Parafia": pw. Świętego Szczepana w Rożyńsku Wielkim
Usytuowanie w strukturze Lasów Państwowych
"Dyrekcja Generalna Lasów Państwowych": Warszawa, "Regionalna Dyrekcja Lasów Państwowych": RDLP Białystok, "Nadleśnictwo": Drygały Lasy Państwowe, "Leśnictwo": Borowe
Usytuowanie w strukturze Państwowego Gospodarstwa Wodnego Wody Polskie
"Krajowy Zarząd Gospodarki Wodnej": Warszawa, "Regionalny Zarząd Gospodarki Wodnej": Białystok, "Zarząd Zlewni": Augustów, "Nadzór Wodny": Ełk.
Usytuowanie w strukturze fizycznogeograficznej
"Megaregion": Niż Wschodnioeuropejski (8), "Prowincja": Strefa lasów mieszanych i podstrefa południowej tajgi - Niż Wschodniobałtycko-Białoruski (84), "Podprowincja": Pojezierza Wschodniobałtyckie (842), "Makroregion": Pojezierze Mazurskie (842.8), "Mezoregion": Pojezierze Ełckie (842.86), "Mikroregion": Wzgórza Dybowsko-Wiśniowskie (842.862)
Usytuowanie w strukturze Krajowego Rejestru Urzędowego Podziału Terytorialnego Kraju (TERYT-TERC, SIMC)
"Województwo": Warmińsko-Mazurskie (TERC:= 28), "Powiat": piski (TERC:= 2816), "Gmina": Biała Piska (TERC:= 2816015), "Obręb ewidencyjny numer:" (TERC:=0038), "Obręb ewidencyjny nazwa": SOKOŁY JEZIORNE (SIMC:= 0755230)
Usytuowanie w strukturze Klasyfikacji Jednostek Terytorialnych do Celów Statystycznych GUS 
"NUTS 1": Makroregion Północny (PL6), "NUTS 2": Region Warmińsko-mazurski (PL62), "NUTS 3": Podregion Ełcki (PL623)
Historia.
Wieś powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w język staropolskim), z obowiązkiem służby rycerskiej (zbrojnej). W XV w. wieś zapisywana w dokumentach jako "Witke, Różańce, Rosenitz, Roseintze".
W 1452 wymieniane jako dobra służebne "Witka Sokołowskiego". Przywilej lokacyjny na 20 łanów na prawie magdeburskim z obowiązkiem jednej służby zbrojnej, wystawiony został w 1481 r. przez komtura bałgijskiego "Erasma von Reitzensteina". Dobra nazywane w tym czasie "Różańcami", leżące między wsią Rogale a granicą z Mazowszem, otrzymał Paweł Sokół. W tym czasie wieś należała do parafii w Drygałach (prokuratoria piska). Po roku 1550 wieś należała do parafii w Różyńsku.
Tereny wsi Sokoły Jeziorne znajdowały się w przeszłości kolejno: od ok. roku 960 r. do 1279 r. na Ziemiach Prusów, od ok. 1283 r. do 1530 r. w Państwie Zakonu Krzyżackiego, od ok. 1531 r. do 1778 r. w Prusach Książęcych, od ok. 1769 r. do 1793 r. w Królestwie Pruskim, od ok. 1795 r. do 1918 r. w Prusach, od 1918 r. do 1939 r. w Niemczech (Republika Weimarska), a od 1945 r. znajdują się na terenie Polski.

</doc>
<doc id="381082" url="https://pl.wikipedia.org/wiki?curid=381082" title="Sokólnik">
Sokólnik

Sokólnik – kolonia w Polsce położona w województwie mazowieckim, w powiecie ciechanowskim, w gminie Grudusk.
Sokólnik jest sołectwem w gminie Grudusk
W latach 1975–1998 miejscowość administracyjnie należała do województwa ciechanowskiego.

</doc>
<doc id="381083" url="https://pl.wikipedia.org/wiki?curid=381083" title="Sokólsko">
Sokólsko

Sokólsko (niem. "Falkenstein") – wieś w Polsce położona w województwie lubuskim, w powiecie strzelecko-drezdeneckim, w gminie Strzelce Krajeńskie.
W latach 1975–1998 miejscowość administracyjnie należała do województwa gorzowskiego.
Kościół filialny pw. św. Stanisława Bpa.

</doc>
<doc id="381084" url="https://pl.wikipedia.org/wiki?curid=381084" title="Solca">
Solca

Solca – wieś w Polsce położona w województwie śląskim, w powiecie zawierciańskim, w gminie Pilica.
W latach 1975–1998 miejscowość administracyjnie należała do województwa katowickiego.

</doc>
<doc id="381085" url="https://pl.wikipedia.org/wiki?curid=381085" title="Solca Mała">
Solca Mała

Solca Mała – wieś w Polsce, położona w województwie łódzkim, w powiecie zgierskim, w gminie Ozorków.
Wieś dóbr prestymonialnych kapituły kolegiaty łęczyckiej w powiecie łęczyckim województwa łęczyckiego w końcu XVI wieku. W latach 1975–1998 miejscowość należała administracyjnie do ówczesnego województwa łódzkiego.
W miejscowości znajduje się m.in. założona w 2003 r. wioska indiańska „Tatanka”.

</doc>
<doc id="381086" url="https://pl.wikipedia.org/wiki?curid=381086" title="Solca Wielka">
Solca Wielka

Solca Wielka – wieś w centralnej Polsce położona w województwie łódzkim, w powiecie zgierskim, w gminie Ozorków. W latach 1975–1998 miejscowość administracyjnie należała do ówczesnego województwa łódzkiego.
Wieś wzmiankowana w XII wieku jako własność arcybiskupów gnieźnieńskich. W 1799 włączona do majoratu wsi Tkaczew. Zabytkowy wiatrak koźlak pochodzi z połowy XVIII wieku, od 1949 jest nieczynny, w 1957 został wpisany na listę zabytków. Kościół pw. św. Wawrzyńca pochodzi z początków XX wieku.
Badania geologiczne podłoża wykazały obecność soli kamiennej. Nazwa wsi pochodzi najprawdopodobniej od warzelni soli. W Solcy Wielkiej stwierdzono występowanie roślinności słonolubnej. 
Na cmentarzu we wsi mogiły poległych żołnierzy podczas bitwy nad Bzurą we wrześniu 1939 roku.
W Solcy Wielkiej: remiza strażacka, bar „Nad Solanką”, sklep, zespół szkół.
Zobacz też: Solca, Solca Mała

</doc>
<doc id="381087" url="https://pl.wikipedia.org/wiki?curid=381087" title="Solcza">
Solcza

Solcza – wieś w Polsce położona w województwie małopolskim, w powiecie proszowickim, w gminie Pałecznica.
W latach 1975–1998 miejscowość administracyjnie należała do województwa kieleckiego.
Integralne części miejscowości: Noga, Syberek.

</doc>
<doc id="381088" url="https://pl.wikipedia.org/wiki?curid=381088" title="Solec Nowy">
Solec Nowy

Solec Nowy ("niem." Silz Hauland, "dawniej" Soleckie Olendry, Solecko) – wieś w Polsce położona w województwie wielkopolskim, w powiecie wolsztyńskim, w gminie Przemęt.
W okresie Wielkiego Księstwa Poznańskiego (1815-1848) miejscowość wzmiankowana jako Soleckie Olendry (Silz Hauland) należała do wsi większych w ówczesnym powiecie babimojskim rejencji poznańskiej. Soleckie Olendry należały do wolsztyńskiego okręgu policyjnego tego powiatu i stanowiły część majątku Wroniawy, który należał do Antoniny Platerowej. Według spisu urzędowego z 1837 roku Soleckie Olendry liczyły 245 mieszkańców, którzy zamieszkiwali 34 dymy (domostwa).
W latach 1975–1998 miejscowość administracyjnie należała do województwa leszczyńskiego.

</doc>
<doc id="381089" url="https://pl.wikipedia.org/wiki?curid=381089" title="Keen">
Keen



</doc>
<doc id="381090" url="https://pl.wikipedia.org/wiki?curid=381090" title="Solina">
Solina

Solina – wieś w Polsce położona w województwie podkarpackim, w powiecie leskim, w gminie Solina.
Według danych z 2011 roku miejscowość zamieszkiwało 426 osób.
Historia.
Pierwszy raz Solina wzmiankowana jest w dokumencie z 1426 jako miejscowość leżąca w dobrach Kmitów. W II połowie XV w. miała miejsce powtórna lokacja wioski na prawie wołoskim. Wieś prawa wołoskiego, położona była w drugiej połowie XV wieku w ziemi sanockiej województwa ruskiego. Przypadła ona synowi siostry wojewody, Katarzyny Kmicianki (zamężnej za Andrzejem Stadnickim, kasztelanem sanockim) – Mikołajowi Stadnickiemu, Katarzyna Kmicianka wniosła w wianie mężowi Mikołajowi Stadnickiemu Solinę. Otrzymał on wtedy w spadku jeszcze Myczków.
W połowie XIX wieku właścicielami posiadłości tabularnej w Solinie był Franciszek Leszczyński i Józef Jaszowski. Właścicielem majątku Solina był Franciszek Leszczyński, uczestnik powstania styczniowego z 1863, porucznik wojsk austriackich, uczestnik bitwy pod Solferino, pochowany w 1904 w Uhercach. W 1893 właścicielem posiadłości tabularnej w Solinie był Rudolf Malcher.
Do 1939 we wsi znajdował się dwór, którego właścicielem był Antoni Borzemski (ur. 1854).
Większą część mieszkańców stanowili Polacy. Po II wojnie światowej zostali stąd wysiedleni wszyscy Ukraińcy.
W latach 1975–1998 miejscowość administracyjnie należała do województwa krośnieńskiego. Do 30 grudnia 1999 Solina była siedzibą gminy Solina (siedziba przeniesiona do Polańczyka).
W pobliżu wsi znajduje się Jezioro Solińskie, powstałe w 1968 poprzez spiętrzenie wód rzek San i Solinka. Przed powstaniem zapory i elektrowni wieś znajdowała się w miejscu obecnego dna zbiornika. Solina jest ośrodkiem sportów wodnych i przystanią dla statków spacerowych.

</doc>
<doc id="381091" url="https://pl.wikipedia.org/wiki?curid=381091" title="Gorset ortopedyczny">
Gorset ortopedyczny

Gorset ortopedyczny – aparat do unieruchamiania, odciążania i korekcji kręgosłupa, zbudowany z metalu, skóry lub tworzyw sztucznych; stosowany w leczeniu zachowawczym wielu schorzeń kręgosłupa.
Gorsety stosowane w leczeniu skoliozy:
Inne:

</doc>
<doc id="381092" url="https://pl.wikipedia.org/wiki?curid=381092" title="Solinki">
Solinki

Solinki – wieś w Polsce położona w województwie lubelskim, w powiecie bialskim, w gminie Konstantynów.
Wierni Kościoła rzymskokatolickiego należą do parafii św. Stanisława w Komarnie.
W latach 1975–1998 miejscowość administracyjnie należała do województwa bialskopodlaskiego.
Historia.
W połowie września 1943 r. lokalna grupa AK przeprowadziła atak na kolejkę wąskotorową na odcinku Mariampol - Leśna Podlaska, przewożącą niewielki oddział żandarmów i żołnierzy z tzw. Ostlegionu. W wyniku akcji dwóch żołnierzy zabito, jednak jadący w wagonie żandarmi natychmiast otworzyli ogień, ciężko raniąc Stanisława Pankowskiego ps. „Sowa”. Rannego przekazano do aresztu policyjnego, a następnie do Gestapo w Białej Podlaskiej. Wkrótce władze okupacyjne zadecydowały o przeprowadzeniu akcji pacyfikacyjnej na wsie, podejrzane o ukrywanie partyzantów biorących udział w ataku na kolejkę. 
Dnia 27 września 1943 roku połączone siły Wehrmachtu, Schutzpolizei i żandarmerii otoczyły wsie: Solinki, Pasiekę, kol. Witolin, kol. Ossówkę i część wsi Komarno. Mieszkańców wypędzono z domów na drogę i pod eskortą poprowadzono w stronę wsi Ossówka, gdzie zostali zgromadzeni. Po wstępnym przesłuchaniu większość ludzi zwolniono - w tym wszystkie kobiety i dzieci. Ponad 50 mężczyzn (w tym 16 mieszkańców Solinek) zostało aresztowanych i odwiezionych do więzienia w Białej Podlaskiej. Po przeprowadzeniu śledztwa wszyscy zostali rozstrzelani w listopadzie i grudniu 1943 roku. 
Tydzień później, na początku października 1943 r. w Solinkach ponownie pojawiła się żandarmeria z zamiarem aresztowania pozostałych we wsi mężczyzn. Ponieważ jednak żadnego nie zastali, aresztowali trzy kobiety, z których biciem i torturami chcieli wydobyć informację o miejscu ich ukrycia. Aresztowane kobiety zginęły następnie w nieznanych okolicznościach.
Dnia 24 stycznia 1944 r. nad ranem do opustoszałych już niemal Solinek ponownie przybył oddział żandarmerii i podpalił wieś. Łącznie spłonęło wówczas 15 budynków.

</doc>
<doc id="381093" url="https://pl.wikipedia.org/wiki?curid=381093" title="Soliny">
Soliny

Soliny – wieś w Polsce położona w województwie podlaskim, w powiecie suwalskim, w gminie Wiżajny.
Wieś królewska starostwa niegrodowego wiżańskiego położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa suwalskiego.
Zabytki.
Do rejestru zabytków Narodowego Instytutu Dziedzictwa wpisane są następujące obiekty:

</doc>
<doc id="381094" url="https://pl.wikipedia.org/wiki?curid=381094" title="Solistówka">
Solistówka

Solistówka – wieś w Polsce położona w województwie podlaskim, w powiecie augustowskim, w gminie Bargłów Kościelny.
W latach 1975–1998 miejscowość administracyjnie należała do województwa suwalskiego.

</doc>
<doc id="381095" url="https://pl.wikipedia.org/wiki?curid=381095" title="Solna (województwo dolnośląskie)">
Solna (województwo dolnośląskie)

Solna – wieś w Polsce położona w województwie dolnośląskim, w powiecie wrocławskim, w gminie Kobierzyce.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Zelim" jako wieś lokowana na prawie polskim "iure polonico" we fragmencie "Zelim est domini Stephani et iacet iure polonico.".
Zabytki.
Do wojewódzkiego rejestru zabytków wpisany jest:
Ludność.
Liczba ludności Solnej na przestrzeni ostatnich 2 wieków:
Wykres liczby ludności wsi

</doc>
<doc id="381096" url="https://pl.wikipedia.org/wiki?curid=381096" title="Solnica">
Solnica

Solnica – wieś w Polsce położona w województwie pomorskim, w powiecie nowodworskim, w gminie Nowy Dwór Gdański na obszarze Żuław Wiślanych przy drodze krajowej nr 7.
Wieś została założona ok. XVII-XVIII wieku przez osadników olęderskich na obszarze Wielkich Żuław Malborskich. Wieś komornictwa zewnętrznego Elbląga w XVII i XVIII wieku. 
W latach 1975–1998 miejscowość administracyjnie należała do województwa elbląskiego.

</doc>
<doc id="381097" url="https://pl.wikipedia.org/wiki?curid=381097" title="Solniczki">
Solniczki

Solniczki – wieś w Polsce położona w województwie podlaskim, w powiecie białostockim, w gminie Juchnowiec Kościelny.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Jana Chrzciciela w Białymstoku.

</doc>
<doc id="381098" url="https://pl.wikipedia.org/wiki?curid=381098" title="Solniki Małe">
Solniki Małe

Solniki Małe – wieś w Polsce położona w województwie dolnośląskim, w powiecie oleśnickim, w gminie Bierutów.
Podział administracyjny.
W latach 1975–1998 miejscowość administracyjnie należała do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="381099" url="https://pl.wikipedia.org/wiki?curid=381099" title="Solniki Wielkie">
Solniki Wielkie

Solniki Wielkie (do 1946 niem. "Groß Zöllnig") – wieś w Polsce położona w województwie dolnośląskim, w powiecie oleśnickim, w gminie Bierutów.
Podział administracyjny.
W latach 1945–1954 siedziba gminy Solniki Wielkie. W latach 1975–1998 miejscowość administracyjnie należała do województwa wrocławskiego.
Położenie.
Przez wieś przebiega droga wojewódzka nr 451 oraz linia kolejowa 143 Kalety - Wrocław Mikołajów
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Czolnik maiori" oraz "Czolnik minori".
Zabytki.
Do wojewódzkiego rejestru zabytków wpisany jest:

</doc>
<doc id="381100" url="https://pl.wikipedia.org/wiki?curid=381100" title="Solno (województwo warmińsko-mazurskie)">
Solno (województwo warmińsko-mazurskie)

Solno (niem. "Zohlen") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
Historia.
W 1889 r. Solno było majątkiem ziemskim, liczącym 649 ha. W 1939 r. we wsi mieszkało 192 osoby. W 1983 r. we wsi było 8 budynków w zwartej zabudowie z 19 mieszkaniami oraz 73 mieszkańcami. W tym czasie wieś posiadała już uliczne oświetlenie elektryczne. W Solnie było w 1983 r. 16 indywidualnych gospodarstw rolnych, uprawiających łącznie 214 ha ziemi, posiadających 152 sztuki bydła (w tym 90 krów mlecznych), 112 świń, 13 koni i 29 owiec. We wsi był punkt biblioteczny i prywatny zakład remontowo-budowlany. W 1998 roku powstała plantacja produkująca sadzonki krzewów i drzew iglastych (początkowo działała na powierzchni 3,5 ha, później powiększyła się do 65 ha) - pierwsze sadzonki sprowadzono z Niemiec.
Przyroda.
W Solnie, w zwartym drzewostanie rośnie wyjątkowe drzewo – to pomnikowa brzoza brodawkowata, najgrubszy znany okaz w kraju, posiadający pojedynczy pień. Obwód drzewa w 2013 roku wynosił 304 cm, natomiast wysokość – 33 m.
W jeziorze występują ryby takie jak: szczupak.
Zobacz też.
Solno

</doc>
<doc id="381101" url="https://pl.wikipedia.org/wiki?curid=381101" title="Sołdany">
Sołdany

Sołdany (niem. "Soldahnen") – wieś w Polsce położona w województwie warmińsko-mazurskim, w powiecie giżyckim, w gminie Giżycko. W latach 1975–1998 miejscowość administracyjnie należała do województwa suwalskiego.
Zobacz też; Sołdany (powiat piski)

</doc>
<doc id="381102" url="https://pl.wikipedia.org/wiki?curid=381102" title="Sołeczno">
Sołeczno

Sołeczno – wieś w Polsce położona w województwie wielkopolskim, w powiecie wrzesińskim, w gminie Września.
W latach 1975–1998 miejscowość administracyjnie należała do województwa poznańskiego
W pobliżu miejscowości znajduje się Miejsce Obsługi Podróżnych (MOP Sołeczno) dla jadących Autostradą A2 w kierunku Poznania.

</doc>
<doc id="381103" url="https://pl.wikipedia.org/wiki?curid=381103" title="Sołek (województwo łódzkie)">
Sołek (województwo łódzkie)

Sołek – wieś w Polsce położona w województwie łódzkim, w powiecie opoczyńskim, w gminie Opoczno.
W latach 1975–1998 miejscowość administracyjnie należała do województwa piotrkowskiego.
Wieś jest siedzibą rzymskokatolickiej parafii św. Barbary.
Zabytki.
We wsi istniał stary drewniano-murowany kościół św. Barbary, prawdopodobnie sięgający swoją historią XIV wieku. Wiadomo, że w 1445 roku Mszczuj ze Skrzynna ufundował w tym miejscu kościół drewniany. Następnie w XVII wieku świątynia została przebudowana. Właśnie ten zabytek przetrwał do 18 lutego 2008 r., kiedy spalił się doszczętnie. We wnętrzu kościoła na szczególną uwagę zasługiwał cenny późnobarokowy ołtarz główny z przełomu XVIII/XIX w. oraz XVIII-wieczny ołtarz boczny.

</doc>
<doc id="381104" url="https://pl.wikipedia.org/wiki?curid=381104" title="Sołonka">
Sołonka

Sołonka ("Solanka") – wieś w Polsce położona w województwie podkarpackim, w powiecie rzeszowskim, w gminie Lubenia.
W latach 1975–1998 miejscowość administracyjnie należała do województwa rzeszowskiego.
Z Sołonki pochodził ks. Antoni Szypuła.
Kultura.
Muzeum Regionalne powstało w 1985. Obecnie ekspozycja zawiera ponad 3 tys. eksponatów związanych z gminą Lubenia, kulturą materialną i duchową wsi rzeszowskiej (narzędzia, przedmioty codziennego użytku, dokumenty, dzieła sztuki ludowej itp.).
Ekspozycje muzealne składają się z czterech części: Muzeum Historycznego, Muzeum Etnograficznego, Muzeum Strachów Polnych oraz Muzeum Fotografii Chłopskiej Bolesława Wróbla.

</doc>
<doc id="381105" url="https://pl.wikipedia.org/wiki?curid=381105" title="Sołtyków">
Sołtyków

2 wsie w Polsce: 

</doc>
<doc id="381106" url="https://pl.wikipedia.org/wiki?curid=381106" title="Sołtysowizna">
Sołtysowizna

Sołtysowizna (do 1945 r. niem. "Schulzen-Vorwerk") – wieś w Polsce położona w województwie warmińsko-mazurskim, w powiecie bartoszyckim, w gminie Górowo Iławeckie. W skład sołectwa wchodzi również miejscowość Paprocina. W latach 1975–1998 miejscowość administracyjnie należała do województwa olsztyńskiego.
Historia.
W 1983 r. była to wieś o zabudowie rozproszonej, z 33 domami i 159 mieszkańcami. We wsi było 38 indywidualnych gospodarstw rolnych, gospodarujących łącznie na 315 ha i hodujących 219 sztuk bydła (w tym 103 krowy), 241 świń, 33 konie i 33 owce.

</doc>
<doc id="381107" url="https://pl.wikipedia.org/wiki?curid=381107" title="Somianka">
Somianka

Somianka – wieś w Polsce położona w województwie mazowieckim, w powiecie wyszkowskim, w gminie Somianka.
W latach 1975–1998 miejscowość administracyjnie należała do województwa ostrołęckiego.
Miejscowość jest siedzibą gminy Somianka.
W miejscowości znajduje się kościół, który jest siedzibą parafii św. Stanisława. W strukturze kościoła rzymskokatolickiego parafia należy do metropolii białostockiej, diecezji łomżyńskiej, dekanatu Wyszków.
Z gminy pochodzi Jarosław Kalinowski – aktualny europoseł i były wicemarszałek sejmu RP i były prezes PSL. W latach 1990-1997 był wójtem gminy Somianka, od czego zaczęła się jego kariera polityczna.
W 2023 r. zniesiono nazwę wsi Somianka-Parcele włączając jej teren do wsi Somianka.

</doc>
<doc id="381108" url="https://pl.wikipedia.org/wiki?curid=381108" title="Somianka-Parcele">
Somianka-Parcele

Somianka-Parcele – dawna wieś w Polsce położona w województwie mazowieckim, w powiecie wyszkowskim, w gminie Somianka.
W latach 1975–1998 miejscowość administracyjnie należała do województwa ostrołęckiego.
Nazwę zniesiono z 2023 r. włączając dotychczasową wieś do wsi Somianka.

</doc>
<doc id="381109" url="https://pl.wikipedia.org/wiki?curid=381109" title="Sominy">
Sominy

Sominy (kaszb. "Sominë", niem. "Sommin") – wieś kaszubska w Polsce, położona w województwie pomorskim, w powiecie bytowskim, w gminie Studzienice, na Pojezierzu Bytowskim, na północnym brzegu jeziora Somińskiego na obrzeżach Zaborskiego Parku Krajobrazowego. Wieś jest siedzibą sołectwa Sominy, w którego skład wchodzą również Sominki (kasz. "Sominczi" 10 mieszkańców) i Koźlice.
Bardzo stara wieś zamieszkana przez ludność kaszubską, która nadal posługuje się swoim językiem. Od 1918 do 8 maja 1945 Sominy były niemiecką miejscowością graniczną (granica z Polską przebiegała zachodnim krańcem wsi poprzez jezioro Dywańskie), ludność była wówczas narażona na prześladowania. Podczas II wojny światowej hitlerowcy wielu mieszkańców aresztowali i uwięzili w obozach koncentracyjnych. Znajduje się tu również placówka Ochotniczej Straży Pożarnej. Dzisiejsze Sominy przekształcają się coraz szybciej w wieś letniskową. We wsi jest drewniany kościół i zagroda kaszubska z 1824 roku.
W latach 1975–1998 miejscowość administracyjnie należała do województwa słupskiego.
Miejscowość leży na północy kraju na Pojezierzu Kaszubskim w odległości 20 kilometrów od najbliższego miasta – Bytowa.
Zabytki.
Według rejestru zabytków NID na listę zabytków wpisane są:

</doc>
<doc id="381110" url="https://pl.wikipedia.org/wiki?curid=381110" title="Somonino">
Somonino

Somonino (dodatkowa nazwa w j. kaszub. Somònino) – wieś kaszubska w Polsce, położona w województwie pomorskim, w powiecie kartuskim, w gminie Somonino, nad Radunią i przy drodze wojewódzkiej nr 224. Siedziba gminy Somonino i placówki ochotniczej straży pożarnej.
Południowo-wschodnim krańcem wsi przebiega turystyczny Szlak Wzgórz Szymbarskich. Przez wieś prowadzi trasa magistrali węglowej (Maksymilianowo – Kościerzyna – Gdynia) i zlokalizowana jest w niej stacja kolejowa Somonino o statusie stacji węzłowej.
Toponimia.
Etymologia.
Kwestia pochodzenia nazwy miejscowości Somonino nie została ostatecznie rozwiązana. Profesor Stanisław Rospond z Uniwersytetu Wrocławskiego uważał nazwę Somonino za topograficzną, wywodził ją od prasłowiańskiego słowa somъ, oznaczającego suma (z racji położenia nad rzeką Radunią). Według niego nazwa wsi mogła pierwotnie brzmieć jako "Somino", z późniejszą wymianą na "Somnino" i "Somonino". Profesor Hubert Górnowicz z Uniwersytetu Gdańskiego przyjął inną koniekturę, według niego Somonino jest nazwą dzierżawczą i pochodzi od imienia Siemian. Za tą wersją opowiada się także profesor Edward Breza, argumentując, że zachowane XIII-wieczne nazwy tej miejscowości ("Semagnino" i "Semanino") sprowadzają się do nazwy "Siemianino". Według Brezy, za tą opcją przemawia także niemiecka nazwa miejscowości ("Semlin").
Po przejęciu Somonina przez zakon kartuzów nazwa wioski była w dokumentach zapisywana inaczej (m.in. "Samonin", "Szamonnino", "Somanin" itp.), co bliższe jest interpretacji prof. Rosponda. Dalsza ewolucja nazwy wsi, zdaniem Brezy, mogła nastąpić w wyniku procesów fonetycznych, które zachodziły w sąsiedztwie spółgłosek m i n. Z pierwotnego "Siemianina", w wyniku procesów fonetycznych mogło powstać "Somonino".
Nazwy wsi dawniej.
W dokumentach Somonino pojawiało się pod wieloma różnymi nazwami. W 1241 wymienione jest jako "Semagnino" i "Semanino". Później jest wymieniane jako: "Symlin" (1437), "Samonin" (1525), "Szamonnino" (1570), "Semono" (1583), "Somanino" (1599), "Somonino" (1710), "Samlien" (1789), "Semlin" (1865), a także "Somonin" pod koniec XIX wieku. W dzisiejszym brzmieniu nazwa miejscowości pojawiła się już w 1656 roku w jednej z ksiąg metrykalnych.
Miejscowości przypisywane są także inne nazwy historyczne: Semlyno, Sunnino, Sumonino, Sunimino, oraz Semano i Samonino.
Geografia.
Położenie.
Somonino jest jednym z sołectw gminy Somonino, położonym w północnej części gminy, około 7 km na południe od Kartuz i 30 km na południowy zachód od Gdańska, w południowo-zachodniej części powiatu kartuskiego, w województwie pomorskim. Graniczy z sołectwami Goręczyno, Sławki i Hopowo. W latach 1975–1998 miejscowość należała administracyjnie do województwa gdańskiego.
Według podziału fizycznogeograficznego Jerzego Kondrackiego Somonino znajduje się w mezoregionie Pojezierze Kaszubskie (314.51), będącym jedną z dwóch części Pojezierza Wschodniopomorskiego (314.5), w podprowincji Pojezierza Południowobałtyckie (314-316).
W skład sołectwa schodzą: Sarni Dwór-Leśniczówka i Stary Dwór. Obydwie leżą we wschodniej części sołectwa.
Geologia.
Miejscowość leży na terenie, którego podłoże stanowią gliny zwałowe (powstałe wskutek działalności lądolodu), ich zwietrzeliny oraz piaski i żwiry lodowcowe, natomiast w dolinie Raduni zalegają piaski i żwiry sandrowe. Pod tymi utworami kenozoicznymi zalegają skały powstałe w później kredzie. Na głębokości 5000 m p.p.m. znajdują się skały metamorficzne pochodzące z paleoproterozoiku.
Na terenie Somonina znajdują się dwa złoża kopalin. W pierwszym z nich (o powierzchni 8,50 ha) występowały złoża surowców ilastych i złoża gliny (eksploatacja złoża na tym stanowisku jest obecnie zaniechana), zaś w drugim występują kruszywa naturalne (1,90 ha). Są to skały czwartorzędowe.
Geomorfologia.
Somonino leży głównie w tzw. Basenie Somonińskim, czyli części Doliny Raduni. Jest to szerokie obniżenie po wytopiskach polodowcowych. Ulica Plażowa (położona obok kościoła) prowadzi z kolei do Przełomu Somonińskiego, czyli nagłego zwężenia doliny. Szerokość dna dolinnego w obrębie przełomu waha się od 30 do 60 m. Na wyrównanie jego spadku, przynajmniej w początkowym odcinku, miał wpływ sztuczny staw dostarczający wody do napędzania młyna, który funkcjonował do lat osiemdziesiątych XIX wieku. W morfometrii zboczy przełomu rysuje się wyraźna przewaga wysokości względnej zbocza południowego (220–240 m n.p.m.) nad zboczem północnym (170–175 m n.p.m.).
Wieś leży też na krańcu Wysoczyzny Żukowsko-Przywidzkiej, zwanej Górnym Tarasem. Prowadzi do niego ulica Siemiana.
Klimat.
Wieś jest położona w pomorskim regionie klimatycznym, który charakteryzuje się dużym wpływem czynników oceanicznych z uwagi na niewielką odległość od Morza Bałtyckiego. Wpływa to zwłaszcza na temperaturę powietrza latem i zimą, a także na okres wegetacyjny.
Klimat jest umiarkowany i zimny. Według klasyfikacji Köppena Somonino należy do klimatu wilgotnego kontynentalnego z łagodnym latem (Dfb). Średnia roczna temperatura wynosi około 6,1 °C, zaś średnia roczna suma opadów około 600 mm. Najcieplej jest w lipcu i sierpniu, a najchłodniej w styczniu i lutym. W roku jest średnio 199 dni z przymrozkami; dni pochmurnych jest około 160, zaś z pokrywą śnieżną około 90. Przeważają wiatry południowo-zachodnie i południowe. Okres wegetacyjny wynosi od 180 do 200 dni, nie sprzyja więc rozwojowi rolnictwa.
Lasy.
Górną i dolną część wsi rozdziela malowniczy pas grądów i buczyn rosnących na rozcinających wysoczyznę wąwozach, który jest zagrożony degradacją w perspektywie dalszego rozwoju wsi. Lasy zajmują mniej niż połowę powierzchni ogólnej wioski. Zarządzane są głównie przez Nadleśnictwo Kolbudy, a w mniejszym stopniu przez Nadleśnictwo Kartuzy.
Hydrografia.
Somonino jest położone w zlewni Raduni, we wschodniej części Pojezierza Pomorskiego. Ciek ten płynie w kierunku północno-wschodnim i stanowi lewy dopływ Motławy, która wpada do Martwej Wisły. Prócz Raduni we wsi znajduje się kilka małych cieków. W zachodniej części znajduje się niewielki zbiornik wodny – Jezioro Flisykowskie.
We wsi znajduje się stacja uzdatniania wody.
Ochrona środowiska.
Somonino leży w Kartuskim Obszarze Chronionego Krajobrazu. Ponadto jest położone w otulinie Kaszubskiego Parku Krajobrazowego (na teren parku można wejść już w sąsiednich Sławkach). Somonino znajduje się na terenie korytarza ekologicznego Doliny Raduni i Motławy.
Historia.
Pradzieje.
Na terenie późniejszego Somonina ludzie bytowali już w starożytności. Odkryto tu 12 stanowisk archeologicznych, do najważniejszych z nich należą dwa cmentarzyska płaskie datowane na wczesną epokę żelaza. W 1938 roku na terenie wsi odkryto pierwsze groby skrzynkowe.
Średniowiecze – pierwsze wzmianki.
Pierwsze dokumenty, które wymieniają nazwę wsi, pochodzą z 21 lutego 1241 roku. Książę Sambor II zastawił wówczas kasztelanię goręczyńską biskupowi kujawskiemu Michałowi za dziesięciny snopowe z całego księstwa (składano je w postaci snopów ze zboża ozimego). Istnieją dwie wersje tego dokumentu, jedna z nich wylicza 18 miejscowości, a druga 14 miejscowości, które miały wejść w skład kasztelanii goręczyńskiej. W pierwszym dokumencie wioska jest przedstawiona pod nazwą "Semanino", zaś w drugim jako "Semagnino". Według profesora Błażeja Śliwińskiego, najbardziej prawdopodobny jest wariant, wedle którego pierwszy z wymienionych dokumentów jest falsyfikatem (dokument z krótszą listą wsi zawiera listę świadków (m.in. Poppo von Osterna) i cztery pieczęcie, w przeciwieństwie do tego z dłuższą listą, który ma tylko pozostałość po pieczęci księcia Sambora). Somonino wystąpiło jednak w obu dokumentach, więc należało do kasztelanii.
Zastaw kasztelanii trwał do 1282 roku, kiedy książę Mściwoj II uchylił poprzedni układ i przywrócił biskupowi dawne dziesięciny. Do opanowania Pomorza przez Krzyżaków w 1308 roku, według nowego podziału administracyjnego, Somonino należało do wójtostwa tczewskiego, a w nim do okręgu kościerskiego. W publikacji "Płowce 1331" odnotowano fakt, iż w sierpniu 1308 roku armia brandenburska zmierzająca w stronę Gdańska przechodziła m.in. przez tereny Somonina. W 1330 roku Krzyżacy zamienili opłaty snopowe na opłatę pieniężną.
Kolejna potwierdzona wiadomość o Somoninie pochodzi z 1380 roku. Wielki mistrz krzyżacki Winrich von Kniprode przyznał całe Somonino i pół Goręczyna braciom o imionach Nitschin (Mikołaj) i Barczelow (Bartłomiej), rycerzom (Somonino liczyło 60 włók chełmińskich, czyli około 1080 hektarów – ponad dwa razy więcej niż obecnie). Mieli obowiązek służby rycerskiej, jednakże uwolnił ich od podatków i służb, do których zobowiązane były inne dobra na polskim prawie osadzone. W 1462 roku Somonino przeszło na prawo niemieckie, kiedy rycerz Maciej sprzedał połowę Somonina i Goręczyna kartuzom. Transakcji tej dokonano za zgodą matki Macieja Elżbiety i jego brata Jana. W 1476 i 1478 roku król Kazimierz Jagiellończyk dokonał potwierdzenia tej inwestycji, przenosząc równolegle tę posiadłość z prawa polskiego na prawo chełmińskie. Oswobodził je także od wszelkich ciężarów i służebności.
W 1474 roku Elżbieta i Jan oddali kartuzom drugie połowy tych wsi za 350 grzywien. Pieniądze podzielili na członków rodziny. Obie wioski znalazły się pod władztwem klasztoru.
Nowożytność.
Somonino jako własność kartuzów.
Do 1500 roku Somonino było wsią czynszową, potem folwarkiem klasztornym. Na folwarku osadzono zagrodników zwanych chałupnikami. Nastąpiło wtedy wyrugowanie włościan i sołtysa (wieś miała prawa sołeckie od 1482 roku); było to wówczas rzadko spotykane (zdarzało się tak tylko w kryzysowych przypadkach, np. epidemii). Urządzając folwark wzorowano się na już istniejącym, przyklasztornym. Obydwa znalazły się we wspólnym zarządzie i trwało to do 1693 roku. Somoniński folwark rozwijał się głównie w okolicach obecnych ulic Do Młyna, Plażowej i Siemiana (w bliskiej odległości od tego miejsca położony jest obecnie kościół).
Kartuzi dokonali także przenesienia młyna z Goręczyna do Somonina. W latach 1562–1565 administrował nim prokurator klasztorny, od którego młynarz pobierał swoją daninę. W 1570 roku młyn znalazł się w rękach dzierżawcy, który w ramach czynszu ofiarowywał dwa łaszty żyta. Pod sam koniec XVI wieku zbudowano na Raduni tartak, tzw. „piłę”. Spalił się w 1619 roku, lecz 2 lata później go odbudowano. Tartak był na pewno czynny w latach 1645, 1662 i 1670.
W 1603 roku folwark somoniński został wydzierżawiony Hansowi Albrechtowi Krachtowi na okres trzech lat, wraz z czterema innymi wsiami. Dzierżawa wynosiła 800 zł. Kracht mógł używać drzewa (zwłaszcza dębiny), karczować rocznie 800 morg lasu. Otrzymał koncesję na warzenie piwa na własne potrzeby, miał też wiele obowiązków, w tym m.in.: tarcie w tartaku drzewa klasztornego, przekazywanie proboszczowi po 1 korcu żyta, jęczmienia i owsa z każdej włóki, nieobciążanie podwładnych pańszczyzną ponad miarę utrzymania budynków w porządku. Inwentarz miał pozostać po upływie dzierżawy w tej samej ilości. Młyn miał pozostać pod zarządem kartuzów. Inwentarz z tego samego roku wylicza 60 mieszkańców, oraz następujące zwierzęta: 27 koni, 20 wołów, 23 krowy, 7 jałówek, 20 kóz, 24 ciemne kozy, 1 kozła, 30 świń, 9 uli oraz gęsi i kury. Wymienia też młyn zbożowy i tartak. Kracht zmarł niebawem, a jego spuściznę i długi przejął brat Hans Ernest Kracht, dzierżawca Czapel. Podobnie jak brat, miał kłopoty z długami. Po trzech latach zalegał klasztorowi z sumą 3000 zł. W 1613 roku powstał wapiennik w Somoninie (istniał jeszcze w 1733 roku), zaś dwa lata później powstała cegielnia.
W 1622 roku pojawił się nowy dzierżawca – Stanisław Hoppa-Pawłowski. Płacił 333 zł czynszu rocznie. Toczył spory sądowe z kartuzami, finalnie zakonnicy przejęli gospodarkę somonińską w swoje ręce. Rok później wydzierżawiono młyn i węgornię w Somoninie za 2,5 łaszta żyta i osiem kop węgorzy. Trzy lata później młynarz Bartłomiej (zarazem stolarz) wydzierżawił od klasztoru miejscową stolarnię za 210 zł i 10 beczek do piwa. Czynsz za młyn wynosił wówczas dwa łaszty żyta rocznie.
Kartuzi wprowadzili szereg ulepszeń. Zbudowali masywny dwór, stodoły i stajnie, podniesiono też dochodowość folwarku. Inwentarz z 1645 roku ponownie wymienia młyn zbożowy i tartak. Na folwarku znajdowało się 12 chat, które zamieszkiwali karczmarze, rzemieślnicy, rataje i robotnicy do robót ręcznych. Z wymienionych chat pięć jest nowych, tak jak i większość stodół i stajni. 17 lat później na folwarku znajdowało się 27 koni i źrebiąt, 30 wołów, 17 krów, 16 jałówek, 13 cieląt i 14 kóz. Młynarz płacił jeden łaszt żyta czynszu. W 1670 roku młynarz płacił już 1,5 łaszta żyta.
Na początku XVII wieku w Kiełpinie i w Kartuzach panowała dżuma, prawdopodobnie także w Somoninie.
W sumie w XVII wieku na folwarku somonińskim istniał młyn, tartak, stolarnia, cegielnia, wapiennik, karczma. Rozwinięto hodowlę koni, wołów, krów, kóz, świń. Do folwarku należały dwie dochodowe owczarnie (Leszno i Borcz). W 1724 roku zmarł tenutariusz somoniński Michał Janowski, który przez 36 lat był wójtem klasztornym.
Ludność, ziemia i gospodarka ucierpiały na licznie prowadzonych w tym okolicach działaniach wojennych. Około 1736 roku przeor Jerzy Schwengel wydał 600 florenów na wzniesienie nowej zapory wodnej w Somoninie. W nocy z 21 na 22 stycznia 1737 roku, zniszczeniu uległy lokalny młyn i zapora piętrząca wodę (przyczyną była bardzo niekorzystna pogoda).
W 1772 roku dobra klasztorne przeszły pod zarząd pruski.
Pod zaborem pruskim (1772-1918).
W 1772 roku Pomorze Gdańskie znalazło się pod zaborem pruskim, a Somonino zostało przemianowane na niemieckie Semlin. Ziemie te weszły do nowej prowincji Prusy Zachodnie, do kamery wojny i domen w Kwidzynie, zwanej też Rejencją Zachodniopruską. Od 1815 roku, gdy utworzono nową rejencję w Gdańsku, Somonino znalazło się w jej granicach. Kilka lat później w wyniku nowego podziału administracyjnego Prus Zachodnich zaczął funkcjonować powiat Karthaus, do którego włączono Somonino.
Wprowadzenie obowiązku szkolnego w 1825 roku na obszarze Pomorza sprawiło, iż w 1864 roku w Somoninie wybudowano szkołę, która funkcjonuje do dzisiaj przy ulicy Wolności 44. Uczęszczały do niej dzieci polskie i niemieckie. Dysponowała przydziałem jednego hektara ziemi ornej. Budynki wraz z ogrodem również zajmowały jeden hektar. Wówczas była to szkoła ewangelicka, która liczyła w 1887 roku 94 dzieci.
Dane z roku 1885 wskazują, iż powierzchnia wsi obejmowała 531 ha, w tym 400 ha ziemi ornej. Stały w niej 53 domostwa. Liczyła 423 mieszkańców, z których 178 było katolikami, a 245 ewangelikami (pozostałości cmentarza ewangelickiego znajdują się do dzisiaj w Somoninie przy ulicy Witosławy). Na wybudowaniu Klein Semlin żyło 167 mieszkańców, w Somonińskim Młynie 70, na Ober Semlin przypadało 96 mieszkańców, a na wybudowanie Wilhelmshof 2 domostwa i 11 mieszkańców (Wilhelmshof, czyli Dwór Wilhelma, najprawdopodobniej na cześć cesarza pruskiego). Ponad połowa Somonina, bo aż 287 ha stanowiła większą posiadłość. Prócz tego gburzy mieli 33 posiadłości, a chałupnicy 9.
W latach 1906–1907 miały miejsce strajki szkolne w Somoninie. Żądano nauki religii w języku polskim, jednak protesty przerwano po 28 tygodniach (trwały od października 1906 do 1 czerwca 1907 roku). Nie przyniosły one zamierzonego efektu, a przewodzili im: J. Bednarski, L. Demski, K. Mielcarski, A. Przybyszewski, B. Rzytlewski i L. Zieliński.
W 1910 w Rutkach koło Żukowa uruchomiono elektrownię wodną na Raduni. W tym roku elektryczność dotarła także do Kartuz, a w następnych miesiącach m.in. do Somonina.
Dzieje współczesne.
W II Rzeczypospolitej (1920–1939).
W 1919 podpisano traktat wersalski, na mocy którego niemal cały powiat kartuski wraz z Somoninem miał znaleźć się w granicach II Rzeczypospolitej. W 1920 tereny te znalazły się znowu w Polsce, jednak jak napisano w kronice szkolnej Szkoły Podstawowej w Somoninie, "...Gminne oswobodzenie dopiero było dnia 8 lutego 1920 r. przez wojska polskie".
Brak informacji na temat dziejów Somonina w czasie I wojny światowej. Wiadomo natomiast, że po odzyskaniu przez Polskę niepodległości ludność niemiecka opuszczała Kaszuby, ustępując miejsca przybyłym tam Polakom z okolic Wilna, Kobrynia i Lwowa. Jedną z takich rodzin byli Maria i Medard Komarowie, którzy pozostawili swój majątek w Giełgudyszkach i po I wojnie światowej przeprowadzili się właśnie do Somonina. Obydwoje aktywnie wstąpili w lokalne życie społeczne. W Somoninie znajduje się dziś osiedle Komara.
Po I wojnie działania polonizacyjne się rozszerzyły. Dla przykładu dopiero w 1920 roku w szkole podstawowej zaczął nauczać pierwszy polski nauczyciel – był nim Józef Witosławski (szkoła ta istniała już od 1864 i uczył w niej tylko niemiecki nauczyciel). Szkołę ponownie uruchomiono w grudniu 1920 roku.
We wrześniu 1921 roku przeprowadzono Pierwszy Powszechny Spis Ludności. Do ówczesnej Gminy Somonino należały: Somonino wieś, Somonino stacja kolejowa, Somonino pustkowie, Somoniński młyn, Stary Dwór i Wysokie Somonino. Gmina liczyła 63 domy, 412 mieszkańców (181 mężczyzn, 231 kobiet). Pod względem wyznania było 308 katolików i 104 ewangelików. Pod względem narodowościowym były 363 osoby narodowości polskiej i 49 osób narodowości niemieckiej. Dziesięć lat później mieszkało we wsi (gminie wiejskiej) 449 osób w 67 domostwach. Somonino miało wówczas 5,39 km² powierzchni.
Według Księgi Adresowej Polski z 1929 roku właścicielem somonińskiego młyna i tartaku był Maksymilian Litewski, przedwojenny wójt Gminy Goręczyno. Tartak zakupił prawdopodobnie od właściciela niemieckiego.
Pod koniec lat 20. wielu mieszkańców gminy, w tym Somonina, znalazło pracę przy budowie kolei Bydgoszcz – Gdynia, jednak niejednokrotnie dochodziło do bójek spowodowanych przez miejscowych bezrobotnych. Wszczynali oni awantury przeciwko zatrudnionym robotnikom. Pod ich naciskiem, w kwietniu 1929 roku, firma „Kurowski i Karbowski” zwolniła w Somoninie wszystkich robotników z Kresów Wschodnich (oprócz czterech szachmistrzów), a w ich miejsce przyjęła tutejszych bezrobotnych. 6 czerwca 1929 roku na odcinku Somonino – Gołubie zastrajkowało około 400 robotników; powodem były braki wypłat za okres trzech tygodni pracy. Robotnicy strajkowali jedynie 6 godzin, gdyż otrzymali zapewnienie, że otrzymają zaległe wypłaty.
Na mocy rozporządzenia Ministra Spraw Wewnętrznych z dnia 26 lipca 1934 roku dotychczasowa gmina wiejska Somonino weszła w skład nowej Gminy Goręczyno (z kilkunastoma innymi wioskami). Jako jednostka pomocnicza Somonino weszło w skład Gromady Somonino (dzisiejsze sołectwo). Rozporządzenie weszło w życie 1 sierpnia 1934 roku.
W III Rzeszy (1939–1945).
W okresie od 1939 do 1945 Somonino, wraz z całymi Prusami Zachodnimi, zostało wcielone do Rzeszy. Powiat kartuski podzielono na 13 obwodów urzędowych ("Amtsbezirk") i 121 (albo 122) gmin ("Gemeinden"). Wieś Somonino została jedną z gmin (niem. Semlin), która weszła w skład obwodu urzędowego Egiertowo ("Amtsbezirk Eggertshütte").
Niemcy wkroczyli do Somonina już 3 września 1939 roku, niszcząc przy tym wszystkie dokumenty szkoły podstawowej. Szkoła podstawowa w Somoninie funkcjonowała w czasie okupacji, zajęcia prowadzono jednak w języku niemieckim. Nauczyciel niemiecki zaczął nauczać 1 października 1939 roku, od 1940 uczył polski nauczyciel ze Skorzewa (po uprzednim podpisaniu volkslisty). Pozostał w szkole do czasu wkroczenia wojsk radzieckich do Somonina, tj. 8 marca 1945 roku.
Na początku wojny zginęło wielu mieszkańców wsi, w tym m.in.: Augustyn Splitt, Jan Turzyński czy Franciszek Tusk. Z kolei we Francji zginął Franciszek Flisikowski (ur. w 1922 w Somoninie), który poległ w bitwie o Mont Ormel 20 sierpnia 1944 roku. Pochowany jest na cmentarzu w Grainville-Langannerie.
Po II wojnie światowej.
Zakwaterowanie wojsk radzieckich miało miejsce 15 października 1945 roku w budynku szkoły podstawowej. Po zakończeniu II wojny światowej wioska przynależała do gminy Goręczyno, tej samej, do której należała przed wojną. W cywilnym spisie powszechnym, przeprowadzonym w 1946 roku przez komisarza spisowego Ludwika Igielskiego (pierwszego powojennego dyrektora miejscowej szkoły podstawowej), Somonino miało 492 mieszkańców, w tym 480 Polaków i 12 Niemców.
Jesienią 1954 roku, w wyniku reformy państwowej wprowadzającej podział na gromady (jednostki najniższego szczebla ówczesnego podziału administracyjnego), Somonino trafiło pod zarząd gromady Kiełpino, by w latach 1960–1961 znaleźć się w gromadzie Goręczyno. Od 1962 roku Somonino, zamieszkiwane jedynie przez kilkaset osób, stało się wsią gromadzką. W planie urbanistycznym z 1961 roku zawarto plan rozbudowy wsi, przewidziano w nim m.in.: rozbudowę miejscowości między trasą dworzec PKP – rzeka Radunia, rozbudowę terenu od młyna wzdłuż rzeki do mostu kolejowego i wzdłuż drogi dochodzącej do tutejszej cegielni, budowę remizy strażackiej wraz ze świetlicą i domu spółdzielczego. Planowano także budowę dużej szkoły i utworzenie przedszkola.
Odtąd Somonino zaczęło się rozwijać w szybkim tempie i zaczęły powstawać liczne instytucje. Władze gromady początkowo wynajmowały prywatny lokal, jednak 1 listopada 1967 roku powstał w Somoninie tzw. Dom Gromadzki, w którym siedzibę, oprócz lokalnych włodarzy, miał także Wiejski Ośrodek Kultury (dzisiejszy Gminny Ośrodek Kultury). W tym samym roku zaczęło funkcjonować przedszkole, w 1969 roku utworzono Wiejski Ośrodek Zdrowia (przemianowany w 1981 roku na Gminny Ośrodek Zdrowia, zaś od 1986 roku znajdujący się w nowym budynku). Również w 1969 roku założono automatyczną centralę telefoniczną, łączącą Somonino z Kartuzami. Od początku lat 70. w miejscowości znajduje się straż pożarna i policja.
W 1975 roku założono, z inicjatywy Jana Czapiewskiego, Rolniczą Spółdzielnię Produkcyjną „Radunia” (pomagała ona w lokalnych przedsięwzięciach, takich jak np. budowa i naprawa dróg w gminie). Trzy lata później powstał w Somoninie pomnik upamiętniający mieszkańców gminy, którzy polegli w czasie II wojny światowej (w 2011 roku został przebudowany). Rok później, tj. w 1979 roku, powstał oddział Zrzeszenia Kaszubsko-Pomorskiego. To właśnie ta instytucja wyszła z inicjatywą nadania nazw ulicom miejscowości (dokonano tego w 1981 roku, a patronami części z nich zostały osoby zasłużone dla wsi). W latach 1975–1998 wieś administracyjnie należała do województwa gdańskiego, zaś od 1999 roku znalazła się w województwie pomorskim.
Demografia.
Ludność Somonina w poszczególnych latach:
Wykres przedstawiający liczbę ludności Somonina w latach 1603–2015:
Struktura demograficzna mieszkańców Somonina według danych z 31 marca 2011:
Gospodarka.
W 2009 roku w miejscowości zarejestrowanych było 166 podmiotów gospodarczych, wśród których dominowały firmy świadczące usługi budowlane i okołobudowlane (69 podmiotów), prowadzące działalność handlowo-usługową (31) i świadczące usługi transportowe (11). W miejscowości znajdują się liczne sklepy, w tym sklep sieci Biedronka. Na terenie miejscowości nie ma znacznych źródeł zanieczyszczeń powietrza.
Morfologia i zabytki.
Morfologia wsi.
Układ przestrzenny wioski wynika z genezy powstania miejscowości, na obszarze której funkcjonował majątek ziemski, osada i zespół przemysłowy młyna i tartaku. Obecnie widoczny jest układ powstały wokół zespołu węzła kolejowego, a struktura dawnej wsi zanika. Dobrze zachowanymi obiektami są głównie dworzec kolejowy PKP, obiekty położone w jego okolicach (budynki mieszkalne i administracyjne oraz celne przy kolei), a także sieć dróg.
W Somoninie zachowały się nieliczne obiekty tradycyjnego budownictwa z XIX wieku i liczniejsze przykłady zabudowy z I połowy XX wieku. W XX wieku krajobraz wsi został silnie przekształcony (głównie w wyniku intensywnego rozwoju miejscowości w latach 60. i 70.). Zabudowa wsi koncentruje się wzdłuż dwóch głównych szlaków komunikacyjnych miejscowości: drogi wojewódzkiej nr 224 oraz równoległej do niej drogi powiatowej w kierunku Goręczyna i Ostrzyc. Obecnie Somonino jest więc wielodrożnicą. Dominują domy jednorodzinne.
Zabytki.
W porównaniu do innych sołeckich miejscowości gminy, Somonino charakteryzuje się małą liczbą zabytków (także archeologicznych). W miejscowości nie ma żadnego obiektu wpisanego do wojewódzkiego rejestru zabytków. W Wojewódzkiej Ewidencji Zabytków widnieją z kolei dwa obiekty: zespół dworca kolejowego z początku XX wieku oraz drewniany budynek mieszkalny nr 21 z przełomu XIX i XX stulecia. We wsi znajduje się pięć zabytków wpisanych do Wojewódzkiej Ewidencji Zabytków Archeologicznych. Są to trzy starożytne cmentarzyska (w tym jedno o niestwierdzonym położeniu) oraz późnośredniowieczna osada i punkt osadniczy. Najwięcej zabytków Somonina wpisano natomiast do Gminnej Ewidencji Zabytków – dziewięć obiektów (stan na rok 2012): sześć budynków mieszkalnych i gospodarczych, stodołę oraz dworzec kolejowy. Najstarsze z nich pochodzą z przełomu XIX i XX wieku.
Na terenie sołectwa Somonino znajduje się co najmniej sześć kapliczek (w tym jedna na terenie Starego Dworu). Najmłodszą z nich wzniesiono w 1998 roku.
Transport.
Komunikacja autobusowa.
We wsi znajduje się pięć przystanków autobusowych:
Jedynym przewoźnikiem obsługującym regularne połączenia autobusowe jest firma „Przewozy Autobusowe Gryf” (linie nr 2 i 3).
Transport drogowy.
Przez Somonino przebiega wiele tras, nie ma jednak wśród nich drogi krajowej (najbliższa trasa tej kategorii to droga krajowa nr 20, na którą można wjechać w pobliskim Hopowie i Egiertowie). Przez miejscowość przebiegają droga wojewódzka, powiatowa oraz drogi gminne:
Transport kolejowy.
W Somoninie znajduje się stacja kolejowa, przez którą przebiegają:
Turystyka.
Pod względem turystycznym Somonino jest mniej atrakcyjne niż niektóre miejscowości w gminie. Przez wieś przebiegają jedynie szlak rowerowy („Kamienne Kręgi”) oraz szlak kajakowy (Szlak Raduni). Na obrzeżach miejscowości przebiega Szlak Wzgórz Szymbarskich.
Kultura miejscowości.
Legenda o trzech dębach.
Istnieje legenda o trzech somonińskich dębach, osadzona w czasach, gdy Somonino należało do zakonu kartuzów. Wedle niej, kartuzi w XVII lub w XVIII wieku planowali na lokalnych ziemiach wybudować nowy kościół, wybierając ostatecznie Kiełpino. Budowę miało wykonać trzech zakonników, jednak natrafili oni na trudności ze zdobyciem materiału budowlanego, jakim była czerwona cegła. Najbliższe cegielnie znajdowały się w Łapalicach i Somoninie. Nieraz widywano ich z workami na plecach na trasie Łapalice – Kiełpino. Zakonnicy pracowali nad budową kościółka, jednak zagrożeniem stał się najazd wojsk szwedzkich, którzy dokonali dużych zniszczeń, także na Kaszubach. Właśnie w czasie tej wojny mieli zginąć trzej bracia kartuzi. Nikt nie znał szczegółowych okoliczności ich śmierci, jednak pobożni somonińscy chłopi mieli ich pochować na jednym ze wzniesień, opadającym w stronę rzeki Raduni (dziś znajduje się tam cmentarz). By zachować pamięć o ich pracy i poświęceniu, posadzono w tym miejscu trzy dęby, które istniały tam przez wiele lat. Pozostać po nich miały tylko pnie.
Podróż za jeden uśmiech.
W miejscowości kręcone były dwie sceny do serialu "Podróż za jeden uśmiech" (1971). W końcu piątego odcinka znalazł się epizod, w którym kierowca ciężarówki przejeżdżał przez somonińską ulicę Wolności. W siódmym odcinku akcja rozgrywała się na dworcu kolejowym w Somoninie, gdy podczas postoju pociągu Poldek (Henryk Gołębiewski), na prośbę współpasażerki (Teofila Koronkiewicz), wybiegł z wagonu nabrać wody. Chłopiec nie zdążył jednak na pociąg i w dalszą podróż pojechał tylko Duduś (Filip Łobodziński).
Instytucje i działalność we wsi.
Kościół.
W Somoninie mieści się kościół parafii Przemienienia Pańskiego i Najświętszej Maryi Panny Królowej Polski, należącej do dekanatu kartuskiego w diecezji pelplińskiej. Powstała z inicjatywy księdza kanonika Edmunda Kosznika, proboszcza parafii goręczyńskiej. W 1982 roku poświęcono kamień węgielny pod nowy kościół, według projektu architekta mgr. inż. Wojciecha Dworskiego z Gdańska. 1 lipca 1983 roku ksiądz Stefan Rychert został proboszczem parafii, a w grudniu 1984 wprowadził się do plebanii. 6 sierpnia 1985 roku poświęcono pierwszy katolicki cmentarz we wsi. 5 listopada 1990 roku parafia otrzymała drugi tytuł – Najświętszej Maryi Panny Królowej Polski.
W grudniu 2007 roku obowiązki proboszcza parafii od ks. kanonika Rycherta przejął ks. Piotr Kardas (dotychczasowy proboszcz parafii w Dąbrówce). We wrześniu 2008 roku zmarł wieloletni proboszcz parafii, ks. kanonik Rychert (w wieku 61 lat).
W miejscowości istnieje także cmentarz ewangelicki, nie jest jednak utrzymywany.
Edukacja.
W Somoninie mieści się kilka placówek: przedszkole, szkoła podstawowa, gimnazjum i zespół szkół ponadgimnazjalnych:
We wrześniu 2013 roku szkołę podstawową i gimnazjum połączono w Zespół Szkół. Uczniowie klas 0–3 szkoły podstawowej chodzą do budynku przy ulicy Wolności (ten sam budynek, w którym zbudowano szkołę w XIX wieku), zaś starsi uczniowie (szkoły podstawowej i gimnazjum) uczęszczają do placówki przy ulicy Osiedlowej. Dyrektorem obu placówek jest Jolanta Bociańska.
Jednym z uczniów szkoły podstawowej był Wojciech Kiedrowski.
Inne.
Gminny Ośrodek Kultury.
Jego działalność rozpoczęła się w 1967 roku w Domu Gromadzkim (ówcześnie był to Wiejski Ośrodek Kultury). W 1973 roku WOK przemianowano na Gminny Ośrodek Kultury, z kolei w 1976 roku na Gminny Ośrodek Kultury, Sportu i Rekreacji. Dziesięć lat później powrócono do dawnej nazwy. W czasach PRL-u ośrodek odwiedziło wielu gości, w tym m.in.: Wacław Kowalski, Tadeusz Drozda, Roman Kłosowski, Jan Piepka, Andrzej Twerdochlib, Zygmunt Szeliga, Edgar Milewski czy Sat-Okh.
W 1992 roku przeniesiono lokal ośrodka do budynku Ochotniczej Straży Pożarnej, GOK otrzymał pomieszczenia piwniczne i parter (obie instytucje istnieją w tym budynku do dziś). W tym samym roku połączono GOK z Gminną Biblioteką Publiczną, ponadto aktywność GOK-u rozszerzono o działalność sportowo-turystyczną (ośrodek organizuje m.in. Międzynarodowe Mistrzostwa Kaszub w wolnym paleniu fajki). Od 1994 roku dyrektorem ośrodka jest Marian Kowalewski, nauczyciel w tutejszym Zespole Szkół Ponadgimnazjalnych.
Urząd Gminy.
Mieści się przy ulicy Ceynowy 21, czyli dokładnie w tym samym miejscu, gdzie działał wcześniej Dom Gromadzki. W czasach PRL-u był siedzibą władz gromady Somonino oraz gminy Somonino. Budynek funkcjonuje tam od 1967 roku, w Somoninie biura władz mieściły się wcześniej jedynie w prywatnym domu państwa Arczyńskich (po przeciwnej stronie ulicy).
Gminny Ośrodek Zdrowia.
Podobnie jak powyższe instytucje, rozpoczął swą działalność pod koniec lat 60., wtedy jako Wiejski Ośrodek Zdrowia. Siedzibą był prywatny dom państwa Flisikowskich przy ulicy Wolności 16. W 1981 roku ośrodek przemianowano na Gminny Ośrodek Zdrowia, zaś pięć lat później oddano do użytku nowy budynek przy ulicy Wolności 13.
Policja.
Posterunek policji w Somoninie (wcześniej milicji) istnieje od początku lat 70., kiedy przeniesiono go z Goręczyna. Mieści się na Osiedlu Dambka 2, niemal w bezpośrednim sąsiedztwie z Gminnym Ośrodkiem Zdrowia.
Straż Pożarna.
Ochotnicza Straż Pożarna w Somoninie powstała w 1970 roku, a założyła ją grupa miejscowych rolników. Za remizę strażacką posłużyła stara kuźnia. W 1991 roku udostępniono strażakom dwa nowe garaże w nowo wybudowanej strażnicy, gdzie przeniesiono sprzęt z używanej wcześniej remizy. Jednostka ochotniczej straży pożarnej została po raz pierwszy utworzona już w 1933 roku.
Zrzeszenie Kaszubsko-Pomorskie.
Zrzeszenie Kaszubsko-Pomorskie ma swoje liczne przedstawicielstwa na Kaszubach, jednym z nich jest gminny oddział w Somoninie, który powstał w 1979 roku z inicjatywy Marii Brusznickiej, ówczesnej dyrektorki Gminnego Ośrodka Kultury, Sportu i Rekreacji. Siedziba znajduje się w budynku, gdzie funkcjonują GOK i OSP.
Poczta.
W 1964 roku stworzono Urząd Pocztowo-Telekomunikacyjny, który również miał swą siedzibę w domu prywatnym, tym razem państwa Flisikowskich. Obecnie w tym budynku nadal funkcjonuje placówka Poczty Polskiej.
Sołtys.
Somonino otrzymało prawa sołeckie w 1482 roku, jednak w 1500 roku sołtys został wyrugowany.
Obecnym sołtysem (2017) jest Gerard Trepczyk, który zastąpił Brunona Leszkowskiego (sprawującego tę funkcję przez wiele kadencji).
Sport.
Na początku lat 90. utworzony został klub piłkarski LZS Somonino, który rozpoczął zmagania od rozgrywek B-klasy w sezonie 1992/1993. Piłkarze zajęli wtedy ostatnie miejsce w swojej grupie. Pod tą nazwą klub funkcjonował jeszcze w 2003 roku, odtąd istniał pod nazwą Grunke Somonino. LZS Somonino miał także swoich przedstawicieli w turniejach zapaśniczych.
W sezonie 2003/2004, piłkarze Grunke Somonino awansowali do A-klasy, by w następnym sezonie wywalczyć awans do klasy okręgowej. W tej klasie rozgrywek pozostali do końca istnienia klubu, czyli do 2011 roku (od sezonu 2007/2008 klub miał także sekcje juniorskie). Piłkarze somonińscy osiągnęli najlepszy wynik w sezonie 2006/2007, kiedy to zdobyli czwarte miejsce w klasie okręgowej (grupa Gdańsk I). Po krótkiej przerwie w grudniu 2015 ponownie założono sekcję piłkarską w Somoninie. Szargan Somonino powstał jako akademia piłkarska szkoląca młodych adeptów piłki nożnej z gminy Somonino (w czerwcu 2016 roku było ich około 70).
Przy budynku zespołu szkół (ulica Osiedlowa) znajduje się hala sportowa, z której korzysta lokalna społeczność, w tym uczniowie. W kwietniu 2009 roku na terenie przylegającym do szkoły otwarto zespół boisk „Orlik 2012”, wybudowano tam także stadion piłkarski z bieżnią.

</doc>
<doc id="381111" url="https://pl.wikipedia.org/wiki?curid=381111" title="Sompolinek">
Sompolinek

Sompolinek – wieś sołecka w Polsce, położona w województwie wielkopolskim, w powiecie konińskim, w gminie Sompolno. 
W latach 1975–1998 miejscowość administracyjnie należała do województwa konińskiego. Według danych z roku 2009 Sompolinek, wraz z należącym do sołectwa Szczerkowem liczył 250 mieszkańców, w tym 130 kobiet i 120 mężczyzn. Mieszkańcy wsi wyznania katolickiego przynależą do parafii św. Marii Magdaleny w Sompolnie.

</doc>
<doc id="381112" url="https://pl.wikipedia.org/wiki?curid=381112" title="Somsiory">
Somsiory

Somsiory – wieś w Polsce położona w województwie kujawsko-pomorskim, w powiecie rypińskim, w gminie Brzuze.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) liczyła 167 mieszkańców. Jest jedenastą co do wielkości miejscowością gminy Brzuze.

</doc>
<doc id="381113" url="https://pl.wikipedia.org/wiki?curid=381113" title="Sońsk">
Sońsk

Sońsk – wieś w Polsce położona w województwie mazowieckim, w powiecie ciechanowskim, siedziba władz gminy Sońsk. W latach 1975–1998 miejscowość administracyjnie należała do województwa ciechanowskiego.
Wieś oddalona jest 9,5 km od Ciechanowa, przepływa przez nią rzeka Sona.
W Sońsku urodziła się Urszula Rzeczkowska, polska akordeonistka, kompozytorka piosenek.
Opis.
Początków miejscowości Sońsk i jej fundatorów bliżej nie znamy. Brak dokładnych informacji na temat początków sońskiej osady znalazło swoje odzwierciedlenie w literaturze. Jan Żmudziński napisał: „Sońsk to najstarszy, obok wsi Pałuki, ośrodek w okolicach Ciechanowa zapewne z XII wieku. Większe pisane wzmianki datowane są na 1385 rok”. „Katalog zabytków sztuki w Polsce” podaje, że Sońsk tętnił życiem już w XII wieku. Inaczej na problem osadnictwa w Sońsku zapatruje się Artur Falenta w swym artykule. W artykule czytamy, że choć pierwsza wzmianka o parafii Sońsk pochodzi z 1385 roku, to pierwszą świątynię zbudowano tu zapewne w XI wieku. Analiza powyższych przytoczonych tu fragmentów prowadzi do konkluzji, że pierwszy pisemny zapis dotyczący Sońska pochodzi z 1385 roku, co niewątpliwie związane jest z postępami chrystianizacji i założeniem ośrodka parafialnego w obrębie Sońska.
Sońsk znany kiedyś jako Sońsko od początku był siedzibą parafii, której znaczna część terenu znajdowała się w zasięgu rzeki Sony wśród moczarów, rozlewisk, lasów olchowych i dębowych. Miejscowość ta oddalona była od Ciechanowa o 10 km należała więc do powiatu ciechanowskiego”. W 1827r. w Sońsku mieszkało 116 osób.
We wsi działają:
We wsi znajduje się Parafia św. Wita, Modesta i Krescencji oraz zabytkowy kościół parafialny pod wezwaniem Przemienienia Pańskiego. Kościół jest murowany wzniesiony w latach 1904-1905 na miejscu poprzedniego drewnianego; konsekrowany 2 czerwca 1910 r. przez biskupa Antoniego Juliana Nowowiejskiego.
W Sońsku również znajduje się wczesnośredniowieczne grodzisko powstałe między XI a XII w. (funkcjonowało do XV w.). Od 1966 r. było miejscem sondażowych badań archeologicznych.
Sońsk graniczy z: Gołotczyzną, Szwejkami, Komorami Dąbrownymi, Komorami Błotnymi, Pogąstami oraz Chrościcami.

</doc>
<doc id="381114" url="https://pl.wikipedia.org/wiki?curid=381114" title="Sopieszyno">
Sopieszyno

Sopieszyno (dodatkowa nazwa w j. kaszub. Sopieszëno) – wieś w Polsce, położona w województwie pomorskim, w powiecie wejherowskim, w gminie Wejherowo. Leży na północno-wschodnim obrzeżu Trójmiejskiego Parku Krajobrazowego i Obszaru Chronionego Natura 2000 przy trasie drogi wojewódzkiej nr 224. 
Wieś szlachecka położona była w II połowie XVI wieku w powiecie puckim województwa pomorskiego. W latach 1975–1998 wieś administracyjnie należała do województwa gdańskiego.
Wieś jest siedzibą sołectwa Sopieszyno w którego skład wchodzą również Sopieszyno-Wybudowanie, Kotłówka, Borowo, Wygoda i Biała leżąca przy DW224 ok. 2 km od Sopieszyna. Wieś jest ostatnią, należącą do gminy Wejherowo jadąc DW224 od strony Wejherowa.
Historia.
Pierwszy raz wzmiankowana już w 1399. Do 1918 Sopieszyno znajdowało się pod administracją zaboru pruskiego, obowiązującą nazwą niemieckiej administracji dla Sopieszyna była nazwa "Soppieschin". Od końca I wojny światowej wieś znajdowała się ponownie w granicach Polski (ówczesny powiat morski II Rzeczypospolitej). Podczas okupacji niemieckiej nazwa "Soppieschin" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Sophienhof".
Sopieszyno dzisiaj.
We wsi rozwija się budownictwo mieszkaniowe jednorodzinne. Na niektórych obszarach miejscowości obowiązuje ochrona konserwatorska ze względu na starą, kaszubską zabudowę oraz odnalezione kilka lat temu cmentarzysko mogił skrzynkowych. Wieś posiada dość ubogą infrastrukturę – brak kanalizacji, wodociąg gminny nie dociera do wszystkich mieszkańców, niepełne jest oświetlenie ulic. We wsi jest jeden sklep spożywczy, 1 plac zabaw, przystanki PKS Wejherowo, boisko do piłki nożnej, kaplica i strefa rekreacyjna z siłownią zewnętrzną nad stawem. Przez wieś, na północnych jej krańcach przebiega gazociąg średniego ciśnienia relacji Szczecin-Gdynia.
Ludność.
Ludność miejscowości w latach:

</doc>
<doc id="381115" url="https://pl.wikipedia.org/wiki?curid=381115" title="Sople (województwo warmińsko-mazurskie)">
Sople (województwo warmińsko-mazurskie)

Sople (niem. "Zöpel") – osada w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1946–1975 miejscowość administracyjnie należała do tzw. dużego województwa olsztyńskiego, a w latach 1975–1998 do tzw. małego województwa olsztyńskiego.
Wieś wzmiankowana w dokumentach z roku 1388, jako wieś pruska na 5 włókach. Pierwotna nazwa – "Soplyn". W roku 1782 we wsi odnotowano jeden dom, natomiast w 1858 w czterech gospodarstwach domowych było 76 mieszkańców. W latach 1937–1939 było 59 mieszkańców. W roku 1973 jako osada Sople należały do powiatu morąskiego, gmina i poczta Małdyty.
Grabiak (niem. "Buchwald") – las położony na wschód od osady Sople, przy jeziorze Ruda Woda.
We wsi piętrowy dwór z II połowy XIX w. o prostym kształcie, z gankiem i balkonem podpartym dwiema kolumnami.

</doc>
<doc id="381116" url="https://pl.wikipedia.org/wiki?curid=381116" title="Sopotnia Mała">
Sopotnia Mała

Sopotnia Mała – wieś w Polsce położona w województwie śląskim, w powiecie żywieckim, w gminie Jeleśnia.
W latach 1975–1998 miejscowość należała do województwa bielskiego.
Położenie.
Wioska usytuowana jest na południowy zachód od Jeleśni, w dolinie potoku Sopotnianka i rozciąga się w terenie na wysokości od 480 do 550 m n.p.m. Zabudowania i pola miejscowości zajmują dno doliny Sopotnianki, częściowo wkraczają także na zbocza otaczających ją dwóch grzbietów górskich, (szczególnie w dolnej części doliny Sopotnianki). Od południowo-wschodniej strony jest to grzbiet Romanki i Kotarnicy, od północno-zachodniej grzbiet odchodzący od Skały przez Lachowe Młaki do Juszczynki.
Opis miejscowości.
Wieś liczy 1,3 tys. mieszkańców. Stąd biegnie niebieski szlak turystyczny na Romankę i w przeciwną stronę, którym dotrzeć można do centrum Żywca.
Dawne góralskie tradycje pasterskie kultywuje zespół Romanka. We wsi istnieje możliwość wynajmu noclegów w kwaterach prywatnych. Wizerunek dawnej pieczęci wioski przedstawiał trąbkę z ustnikiem skierowanym na lewo, co zapewne miało akcentować fakt, że tutejsi mieszkańcy angażowani byli w charakterze naganiaczy w polowaniach organizowanych przez Habsburgów. We wsi do dnia dzisiejszego zachowały się dawne tradycje bibułkowego kwiaciarstwa, polegające na układaniu barwnych kompozycji kwiatowych w formie bukietów i wieńców. W zakresie bibułkarstwa najbardziej znaną artystką ludową jest Anna Kupczak, zaś w hafcie ozdobnym Zofia Ważka.
Na terenie wsi działalność duszpasterską prowadzi Kościół Rzymskokatolicki (parafia św. Jana Chrzciciela).
We wsi kręcone były zdjęcia do filmu Sprawa się rypła.

</doc>
<doc id="381117" url="https://pl.wikipedia.org/wiki?curid=381117" title="Sopoty">
Sopoty

Sopoty (niem. "Seepothen") – wieś w Polsce położona w województwie warmińsko-mazurskim, w powiecie braniewskim, w gminie Wilczęta.
W latach 1975–1998 miejscowość administracyjnie należała do województwa elbląskiego. Miejscowość leży w historycznym regionie Prus Górnych.

</doc>
<doc id="381118" url="https://pl.wikipedia.org/wiki?curid=381118" title="Sorbin">
Sorbin

Sorbin – wieś w Polsce, położona w województwie świętokrzyskim, w powiecie skarżyskim, w gminie Bliżyn. W roku 2011 było 533 mieszkańców .
Wieś jest siedzibą rzymskokatolickiej parafii Najświętszego Serca Pana Jezusa.
W latach 1975–1998 miejscowość administracyjnie należała do województwa kieleckiego.

</doc>
<doc id="381119" url="https://pl.wikipedia.org/wiki?curid=381119" title="Sordachy">
Sordachy

Sordachy (niem. "Sordachen") – wieś w Polsce położona w województwie warmińsko-mazurskim, w powiecie ełckim, w gminie Ełk.
W latach 1975–1998 miejscowość administracyjnie należała do województwa suwalskiego.

</doc>
<doc id="381120" url="https://pl.wikipedia.org/wiki?curid=381120" title="Sorkwity">
Sorkwity

Sorkwity (niem. "Sorquitten") – wieś mazurska w Polsce położona w województwie warmińsko-mazurskim, w powiecie mrągowskim, w gminie Sorkwity.
Wieś leży przy drodze krajowej nr i linii kolejowej Olsztyn–Czerwonka–Mrągowo–Ełk.
W latach 1954-1972 wieś należała i była siedzibą władz gromady Sorkwity. W latach 1975–1998 miejscowość administracyjnie należała do województwa olsztyńskiego.
Miejscowość jest siedzibą gminy Sorkwity. Wieś Sorkwity położona między jeziorami: Gielądzkim i Lampackim. Nad Jeziorem Lampackim znajdują się ślady osadnictwa z późnej epoki brązu i czasów rzymskich oraz stanica wodna na szlaku wodnym rzeki Krutyni.
Historia.
We wczesnym średniowieczu znajdowało się tu grodzisko Prusów, którego niewielkie pozostałości zachowały się na zachód od cmentarza. Wieś Sorkwity, pod pruską nazwą "Sarkewite", została założona w 1379 roku przez Wielkiego Mistrza Krzyżackiego Winricha von Kniprode.
Od 1451 roku majątek (2250 ha) stał się własnością Jana z Krenit Przebędowskiego, który w 1469 roku odsprzedał go Jerzemu von Schlibenowi. W posiadaniu Schliebenów majątek pozostał przez 130 lat i w 1599 roku kupił go Zygmunt von Egoffstein, którego potomkowie władali nim do 1693 roku. W latach 1693–1750 Sorkwity były w posiadaniu rodu von der Groeben, a od 1750 zarządzał nimi polski ród Bronikowskich. W 1804 roku majątek zakupiła magnacka rodzina von Mirbach, która zamieszkiwała tu do II wojny światowej. W rękach tej rodziny rozrósł się on do ogromnych rozmiarów obejmujących w 1904 roku 5770 ha. Od 1921 majątek przeszedł w ręce rodu Paleske.
Parafia istnieje od XV wieku. Kościół w 1525 r. – wraz z przyjęciem reformacji przez Prusy Książęce – przeszedł w posiadanie ewangelików.
Parafia katolicka w Sorkwitach w średniowieczu należała do archiprezbiteriatu biskupieckiego. Ponownie parafię rzymskokatolicką w Sorkwitach erygowano 1 października 1989 r. kościół katolicki wybudowano na wzniesieniu, nad Jeziorem Lampackim. 29 czerwca 1990 r. biskup Julian Wojtkowski poświęcił kamień węgielny. Budowlę wzniesiono dzięki staraniom proboszcza Zenona Ogórka według projektu Mieczysława Sobieraja. Konsekrowany pw. św. Brata Alberta 12 czerwca 1995 r. przez arcybiskupa Edmunda Piszcza. Prace wykończeniowe w kościele kontynuował ks. Andrzej Świech.

</doc>
<doc id="381121" url="https://pl.wikipedia.org/wiki?curid=381121" title="Soroczy Mostek">
Soroczy Mostek

Soroczy Mostek – wieś w Polsce położona w województwie podlaskim, w powiecie sokólskim, w gminie Janów.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Józefa Rzemieślnika i św. Faustyny Kowalskiej w Łubiance.

</doc>
<doc id="381122" url="https://pl.wikipedia.org/wiki?curid=381122" title="Sortławki">
Sortławki

Sortławki (niem. "Sortlack") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
Wieś wymieniana w dokumentach już w 1374 r., jako wieś pruska o nazwie "Sodelauken".
W 1935 r. do szkoły w Sortławkach uczęszczało 57 uczniów. W szkole pracował jeden nauczyciel. W 1939 r. we wsi mieszkało 121 osób.
W 1978 r. we wsi było 11 gospodarstw rolnych, uprawiających 154 ha ziemi rolnej. We wsi znajdował się punkt biblioteczny i boisko sportowe. W 1983 r. Sortławki miały zwartą zabudowę, składającą się z 11 domów, w których mieszkało 48 osób.

</doc>
<doc id="381123" url="https://pl.wikipedia.org/wiki?curid=381123" title="Sosenki-Jajki">
Sosenki-Jajki

Sosenki-Jajki – wieś w Polsce położona w województwie mazowieckim, w powiecie siedleckim, w gminie Mordy. Składa się z 17 domostw. 
Wierni Kościoła rzymskokatolickiego należą do parafii św. Michała Archanioła w Mordach.
W latach 1975–1998 miejscowość administracyjnie należała do województwa siedleckiego.
Nazwa "Jajki" pochodzi od nieistniejącej obecnie drugiej części miejscowości. Pierwotna nazwa wsi brzmiała Sosniny Jajky. Znajduje się tutaj jedno gospodarstwo agroturystyczne. W okresie powojennym liczni młodzi mieszkańcy wioski podjęli pracę w PKP na Ziemiach odzyskanych (rejon Wrocławia).
Najpopularniejsze nazwiska: Soseński, Soszyński, Szymański, Kobyliński, Płoskowicz. Dwa ostatnie rody obecnie już w Sosenkach nie mieszkają. Na terenie wsi znajdował się niegdyś dworek.
Wieś leży na granicy dwóch obwodów łowieckich. Tereny obfitują przede wszystkim w dziki. W ostatnich latach pojawia się coraz więcej łosi oraz jeleni.

</doc>
<doc id="381124" url="https://pl.wikipedia.org/wiki?curid=381124" title="Sosenkowo">
Sosenkowo

Sosenkowo – wieś w Polsce położona w województwie mazowieckim, w powiecie płońskim, w gminie Naruszewo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="381125" url="https://pl.wikipedia.org/wiki?curid=381125" title="Sosna-Kicki">
Sosna-Kicki

Sosna-Kicki – wieś w Polsce położona w województwie mazowieckim, w powiecie siedleckim, w gminie Suchożebry.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii Matki Bożej Częstochowskiej w Krynicy.

</doc>
<doc id="381126" url="https://pl.wikipedia.org/wiki?curid=381126" title="Sosna-Korabie">
Sosna-Korabie

Sosna-Korabie – wieś w Polsce położona w województwie mazowieckim, w powiecie siedleckim, w gminie Suchożebry.
Wierni Kościoła rzymskokatolickiego należą do parafii św. Marii Magdaleny w Suchożebrach.
Zaścianek szlachecki Korabie należący do okolicy zaściankowej Sosna położony był w drugiej połowie XVII wieku w ziemi drohickiej województwa podlaskiego. W latach 1975–1998 miejscowość administracyjnie należała do województwa siedleckiego.

</doc>
<doc id="381127" url="https://pl.wikipedia.org/wiki?curid=381127" title="Sosna-Kozółki">
Sosna-Kozółki

Sosna-Kozółki – wieś w Polsce położona w województwie mazowieckim, w powiecie siedleckim, w gminie Suchożebry.
Wierni Kościoła rzymskokatolickiego należą do parafii św. Marii Magdaleny w Suchożebrach.
Zaścianek szlachecki Kuzołki należący do okolicy zaściankowej Sosna położony był w drugiej połowie XVII wieku w ziemi drohickiej województwa podlaskiego. W latach 1975–1998 miejscowość administracyjnie należała do województwa siedleckiego.

</doc>
<doc id="381128" url="https://pl.wikipedia.org/wiki?curid=381128" title="Sosna-Trojanki">
Sosna-Trojanki

Sosna-Trojanki – wieś w Polsce położona w województwie mazowieckim, w powiecie siedleckim, w gminie Suchożebry.
Wierni Kościoła rzymskokatolickiego należą do parafii św. Marii Magdaleny w Suchożebrach.
Zaścianek szlachecki Trojanki należący do okolicy zaściankowej Sosna położony był w drugiej połowie XVII wieku w ziemi drohickiej województwa podlaskiego. Wieś duchowna Sosna Trojanki położona była w 1795 roku w ziemi drohickiej województwa podlaskiego. W latach 1975–1998 miejscowość administracyjnie należała do województwa siedleckiego.

</doc>
<doc id="381130" url="https://pl.wikipedia.org/wiki?curid=381130" title="Sosnowa (województwo dolnośląskie)">
Sosnowa (województwo dolnośląskie)

Sosnowa (niem. "Wolmsdorf") – wieś w Polsce położona w województwie dolnośląskim, w powiecie ząbkowickim, w gminie Kamieniec Ząbkowicki.
Podział administracyjny.
W latach 1975–1998 miejscowość administracyjnie należała do województwa wałbrzyskiego. 
Zabytki.
Do wojewódzkiego rejestru zabytków wpisany jest:

</doc>
<doc id="381131" url="https://pl.wikipedia.org/wiki?curid=381131" title="Sosnowa-Dębowa">
Sosnowa-Dębowa

Sosnowa-Dębowa (dawn. "Wolica Dębowa-Sosnowa") – wieś w Polsce położona w województwie lubelskim, w powiecie zamojskim, w gminie Komarów-Osada.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Komarów-Osada.

</doc>
<doc id="381132" url="https://pl.wikipedia.org/wiki?curid=381132" title="Sosnowa Wola (gmina Dzierzkowice)">
Sosnowa Wola (gmina Dzierzkowice)

Sosnowa Wola – wieś w Polsce położona w województwie lubelskim, w powiecie kraśnickim, w gminie Dzierzkowice. 
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Dzierzkowice. Według Narodowego Spisu Powszechnego (III 2011 r.) wieś liczyła 258 mieszkańców.
Historia.
Wieś powstała około połowy XVI wieku w kluczu dóbr Grabowieckich. Dokładnej daty jej powstania i założyciela nie udało się ustalić. Prawdopodobnie założył ją Wiktor Sienieński, a po którego śmierci w 1571 roku dokonano podziału dóbr. Wieś nie występuje w „Liber Retaksatorium” z 1529 roku, po raz pierwszy jej nazwa (jako "Sosnowa Volia") pojawia się w 1564 roku. 
W zasadzie wieś nie zmieniła swojej nazwy: w latach 1738-1739 występuje jako Sosnowawola. Nazwa wsi należy do nazw topograficznych, w tym przypadku odnosi się do sosnowego lasu sosnowego. Według Czesława Kosyla do takich właśnie nazw zaliczamy nazwy miejscowe równe wyrazom pospolitym niemotywowanym. Przymiotnik „Wola” oznacza, że wieś została założona na surowym korzeniu i jej pierwsi mieszkańcy mieli określony czas „wolnizny” od powinności na rzecz jej właściciela. 
Z rejestru poborowego powiatu urzędowskiego urzędowskiego 1926 roku wynika, że wieś należała do Jana Myszkowskiego, właściciela klucza grabowieckiego, który płacił od niej z 3 łanów osiadłych po 30 groszy, ćwierci roli po 7,5 grosza, 3 zagród z rolami po groszy 6 i czterech komornic ubogich. Razem poboru trojakiego florenów 12, groszy 10,5. Do początku XIX wieku należała do Moszyńskich, właścicieli klucza grabowieckiego. W 1803 roku wraz z folwarkiem nabył ją Józef Łaski, tworząc oddzielne dobra, które w latach 1833-1841 przechodzą w posiadanie rodziny Rudzkich.
Najstarszym dokumentem dotyczącym Sosnowej Woli jest spisana w 1803 roku umowa pomiędzy mieszkańcami wsi a jej nowym właścicielem, w którym wymienieni są właściciele z podaniem ich zamożności. Daje ona dokładny opis powinności chłopskich świadczonych przez wieś na rzecz dworu, określając je drobiazgowo. Wieś posiadała wówczas 23 gospodarstwa, w tym 21 gospodarstw trzydniowych sprężajnych, tj. takich, których właściciele zobowiązani byli do odrabiana 3 dniowej pańszczyzny w tygodniu przy użyciu koni, wołów lub bydła, i dwa gospodarstwa dwudniowe, sprężajne, których właściciele odrabiali pańszczyznę po dwa dni w tygodniu. Wójtem wiejskim był wtedy Jan Siedlarz, karbowym wiejskim do porządku we wsi był Michał Łyczek. We wsi była olejarnia. Zapewne jak w każdej innej wsi zasobnej, tutaj także byli zarobnicy (wyrobnicy) i komornice. Z akt parafialnych wynika, że już w początku XVIII wieku był we wsi również młyn dworski.
W pierwszej połowie XIX wieku, w obrębie folwarku Sosnowa Wola powstała mała osada śródleśna o nazwie Borek obecnie Zastocze. W roku 1846 w Sosnowej Woli było 19 gospodarstw posiadających łączny obszar 266 mórg, dwa gospodarstwa miały po 20 mórg, 4 gospodarstwa po 14 mórg, a pozostałe po 10 mórg. W roku 1864 w Sosnowej Woli uwłaszczono 28 gospodarstw o łącznej powierzchni 325 mórg 91 prętów, w tym: wygon i droga 43 mórg 134 prętów, pastwisko ogólne 26 mórg 102 pręty. W osadzie Borek uwłaszczono ogólnie 5 gospodarstw o łącznym obszarze 91 mórg 162 pręty. Uwłaszczeni włościanie w ramach uprawnień serwitutowych mieli prawo do otrzymywania z dworu: drewno na poprawę budynków, drewno opałowe z leżaniny, jeden lub dwie fury tygodniowo z lasu zwanego „Kamionka”, kopania pniaków na szczypy i łuczywo po jednej furze rocznie oraz pasania bydła na pastwisku dworskim (osada Borek z tego uprawnienia nie korzystała). Po rozparcelowaniu po II wojnie światowej folwarku Rudzkich w Sosnowej Woli powstała w kierunku Dzierzkowic Woli nowa osada wiejska Kolonia Sosnowa Wola.
Wieś Sosnowa Wola posiada grunty klasy średniej, w dużej mierze są to grunty piaszczyste.

</doc>
<doc id="381133" url="https://pl.wikipedia.org/wiki?curid=381133" title="Sosnowe">
Sosnowe

Sosnowe – (daw. Sosnowo) wieś w Polsce położona w województwie mazowieckim, w powiecie siedleckim, w gminie Kotuń, nad Witówką.
Wierni Kościoła rzymskokatolickiego należą do parafii św. Aleksego w Oleksinie.
W latach 1975–1998 miejscowość administracyjnie należała do województwa siedleckiego.
W miejscowości działa jednostka ochotniczej straży pożarnej.

</doc>
<doc id="381134" url="https://pl.wikipedia.org/wiki?curid=381134" title="Sosnowe Bagno">
Sosnowe Bagno

Sosnowe Bagno – wieś w Polsce położona w województwie podlaskim, w powiecie sokólskim, w gminie Janów.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Jerzego w Janowie.

</doc>
<doc id="381135" url="https://pl.wikipedia.org/wiki?curid=381135" title="Sosnowica-Dwór">
Sosnowica-Dwór

Sosnowica-Dwór – osada w Polsce położona w województwie lubelskim, w powiecie parczewskim, w gminie Sosnowica.
W latach 1975–1998 miejscowość administracyjnie należała do województwa chełmskiego.
Wieś stanowi sołectwo gminy Sosnowica.
Wierni Kościoła rzymskokatolickiego należą do parafii Trójcy Świętej w Sosnowicy.

</doc>
<doc id="381136" url="https://pl.wikipedia.org/wiki?curid=381136" title="Sosnowik">
Sosnowik

Sosnowik – wieś w Polsce położona w województwie podlaskim, w powiecie sokólskim, w gminie Szudziałowo.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Parafia Matki Bożej Miłosierdzia w Podlipkach.

</doc>
<doc id="381137" url="https://pl.wikipedia.org/wiki?curid=381137" title="Sosnówko (powiat łobeski)">
Sosnówko (powiat łobeski)

Sosnówko (dawniej niem. "Neu Zozenow") – kolonia w Polsce położona w województwie zachodniopomorskim, w powiecie łobeskim, w gminie Resko.
W latach 1975–1998 miejscowość administracyjnie należała do województwa szczecińskiego.

</doc>
<doc id="381138" url="https://pl.wikipedia.org/wiki?curid=381138" title="Sosny">
Sosny

Sosny – osada w Polsce położona w województwie lubuskim, w powiecie gorzowskim, w gminie Witnica.
W latach 1975–1998 miejscowość administracyjnie należała do województwa gorzowskiego.
Historia.
Od ok. 1814 roku w posiadaniu Kaspera Lebrechta von Klitzing i jego żony Karoline z domu Benecka.
w 1835 roku ukończono budowę nowego domu, który stoi do dziś. Do roku 1945 Sosny nazywały się Charlottenhof. Była to ogromna posiadłość ziemska. Pola położone przy parku nazywane są "karolinkiem", od pierwszej damy Sosen Karoliny von Klitzing. 
Zabytki.
Do wojewódzkiego rejestru zabytków wpisany jest:
Sport.
Działa tu piłkarski Gminny Klub Sportowy „Spartan” Sosny założony w 1988 roku. W sezonie 2021/22 klub występuje w rozgrywkach Klasy B, grupa Gorzów Wielkopolski I. Barwy klubu: niebiesko-białe.

</doc>
<doc id="381139" url="https://pl.wikipedia.org/wiki?curid=381139" title="Soszyce (województwo łódzkie)">
Soszyce (województwo łódzkie)

Soszyce – wieś w Polsce położona w województwie łódzkim, w powiecie rawskim, w gminie Rawa Mazowiecka.
W latach 1975–1998 miejscowość administracyjnie należała do województwa skierniewickiego.

</doc>
<doc id="381140" url="https://pl.wikipedia.org/wiki?curid=381140" title="Sośnia">
Sośnia

Sośnia – wieś w Polsce, położona w województwie podlaskim, w powiecie grajewskim, w gminie Radziłów.
W latach 1975–1998 wieś administracyjnie należała do województwa łomżyńskiego.
W lipcu 1944 wieś została przez Niemców wysiedlona. Rozebrano cześć budynków i użyto do budowy okopów. W trakcie akcji hitlerowcy zamordowali rodzinę Tomasza Borowskiego (6 osób).

</doc>
<doc id="381141" url="https://pl.wikipedia.org/wiki?curid=381141" title="Sośniczka">
Sośniczka

Sośniczka – wieś w Polsce położona w województwie wielkopolskim, w powiecie pleszewskim, w gminie Dobrzyca.
W XVIII wieku osiedlają się tu olędrzy. W okresie Wielkiego Księstwa Poznańskiego (1815–1848) miejscowość wzmiankowana jako "Sośnica Olendry" należała do wsi większych w ówczesnym pruskim powiecie Krotoszyn w rejencji poznańskiej. Sośnica Olendry należała do okręgu koźmińskiego tego powiatu i stanowiła część majątku Sośnica, którego właścicielem był wówczas Michał Chłapowski. Według spisu urzędowego z 1837 roku wieś liczyła 155 mieszkańców, którzy zamieszkiwali 16 dymów (domostw).
W latach 1975–1998 miejscowość administracyjnie należała do województwa kaliskiego.

</doc>
<doc id="381142" url="https://pl.wikipedia.org/wiki?curid=381142" title="Sośninka">
Sośninka

Sośninka – wieś w Polsce położona w województwie mazowieckim, w powiecie garwolińskim, w gminie Łaskarzew.
W latach 1975−1998 miejscowość administracyjnie należała do województwa siedleckiego.
Populacja Sośninki (wraz z Onufrynowem) wynosi ok. 400 osób. W miejscowości jest Wiejski Dom Ludowy tzw. "klub", gdzie młodzież organizuje imprezy, a także może skorzystać ze stołu tenisowego i sprzętu muzycznego. Młodzież aktywnie uczestniczy w gminnym sporcie. Drużyna Sośninki zajęła drugie miejsce w wiejskim turnieju halowej piłki nożnej w Dąbrowie, gdzie uczestniczyło 10 ekip z powiatu garwolińskiego (głównie z Łaskarzewa i gminy Łaskarzew).

</doc>
<doc id="381143" url="https://pl.wikipedia.org/wiki?curid=381143" title="Sośno">
Sośno

Sośno – wieś w Polsce położona w województwie kujawsko-pomorskim, w powiecie sępoleńskim, w gminie Sośno na trasie zawieszonej linii kolejowej nr 240 Więcbork – Pruszcz-Bagienica.
Podział administracyjny i demografia.
W latach 1975–1998 miejscowość administracyjnie należała do województwa bydgoskiego. Miejscowość jest siedzibą gminy Sośno. Według Narodowego Spisu Powszechnego (III 2011 r.) liczyła 1051 mieszkańców. Jest największą miejscowością gminy Sośno.
Zabytki, historia i oświata.
Według rejestru zabytków NID na listę zabytków wpisany jest neogotycki kościół ewangelicki, obecnie rzymskokatolicki parafialny pw. Niepokalanego Serca Maryi, ul. Kamieńskiego 1, lata 1897-1902, nr rej.: A/35 z 29.05.2001.
Wieś została wyzwolona spod okupacji III Rzeszy 26 stycznia 1945 roku przez Front Białoruski Armii Czerwonej. W Sośnie znajduje się Gimnazjum im. Janusza Korczaka oraz Szkoła Podstawowa, mieszczące się w budynku wybudowanym na fundamentach poniemieckiego dworku zburzonego z końcem II wojny światowej.
Nawałnica w 2017.
11/12 sierpnia 2017 przechodząca przez Pomorze nawałnica w gminie Sośno spowodowała zniszczenia 1450 budynków, w tym 496 mieszkalnych i 954 niemieszkalnych. Po nawałnicy ruszył ruch społeczny niosący pomoc dla mieszkańców okolicy pod hasłem „Pomoc dla Sośna”. Nieformalnym przewodnikiem ruchu był Marek Kunek, który w pierwszych miesiącach działania zebrał pomoc o wartości około 10 milionów złotych na walkę ze skutkami żywiołu, powołał w Sośnie 16 marca 2018 Fundację Zawierucha do celu usuwania skutków nawałnicy.

</doc>
<doc id="381144" url="https://pl.wikipedia.org/wiki?curid=381144" title="Sowczyce">
Sowczyce

Sowczyce (niem. "Schoffschütz") – wieś w Polsce, położona w województwie opolskim, w powiecie oleskim, w gminie Olesno.
W latach 1975–1998 miejscowość należała administracyjnie do województwa częstochowskiego.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod dwiema polskimi nazwami "Sowcyce" oraz "Szowcyce", a także niemiecką "Schoffschütz". 15 marca 1947 r. nadano miejscowości polską nazwę Sowczyce.
Demografia.
W 1925 r. w miejscowości mieszkało 929 osób, w 1933 r. 705 osób, a w 1939 r. – 687.
Historia.
Do głosowania podczas plebiscytu uprawnionych było w Sowczycach 358 osób, z czego 309, ok. 86,3%, stanowili mieszkańcy (w tym 309, ok. 86,3% całości, mieszkańcy urodzeni w miejscowości). Oddano 351 głosów (ok. 98,0% uprawnionych), w tym 350 (ok. 99,7%) ważnych; za Polską głosowały 233 osoby (ok. 66,4%), a za Niemcami 117 osób (ok. 33,3%).
Zabytki.
Do wojewódzkiego rejestru zabytków wpisane są:

</doc>
<doc id="381145" url="https://pl.wikipedia.org/wiki?curid=381145" title="Sowia Góra (powiat międzychodzki)">
Sowia Góra (powiat międzychodzki)

Sowia Góra – wieś sołecka w Polsce położona w województwie wielkopolskim, w powiecie międzychodzkim, w gminie Międzychód, przy drodze wojewódzkiej nr 160, w centrum Puszczy Noteckiej. Najdalej na północ wysunięta miejscowość w gminie.
Historia.
Podobną nazwę nosiły już wcześniej wzniesienia na terenie Puszczy Noteckiej, np. "Szowyagora" koło Kwiejc. Obecną wieś w okresie Rzeczypospolitej Obojga Narodów założyli w 1702 Unrugowie z Międzychodu i była to osada olęderska o nazwie "Hollendry Eylenburg".
W wyniku II rozbioru Rzeczypospolitej w 1793, miejscowość przeszła w posiadanie Prus i jak cała Wielkopolska znalazła się w zaborze pruskim. W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Międzyrzecz w rejencji poznańskiej. Sowia Góra należała do okręgu międzychodzkiego tego powiatu i stanowiła część majątku Prusim, którego właścicielem był wówczas Reich. Według spisu urzędowego z 1837 roku wieś liczyła 109 mieszkańców, którzy zamieszkiwali 14 dymów (domostw). Wzmiankowana była wówczas także polana leśna Sowia Góra (1 dom, 7 osób).
W 1890 jako wieś i leśnictwo leżące w powiecie międzychodzkim opisał miejscowość XIX wieczny Słownik geograficzny Królestwa Polskiego. Wieś miała wówczas 20 domów i 130 mieszkańców w tym 2 katolików oraz 128 protestantów. Liczyła 108 hektarów powierzchni w tym 48 hektarów roli, 15 łąk oraz 26 lasu.
Od roku 1920 do 1939 wieś należała do II Rzeczypospolitej. W pobliżu znajdowała się granica polsko-niemiecka, biegnąca dzisiejszą granicą pomiędzy województwem lubuskim a województwem wielkopolskim. Działał tutaj posterunek celny (w domu z 1907, stojącym do dziś).
Stacjonowała placówka Straży Granicznej I linii „Sowia Góra”.
W latach 1975–1998 miejscowość administracyjnie należała do województwa gorzowskiego.
We wsi rosną okazałe drzewa, m.in. dąb o obwodzie 320 cm i sosna pomnikowa o obwodzie 250 cm. Nieco dalej – w odległości około 3 km na wschód stoi pomnikowa sosna o obwodzie 200 cm, która przetrwała klęskę strzygoni choinówki. Przy szosie w kierunku Drezdenka znajduje się kopalnia ropy naftowej i gazu ziemnego „Lubiatów”.

</doc>
<doc id="381146" url="https://pl.wikipedia.org/wiki?curid=381146" title="Sowia Wola">
Sowia Wola

Sowia Wola – wieś w Polsce położona w województwie mazowieckim, w powiecie nowodworskim, w gminie Czosnów.
Wieś królewska w ziemi sochaczewskiej województwa rawskiego w 1792 roku. W latach 1975–1998 miejscowość administracyjnie należała do województwa warszawskiego.

</doc>
<doc id="381147" url="https://pl.wikipedia.org/wiki?curid=381147" title="Sowia Wola Folwarczna">
Sowia Wola Folwarczna

Sowia Wola Folwarczna – wieś w Polsce położona w województwie mazowieckim, w powiecie nowodworskim, w gminie Czosnów.
W latach 1975–1998 miejscowość administracyjnie należała do województwa warszawskiego.

</doc>
<doc id="381148" url="https://pl.wikipedia.org/wiki?curid=381148" title="Sowidół">
Sowidół

Sowidół – wieś w Polsce położona w województwie łódzkim, w powiecie rawskim, w gminie Regnów.
W latach 1975–1998 miejscowość administracyjnie należała do województwa skierniewickiego.

</doc>
<doc id="381149" url="https://pl.wikipedia.org/wiki?curid=381149" title="Sowina Błotna">
Sowina Błotna

Sowina Błotna – wieś w Polsce położona w województwie wielkopolskim, w powiecie pleszewskim, w gminie Pleszew.
W latach 1975–1998 miejscowość administracyjnie należała do województwa kaliskiego.
Zobacz też: Sowina 

</doc>
<doc id="381150" url="https://pl.wikipedia.org/wiki?curid=381150" title="Sowinki">
Sowinki

Sowinki – wieś w Polsce położona w województwie wielkopolskim, w powiecie poznańskim, w gminie Mosina.
W 1940 w lasach pod Sowinkami okupant niemiecki wymordował 600 Polaków w zbiorowej egzekucji. Ofiary pochowano w 2 mogiłach zbiorowych.
W latach 1975–1998 miejscowość administracyjnie należała do województwa poznańskiego.
Przez wieś przebiega czerwony szlak pieszy z Żabna i Rezerwatu Krajkowo do Drużyny.

</doc>
<doc id="381151" url="https://pl.wikipedia.org/wiki?curid=381151" title="Sowinko">
Sowinko

Sowinko (niem. "Neu Zowen") – wieś w Polsce położona w województwie zachodniopomorskim, w powiecie koszalińskim, w gminie Polanów. Wieś jest siedzibą sołectwa "Sowinka" w którego skład wchodzi również miejscowość Kościerniczka.
Według danych z 1 stycznia 2011 roku wieś liczyła 129 mieszkańców. 
W latach 1975–1998 miejscowość administracyjnie należała do województwa koszalińskiego.

</doc>
<doc id="381152" url="https://pl.wikipedia.org/wiki?curid=381152" title="Sowiny (wieś)">
Sowiny (wieś)

Sowiny – wieś w Polsce położona w województwie wielkopolskim, w powiecie rawickim, w gminie Bojanowo.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Kröben (krobskim) w rejencji poznańskiej. Sowiny należały do okręgu bojanowskiego tego powiatu i stanowiły odrębny majątek, którego właścicielem był wówczas Budziszewski. Według spisu urzędowego z 1837 roku wieś liczyła 226 mieszkańców, którzy zamieszkiwali 34 dymy (domostwa).
W latach 1975–1998 miejscowość administracyjnie należała do województwa leszczyńskiego.
We wsi działa klub piłkarski Rolgos Sowiny (najwyższa liga: A-klasa okręgu leszczyńskiego, wywalczona w sezonie 2008/2009).

</doc>
<doc id="381153" url="https://pl.wikipedia.org/wiki?curid=381153" title="Sowińce">
Sowińce

Sowińce – wieś w Polsce położona w województwie łódzkim, w powiecie łaskim, w gminie Buczek.
W latach 1975–1998 miejscowość administracyjnie należała do województwa sieradzkiego.

</doc>
<doc id="381154" url="https://pl.wikipedia.org/wiki?curid=381154" title="Rogier van der Weyden">
Rogier van der Weyden

Rogier van der Weyden (ur. 1399/1400 w Tournai, zm. 18 czerwca 1464 w Brukseli) – malarz, przedstawiciel szkoły niderlandzkiej. W 1435 roku został malarzem miejskim Brukseli. Nie sygnował i nie datował swoich dzieł.
Życiorys.
Życie w Tournai.
Przyszedł na świat w Tournai (obecnie Belgia). Wówczas był znany jako Rogier de la Pasteure, w tym mieście bowiem mówiono po francusku.
Był synem bogatego nożownika, Henry’ego, i Agnies des Vaterlos. Nie są znane fakty z dzieciństwa artysty. Wiadomo, iż w 1427 Rogier pojawia się w pracowni Roberta Campina (1378-1444), który działał wraz z Jakiem Daretem. Byli to najbardziej znani wówczas malarze w rodzinnym mieście artysty. Kształcił się tam do sierpnia 1432. W tym samym roku zostaje przyjęty do gildii malarzy miasta Tournai. Gildie, inaczej zwane cechami, w Niderlandach mają tradycję sięgającą do ok. poł. XIV w. Były to swoiste korporacje zrzeszające artystów w celu obrony ich interesów, oraz nadzorowania działalności twórców, co miało zasadniczy wpływ na wysoką jakość dzieł.
Pobyt w Brukseli.
Prawdopodobnie pomiędzy 1432 a 1435 artysta przebywał w Brugii, gdzie działał Jan van Eyck, i w Leuven, gdzie tamtejsze bractwo łuczników ("Onze-Lieve-Vrouw van Ginderbuiten") zamówiło w 1434 tryptyk ze "Zdjęciem z Krzyża".
W roku 1435 Rogier van der Weyden osiadł w Brukseli. Ożenił się w Brukseli z Elisabeth Goffaert, córką szewca w 1426 roku. Miał czwórkę dzieci, córkę i trzech synów. Dwoje z nich zostało artystami (Pieter malarzem, Jan złotnikiem). Dostał stanowisko malarza miejskiego i zaczął stosować flamandzkie tłumaczenie swojego nazwiska (van der Weyden). W tymże mieście wykonał wiele zleceń powierzonych przez radę miejską, przygotowywał m.in. dekoracje na uroczystości świeckie i sakralne, procesje etc. Ozdabia również ratusz w Brukseli, tamtejszą salę ławników czterema obrazami ilustrującymi "Przykłady sprawiedliwości" (spłonęły podczas pożaru ratusza w 1695).
Pozostał w Brukseli do końca życia, chociaż nigdy nie zerwał związków z Tournai, gdzie inwestował poważne sumy za namalowane dzieła.
Podróż do Italii.
W jubileuszowym roku 1450 Roger van der Weyden udał się na pielgrzymkę do Włoch. Przybył do Rzymu, w celu nabycia odpustu. Pielgrzymka ta później zamieniła się w podróż po wielkich ośrodkach artystycznych, znajdujących się w różnych częściach Italii. Wykonywał zamówienia dla wpływowych rodów d’Este z Ferrary i Medyceuszy z Florencji, odwiedził również Bolonię oraz Mediolan. Podczas podróży Rogier mógł poznać innego artystę, Fra Angelico (1387-1455).
Kariera malarza.
Około roku 1452 Rogier wrócił do stolicy Brabancji. Mając sporo zleceń i duże sumy otworzył w 1455 własną pracownię, która stała się jedną z największych „instytucji” artystycznych na terenie Niderlandów, cieszącą się międzynarodową sławą. Wśród jego uczniów byli malarze z Italii m.in. Zanetto Bugatto protegowany dworu Mediolanu, czy malarze flamandzcy m.in. Hans Memling, Vrancke van der Stockt.
Malarstwo niderlandzkie XV wieku znajdowało się w orbicie zainteresowań nie tylko mieszczan, ale także ludzi dworu. W latach twórczości Rogiera panował w Burgundii książę Filip Dobry (1419-1467) z rodu Walezjuszów, silny autorytet, mecenas literatury i sztuki. Jego nadwornym malarzem był Jan van Eyck. Rogier van der Weyden został doceniony wśród notabli bezpośrednio związanych z książęcym dworem, a więc Pierre Bladelin, pełniący kompetencję głównego poborcy podatków dla księcia, Nicolas Rolin – wielki kanclerz Brugundii od 1422 do 1462, czy osobisty doradca Filipa Dobrego, biskup Tournai Jean Chevrot. Ponadto malował dzieła dla ludzi Kościoła, zarówno hierarchów, jak i zakonników.
Rogier van der Weyden umarł u szczytu sławy w Brukseli 16 lub 18 czerwca 1464, w tym mieście go pochowano, natomiast w rodzinnym mieście zgodnie z życzeniem Gildii Św. Łukasza odprawiono mszę za jego duszę.
Sąd Ostateczny ok. 1444-1452 – Hôtel-Dieu, Beaune
Charakterystyka twórczości.
Jego twórczość kształtowała się w kontakcie z dziełami Roberta Campina. O pracy Rogera w jego warsztacie świadczą nie tylko skąpe teksty źródłowe, ale także podobieństwo niektórych dzieł. Charakter wnętrz i przedmiotów w "Zwiastowaniu" wyraźnie nawiązują do tzw. "Tryptyku Werla" Campina.
Malował obrazy o tematyce religijnej i portretowej, łącząc w nich cechy gotyckie i renesansowe. Kontynuował naturalizm van Eycków, dodając uczuciowego dramatyzmu. Problem przestrzeni malarskiej interesuje go mniej niż van Eycka. Również określanie i modelunek form ma bardziej rzeźbiarski niż malarski charakter.
Między 1435 a 1440 ukończył obraz "Zdjęcie z krzyża". Uwidoczniła się w nim tendencja artysty do redukowania przestrzeni i wnikania w różnorodne stany emocjonalne.
Historycy sztuki dzielą działalność artysty na trzy okresy, gdzie za punkt odniesienia przyjmują podróż do Italii. Mimo wszystko jednak ustalenie daty wykonania wielu obrazów stanowi dość duży problem.
Prawdopodobnie krótko po powrocie z pielgrzymki powstały dzieła: "Ołtarz św. Jana" i "Ołtarz siedmiu sakramentów", którego cechuje wnikliwa obserwacja gotyckiego wnętrza kościelnego i znajomość renesansowych zasad perspektywy. Cechy te odnaleźć można także w innych dziełach powstałych w latach 40., np. w "Ołtarzu Miraflores" (Berlin, nie wszystkie jego kwatery wyszły spod ręki mistrza), czy "Ołtarzu Sądu Ostatecznego" (Beaune), w których postaci malowane są w lekko gotyzującym typie. Dopiero w jego pracach po roku 1460 modelunek staje się bardziej miękki. Pojawiają się też w jego sztuce kompozycje, redukujące liczbę motywów i koncentrujące całą ekspresję na gestach i mimice niewielkich grup postaci.
Sztuka Rogera van der Weydena wywarła ogromny wpływ na twórców europejskich, z licznych znanych wówczas ośrodków artystycznych. Dzieła Rogiera były wpływowymi dla takich ludzi malarstwa jak Martin Schongauer, Albrecht Dürer, Calvete de Estrella Isaac Bullart, grupy anonimowych artystów z tzw. szkoły kolońskiej m.in. Mistrz Ołtarza Świętego Bartłomieja czy wspomniany Hans Memling.
Linki zewnętrzne.
Muzea:

</doc>
<doc id="381155" url="https://pl.wikipedia.org/wiki?curid=381155" title="Sowlany">
Sowlany

Sowlany – wieś w Polsce położona w województwie podlaskim, w powiecie białostockim, w gminie Supraśl.
W latach 1975–1998 miejscowość administracyjnie należała do województwa białostockiego.
We wsi ulokowane jest składowisko odpadów paleniskowych (popioły i żużle) Elektrociepłowni Białystok S.A. o powierzchni 4,1ha, którego eksploatacja rozpoczęła się w 1991 roku.
Wierni kościoła rzymskokatolickiego należą do parafii Świętego Krzyża w Grabówce.

</doc>
<doc id="381156" url="https://pl.wikipedia.org/wiki?curid=381156" title="Sowliny">
Sowliny

Sowliny – wieś w Polsce, położona w województwie małopolskim, w powiecie limanowskim, w gminie Limanowa.
W latach 1975–1998 wieś administracyjnie należała do województwa nowosądeckiego.
Część wsi Sowliny została włączona do Limanowej, tworząc w niej – we wschodniej części miasta – dzielnicę Sowliny.
Urodził się tutaj Piotr Bednarczyk, polski duchowny katolicki, biskup tarnowski oraz profesor geologii Franciszek Bieda.

</doc>
<doc id="381157" url="https://pl.wikipedia.org/wiki?curid=381157" title="Filmweb">
Filmweb

Filmweb (Filmweb.pl) – polski serwis internetowy poświęcony filmom i ludziom kina. Druga co do wielkości baza filmowa na świecie, po IMDb.com (na dzień 26 marca 2015 roku Filmweb zawiera informacje o 598 775 filmach, 50 529 serialach, 23 885 grach i 2 278 691 ludziach filmu). Zawiera filmy ze 187 krajów, 9 byłych, 2 krajów, które zmieniły swoją nazwę na inną i 14 części należących do innych krajów (4 nieuznawane państwa, 5 autonomii, 1 byłą autonomię i 4 terytoria zależne).
O Filmwebie.
Współtworzony aktywnie przez internautów. Dzięki rozbudowanemu systemowi formularzy, każdy zarejestrowany i zalogowany użytkownik otrzymuje możliwość dodawania do bazy nowych filmów i osób związanych z kinem, wprowadzania poprawek do istniejących już opisów bądź też ich rozbudowywania.
Informacje wprowadzone do systemu są sprawdzane i ewentualnie korygowane przez użytkowników portalu posiadających stosowne uprawnienia. Za swoją działalność na serwisie każdy zalogowany czytelnik otrzymuje punkty.
Oprócz obszernej bazy danych istnieje również rozbudowany serwis społecznościowy. Po rejestracji każdy z czytelników otrzymuje do dyspozycji własną stronę, na której publikowane są informacje na jego temat, archiwizowane na portalu, jak również istnieje możliwość założenia własnego bloga.
Zawiera także codzienne informacje ze świata filmu, recenzje, zapowiedzi premier kinowych, Blu Ray i DVD, zwiastuny, tapety, galerie zdjęć, fora dyskusyjne, box office, repertuar kin w całej Polsce, program TV, rankingi, pasaż, konkursy, informacje o dystrybutorach i festiwalach filmowych.
Użytkownicy po ocenieniu pewnej liczby filmów, mają możliwość znalezienia tzw. „gustopodobnych”, którzy ocenili filmy podobnie, a także mają dostęp do Rekomendacji, czyli listy pozycji, które mogą leżeć w ich własnym guście.

</doc>
<doc id="381159" url="https://pl.wikipedia.org/wiki?curid=381159" title="Orlando Miracle">
Orlando Miracle



</doc>
<doc id="381160" url="https://pl.wikipedia.org/wiki?curid=381160" title="Hrabstwo Norfolk (Ontario)">
Hrabstwo Norfolk (Ontario)

Norfolk - historyczne hrabstwo w Ontario, w Kanadzie. Przestało istnieć w 1974 roku gdy zostało połączone z Hrabstwem Haldimand, tworząc Region Haldimand-Norfolk. W 2001, Region został ponownie rozłączony w Haldimand i Norfolk. Aczkolwiek nowe Norfolk formalnie nazywane jest hrabstwem (ang. "Norfolk County"), w rzeczywistości jest miastem wydzielonym.

</doc>
<doc id="381161" url="https://pl.wikipedia.org/wiki?curid=381161" title="Batagur">
Batagur

Batagur – rodzaj żółwia z rodziny batagurowatych (Geoemydidae).
Zasięg występowania.
Rodzaj obejmuje gatunki występujące w południowej i południowo-wschodniej Azji (Indie, Bangladesz, Mjanma, Kambodża, Tajlandia, Malezja, Brunei i Indonezja). 
Systematyka.
Podział systematyczny.
Do rodzaju należą następujące gatunki:

</doc>
<doc id="381162" url="https://pl.wikipedia.org/wiki?curid=381162" title="Puchar Andory w piłce nożnej (2006)">
Puchar Andory w piłce nożnej (2006)

Copa Constitució 2006 czyli (Puchar Andory w piłce nożnej 2006) to coroczny turniej piłkarski w Andorze.
I runda.
Pierwsza runda rozgrywek miała miejsce 22 stycznia 2006.
Awans: Granvalira Encamp, FC Casa Benfica oraz Lusitanos B
II runda.
Drugą rundę rozegrano 5 lutego 2006. Udział w niej wzięli zwycięzcy z I rundy oraz drużyny z pierwszego poziomu rozgrywkowego.
Ćwierćfinały.
Ćwierćfinały rozegrano 7 maja 2006. Udział w niej wzięli zwycięzcy z II rundy oraz pozostałe najlepsze drużyny.
Półfinały.
Półfinały rozegrano 10 maja 2006.
Finał.
Finał został rozegrany 13 maja 2006.

</doc>
<doc id="381167" url="https://pl.wikipedia.org/wiki?curid=381167" title="SBV Vitesse">
SBV Vitesse

Stichting Betaald Voetbal Vitesse – holenderski klub piłkarski z siedzibą w mieście Arnhem, założony 14 maja 1892, jako klub z przeważającą sekcją krykieta. W latach 80. klubowi groziło bankructwo, ponieważ kierował on zarówno sekcją zawodową, jak i amatorską. Reforma prezesa Karela Aalbersa z roku 1984 nie tylko ocaliła Vitesse, ale uczyniła klub czwartą siłą Eredivisie, regularnie grającą w Pucharze UEFA. Na początku XXI wieku Vitesse przeżywało problemy z powodu oskarżeń o defraudacje podatkowe prezesa Aalbersa. W sezonie 2012/2013 zajął 4. miejsce i zakwalifikował się do europejskich pucharów. W sezonie 2016/2017 drużyna zdobyła Puchar Holandii, pokonując w finale AZ Alkmaar 2:0, dzięki czemu bezpośrednio zakwalifikował się do Ligi Europy.

</doc>
<doc id="381169" url="https://pl.wikipedia.org/wiki?curid=381169" title="Sims">
Sims

Gry:
Rzeki:
Miejscowości w USA:
Gminy w USA:

</doc>
<doc id="381170" url="https://pl.wikipedia.org/wiki?curid=381170" title="Torre de Belém">
Torre de Belém

Torre de Belém – militarna budowla z 1520 roku stojąca w Lizbonie, na jej zachodnim przedmieściu Belém, nieopodal Klasztoru Hieronimitów, u ujścia Tagu do oceanu, na terenie otaczającego ją parku Torre de Belém. Jedna z największych atrakcji turystycznych stolicy Portugalii.
Historia.
Torre de Belém wybudowano z polecenia portugalskiego króla Manuela I Szczęśliwego w latach 1515–1520. Wieżę zaprojektował Fernando de Arruda i uchodzi ona za jedyną zachowaną do dziś budowlę wzniesioną całkowicie w tzw. stylu manuelińskim. Postawiona w epoce wielkich odkryć geograficznych, wieża odgrywała rolę strażnicy lizbońskiego portu, stała się także punktem orientacyjnym dla wracających do ojczyzny żeglarzy i symbolem morskiej potęgi Portugalii. W okresach późniejszych, m.in. w czasie okupacji hiszpańskiej (1580-1640), pełniła funkcję więzienia, w którym w podmakających pomieszczeniach przetrzymywano więźniów politycznych. Pierwotnie budowla wznosiła się pośrodku koryta Tagu. W wyniku wielkiego trzęsienia ziemi z 1755 r. rzeka zmieniła nieco swoje koryto i obecnie wieża znajduje się tuż przy jej prawym brzegu. W 1833 r. przez dwa miesiące był tu więziony generał Józef Bem, twórca Legionu Polskiego w Portugalii.
W 1907 r. wieża została uznana za zabytek narodowy Portugalii. W 1983 r. Torre de Belém wpisano na Listę światowego dziedzictwa UNESCO. W roku 2007 wieża została wybrana jednym z Siedmiu Cudów Portugalii.
O architekcie.
Architektem, który zaprojektował Wieżę w Belem był Francisco de Arruda. Był portugalskim architektem, konstruktorem i rzeźbiarzem. Jego bratem był słynny architekt Diogo de Arruda, znany m.in. z projektu doskonałego okna manuelińskiego i klasztoru Zakonu Chrystusa w Tomar, z którym pracował w Północnej Afryce i możemy zauważyć te wpływy w jego dziełach. Tworzyli głównie w stylu manuelińskim. Nie ma informacji kiedy się urodził, jednak wiadomo, że zmarł w Evorze 30 listopada 1547. Wieża w Belem to jego najsłynniejsza realizacja. Większość budynków, które zaprojektował znajduje się w Alantejo, zwłaszcza w Evorze. Jednym z przykładów jest Aqueduto da Água de Prata.
Opis.
Budowla mierzy 35 m wysokości. Jej najniższe piętra znajdują się pod powierzchnią wody. Środkowe kondygnacje ozdobione są wieloma balkonami z małymi zdobionymi kolumnami. Torre de Belém składa się z dwóch części: z bastionu oraz z 5-częściowej wieży w jego północnej części. Bastion ma kształt sześciokąta. Posiada nisko sklepioną kaplicę ze strzelnicami dla 17 armat. Jest pierwszym budynkiem, którym posiadał dwupoziomowy skład broni. Uważa się, że budowla ta zapoczątkowała nowy trend w architekturze wojskowej. 
Struktura wieży.
Torre de Belém jest prostym budynkiem na planie prostokąta, z wieloma dekoracjami i detalami. Wznosi się na skraju sześciokątnego bastionu. Wieża i bastion zostały zaprojektowane w stylu manuelińskim, który jest bardzo charakterystyczny dla Portugalii. Jednakże możemy tam znaleźć również wpływy innych stylów architektonicznych. Materiały jakie zostały użyte do budowy Torre de Belém to głównie kamień wapienny (marmur), cegła i drewno. Dekoracje zainspirowane były egzotyczną fauną i florą oraz tematyką wojenną. Wśród nich znajduje się najstarsze w Europie rzeźbiarskie przedstawienie nosorożca.
Wieża w Belem składa się z czterech pięter. Pierwsze z nich ma pojedyncze drzwi i było proste. Drugie piętro otoczone jest balkonami z siedmioma półokrągłymi łukami. Trzecie piętro posiada dekoracje i dużą sferę armilarną na każdym końcu. Czwarte piętro jest proste, podobnie jak pierwsze. Posiada parapet naokoło, a na górze jest udekorowane merlonami. Zwieńczenie budowli w Belém tworzą większe wieże na każdym z narożników oraz mniejsze pomiędzy nimi.
Aby dostać się do Torre de Belém trzeba przejść przez most zwodzony, który został zbudowany, aby utrudnić dostanie się do budynku dla najeźdźców. Fasady znajdujące się od strony rzeki mają więcej dekoracji. Witały one żeglarzy, dlatego też były tak bogato zdobione. Południową fasadę możemy podziwiać z tarasu, pośrodku którego znajduje się obniżone patio. Taras jest otoczony balustradą z wieżyczkami i prążkowanymi kopułami. Poniżej wieżyczek na wejściu do Torre de Belém znajdują się dwie rzeźby: po prawej Archanioła Michała oraz św. Wincentego po lewej (patrona Lizbony). Dlatego też Torre de Belém zwana jest Wieżą św. Wincentego.
Bastion jest najbardziej oryginalną częścią budynku, ponieważ ma plan sześciokąta. Wytrzymała konstrukcja jest ułożona na fundamentach ułożonych z kamieni. Do dalszych pomieszczeń w wieży prowadzi nas kręta klatka schodowa. Pokój króla zlokalizowany był w południowej części wieży. Po jego południowej stronie biegnie kryty balkon. Pozostałe trzy ściany posiadają okna, które ukazują nam wenecką inspirację. W rogu w północno-zachodniej części kaplicy na drugim piętrze znajduje się kamienny kominek. Na pierwszym piętrze znajduje się pokój gubernatora, do którego możemy dostać się po wąskich schodach. Możemy tam znaleźć ośmiokątny zbiornik, który powstał aby zbierać wodę. Sufit został ułożony z wapienia. Po lewej stronie są schody, które prowadzą nas do innych pomieszczeń w wieży. Po północno-zachodniej i północno-wschodniej stronie znajdują się wejścia do wieżyczek.

</doc>
<doc id="381177" url="https://pl.wikipedia.org/wiki?curid=381177" title="Willem II Tilburg">
Willem II Tilburg

Willem II Tilburg, holenderski klub piłkarski z siedzibą w mieście Tilburg, założony jako "Tilburgia" 12 sierpnia 1896 roku, 12 stycznia 1898 roku nazwę zmieniono na "Willem II", na cześć króla Holandii Wilhelma II (panował w latach 1840-1849). Willem II to trzykrotny mistrz Holandii z lat 1916, 1952 i 1955 oraz dwukrotny zdobywca Pucharu Holandii z lat 1944 i 1963. W 1999 Willem II zajął 2. miejsce w lidze, dzięki czemu wystąpił w fazie grupowej Ligi Mistrzów, w której zajął ostatnie miejsce. W sezonie 2008/2009 uplasował się na 12. pozycji w Eredivisie. W sezonie 2010/2011 spadł do drugiej ligi, zajął ostatnie 18.miejsce w lidze.

</doc>
<doc id="381179" url="https://pl.wikipedia.org/wiki?curid=381179" title="Stalag VIII D">
Stalag VIII D

Stalag VIII D Teschen – niemiecki obóz jeniecki dla szeregowców i podoficerów znajdujący się w latach 1941–1945 w Cieszynie (obecnie teren Czeskiego Cieszyna).
Powstanie obozu.
Obóz powstał na wiosnę 1941 w dawnych barakach lazaretu armii austro-węgierskiej z okresu I wojny światowej na osiedlu Konteszyniec. W latach 1920–1938 zabudowania wykorzystywane były przez wojsko czechosłowackie, a po rozpoczęciu okupacji jako garaże dla niemieckich pojazdów wojskowych. Przed przyjęciem pierwszego transportu jeńców baraki wyremontowano, teren ogrodzono płotem z drutu kolczastego, wybudowano wieże strażnicze i budynek kierownictwa obozu.
Struktura obozu i jeńcy.
Stalag VIII D był miejscem przetrzymywania jeńców z Francji, Jugosławii, Belgii i Polski, później również z Wielkiej Brytanii, Związku Radzieckiego, Włoch i innych krajów.
Od początku funkcjonowania (z wyjątkiem okresu od września 1942 do jesieni 1943 kiedy przeprowadzono reorganizację - w jej wyniku obóz włączono do Stalagu VIII B w Łambinowicach, a następnie zmieniono nazwę obozu cieszyńskiego na VIII B i wyjęto spod władzy stalagu w Łambinowicach) obóz pełnił rolę obozu głównego dla szeregu filii rozrzuconych w okolicy. W 1942 roku pod administracją cieszyńskiego obozu znajdowało się około 7 tys. jeńców, natomiast w listopadzie 1944, kiedy pod dowództwem cieszyńskiego obozu znajdowało się już kilkadziesiąt mniejszych obozów filialnych, w obozach podlegających Stalagowi VIII D przebywało już ponad 60 tys. jeńców wojennych, w tym około 50 tys. ze Związku Radzieckiego. Jeńcy pracowali przeważnie w górnictwie (ok. 40 tys.) i przemyśle ciężkim (11 tys.), pozostali w rolnictwie, leśnictwie, komunikacji i w innych sektorach.
Zarówno w obozie głównym jak i obozach filialnych warunki życia były złe. Szczególnie ciężkie stworzono dla radzieckich jeńców wojennych, którzy mimo wykonywania najcięższych prac otrzymywali zmniejszone racje żywnościowe.
Jeńcy spotykali się jednak z życzliwością okolicznych mieszkańców, którzy dostarczali im żywność i lekarstwa.
Ewakuacja.
Latem 1944 stworzono plany ewakuacyjne, według których jeńcy mieli kierować się pieszo do bawarskiego obozu Stalag XIII B w Weiden poprzez Ołomuniec, Hradec Králové, północne Czechy i Karlowe Wary.
Ewakuację rozpoczęto 21 stycznia 1945, a transport do Weiden trwał do kwietnia 1945. Jeńcy musieli pieszo przebywać trasy od 15-20 kilometrów przy temperaturze -15 do -20 °C. W wyniku wycieńczenia i złego stanu zdrowia codziennie umierało kilkudziesięciu z nich, głównie jeńców radzieckich.
Upamiętnienie po wojnie.
Z inicjatywy czeskocieszyńskiej organizacji Czeskiego Stowarzyszenia Bojowników Antyfaszystowskich 9 września 1979 na miejscu dawnych baraków obozowych został odsłonięty pomnik autorstwa rzeźbiarza Štěpána Mikuli. Oficjalnie został on nazwany Pomnikiem Międzynarodowej Koalicji Antyfaszystowskiej. Monument stał się także miejscem pamięci o lokalnych ofiarach II wojny światowej. W 2011 r. pomnik został gruntownie odnowiony, a w jego pobliżu umieszczono siedem tablic z nazwiskami mieszkańców Zaolzia, którzy zginęli w latach 1939–1945. Zostały one uroczyście odsłonięte 29 kwietnia 2011 r. Trzy tablice upamiętniają zamordowanych w ramach Zbrodni Katyńskiej, dwie - poległych żołnierzy Polskich Sił Zbrojnych na Zachodzie, dwie - poległych żołnierzy Czechosłowackich Sił Zbrojnych.

</doc>
<doc id="381180" url="https://pl.wikipedia.org/wiki?curid=381180" title="Szabda">
Szabda

Szabda – wieś w Polsce położona w województwie kujawsko-pomorskim, w powiecie brodnickim, w gminie Brodnica.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyła 629 mieszkańców. Jest drugą co do wielkości miejscowością gminy Brodnica.
Koleje wąskotorowe.
Znajduje się tutaj stacja kolejowa Szabda, przez którą przebiega nieczynna obecnie linia wąskotorowa Dobre-Brodnica.

</doc>
<doc id="381182" url="https://pl.wikipedia.org/wiki?curid=381182" title="Szablak">
Szablak

Szablak – wieś w Polsce położona w województwie podlaskim, w powiecie łomżyńskim, w gminie Nowogród.
W okolicach wsi znajduje się użytek ekologiczny - bagno „Narwiańskie Zakole” o powierzchni 2,51 ha.
Wierni kościoła rzymskokatolickiego należą do parafii Narodzenia Najświętszej Maryi Panny w Nowogrodzie.
Historia.
W latach 1921 – 1939 wieś leżała w województwie białostockim, w powiecie łomżyńskim, w gminie Kupiski.
Według Powszechnego Spisu Ludności z 1921 roku wieś zamieszkiwało 118 osób w 21 budynkach mieszkalnych. Miejscowość należała do parafii rzymskokatolickiej w Nowogrodzie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Nowogrodzie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="381183" url="https://pl.wikipedia.org/wiki?curid=381183" title="Szablaki">
Szablaki

Szablaki – wieś w Polsce położona w województwie podlaskim, w powiecie kolneńskim, w gminie Turośl.
Wierni kościoła rzymskokatolickiego należą do parafii Parafia św. Jana Chrzciciela w Turośli lub do parafii Parafia Najświętszego Serca Jezusowego w Koźle.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie ostrołęckim), w gminie Turośl.
Według Powszechnego Spisu Ludności z 1921 roku wieś zamieszkiwało 229 osoby w 46 budynkach mieszkalnych. Miejscowość należała do parafii rzymskokatolickiej w m. Turośli. Podlegała pod Sąd Grodzki w Kolnie i Okręgowy w Łomży; właściwy urząd pocztowy mieścił się w m. Turośl a z urząd z dostępem do telefonu m. Kolno.
W wyniku agresji Niemiec we wrześniu 1939, miejscowość znalazła się pod okupacją i do stycznia 1945 była przyłączona do III Rzeszy i znalazła się w strukturach Landkreis Scharfenwiese ("ostrołęcki") w rejencji ciechanowskiej (Regierungsbezirk Zichenau) Prus Wschodnich.
W latach 1975–1998 miejscowość należała administracyjnie do województwa łomżyńskiego.

</doc>
<doc id="381184" url="https://pl.wikipedia.org/wiki?curid=381184" title="Szabły Młode">
Szabły Młode

Szabły Młode – wieś w Polsce położona w województwie podlaskim, w powiecie łomżyńskim, w gminie Śniadowo.
Szabły Młode są jedną z większych miejscowości w gminie Śniadowo. Zabudowa miejscowości ma charakter szeregówki. Przez Szabły Młode przepływa struga o nazwie Jakać.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Śniadowie.
Historia.
Wieś szlachecka położona była w drugiej połowie XVI wieku w powiecie łomżyńskim ziemi łomżyńskiej. W latach 1921 – 1939 wieś leżała w województwie białostockim, w powiecie łomżyńskim, w gminie Śniadowo.
Według Powszechnego Spisu Ludności z 1921 roku wieś zamieszkiwało 125 osób w 22 budynkach mieszkalnych. Miejscowość należała do parafii rzymskokatolickiej w Śniadowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Śniadowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy. W latach 1975–1998 miejscowość administracyjnie należała do województwa łomżyńskiego.

</doc>
<doc id="381185" url="https://pl.wikipedia.org/wiki?curid=381185" title="Szaciłówka">
Szaciłówka

Szaciłówka – wieś w Polsce położona w województwie podlaskim, w powiecie sokólskim, w gminie Korycin.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Znalezienia i Podwyższenia Krzyża Świętego w Korycinie.

</doc>
<doc id="381186" url="https://pl.wikipedia.org/wiki?curid=381186" title="Szadkówek">
Szadkówek

Szadkówek – wieś w Polsce położona w województwie mazowieckim, w powiecie warszawskim zachodnim, w gminie Leszno.
W latach 1975–1998 miejscowość administracyjnie należała do województwa warszawskiego.

</doc>
<doc id="381187" url="https://pl.wikipedia.org/wiki?curid=381187" title="Szadłowice">
Szadłowice

Szadłowice – wieś w Polsce położona w województwie kujawsko-pomorskim, w powiecie inowrocławskim, w gminie Gniewkowo.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 410 mieszkańców. Jest piątą co do wielkości miejscowością gminy Gniewkowo.
Zabytki.
Według rejestru zabytków NID na listę zabytków wpisany jest kościół parafialny pw. św. Bartłomieja, 1890-91, nr rej.: A/495 z 12.04.2005.
Sport.
W Szadłowicach ma swoją siedzibę klub piłkarski "Mikrus Szadłowice" działający 16 lipca 2010. Klub rozgrywa mecze (stadion o pojemności 250 osób, w tym: 52 miejsc siedzących) z sukcesami w B klasie, grupa V, rozgrywek Kujawsko-Pomorskiego Związku Piłki Nożnej. Największym sukcesem drużyny jest zajęcie 1. miejsca w sezonie 2011/2012 (22 mecze, 57 pkt, bilans: 18-3-1). Zespół zrezygnował jednak z awansu do A klasy, w związku z czym awans ten (z 2. miejsca) uzyskała "Orłowianka Orłowo". W sezonie 2018/2019 drużyna prowadzona przez Dariusza Semenowicza występuje w A-klasie grupa II Bydgoszcz.
Zdrowie i OSP.
Na terenie Szadłowic znajduje się ośrodek zdrowia i remiza ochotniczej straży pożarnej.
Osoby związane z Szadłowicami.
Miejsce narodzin Sługi Bożego Ignacego Posadzego (1898-1984).
Drogi.
W pobliżu Szadłowic, znajduje się istniejący jeszcze fragment drogi brukowanej wiodącej do lasu. W roku 2005, w miejscowości nastąpiła całkowita zmiana nawierzchni na drodze krajowej nr 15, w tym czasie wybudowano szeroki i bezpieczny chodnik po obydwu stronach jezdni, przez całą długość wioski. 

</doc>
<doc id="381188" url="https://pl.wikipedia.org/wiki?curid=381188" title="Szadowski Młyn">
Szadowski Młyn

Szadowski Młyn (też: "Szadowo", dawn. niem. "Schadauer Mühle") – osada w Polsce położona w województwie pomorskim, w powiecie kwidzyńskim, w gminie Kwidzyn nad Liwą.
W XIII wieku obszar dzisiejszego Szadowa i Szadowskiego Młyna pokrywała puszcza. Na początku XIV wieku tereny leśne należały do Prusa Scillinga (Silingsa). W 1327 roku weszły w skład dóbr biskupich, zwanych Trynowe (nazwa pruska). Wtedy to ówczesny biskup Rudolf zlecił Mikołajowi lokację wsi na 26 łanach. Lokacja odbywała się na prawie chełmińskim. Sołtys otrzymał trzy wolne łany, trzecią część dochodów sądowych i karczmę. W zamian płacił roczny czynsz w wysokości pół grzywny. Łany kmiece obłożono czynszem szesnastu skojców rocznie. Wieś otrzymała nazwę niemiecką Schadow (Schadau). Szadowo w XVI wieku zaliczało się do dóbr liczeńskich. W latach 1519-1521 następowały poważne zniszczenia miejscowości w czasie wojny polsko-krzyżackiej. W 1517 odbudowa wsi, uruchomienie młyna wodnego z kołem młyńskim i tartaku 1717 rok, w Szadowie było tylko osiemnaście łanów uprawnych. W 1806 roku mieszkało tu 87 osób, a w roku 1905 majątek zamieszkiwało 59 osób.
Pierwsze zapisy dotyczące Schadauer Mühle, należącego do majątku Schadau, pojawiają się w Słowniku geograficznym Królestwa Polskiego w roku 1890.
W okresie międzywojennym majątek należał do pruskiej rodziny Burgdorf, Młyn funkcjonował i miał dobrą opinie w okolicy. Żarna mlewnika wykonane były w Elblągu (Miały napisy Elbing i w latach 80-90. służyły za stoły na parkingu kempingowym Lasów Państwowych w Szadowie).
1939-1945 – okres II wojny światowej. Wojska radzieckie dotarły do Szadowa, niszcząc majątek, paląc jeden z domów mieszkalnych, a po znalezieniu tam portretu Hitlera, paląc również większość zabudowań gospodarczych w tym stodoły, stajnie i obory – pozostała tylko część użytkowana później jako budynek gospodarczy.
Po wojnie zmiana dotychczasowej nazwy Schadauer Mühle na Szadowski Młyn ustalona została Zarządzeniem Prezesa Rady Ministrów z dnia 3 listopada 1950. Majątek przejęła GS Samopomoc Chłopska w Kwidzynie w wyniku nacjonalizacji majątków prywatnych. Poprzedni właściciele – rodzina Burgdorf wyjechał do RFN i osiedlił się w Osnabrück (dolnosaks. Ossenbrügge).
W 1970 roku Szadowski Młyn i kolonię Szadowo zamieszkiwało łącznie 55 osób. Około 1974 roku młyn został zamknięty, a urządzenia rozszabrowane do 1984 roku, w którym nastąpiła sprzedaż majątku.
W latach 1974-1984 majątek Szadowo Młyn służył jako ośrodek wypoczynkowy GS. Budynek mieszkalny nr 1 zamieszkiwała rodzina Urbańskich. Budynek Szadowo 2 zamieszkiwali członkowie rodzin Przekopowicz i Drews. Młyn niszczał.
W latach 1975–1998 miejscowość administracyjnie należała do województwa elbląskiego. 10.08.1982 roku została założona księga wieczysta nr 19130 w Sądzie Rejonowym w Kwidzynie.
06.11.1984 majątek kupiła rodzina Reiss z Elbląga, potomkowie repatriantów z Ukrainy, z byłych terenów woj. Stanisławowskiego II Rzeczypospolitej, od tej chwili Szadowo Młyn zamieszkiwało 5 osób. W tym czasie pod numerami 3 i 4 mieszkały rodziny Matuszewskich i Wolińskich.
Dawne tereny pól uprawnych zamieniały się w lasy. Wieś przybrała formę pojedynczych siedlisk przedzielonych połaciami lasu i rozciągała się od okolic Trzciana do Ośna – byłego ówczesnego PGR.
w 1986 roku w Szadowie 2 powstał Zakład Mechaniki Maszyn i Urządzeń Rolniczych prowadzony przez właściciela majątku inż. Zbigniewa Reiss. Zakład świadczył usługo dla rolnictwa, jak również dla Rejonu Dróg Publicznych, ZEM Kwidzyn, PKS i innych. Zaprojektowane i wykonane przez inż. Reiss urządzenia bramowe funkcjonują po dziś dzień w części z tych zakładów.
18.02.1987 Północny Okręg Energetyczny wydał warunki ogólne i techniczne przyłączenia urządzeń elektrycznych do wspólnej sieci dla elektrowni wodnej w Szadowie. W tym okresie wybuchł pożar w domu mieszkalnym Szadowo 1, niszcząc budynek w stopniu uniemożliwiającym normalne zamieszkiwanie.
14.12.1989 przez właściciela majątku Szadowo Młyn została zarejestrowana działalność o przedmiocie: Produkcja Energii Elektrycznej, narodziła się Mała Elektrownia Wodna w Szadowie.
Część budynku została zaadaptowana pod potrzeby elektrowni. Turbina jako serce elektrowni, model bliźniaczy Francisa z lat 20. został przeprojektowany i wyremontowany. Powstał zespół prądotwórczy przy wykorzystaniu tylnego mostu od Star 66 w wersji wojskowej i wałów kardana. Sterowanie i automatyka projektu inż. Reiss wykorzystywała oryginalne elementy sterownicze turbiny, ale również takie elementy jak prądnice od samochodu Syrena.
W latach 1990-2002 właściciel elektrowni wprowadził kolejne modernizacje sterowania i siłowni, upraszczając konstrukcję i obsługę elektrowni.
Dom został odbudowany. Posesja uporządkowana. Trwają prace adaptacyjne budynku Zakładu Usługowego na restaurację.
W roku 2003 majątek został sprzedany Wielkiej Orkiestrze Świątecznej Pomocy. Powstał Uniwersytet Wolontariatu, budynek Szadowo 2 został wyburzony. Obiekty: Szadowo Młyn, budynek gospodarczy Szadowo 1 oraz Most Szadowo wpisane są na listę zabytków.

</doc>
<doc id="381189" url="https://pl.wikipedia.org/wiki?curid=381189" title="Szadów Pański">
Szadów Pański

Szadów Pański – wieś w Polsce położona w województwie wielkopolskim, w powiecie tureckim, w gminie Turek.
Wieś położona jest 3 kilometry na północny wschód od Turku, przy drodze wojewódzkiej nr 470 w kierunku Koła.
Okoliczne tereny tworzą pagórkowaty krajobraz ze wzniesieniami do 174 m n.p.m.
W latach 1960-1971 wieś należała i była siedzibą władz gromady Szadów Pański, wcześniej gromada ta to Chlebów, po zniesieniu gromady Szadów Pański w gromadzie Turek. W latach 1975–1998 miejscowość administracyjnie należała do województwa konińskiego.
Karczma.
Mieści się tu późnoklasycystyczny budynek dawnej karczmy z pierwszej połowy XIX wieku. Do części mieszkalnej przylega wozownia. Oba murowane, parterowe budynki posiadają ściany dzielone półkoliście zamkniętymi niszami, w których są okna. Nad częścią mieszkalną wznosi się dach naczółkowy z niewielką wystawką od frontu, zaś nad wozownią znajduje się dach dwuspadowy.

</doc>
<doc id="381190" url="https://pl.wikipedia.org/wiki?curid=381190" title="Kamyk (Góry Bystrzyckie)">
Kamyk (Góry Bystrzyckie)

Kamyk (721 m n.p.m.) – wzniesienie w południowo-zachodniej Polsce w Górach Bystrzyckich, w województwie dolnośląskim.
Wzniesienie położone w południowej części pasma Gór Bystrzyckich, po północno-zachodniej stronie wsi Kamieńczyk, na płaskowyżu Czerwień.
Kopulaste wzniesienie, o płaskim rozległym wierzchołku i podkreślonym wschodnim zboczu opadającym w kierunku Wysoczyzny Międzylesia, w pobliżu szczytu na wschodnim zboczu położony jest Aksamitowy Kopiec. Partie szczytową oraz zbocza zajmują górskie łąki i nieużytki, miejscami występują kępy drzew liściastych oraz małe połacie lasu świerkowego. Ciągi drzew i krzaków, rosnące na zboczach wyznaczają dawne miedze i polne drogi. U podnóża wzniesienia, po południowo-wschodniej stronie, położona jest rozciągnięta na długości ok. 3 km, wyludniająca się wieś Kamieńczyk.
Przez szczyt przebiega dział wód. Na południowo-wschodnim zboczu znajdują się źródła potoku Kamionka, wpadającego do potoku Kamieńczyk, który w Smreczynie uchodzi do Nysy Kłodzkiej (dorzecze Odry i zlewisko Bałtyku), natomiast na południowo-zachodnim zboczu źródła potoku Czerwony Strumień, wpadającego do Dzikiej Orlicy dopływu Orlicy (dorzecze Łaby i zlewisko Morza Północnego).
Turystyka.
Przez wzniesienie prowadzą dwa szlaki turystyczne:

</doc>
<doc id="381191" url="https://pl.wikipedia.org/wiki?curid=381191" title="Szadurczyce">
Szadurczyce

Szadurczyce (niem. Schaderwitz, 1936–1945 Schadeberg) – wieś w Polsce położona w województwie opolskim, w powiecie nyskim, w gminie Łambinowice.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="381192" url="https://pl.wikipedia.org/wiki?curid=381192" title="Szadzko">
Szadzko

Szadzko (niem. "Saatzig") – wieś w Polsce położona w województwie zachodniopomorskim, w powiecie stargardzkim, w gminie Dobrzany, położona 2,5 km na południowy zachód od Dobrzan (siedziby gminy) i 23 km na wschód od Stargardu (siedziby powiatu). Wieś leży nad południowo-zachodnim brzegiem jeziora Szadzko.
W latach 1975–1998 miejscowość administracyjnie należała do województwa szczecińskiego.
W Szadzku miał kiedyś siedzibę ziemski powiat stargardzki.
Historia.
W 1336 pierwsza wzmianka o grodzie, który był siedzibą kasztelanii. W 1728 nastąpił upadek osady, zamek popadł w ruinę i został rozebrany, siedzibę władz przeniesiono do Wapnicy.
Turystyka.
Przez Szadzko prowadzi czerwony Szlak Hetmana Stefana Czarnieckiego.

</doc>
<doc id="381193" url="https://pl.wikipedia.org/wiki?curid=381193" title="Torre de Belem">
Torre de Belem



</doc>
<doc id="381194" url="https://pl.wikipedia.org/wiki?curid=381194" title="Szafarczyska">
Szafarczyska

Szafarczyska – wieś w Polsce położona w województwie mazowieckim, w powiecie ostrołęckim, w gminie Lelis.
Wierni kościoła rzymskokatolickiego należą do parafii Miłosierdzia Bożego w Łęgu Starościńskim.
Historia.
W latach 1921–1939 wieś leżała w województwie białostockim, w powiecie ostrołęckim, w gminie Nasiadki (od 1931 w gminie Durlasy).
Według Powszechnego Spisu Ludności z 1921 roku wieś zamieszkiwało 190 osób w 32 budynkach mieszkalnych. Miejscowość należała do parafii rzymskokatolickiej w Ostrołęce. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy Ostrołęka 1.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Landkreis Scharfenwiese, rejencji ciechanowskiej Prus Wschodnich III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="381195" url="https://pl.wikipedia.org/wiki?curid=381195" title="Szaflary">
Szaflary

Szaflary – wieś w Polsce położona w województwie małopolskim, w powiecie nowotarskim, w gminie Szaflary.
Wieś królewska, położona w drugiej połowie XVI wieku w powiecie sądeckim województwa krakowskiego, należała do tenuty nowotarskiej. W latach 1975–1998 miejscowość administracyjnie należała do województwa nowosądeckiego. Miejscowość jest siedzibą gminy Szaflary.
Położenie.
Położona jest na pograniczu dwóch regionów geograficznych: Kotlina Nowotarska i Pogórze Bukowińskie, pod względem historyczno-etnograficznym należy do Podhala.
Przez miejscowość przechodzi łącząca Kraków z Zakopanem droga krajowa nr 47, będąca częścią "Zakopianki".
Historia.
W roku 1350 w Szaflarach powstała parafia św. Andrzeja Apostoła. Siedzibą parafii jest kościół św. Andrzeja Apostoła pochodzący z początku XIX wieku. W średniowieczu na terenie miejscowości znajdował się zamek, obecnie nieistniejący.
W Szaflarach urodził się Jakub Kazimierz Rubinkowski (1668–1749), rajca toruński i pisarz polski epoki saskiej. Ludwik Zejszner w XIX wieku tak opisywał majątek szaflarski należący do Uznańskich: "jest to dwór murowany, jak i liczne domostwa folwarczne, obwiedzione przy tym białym murem wśród grup bujnych drzew, które niemało uroku dodają tej pięknej siedzibie [...] W miejscu zamku stoi teraz altana murowana [...] Ale najwspanialszy jest widok na Tatry". Z kolei Michał Bałucki, opisując wycieczkę tatrzańską w 1859 napisał o Szaflarach, że "jest to jedna z najmniej wdzięcznych wiosek podhalańskich. Okolica skąpa w lasy, chaty ścieśnione i gęsto zbudowane, rzadko gdzie ocienione drzewkiem. Dwór sam w szczerym polu kawałek od lasu ponuro wygląda".
W latach 1969–1990 działała tutaj największa w Polsce wytwórnia nart Polsport Szaflary.
Kąpieliska geotermalne.
W 2008 roku otwarto kompleks basenów (otwartych i krytych) „Termy Szaflary” o powierzchni 970 m² zasilanych wodą termalną z miejscowego odwiertu. A w 2014 otwarto kąpielisko termalne z leczniczą wodą siarkową „Gorący Potok”.

</doc>
<doc id="381196" url="https://pl.wikipedia.org/wiki?curid=381196" title="Szafranów">
Szafranów

Szafranów – wieś w Polsce położona w województwie podkarpackim, w powiecie mieleckim, w gminie Czermin.
W latach 1975–1998 miejscowość administracyjnie należała do województwa rzeszowskiego.
Początki osadnictwa sięgają epoki neolitu (4500-1800 lat p.n.e.). W wiosce przeprowadzono badania archeologiczne, natrafiając m.in. na narzędzia z krzemienia. Wieś wzmiankowana w 1604 roku. W 1661 roku jej właścicielem był miecznik ziemi przemyskiej Stanisław Mrowiński z Mrowina. W 1853 roku istniała tu szkoła.
W trakcie budowy. Planowana także przepompownia. Zbiornik będzie gromadził wodę spływającą z terenu gmin: Wadowice Górne i Czermin.

</doc>
<doc id="381197" url="https://pl.wikipedia.org/wiki?curid=381197" title="Szalejów Dolny">
Szalejów Dolny

Szalejów Dolny () – wieś w Polsce położona w województwie dolnośląskim, w powiecie kłodzkim, w gminie Kłodzko, w zachodniej części Kotliny Kłodzkiej.
Położenie.
Szalejów Dolny to duża wieś o długości około 4,2 km, leżąca w zachodniej części Kotliny Kłodzkiej, nad dolnym biegiem Bystrzycy Dusznickiej, na wysokości około 310–330 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Pierwsza wzmianka o wsi i istniejącym tu kościele pochodzi z 1269 roku. W 1350 roku arcybiskup Arnoszt z Pardubic kupił miejscowość, a następnie przekazał ją kanonikom regularnym św. Augustyna z Kłodzka. W 1597 roku wieś przejęli jezuici, pod rządami których Szalejów Dolny rozwinął się i za sprawą wzniesionej tu kaplicy św. Anny stał się lokalnym ośrodkiem pielgrzymkowym. W 1683 roku znaczna część wsi została zniszczona w wielkim pożarze, po którym odbudowano zniszczone domy oraz wzniesiono browar, słynący w okolicy ze znakomitego piwa.
W 1840 roku w miejscowości istniały: pałac, kościół, kilka kaplic, szkoła, browar, olejarnia, młyn wodny i tartak, a w późniejszym okresie także cukrownia. Było tam też kilka gospód, z których korzystali pielgrzymi, a potem także letnicy.
W latach 1937–1945 na polach pomiędzy kłodzkimi Kościelnikami a Szalejowem Dolnym, należącymi do posiadłości baronów von Münchhausenów, funkcjonowało wojskowe lotnisko polowe "Feldflugplatz Komturhof", skąd startowały samoloty rozpoznania lotniczego Luftwaffe. Szczególne znaczenie lotnisko zdobyło wtedy, gdy front osiągnął granicę Śląska w drugiej połowie stycznia 1945. W czasie oblężenia Wrocławia samoloty przywoziły ciężko rannych do szpitala w Kłodzku. Komendantura lotniska była zakwaterowana w pałacu Münchhausenów, żołnierze w większości gospodarstw i domów w Szalejowie. Oddział liczył 300 żołnierzy. Na skraju wsi zlokalizowano hangary i warsztaty.
Zabytki.
Do wojewódzkiego rejestru zabytków wpisane są obiekty:

</doc>
<doc id="381198" url="https://pl.wikipedia.org/wiki?curid=381198" title="Szalejów Górny">
Szalejów Górny

Szalejów Górny () – wieś w Polsce położona w województwie dolnośląskim, w powiecie kłodzkim, w gminie Kłodzko, w zachodniej części Kotliny Kłodzkiej.
Położenie.
Szalejów Górny to duża wieś łańcuchowa leżąca w zachodniej części Kotliny Kłodzkiej, pomiędzy Szalejowem Dolnym na wschodzie i Wolanami na zachodzie, na wysokości około 325–350 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Początki Szalejowa Górnego sięgają pierwszej połowy XIII wieku, w 1269 istniał tu kościół. W 1350 arcybiskup Arnoszt z Pardubic kupił miejscowość, a następnie przekazał ją augustianom z Kłodzka. W czasie wojen husyckich wieś została złupiona, ale szybko podniosła się z upadku. Jako posiadłość ziemska uległa znacznemu rozdrobnieniu, w szczytowym okresie należała do jedenastu właścicieli. W 1527 Szalejów Górny przeszedł na własność klasztoru jezuitów w Kłodzku.
Zimą 1778, w czasie wojny o sukcesję bawarską, zbudowano nad wsią fort, który miał za zadanie pełnić rolę posterunku obserwacyjnego, a w razie potrzeby związać siły wroga. Był to w istocie blokhauz mogący odpierać atak ze wszystkich stron. Fort został zaatakowany 17 stycznia 1779 przez wojska austriackie pod dowództwem feldmarszałka Dagoberta Sigmunda von Wurmsera 17 stycznia 1779. Efektywna obrona Fortu Oberschwedelsdorf uchroniła przed atakiem twierdzę kłodzką i trafiła do traktatów o sztuce fortyfikacji.
W 1840 były tu: dwór "Rübischhof" należący do Antona Franza, kościół, szkoła, trzy wytwórnie starki i kilka folwarków. Po 1945 roku Szalejów Górny pozostał dużą wsią rolniczą z dobrze rozwiniętą infrastrukturą, do końca 1972 miejscowość była siedzibą gromady.
Zabytki.
Do wojewódzkiego rejestru zabytków wpisane są obiekty:
Linki zewnętrzne.
ṉ

</doc>
<doc id="381199" url="https://pl.wikipedia.org/wiki?curid=381199" title="Szaleniec">
Szaleniec

Szaleniec (niem. "Thörichthof") – wieś w Polsce położona w województwie pomorskim, w powiecie malborskim, w gminie Stare Pole na obszarze Żuław Elbląskich.
Wieś królewska położona była w II połowie XVI wieku w województwie malborskim. W latach 1975–1998 miejscowość administracyjnie należała do województwa elbląskiego.
Zabytki.
Według rejestru zabytków NID na listę zabytków wpisany jest cmentarz mennonicki, XVIII/XIX, nr rej.: A-1245 z 15.08.1988; z rzeźbionymi ornamentami roślinnymi na stelach.
Ponadto we wsi znajduje się dom podcieniowy nr 6, o konstrukcji szachulcowej z 1791 r., z podcieniem na siedmiu słupach.

</doc>
<doc id="381200" url="https://pl.wikipedia.org/wiki?curid=381200" title="Szalenik">
Szalenik

Szalenik – wieś w Polsce położona w województwie lubelskim, w powiecie tomaszowskim, w gminie Lubycza Królewska.
Wieś stanowi sołectwo gminy Lubycza Królewska.
Historia.
W wieku XIX Szalenik stanowił folwark w posiadłości Lubycza Kameralna.
W czasie II wojny światowej 4 października 1942 r. miała miejsce krwawa pacyfikacja Szalenika, Żyłki, Lubyczy Królewskiej, Lubyczy-Kniazie, przeprowadzona przez niemieckich okupantów. Niemcy zamordowali wtedy około 53 niewinnych cywilów. Pretekstem było fałszywe oskarżenie przez wachmanów z załogi niemieckiego obozu zagłady SS-Sonderkommando Belzec w Bełżcu, pilnujących koni komendanta obozu SS-Hauptsturmführera Gotlieba Heringa – ludności cywilnej, o podpalenie stajni z 3 końmi. Sprawcami podpalenia byli sami pijani wachmani z obozu zagłady. Zemsta komendanta obozu niemieckiego Gotlieba Heringa (po fałszywych oskarżeniach przez wachmanów) na ludności cywilnej była krwawa. Wyruszył on na czele około 100 niemieckich żołnierzy aby rozstrzeliwać okoliczną ludność. W samym Szaleniku SS-Oberscharführer Reinhold Feix zastrzelił 60-letniego rolnika Gałkę.
W latach 1975–1998 miejscowość administracyjnie należała do województwa zamojskiego.

</doc>
<doc id="381201" url="https://pl.wikipedia.org/wiki?curid=381201" title="Szalonki">
Szalonki

Szalonki – wieś w Polsce położona w województwie kujawsko-pomorskim, w powiecie radziejowskim, w gminie Osięciny.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy w BIP.
Demografia.
Według Narodowego Spisu Powszechnego (III 2011 r.) liczyła 135 mieszkańców. Jest 22. co do wielkości miejscowością gminy Osięciny.

</doc>
<doc id="381202" url="https://pl.wikipedia.org/wiki?curid=381202" title="Szalowa">
Szalowa

Szalowa – wieś w Polsce położona w województwie małopolskim, w powiecie gorlickim, w gminie Łużna – w dolinie Szalówki u stóp Maślanej Góry.
Osada lokowana prawdopodobnie w XIII w., wzmiankowana w roku 1346. Jedna z nielicznych wsi w regionie mająca prawo urządzania jarmarków.
W latach 1975–1998 miejscowość administracyjnie należała do województwa nowosądeckiego.
Zabytki.
Obiekty wpisane do rejestru zabytków nieruchomych województwa małopolskiego
Kościół św. Michała Archanioła pochodzi z I połowy XVIII w. Trójnawowy, konstrukcji zrębowej, z fasadą dwuwieżową. W szczycie fasady XVIII-wieczna figura przedstawiająca św. Michała Archanioła depczącego diabła. Wyposażenie kościoła to głównie elementy z XVIII w. We wnętrzu iluzjonistyczna polichromia oraz bogaty wystrój rzeźbiarski. Na łukach arkad naw bocznych stoją rzeźby apostołów. Od listopada 2017 roku jest pomnikiem historii decyzją prezydenta RP Andrzeja Dudy.

</doc>
<doc id="381203" url="https://pl.wikipedia.org/wiki?curid=381203" title="Szałwinek">
Szałwinek

Szałwinek (dawniej Szadówko) – osada w Polsce położona w województwie pomorskim, w powiecie kwidzyńskim, w gminie Kwidzyn przy drodze wojewódzkiej nr 525.
W latach 1975–1998 miejscowość administracyjnie należała do województwa elbląskiego.

</doc>
<doc id="381204" url="https://pl.wikipedia.org/wiki?curid=381204" title="Szałkowo">
Szałkowo

Szałkowo – wieś w Polsce położona w województwie warmińsko-mazurskim, w powiecie iławskim, w gminie Iława.
W latach 1975–1998 miejscowość administracyjnie należała do województwa olsztyńskiego.
Wieś położona nad jeziorem Jeziorak o ok. 3 km na północ od Iławy.

</doc>
<doc id="381205" url="https://pl.wikipedia.org/wiki?curid=381205" title="Szałstry">
Szałstry

Szałstry (dawniej ) – wieś warmińska w Polsce położona w województwie warmińsko-mazurskim, w powiecie olsztyńskim, w gminie Jonkowo. W latach 1975–1998 miejscowość administracyjnie należała do województwa olsztyńskiego.
Miejscowość położona nad jeziorem Szałstry. Wieś leży przy linii kolejowej nr 220 Olsztyn – Elbląg, a najbliższy przystanek kolejowy to Wołowno (oddalony o 2 km). Przez miejscowość przebiega droga powiatowa nr 1411N Gołogóra – Nowe Kawkowo – Stękiny.
Historia.
Wieś lokowana 14 sierpnia 1352 r. przez kapitułę warmińską na 40 włókach na prawie chełmińskim, z wolnizna ośmiu lat i czterema włokami wolnymi od obciążeń dla zasadźcy, na pruskim terytorium Gudikus, pod pierwotną nazwą "Wisacker". Przywilej lokacyjny wystawiono we Fromborku. Pierwszym sołtysem i zasadźcą był Prus o imieniu "Sinsuten". Otrzymał on również przywilej na założenie karczmy. Przed lokacją wieś nosiła nazwę "Wiesacker", później "Sowstern".

</doc>
<doc id="381206" url="https://pl.wikipedia.org/wiki?curid=381206" title="Szałsza">
Szałsza

Szałsza (niem. "Schalscha") – wieś sołecka w Polsce położona w województwie śląskim, w powiecie tarnogórskim, w gminie Zbrosławice.
W latach 1975–1998 miejscowość należała administracyjnie do województwa katowickiego.
W okresie hitlerowskiego reżimu w latach 1936-1945 miejscowość nosiła nazwę "Kressengrund".

</doc>
<doc id="381207" url="https://pl.wikipedia.org/wiki?curid=381207" title="Szamarzewo">
Szamarzewo

Szamarzewo – wieś w Polsce, położona w województwie wielkopolskim, w powiecie wrzesińskim, w gminie Kołaczkowo.
Wieś duchowna, własność biskupstwa poznańskiego, pod koniec XVI wieku leżała w powiecie pyzdrskim województwa kaliskiego. W latach 1975–1998 miejscowość administracyjnie należała do województwa poznańskiego.
W Szamarzewie urodził się bp Zbigniew Kiernikowski.

</doc>
<doc id="381208" url="https://pl.wikipedia.org/wiki?curid=381208" title="Szamów">
Szamów

Szamów – wieś w Polsce położona w województwie łódzkim, w powiecie łęczyckim, w gminie Witonia.
Wieś szlachecka "Szamowo" położona była w drugiej połowie XVI wieku w powiecie łęczyckim województwa łęczyckiego. W latach 1975–1998 miejscowość administracyjnie należała do województwa płockiego.

</doc>
<doc id="381209" url="https://pl.wikipedia.org/wiki?curid=381209" title="Szaniawy-Matysy">
Szaniawy-Matysy

Szaniawy-Matysy – wieś w Polsce położona w województwie lubelskim, w powiecie łukowskim, w gminie Trzebieszów.
W latach 1975–1998 miejscowość administracyjnie należała do województwa siedleckiego.
Przez Szaniawy przebiega linia kolejowa nr 2 Warszawa – Terespol – Brześć ze stacją Matysy. Najbliższym Szaniawom miastem jest Łuków.
W Szaniawach-Matysach jest również mały kościół murowany pw. Matki Bożej Nieustającej Pomocy, zbudowany w 1990 roku. Znajduje się także jednostka straży pożarnej z własną remizą.
W połowie lat dziewięćdziesiątych XX w. w Szaniawach została wybudowana sieć wodociągowa, a także nastąpiła telefonizacja wsi.
 

</doc>
<doc id="381210" url="https://pl.wikipedia.org/wiki?curid=381210" title="Szaniawy-Poniaty">
Szaniawy-Poniaty

Szaniawy-Poniaty – wieś w Polsce, położona w województwie lubelskim, w powiecie łukowskim, w gminie Trzebieszów.
W latach 1975–1998 wieś administracyjnie należała do województwa siedleckiego.
Wierni Kościoła rzymskokatolickiego należą do parafii Matki Boskiej Nieustającej Pomocy w Szaniawach-Matysach.
Przez Szaniawy przebiega ważna linia kolejowa Warszawa – Terespol –
Brześć ze stacją Szaniawy. Najbliższym Szaniawom miastem jest Łuków (12 km).
Na stałe zamieszkuje tu około 700 mieszkańców,z których już tylko mniejsza część zajmuje się rolnictwem. Szaniawy leżą na terenie Radzyńskiego Obszaru Chronionego Krajobrazu i otoczone są malowniczą okolicą. O każdej porze roku można tu ujrzeć piękne krajobrazy, pospacerować i pooddychać świeżym powietrzem. Do zwiedzania okolicy świetnie nadaje się rower, gdyż na drogach prowadzących do Szaniaw jest niewielkie natężenie ruchu.
W Poniatach zbudowana jest remiza OSP. Na głównym skrzyżowaniu w Poniatach stała zabytkowa kapliczka, zburzona z nie wiadomo jakiego powodu. W dniu 3 X 1946 roku na stacji Szaniawy Poniaty oddział AK obwodu Łuków i Radzyń Podlaski pod dowództwem „Kurzawy” opanowały i rozbiły sowiecki pociąg wojskowy „Mitropa”.

</doc>
<doc id="381211" url="https://pl.wikipedia.org/wiki?curid=381211" title="Szańków">
Szańków

Szańków – wieś w Polsce położona w województwie mazowieckim, w powiecie łosickim, w gminie Łosice.
Wierni Kościoła rzymskokatolickiego należą do parafii św. Jana Chrzciciela w Hadynowie.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="381212" url="https://pl.wikipedia.org/wiki?curid=381212" title="Szapsk">
Szapsk

Szapsk – wieś w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość administracyjnie należała do województwa ciechanowskiego.
Wierni Kościoła rzymskokatolickiego należą do parafii św. Małgorzaty w Gralewie.

</doc>
<doc id="381213" url="https://pl.wikipedia.org/wiki?curid=381213" title="Szaradowo">
Szaradowo

Szaradowo (dawniej "Vszeradowo") – wieś w Polsce położona w województwie kujawsko-pomorskim, w powiecie nakielskim, w gminie Szubin.
Historia.
Pierwsza wzmianka o wsi pochodzi z 1386 roku, kiedy to należała do rodu Pałuków. Wieś szlachecka, własność wojewody płockiego Piotra Potulickiego, około 1580 roku leżała w powiecie kcyńskim województwa kaliskiego. W XVIII wieku wchodziła w skład dóbr szubińskich.
Podział administracyjny.
W latach 1975–1998 miejscowość administracyjnie należała do województwa bydgoskiego. 11 marca 2010 Szaradowo stało się odrębnym sołectwem, w skład którego wchodzą: Szaradowo, Zalesie: ul. Wierzbowa oraz Ameryczka.
Demografia.
Według Narodowego Spisu Powszechnego (III 2011 r.) liczyła 103 mieszkańców. Jest 33. co do wielkości miejscowością gminy Szubin.
Nekropolie.
Na terenie wsi zlokalizowany jest nieczynny cmentarz ewangelicki. Na cmentarzu parafialnym w Szaradowie pochowany jest Jan Bujarski, 22-letni powstaniec wielkopolski, który zginął pod Studzienkami.
Grupy wyznaniowe.
Wieś należy do parafii św. Mikołaja Biskupa.
Zabytki.
Według rejestru zabytków NID na listę zabytków wpisana jest nawa kościoła parafialnego, lata: 1838, 1886; nr rej.: A/1589 z 17.05.2011.
Klasycystyczny kościół pw. św. Mikołaja Biskupa pochodzi z 1838 roku, został odbudowany po pożarze 68 lat później. W świątyni znajdują się liczne zabytki. Ołtarz bogato rzeźbiony barokowo-klasycystyczny zestawiony ponownie w 1886 roku – rokokowy, płaskorzeźbiony tron z drugiej połowy XVIII. Z tego wieku pochodzą również: ambona (na której bokach znajdują się płaskorzeźby czterech Ewangelistów) i chrzcielnica z figurką św. Jana Chrzciciela na szczycie. Z 1888 roku pochodzą organy piszczałkowe, mechaniczne zbudowane przez organmistrza Józefa Gryszkiewicza z Poznania. W latach 1982 – 1994 powiększony o prezbiterium, zakrystię, salkę katechetyczną i wieżę.

</doc>
<doc id="381214" url="https://pl.wikipedia.org/wiki?curid=381214" title="Szarajówka-Kolonia">
Szarajówka-Kolonia



</doc>
<doc id="381215" url="https://pl.wikipedia.org/wiki?curid=381215" title="Szarbia">
Szarbia

Szarbia – wieś w Polsce położona w województwie małopolskim, w powiecie proszowickim, w gminie Koniusza.
W latach 1975–1998 miejscowość administracyjnie należała do województwa krakowskiego.
Integralne części miejscowości: Parcelacja, Ukazowe.
Zobacz też: Szarbia Zwierzyniecka

</doc>
<doc id="381216" url="https://pl.wikipedia.org/wiki?curid=381216" title="Szarbia Zwierzyniecka">
Szarbia Zwierzyniecka

Szarbia Zwierzyniecka – wieś w Polsce położona w województwie świętokrzyskim, w powiecie kazimierskim, w gminie Skalbmierz.
W latach 1975–1998 miejscowość administracyjnie należała do województwa kieleckiego.

</doc>
<doc id="381217" url="https://pl.wikipedia.org/wiki?curid=381217" title="Szarbsko">
Szarbsko

Szarbsko – wieś w Polsce położona w województwie łódzkim, w powiecie piotrkowskim, w gminie Aleksandrów.
W latach 1975–1998 miejscowość administracyjnie należała do województwa piotrkowskiego.
Przez wieś przebiega pieszy Szlak Rekreacyjny Rzeki Pilicy.
Wierni Kościoła rzymskokatolickiego należą do parafii św. Rozalii w Dąbrówce.

</doc>
<doc id="381218" url="https://pl.wikipedia.org/wiki?curid=381218" title="Praca jako czynnik produkcji">
Praca jako czynnik produkcji



</doc>
<doc id="381219" url="https://pl.wikipedia.org/wiki?curid=381219" title="Szarcz">
Szarcz

Szarcz – wieś w Polsce położona w województwie lubuskim, w powiecie międzyrzeckim, w gminie Pszczew, nad jez. Szarcz.
Historia.
Miejscowość pierwotnie związana była z Wielkopolską. Ma metrykę średniowieczną i istnieje co najmniej od końca XIII wieku. Wymieniona w dokumencie zapisanym po łacinie z 1288 "Sadce", 1411 "Szadecz", 1424 "Sadecz", 1475 "Sząndzyech", 1510 "Sandecz", 1553 "Sarcz", 1563 "Sardecz", 1564 "Szorcz, Sorcz", 1577 "Sardcz", 1580 "Sardz", 1637 "villa antiquitus Sandecz nunc vero Sarcz nuncupata", 1944 "Scharzig".
Okolice miejscowości zasiedlone były znacznie wcześniej niż zachowane zapisy archiwalne. Na gruntach Pszczewa sąsiadujących z Szarczem, przy południowo-wschodnim brzegu jeziora, odkryto ślady osady produkującej żelazo z okresu wpływów rzymskich. Pierwszy zachowany zapis z 1288 mówi o tym, że biskup poznański Jan sprzedał Janowi zwanemu Lubinowo swoje wsie Pszczew i Szarcz w celu lokowania na prawie magdeburskim miasta Pszczew. 
Miejscowość wspominały historyczne dokumenty prawne, własnościowe i podatkowe. W 1411 kanonik kapituły katedralnej poznańskiej Miroszek z Bytynia, tenutariusz i oficjał pszczewski prowadził spór sądowy z Mikołajem Chycińskim z Chyciny koło Międzyrzecza o zabranie przez niego z Szarcza czterech kmieci. W 1469 miejscowość należała do powiatu poznańskiego Korony Królestwa Polskiego. W 1508 wieś należała do parafii Pszczew. W tym roku odnotowano pobranie podatku z miejscowości od 9 kwart roli po 3 grosze. W 1509 od 9 kwart oraz od sołtysa od 2 kwart. W 1510 od 9 kwart, a od sołtysa od połowy łana. W 1580 od 4,5 łana oraz od 4 zagrodników i jednego komornika. W 1564 Szarcz należał do klucza pszczewskiego biskupów poznańskich. We wsi było 14 łanów, z czego 2 łany należały do sołtysa, 9 łanów było osiadłych, z których płacono po 18 groszy czynszu, jednią ćwiertnię owsa, 2 koguty, 15 jaj. Z trzech łanów opuszczonych płacono po 18 groszy czynszu, a sołtys dawał dwa floreny i 4 grosze. Karczmarz płacił od karczmy 18 groszy. W sumie dochód z Szarcza wynosił 6 grzywien 10 groszy, 9 ćwiertni owsa, 18 kogutów, 2 kopy jaj plus 15 jaj. Owies i koguty oddawano w ramach zwyczajowej opłaty zwanej "wiecne".
W 1424 kanonik poznański, prepozyt głuszyński oraz oficjał i tenutariusz pszczewski Hektor Starszy z Koziemina z polecenia biskupa poznańskiego sprzedał 2 łany sołtysie we wsi biskupiej Szarcz kmieciowi z Gralewa Janowi zwanemu Gruczba, który wykupił je w ramach objęcia sołectwa. Nowy sołtys otrzymał łąkę Biskupice, która rozciągała się od dąbrowy Kęszy Dąb aż do lasu ciągnącego się do wsi Gorzycko, w którym było 50 drzew przeznaczonych na założenie barci. Do sołtysa należał także ostrów leżący między wsią Szarcz, a jeziorem o tej nazwie, aż do błota, które rozciągało się poza drogę we wsi Stołuń. Sołtys mógł osadzić jednego zagrodnika oraz posiadać potrzebne bydło i trzodę na swoje potrzeby. Otrzymał także prawo połowów w jeziorze Czarne przy pomocy średniej sieci zwanej "drgubica". Przysługiwała mu 1/3 opłat sądowych oraz zwyczajowa opłata "wiecne". W ramach obowiązków sołtys raz w roku, a kmiecie 2 razy w roku, miał dawać utrzymanie tenutariuszowi pszczewskiemu, gdy ten będzie odprawiał sądy w Szarczu. Kmiecie po upływie wolnizny mieli płacić czynsz tenutariuszom pszczewskim. W 1466 dokument ten na prośbę kolejnego sołtysa w Szarczu Mikołaja potwierdził i transumował biskup poznański Andrzej Bniński.
W 1580 wieś duchowna Sardz, własność biskupa poznańskiego w kluczu Pszczew, położona była w powiecie poznańskim województwa poznańskiego w Rzeczypospolitej Obojga Narodów.
Po I rozbiorze Polski miejscowość znalazła się w zaborze pruskim. Po 1793 wieś skonfiskował pruski rząd i sprzedał. W XIX wieku miejscowość odnotowana została przez Słownik geograficzny Królestwa Polskiego pod nazwą "Szarcz", "Szorcz" oraz "Sardz", a także pod zgermanizowaną, urzędową nazwą "Scharzig". Odnotowano istnienie miejscowej szkoły. Wieś przynależała do okręgu pocztowego i parafii w Pszczewie. Znajdowało się w niej 31 dymów czyli domów zamieszkanych przez 277 mieszkańców w tym 260 było wyznania katolickiego, a 17 protestantów. Wieś liczyła w sumie 1033 hektarów w tym 654 ziem uprawnych, 58 łąk, 192 lasu.
W Szarczu mieszkał i działał prezes koła Związku Polaków w Niemczech w Pszczewie, Kazimierz Kowalski, zwany też przez władze niemieckie "Królem Polaków", oraz Waleria Misiewicz, która prowadziła naukę języka polskiego dla polskich dzieci ze Stołunia, Szarcza, Zielomyśla i najbliższej okolicy. Z Szarcza pochodziła także Maria Misiewicz, żona Ludwika Wittchena, polskiego działacza narodowego i prezesa rady nadzorczej Banku Ludowego w Pszczewie.
W latach 1975–1998 miejscowość administracyjnie należała do województwa gorzowskiego.

</doc>
<doc id="381220" url="https://pl.wikipedia.org/wiki?curid=381220" title="Szarek (powiat ełcki)">
Szarek (powiat ełcki)

Szarek – osada w Polsce położona w województwie warmińsko-mazurskim, w powiecie ełckim, w gminie Ełk.
W latach 1975–1998 miejscowość administracyjnie należała do województwa suwalskiego.
Góra Bunelka.
W miejscowości Szarek wznosi się morenowe wzgórze o nazwie "Bunelka" o wysokości 167 m n.p.m. Na szczycie znajduje się cmentarz z 1915 roku. Na kamiennym cokole ustawiony jest 6 metrowy drewniany krzyż i marmurowa tablica o treści: "CMENTARZ WOJENNY "BUNELKA" 1914–1918 MIEJSCE SPOCZYNKU 23 ŻOŁNIERZY NIEMIECKICH I 64 ROSYJSKICH" w języku polskim i niemieckim. Na szczyt wzgórza prowadzą kamienne schody, przy których ustawiony jest kamień z wyrytym napisem: "MAX ZURCHER LETZTER BESITZER VON GUT SARKEN 1948" ("MAX ZURCHER OSTATNI WŁAŚCICIEL DÓBR SZAREK 1948"). Ze szczytu roztacza się imponujący widok na Ełk, Prostki i Grajewo.

</doc>
<doc id="381221" url="https://pl.wikipedia.org/wiki?curid=381221" title="Szarglew">
Szarglew

Szarglew – wieś w Polsce położona w województwie mazowieckim, w powiecie sochaczewskim, w gminie Iłów. Od północy sąsiaduje z Lubatką, z którą tworzy jedno sołectwo.
W latach 1975–1998 miejscowość administracyjnie należała do województwa płockiego.

</doc>
<doc id="381222" url="https://pl.wikipedia.org/wiki?curid=381222" title="Szarkówka">
Szarkówka

Szarkówka – wieś w Polsce położona w województwie małopolskim, w powiecie miechowskim, w gminie Charsznica.
Do 1 kwietnia 1930 roku wieś należała do gminy Rzeżuśnia w województwie kieleckim. Szarkówka oraz Szarkówka Kolonia zostały przyłączone do nowo tworzonej gminy Chodów województwa kieleckiego. W latach 1975–1998 miejscowość administracyjnie należała do województwa kieleckiego. Integralne części miejscowości: Dąbrówka, Szarkowiec.
Część wsi Dąbrówka znajduje się w okolicach torów kolejowych przy granicy z wsiami Dąbrowiec oraz Podlesice (w czasach Sejmu Czteroletniego był folwark Psarków, obecnie w granicach Podlesic). Część wsi Szarkowiec znajduje się przy granicy z ul. Szarkowiec wsi Miechów-Charsznica.
Historia.
Przez wieś prowadziła dawna droga z Krakowa do Warszawy. Trasa biegła przez pobliskie wsie Gołczę – Witowice – Szarkówkę – Swojczany – Tczycę – Jelczę – Żarnowiec. Trasa utraciła swoje znaczenie po wybudowaniu w 1830 roku jednej z pierwszych szos na ziemiach polskich przez Miechów i Książ Wielki, dzisiejsza e7.
Wierni Kościoła rzymskokatolickiego należą do parafii w Charsznicy. Do 1976 wieś należała do parafii w Szreniawie.
W 1920 roku została otwarta szkoła w Stacji Miechów (obecnie Miechów Charsznica). W Szarkówce uruchomiono eksponówkę, która została zamknięta w roku szkolnym 1922/1923 z powodu zbyt małej ilości dzieci. Nauczyciel Józef Grzanka Józef wrócił do szkoły na Stacji"." Ochotnicza straż pożarna została powołana w 1946 roku. Wieś od 2000 roku posiada sieć gazowniczą, zrealizowaną w ramach programu PHARE. Dodatkowe udogodnienia dla mieszkańców to istniejąca sieć kanalizacyjna oraz sieć światłowodowego internetu i telewizji dostępna drogą kablową dla mieszkańców.
Zabytki.
We wsi znajduje się zabytkowa kaplica pw. Św. Feliksa, wybudowana po upadku powstania styczniowego (1864), która obecny kształt przybrała w 1925 roku. Ołtarz Główny oraz obraz Serca Jezusowego wykonał lokalny artysta Franciszek Zaręba. W roku 2018 dokonano zewnętrznej renowacji kapliczki. Każdego roku w maju odbywa się tradycyjne święcenie pól, połączone z jedyną Mszą Świętą odprawianą w kapliczce. Gdy wieś należała do parafii w Szreniawie, msza św. była sprawowana w każdą niedzielę.
Demografia.
W latach 1998–2011 liczba mieszkańców wsi zmniejszyła się o 11,3%.
W Szarkówce współczynnik feminizacji wynosi 104 i jest zbliżony do współczynnika feminizacji liczonego dla województwa małopolskiego.

</doc>
<doc id="381223" url="https://pl.wikipedia.org/wiki?curid=381223" title="Szarlejka">
Szarlejka

Szarlejka – wieś w Polsce położona w województwie śląskim, w powiecie kłobuckim, w gminie Wręczyca Wielka.
Szarlejka leży w regionie Wyżyny Woźnicko-Wieluńskiej, znajdującej się na granicy mezoregionów: Wyżyny Wieluńskiej i Obniżenia Krzepickiego (będącego przedłużeniem obniżenia Górnej Warty).
Miejscowość ta położona jest około 10 km od Jasnej Góry. Sąsiaduje z nią od strony południowo-wschodniej (293 m n.p.m.).
Znajduje się w obszarze zlewni rzek: Warty i Liswarty. Swoje źródło ma tutaj niewielka rzeka Kocinka, przepływająca obniżeniem.
Leży ona w obszarze charakterystycznych dolin rzecznych Wyżyny Wieluńskiej.
Klimat.
Szarlejka jest położona w dzielnicy częstochowsko-kieleckiej, obejmującej zachodnią część Wyżyny Małopolskiej. Opady są stosunkowo duże i dochodzą do 800 mm. W półroczu ciepłym średnia suma opadów wynosi 400–500 mm, a w chłodnym 225–250 mm. Długość okresu wegetacyjnego wynosi od 200 do 210 dni. Średnia temperatura powietrza: w styczniu wynosi –3 °C, a w lipcu +18 °C. Średnia temperatura roczna wynosi 7,5 °C.
Gleby.
Owa miejscowość leży w pobliżu dwóch podregionów: Wieluńskiego i Krakowsko-Częstochowskiego. W części północnej występują: piaskowce i piaski na głębokości od kilku do 250 m.
Gleby dominujące na terenie Szarlejki to:
Geologia.
Teren Szarlejki znajduje się w obrębie Monokliny Śląsko-Krakowskiej.
Obszar ten zakrywa dość zwarta pokrywa utworów czwartorzędowych, wykształconych w postaci: piasków różnoziarnistych, żwirów z głazikami i glin zwałowych, szaro-brunatnych. Pod nimi znajdują się całe utwory jurajskie, tworząc rozległe płaty lub też wypełniając głębokie rynny, powstałe wskutek lokalnej erozji w iłach.
Glina zwałowa pochodzi z dwóch zlodowaceń:
Dolna – zlodowacenie południowopolskie;
Górna – starsza faza zlodowacenia środkowopolskiego.
Pokryta jest ona na znacznych obszarach piaskiem akumulacji wodno-lodowcowej.
Utwory czwartorzędowe, występujące w dolinach rzek są nałożone na osady starsze ciągłą powieką.
Twory starszego podłoża (trias i jura), stanowią jednoskrzydłową antyklinę, powstałą w trzeciorzędzie. Około 35 metrów występują iły rudonośne.
Krajobraz.
Niezwykle malowniczy krajobraz Szarlejki tworzą pola uprawne i użytki rolne. Znaczną część terenu zajmują również lasy.
Historia powstania.
Historia Szarlejki związana jest z dziejami klasztoru jasnogórskiego.
Przełomowym wydarzeniem dla tej wsi było objęcie jej jako lenna. Krótki okres jego władania (lata 1370–1393), zaznaczył się w dwóch istotnych faktach dla opisywanej miejscowości. Są to: nadanie praw miejskich Częstochowie (1372) i fundacja klasztoru (22 czerwca 1382).
Władysław Opolczyk od roku 1391 prowadził wojnę z Władysławem Jagiełłą. Przegrał ją, przez co opiekunem konwentu został Jagiełło. Uposażył go na nowo i przywilejem z 24 lutego 1393 roku nadał ponownie klasztorowi jasnogórskiemu wsie, m.in. Szarlejkę.

</doc>
<doc id="381224" url="https://pl.wikipedia.org/wiki?curid=381224" title="Szarlota (województwo pomorskie)">
Szarlota (województwo pomorskie)

Szarlota (kaszb. "Szarłata" lub "Òsuszno", niem. "Charlottenthal") – osada kaszubska na Pojezierzu Kaszubskiem w Polsce położona w województwie pomorskim, w powiecie kościerskim, w gminie Kościerzyna nad jeziorem Osuszyno. Działa tu kilka ośrodków wypoczynkowych. Wieś jest siedzibą sołectwa Szarlota, w którego skład wchodzą również miejscowości Stare Nadleśnictwo, Rybaki i Wierzysko-Leśnictwo. Na południe od miejscowości znajduje się rezerwat ptasi "Czapliniec w Wierzysku".
Nieopodal wsi stoi pomnik ku pamięci leśników walczących w czasie II wojny światowej (wzniesiony w 1971).
W latach 1975–1998 miejscowość administracyjnie należała do województwa gdańskiego.

</doc>
<doc id="381225" url="https://pl.wikipedia.org/wiki?curid=381225" title="Szarłata (województwo pomorskie)">
Szarłata (województwo pomorskie)

Szarłata (dodatkowa nazwa w j. kaszub. Szarlota) – wieś w Polsce, położona w województwie pomorskim, w powiecie kartuskim, w gminie Przodkowo., na Kaszubach.
W latach 1975–1998 miejscowość administracyjnie należała do województwa gdańskiego.
Krajobraz charakteryzuje się rzeźbą polodowcową – występują tu liczne pagórki morenowe (moreny czołowe), duże różnice względnej wysokości terenu, wytopiska polodowcowe, wrzosowiska i torfowiska.
W odległości 2–4 km znajdują się dwa jeziora: Jezioro Czarne i Jezioro Białe, kąpielisko miasta Kartuzy. Wieś posiada rozproszoną zabudowę.
We wsi od pierwszych lat XX wieku funkcjonuje szkoła podstawowa – pierwotnie budynek zbudowany z czerwonej, wypalanej cegły ze spadzistymi dachami, kryty wypalaną dachówką falistą. Szkołę przebudowano w latach 1981–1983. Obecnie bryła budynku całkowicie odbiega od formy pierwotnej. Na uwagę zasługuje jednak fakt pozostawienia oryginalnych fundamentów i podmurówki, wykonanych z bloków granitu.

</doc>
<doc id="381227" url="https://pl.wikipedia.org/wiki?curid=381227" title="Szarłatów">
Szarłatów

Szarłatów – wieś w Polsce, położona w województwie wielkopolskim, w powiecie kolskim, w gminie Osiek Mały.
W latach 1975–1998 wieś administracyjnie należała do województwa konińskiego.

</doc>
<doc id="381228" url="https://pl.wikipedia.org/wiki?curid=381228" title="Szarnoś">
Szarnoś

Szarnoś – wieś w Polsce położona w województwie kujawsko-pomorskim, w powiecie grudziądzkim, w gminie Świecie nad Osą, przy trasie zawieszonej obecnie linii kolejowej Kisielice – Jabłonowo Pomorskie (stacja kolejowa PKP "Szarnoś"). Wieś ta leży 100 m od brzegów jeziora szańcowego.
Podział administracyjny.
W latach 1975–1998 miejscowość administracyjnie należała do województwa toruńskiego. W 2015 roku wieś ta stworzyła osobne sołectwo.
Demografia.
Według Narodowego Spisu Powszechnego (III 2011 r.) wieś liczyła 309 mieszkańców. Jest siódmą co do wielkości miejscowością gminy Świecie nad Osą.
Zabytki.
Według rejestru zabytków NID na listę zabytków wpisany jest park dworski z k. XIX w., nr rej.: A/321 z 9.09.1985.
Gospodarka.
W miejscowości znajduje się gospodarstwo tzw."Stadnina Koni Nowe Jankowice". Obecnie gospodarstwo w dalszym ciągu wchodzi w skład "Stadniny Koni Nowe Jankowice Sp. z o.o.".
Piłka nożna.
W latach 1960-1980 wieś posiadała klub piłkarski "Sokół", grający początkowo w B-klasie, a następnie w A-klasie. "Sokół Szarnoś" swoje mecze rozgrywał na boisku w pobliskim Lisnowie. W 2015 roku wznowił swoją działalność i reprezentuje Szarnoś na imprezach sportowych w okolicznych miejscowościach. 

</doc>
<doc id="381229" url="https://pl.wikipedia.org/wiki?curid=381229" title="Szarowola">
Szarowola

Szarowola – wieś w Polsce położona w województwie lubelskim, w powiecie tomaszowskim, w gminie Tomaszów Lubelski.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Tomaszów Lubelski.
Mieszkańcem Szarowoli był Jakub Ruszczyk, uzdrowiony w 1640 w sposób nadprzyrodzony, związany z wydarzeniami w Krasnobrodzie, który według kultu, przy leśnym źródle zobaczył Matkę Bożą.
W latach 1915–1916 na terenie miejscowości znajdowała się stacja linii kolejowej Bełżec-Trawniki o nazwie „Schumkasee”.
W 1987 w miejscowości powstał piłkarski klub sportowy Spartakus Szarowola.
W Szarowoli istnieje kościół i Parafia Krzyża Świętego w Szarowoli.
Podczas II wojny światowej i okupacji Polski przez III Rzeszę Niemiecką wieś była kilkakrotnie pacyfikowana i wysiedlona.

</doc>
<doc id="381230" url="https://pl.wikipedia.org/wiki?curid=381230" title="Szaruty">
Szaruty

Szaruty – wieś w Polsce położona w województwie mazowieckim, w powiecie węgrowskim, w gminie Liw.
W latach 1975–1998 miejscowość administracyjnie należała do województwa siedleckiego.
Przez wieś przebiega droga wojewódzka nr 696.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Węgrowie.

</doc>
<doc id="381231" url="https://pl.wikipedia.org/wiki?curid=381231" title="Szastały">
Szastały

Szastały – wieś w Polsce położona w województwie podlaskim, w powiecie bielskim, w gminie Bielsk Podlaski. Leży przy drodze krajowej 66.
Były przedmieściem Bielska położonym w starostwie bielskim w II połowie XVII wieku, "Szastaly" były położone w ziemi bielskiej województwa podlaskiego w 1795 roku. W latach 1975–1998 miejscowość administracyjnie należała do województwa białostockiego.
Historia wsi.
Szastały są jedną z sześciu „miejskich” wsi w okolicach Bielska Podlaskiego, których mieszkańcy korzystali z praw i przywilejów mieszczańskich. Wieś ta w dokumentach po raz pierwszy pojawia się w 1576 pod nazwą Koszczyno. W czasach pomiary włócznej wieś była osadzona na 29 włókach ziemi. 
W 1779 miejscowość wciąż nosiła nazwę Koszczyno i liczyła wówczas 41 domostw, w których mieszkali mieszczanie i 6 chat „komorników” – chłopów pańszczyźnianych. Większość chat w tym okresie stała po południowej stronie ulicy, a tylko siedem na północnej. Najczęściej występującym we wsi nazwiskiem było nazwisko Puhacz, które w późniejszym czasie zmieniło formę na Puhacewicz (dzisiaj – Pugacewicz).
Do 1839 mieszkańcy Szastał należeli do "Preczyścieńskaj" i "Mikołajewskaj" parafii w Bielsku Podlaskim. W tym właśnie roku zostali oni dołączeni do "Michajłowskiej" parafii.
W 1896 wieś liczyła 61 domostw zamieszkanych przez 309 mieszkańców.
Według Pierwszego Powszechnego Spisu Ludności, przeprowadzonego w 1921 r., wieś Szastały liczyła 126 mieszkańców (67 kobiet i 59 mężczyzn) zamieszkałych w 28 budynkach. Wszyscy ówcześni mieszkańcy miejscowości zadeklarowali białoruską przynależność narodową oraz wyznanie prawosławne. W okresie międzywojennym miejscowość znajdowała się w gminie Łubin.
Inne.
W latach dziewięćdziesiątych XX wieku, z inicjatywy o. Leontija Tofiluka i mieszkańców wsi, rozpoczęto budowę drewnianej cerkwi koło cmentarza według projektu Zacharego Szachowicza. Kamień węgielny pod świątynię Ikony Matki Bożej „Pomnożycielka Chlebów” położono 13 czerwca 1999. Cerkiew o zrębowej konstrukcji zbudował cieśla Józef Czołomiej z pobliskiej wsi Augustowo. Osadzona na planie krzyża budowla charakteryzuje się dużymi walorami estetycznymi i dobrze wpisuje się w krajobraz. Cerkiew podlega prawosławnej parafii św. Michała Archanioła ("Michajłowskiej") w Bielsku Podlaskim. Ponadto we wsi znajduje się cmentarz prawosławny o powierzchni 0,3 ha założony w XIX wieku.
Natomiast wierni kościoła rzymskokatolickiego należą do parafii Miłosierdzia Bożego w Bielsku Podlaskim.

</doc>
<doc id="381232" url="https://pl.wikipedia.org/wiki?curid=381232" title="Szastarka (wieś)">
Szastarka (wieś)

Szastarka – wieś w Polsce położona w województwie lubelskim, w powiecie kraśnickim, w gminie Szastarka.
Należała do dóbr ordynacji Zamoyskich.
W latach 1975–1998 miejscowość administracyjnie należała do województwa tarnobrzeskiego. W miejscowości znajduje się stacja kolejowa na linii Kraśnik – Stalowa Wola Rozwadów. Przed II wojną światową istniało tu polskie lotnisko, przechowywano tu paliwa, oleje itp. Lotnisko zostało spalone aby nie dostało się w ręce Niemców.
14 września 1942 roku oddział Gwardii Ludowej im. Tadeusza Kościuszki (dowódca - Grzegorz Korczyński) dokonał ataku na stację kolejową niszcząc urządzenia stacyjne i rozbrajając policjanta.
Miejscowość jest siedzibą gminy Szastarka. Według Narodowego Spisu Powszechnego (III 2011 r.) wieś liczyła 934 mieszkańców. 

</doc>
<doc id="381234" url="https://pl.wikipedia.org/wiki?curid=381234" title="Szasty">
Szasty

Szasty – wieś w Polsce położona w województwie mazowieckim, w powiecie płockim, w gminie Bulkowo.
W latach 1975–1998 miejscowość administracyjnie należała do województwa płockiego.

</doc>
<doc id="381235" url="https://pl.wikipedia.org/wiki?curid=381235" title="Szaszorowice">
Szaszorowice

Szaszorowice – wieś w Polsce położona w województwie dolnośląskim, w powiecie górowskim, w gminie Niechlów.
Podział administracyjny.
W latach 1975–1998 miejscowość administracyjnie należała do województwa leszczyńskiego.

</doc>
<doc id="381238" url="https://pl.wikipedia.org/wiki?curid=381238" title="Szatarpy">
Szatarpy

Szatarpy (kaszb. "Szatarpë") – wieś kaszubska w Polsce położona w województwie pomorskim, w powiecie kościerskim, w gminie Nowa Karczma przy drodze wojewódzkiej nr 226. Wieś jest siedzibą sołectwa Szatarpy w którego skład wchodzi również miejscowość Guzy.
W latach 1975–1998 miejscowość administracyjnie należała do województwa gdańskiego.
8 września 1958 r. podczas lotu balonem w pobliżu Szatarp zginął dwukrotny zdobywca Pucharu Gordona Bennetta Franciszek Hynek.
Nazwy źródłowe miejscowości.
niem. "Schatarpi", dawniej "Sarapati"

</doc>
<doc id="381239" url="https://pl.wikipedia.org/wiki?curid=381239" title="Szatki">
Szatki

Szatki – wieś w Polsce położona w województwie kujawsko-pomorskim, w powiecie włocławskim, w gminie Choceń.
Wieś duchowna, własność kapituły włocławskiej, położona była w II połowie XVI wieku w powiecie brzeskokujawskim województwa brzeskokujawskiego. W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 110 mieszkańców. Jest 26. co do wielkości miejscowością gminy Choceń.

</doc>
<doc id="381240" url="https://pl.wikipedia.org/wiki?curid=381240" title="Szaty Wielkie">
Szaty Wielkie

Szaty Wielkie (niem. "Groß Schatten") – wieś w Polsce, położona w województwie warmińsko-mazurskim, w powiecie kętrzyńskim, w gminie Barciany.
W latach 1975–1998 wieś administracyjnie należała do województwa olsztyńskiego.

</doc>
<doc id="381241" url="https://pl.wikipedia.org/wiki?curid=381241" title="Szawałd">
Szawałd

Szawałd (Sadowo) (niem. "Schadwald") – osada w Polsce położona w województwie pomorskim, w powiecie malborskim, w gminie Malbork na obszarze Wielkich Żuław Malborskich nad Nogatem.
Opis.
Wieś założona w 1352 przez wielkiego mistrza Winricha von Kniprode. Wieś królewska położona była w II połowie XVI wieku w województwie malborskim. W latach 1975–1998 miejscowość administracyjnie należała do województwa elbląskiego.
We wsi znajduje się zabytkowy kościół z pocz. XIX wieku. Przed 1945 miejscową gospodę prowadził Hugo Lange. 

</doc>
<doc id="381242" url="https://pl.wikipedia.org/wiki?curid=381242" title="Szawły">
Szawły

Szawły – wieś w Polsce położona w województwie mazowieckim, w powiecie łosickim, w gminie Olszanka.
Wierni Kościoła rzymskokatolickiego należą do parafii św. Jana Chrzciciela w Hadynowie.
W latach 1975–1998 miejscowość administracyjnie należała do województwa bialskopodlaskiego.
W miejscowości działa jednostka ochotniczej straży pożarnej.

</doc>
<doc id="381243" url="https://pl.wikipedia.org/wiki?curid=381243" title="Sząbruk">
Sząbruk

Sząbruk (dawniej ) – wieś w Polsce na Warmii położona w województwie warmińsko-mazurskim, w powiecie olsztyńskim, w gminie Gietrzwałd. W latach 1975–1998 miejscowość administracyjnie należała do województwa olsztyńskiego.
Charakterystyka.
Wieś warmińska położona w pobliżu Jeziora Wulpińskiego w pagórkowatym krajobrazie polodowcowym z jeziorami, drobnymi zbiornikami wodnymi oraz śródpolnymi zadrzewieniami. W okolicy występuje wiele gatunków fauny i flory.
We wsi znajduje się szkoła podstawowa, która pełni także dodatkową funkcję kulturalno-oświatową. Organizowane tu były kursy dokształcające dla dorosłych oraz zabawy sylwestrowe. W planie jest rozbudowa szkoły z salą gimnastyczną. W Sząbruku mieści się także Wiejski Dom Kultury otwarty w 1994 r. w nowo wybudowanym budynku. Znajduje się również biblioteka, klub młodzieżowy, sala gimnastyczna, punkt internetowy. W Domu Kultury organizowane są także imprezy okolicznościowe, kursy rękodzieła, zajęcia plastyczne dla dzieci, treningi capoeira, warsztaty muzyczne, rajdy rowerowe. We wsi znajduje się Ochotnicza Straż Pożarna. Są tu punkty usługowe, sklepy spożywcze, zakład mechaniczny.
Ciekawą imprezą cykliczną jest organizowany Turniej Wsi, w którym oprócz Sząbruka uczestniczą Naterki, Unieszewo i Gronity.
Historyczne warianty nazewnicze
Historia.
W 1352 r. wieś założył niejaki Konrad. Dokument lokacyjny wystawiono 10 lat później. Wieś lokowana przez kapitułę warmińską w lipcu 1363 r. na 68 włókach. Zasadźcą był Konrad. Drugi akt lokacyjny wystawiono w 1383 r., w tym roku kapituła warmińska umorzyła czynsz gdyż wsi groził upadek. W czasie wojen polsko-krzyżackich wieś była spalona. Parafia istniała już w I poł. XIV w. Obecny kościół powstał pod koniec XV w. W 1656 r. znajdowało się tu 15 gospodarstw.
W 1783 r. wieś liczyła 42 "dymy" (domy). Pierwsza szkoła we wsi powstała w XVIII w. 
W drugiej połowie XIX w. funkcjonowało tu Bractwo św. Anny, a na początku XIX w. mieściła się tu fabryka organów. Na początku XIX w. wieś została zniszczona przez wojska napoleońskie. 
W Sząbruku, w roku 1840 urodził się tutaj Andrzej Samulowski, (1840-1928, warmiński działacz społeczny). W plebiscycie w 1920 r. za Polską głosowały 83 osoby, natomiast za Niemcami 268. W latach międzywojennych istniało koło Związku Polaków w Niemczech.
Po 1945 r. Sząbruk był wsią sołecką ze szkołą podstawową.

</doc>
<doc id="381244" url="https://pl.wikipedia.org/wiki?curid=381244" title="Szczaki">
Szczaki

Szczaki – wieś w Polsce położona w województwie mazowieckim, w powiecie piaseczyńskim, w gminie Piaseczno, ok. 30 km od centrum Warszawy. Na terenie Szczak znajdują się trzy duże kompleksy Pracowniczych Ogródków Działkowych, razem prawie 3 tys. ok. 400-metrowych działek. Ich obecność decyduje o charakterze wsi.
Wieś szlachecka położona była w drugiej połowie XVI wieku w powiecie tarczyńskim ziemi warszawskiej województwa mazowieckiego. W latach 1975–1998 miejscowość administracyjnie należała do województwa warszawskiego.
Komunikacja.
Do Szczaków można dojechać dwoma liniami autobusowymi:

</doc>
<doc id="381245" url="https://pl.wikipedia.org/wiki?curid=381245" title="Szczałb">
Szczałb

Szczałb – wieś w Polsce położona w województwie lubelskim, w powiecie łukowskim, w gminie Krzywda.
Wieś szlachecka "Szczałb"a położona była w drugiej połowie XVI wieku w ziemi stężyckiej. W latach 1975–1998 miejscowość administracyjnie należała do województwa siedleckiego.
Miejscowość jest siedzibą parafii rzymskokatolickiej Jezusa Chrystusa Ukrzyżowanego, należącej do metropolii lubelskiej, diecezji siedleckiej, dekanatu Adamów.

</doc>
<doc id="381246" url="https://pl.wikipedia.org/wiki?curid=381246" title="Szczaniec">
Szczaniec

Szczaniec (niem. "Stentsch") – wieś w Polsce położona w województwie lubuskim, w powiecie świebodzińskim, w gminie Szczaniec, nad strugą Lubinica. Obszar o charakterze rolniczym. W pobliżu wsi znajduje się rezerwat przyrody typu leśnego "Grodziszcze".
Wieś jest siedzibą gminy.
Położenie.
Szczaniec położony jest na Pojezierzu Lubuskim, dokładniej na Bruździe Zbąszyńskiej, w dorzeczu Obry, pomiędzy Lubinicą, a Gniłą Obrą. Krajobraz okolic wsi został ukształtowany w plejstocenie przez zlodowacenie środkowopolskie i bałtyckie. Wieś leży na wysokości pomiędzy 64-67 m n.p.m..
W latach 1975–1998 miejscowość należała administracyjnie do województwa zielonogórskiego. Przez teren wsi przebiega linia kolejowa o znaczeniu magistralnym Warszawa – Poznań – Rzepin – Frankfurt nad Odrą – Berlin (stacja kolejowa Szczaniec), jednak w odniesieniu do samej miejscowości linia ta ma charakter głównie tranzytowy. W odległości 3 km od wsi znajduje się droga krajowa nr 92.
Środowisko naturalne.
Klimat.
Szczaniec położony jest w zasięgu śląsko-wielkopolskiego regionu klimatycznego. Klimat charakteryzuje się przewagą wpływów oceanicznych oraz mniejszymi od przeciętnych amplitudami temperatur. Sumy opadów wahają się pomiędzy 550 mm a 600 mm rocznie. Wiatry wieją głównie z kierunków zachodnich i północno-zachodnich. Pory roku w Szczańcu cechują się wczesnym, długim i ciepłym latem oraz łagodną i krótką zimą.
Przyroda.
Miejscowość z zachodu otoczona jest polami uprawnymi, natomiast od wschodu przylega do terenów podmokłych oraz zalesionych drzewostanem składającym się z takich gatunków drzew jak: sosna zwyczajna, jesion wyniosły, olsza czarna, dąb szypułkowy, buk zwyczajny, wiąz pospolity, klon jesionolistny, lipa drobnolistna. Dwa kilometry na północny wschód od Szczańca znajduje się rezerwat przyrody Uroczysko Grodziszcze położony pośród kompleksu leśnego nazywanego „Puszczą Szczaniecką”, gdzie spotkać można chronione gatunki roślin, w tym listerę jajowatą, kokorycz pustą, kokoryczkę wielokwiatową, przytulię wonną oraz przylaszczkę pospolitą. Poza tym na terenie rezerwatu masowo kwitnie zawilec gajowy, który tworzy krzyżówki z zawilcem żółtym. W okolicy wsi spotykane są również zagrożone gatunki roślin m.in. oman szorstki oraz świbka morska. Tereny położone na wschód od wsi w całości wchodzą w skład obszaru chronionego Natura 2000, pod nazwą Dolina Leniwej Obry.
Historia.
Średniowiecze.
Szczaniec pojawił się bardzo wcześnie w źródłach pisanych. Pierwsza wzmianka o wsi pochodzi z 1236 roku i dotyczy pośredniczenia miejscowego plebana Mateusza, w akcie nadania wsi Rusinów dla opactwa cystersów z Paradyża. Pierwszym znanym właścicielem Szczańca był Bodzanta de Stens. Ród von Stentzch wymieniany jest wśród właścicieli wsi od początku XIV wieku. W 1335 roku Szczaniec został włączony do Śląska i wyłączony z kasztelanii zbąszyńskiej. Wieś odgrywała rolę miejscowości granicznej z Królestwem Polskim, do końca istnienia I Rzeczypospolitej. Granica ta przebiegała kanałem Gniłej Obry. W 1436 roku Rafał Szczaniecki wzniósł zamek tzw. "Biały Dwór" (niem. Ober Stentsch), który odgrywał rolę twierdzy granicznej. Zamek został zburzony przez Szwedów w czasie wojny trzynastoletniej w 1637 roku. 20 września 1482 roku w konsekwencji układu w Kamieńcu Ząbkowickim podsumowującego wojnę o sukcesję głogowską, Szczaniec wraz ze Świebodzinem pozostał w granicach księstwa głogowskiego, jednak wobec utraty przez księstwo Krosna oraz Sulechowa, okolice te stały się enklawą, otoczoną przez ziemie brandenburskie i polskie. Na początku XVI wieku miało miejsce podzielenie dóbr szczanieckich pomiędzy dwie linie rodu von Stentz, w tym okresie Eustachy von Stentz wniósł sąsiadujący z "Białym Dworem", zespół trzech budynków dworskich zwanych od tej pory "Średnim Dworem" (niem. Mittel Stentsch). W źródłach można znaleźć informację, że oba majątki zajmowały podobny obszar około 600 ha.
Czasy nowożytne.
W okresie reformacji Szczaniec stał się jednym z pierwszych ośrodków luteranizmu w okręgu świebodzińskim. W 1538 roku pierwszym protestanckim księdzem został Martin Fechner, który studiował pod kierunkiem Marcina Lutra. W roku tym parafia odłączyła się od Kościoła rzymskokatolickiego. W roku 1570 został wzniesiony obecny kościół późnogotycki. Z chwilą zagarnięcia Śląska przez Prusy w 1770 roku Szczaniec dostał się we władanie tego państwa. W 1853 roku zbudowano współcześnie istniejący pałac, który w roku 1920 został rozbudowany, a w latach siedemdziesiątych poddany gruntownemu remontowi. Ważnym wydarzeniem w historii miejscowości było otwarcie w 1870 roku linii kolejowej Poznań-Frankfurt. Ok. 1890 r. wieś liczyła 520 mieszkańców.
Czasy współczesne.
Wieś liczyła w 1926 roku około 900 mieszkańców. Szczaniec został zdobyty 31 stycznia 1945 roku przez oddziały 69 Armii ZSRR w ramach Operacji wiślańsko-odrzańskiej, prowadzonej przez wojska 1 Frontu Białoruskiego. Następnie wieś została włączona do Polski. Jej dotychczasową ludność wysiedlono do Niemiec. Szczaniec nie został poważnie zniszczony podczas działań wojennych, dzięki temu do dziś zachował się dawny układ przestrzenny wsi charakteryzujący się położonym w centrum trójkątnym placem oraz zwartą, kalenicowo-szczytową zabudową, z przełomu XIX/XX w.
Toponimia.
Historycy nie są zgodni co do pochodzenia nazwy wsi. Część z nich poszukuje powiązania ze staropolskim pojęciem "stan", czyli punktem daniny książęcej lub "stannica" czyli miejscem obozu wojskowego. Wraz ze zjawiskiem zniemczania terenów zachodnich doszło do kolejnych modyfikacji słowa Szczaniec na de Stencz i Szanzec pochodzących od niemieckiego słowa Schanze oznaczającego umocnienia obronne. Jednocześnie w dokumentach diecezji poznańskiej z końca XV wieku pojawiają się nazwy "Szczaniec", "Sczaniec". Pochodzenie nazwy Stenz jest również tłumaczone związkami wsi z rycerzami używającymi herbu Osorya, którzy określali się jako pochodzący z tej osady. W ten sposób nazwa wsi z czasem przeszła trwale na rodzinę von Stetzschów, która z kolei znalazła swoje odzwierciedlenie w polskiej linii rodu herbu Osorya-Sczanieckich. Na przestrzeni lat można spotkać się z wieloma formami np.: de Stans (1236), de Stansi (1236) Stensz (1278), Stenz (1278), Szanzec (1293), Sczaniec (1473), Szczaniec (1473), Sczanyecz (1528). Obecną nazwę "Szczaniec" nadano 12 listopada 1946 roku.
Zabytki.
Do wojewódzkiego rejestru zabytków wpisane są:
Zgodnie z uchwaloną 02 października 2017 roku gminną ewidencją zabytków, w Szczańcu chronione są ponadto:
Kultura.
We wsi funkcjonuje Centrum Kultury i Biblioteki, które organizuje różnego typu imprezy społeczne m.in.
Centrum zajmuje wyremontowany w latach 2014-2020 wielofunkcyjny budynek. Oprócz imprez organizowane są zajęcia tematyczne dla mieszkańców, a przy Domu Kultury działa zespół śpiewaczy "Osoria".
Edukacja.
Szkoła podstawowa w Szczańcu funkcjonuje od 17 września 1945 roku. Budynek szkoły został rozbudowany dwukrotnie w 1984 oraz w 2010 roku. Przedszkole publiczne mieści się w nowym budynku z lat 90., razem z Publicznym Zakładem Opieki Medycznej.
Religia.
W Szczańcu znajduje się siedziba parafii rzymskokatolickiej św. Anny, należącej do diecezji zielonogórsko-gorzowskiej. Przy parafii działają m.in. Oratorium Świętego Jana Bosko, Liturgiczna Służba Ołtarza, Żywy Różaniec oraz Salezjańska Pielgrzymka Ewangelizacyjna. Dom parafialny od 1976 roku prowadzą księża salezjanie. 
W połowie XVI wieku katoliccy mieszkańcy Szczańca przeszli do kościoła luterańskiego. Następnie w wyniku akcji kontrreformacyjnej prowadzonej w latach 1628-1634 kościół powrócił do miejscowych katolików. Wydarzenia wojny trzydziestoletniej, ponownie osłabiły wpływy katolickie we wsi. Pokój westfalski z 1648 roku jeszcze raz na krótko przywrócił kościół w Szczańcu miejscowym katolikom, jednak ewangeliccy właściciele wsi doprowadzili w następnych latach do trwałego przejęcia świątyni przez protestantów. 15 września 1945 roku z powodu odpływu ludności ewangelickiej ze Szczańca, dokonano poświęcenia zboru i zmieniono go na kościół katolicki. Parafia katolicka w Szczańcu została założona 01 czerwca 1951 roku.
Z tutejszej parafii wywodził się Jarosław Koral, polski duchowny oraz socjolog, specjalizujący się w katolickiej nauce społecznej.

</doc>
<doc id="381247" url="https://pl.wikipedia.org/wiki?curid=381247" title="Szczawina">
Szczawina

Szczawina (niem. "Neubrunn") – wieś w Polsce położona w województwie dolnośląskim, w powiecie kłodzkim, w gminie Bystrzyca Kłodzka.
Położenie.
Szczawina to niewielka wieś o rozproszonej zabudowie, leżąca na północno-wschodniej krawędzi Gór Bystrzyckich, na wysokości około 400-480 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Szczawina powstała w 1870 roku z połączenia dwóch osad leżących na terenie dóbr królewskich: "Neuhain" założonej w 1570 roku i "Sauerbrunn" założonej 1578 roku. Pod koniec XIX wieku zaczęto wykorzystywać miejscowe źródła wody mineralnej. W tym czasie miejscowość przekształciła się w niewielkie uzdrowisko. Po I wojnie światowej był tu prywatny zakład kąpielowy. Po 1945 roku Szczawina pozostała jedynie wsią rolniczą, zanikła natomiast funkcja letniskowo-uzdrowiskowa. W latach sześćdziesiątych XX wieku na bazie istniejącego tu wcześniej sanatorium utworzono rozlewnię wody mineralnej „Długopolanka”. 
Zabytki.
We wsi jest kilka zabytkowych krzyży przydrożnych, najciekawszy pochodzi z 1809 roku i stoi obok najwyżej położonego domu. Na jego cokole są reliefy z wizerunkami: św. Jerzego, Matki Boskiej Bolesnej i św. Franciszka Ksawerego. 
Szlaki turystyczne.
W pobliżu Szczawiny przebiega szlak turystyczny: 

</doc>
<doc id="381248" url="https://pl.wikipedia.org/wiki?curid=381248" title="Szczawin Borowy-Kolonia">
Szczawin Borowy-Kolonia

Szczawin Borowy-Kolonia – wieś w Polsce położona w województwie mazowieckim, w powiecie gostynińskim, w gminie Szczawin Kościelny.
W latach 1975–1998 miejscowość administracyjnie należała do województwa płockiego.

</doc>
<doc id="381249" url="https://pl.wikipedia.org/wiki?curid=381249" title="Szczawin Borowy-Wieś">
Szczawin Borowy-Wieś

Szczawin Borowy-Wieś – wieś w Polsce położona w województwie mazowieckim, w powiecie gostynińskim, w gminie Szczawin Kościelny.
W latach 1975–1998 miejscowość administracyjnie należała do województwa płockiego.

</doc>
<doc id="381250" url="https://pl.wikipedia.org/wiki?curid=381250" title="Szczawinek">
Szczawinek

Szczawinek – wieś w Polsce położona w województwie mazowieckim, w powiecie gostynińskim, w gminie Szczawin Kościelny.
W latach 1975–1998 miejscowość administracyjnie należała do województwa płockiego.

</doc>
<doc id="381251" url="https://pl.wikipedia.org/wiki?curid=381251" title="Szczawin Kościelny (województwo mazowieckie)">
Szczawin Kościelny (województwo mazowieckie)

Szczawin Kościelny – wieś w Polsce położona w województwie mazowieckim, w powiecie gostynińskim, w gminie Szczawin Kościelny.
W latach 1975–1998 miejscowość administracyjnie należała do województwa płockiego.
Miejscowość jest siedzibą gminy Szczawin Kościelny.
We wsi znajduje się parafia Nawiedzenia Najświętszej Maryi Panny.

</doc>
<doc id="381253" url="https://pl.wikipedia.org/wiki?curid=381253" title="Szczaworyż">
Szczaworyż

Szczaworyż – wieś w Polsce, położona w województwie świętokrzyskim, w powiecie buskim, w gminie Busko-Zdrój.
Do 1954 roku siedziba gminy Pęczelice. W latach 1975–1998 miejscowość administracyjnie należała do województwa kieleckiego.
Położenie.
Szczaworyż położony jest na granicy Szanieckiego Parku Krajobrazowego. Znajduje się około 8 km na południowy wschód od Buska-Zdroju. Przez miejscowość przebiega droga krajowa nr 73.
Przez wieś przechodzi czerwony szlak turystyczny z Buska-Zdroju do miejscowości Solec-Zdrój oraz zielony szlak turystyczny z Wiślicy do Grochowisk.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela. 

</doc>
<doc id="381254" url="https://pl.wikipedia.org/wiki?curid=381254" title="Szczeberka">
Szczeberka

Szczeberka – wieś w Polsce położona w województwie podlaskim, w powiecie augustowskim, w gminie Nowinka.
W latach 1975–1998 miejscowość administracyjnie należała do województwa suwalskiego.
Historia.
Według spisu powszechnego z 30 września 1921 r. w Szczeberce w 24 budynkach mieszkalnych mieszkało 110 osób. 98 osób było wyznania rzymskokatolickiego, a 12 innego. Wszyscy mieszkańcy byli narodowości polskiej.

</doc>
<doc id="381255" url="https://pl.wikipedia.org/wiki?curid=381255" title="Szczeblotowo">
Szczeblotowo

Szczeblotowo (pierwotna nazwa wsi: "Szczebiotowo" – rok 1557) – wieś w Polsce położona w województwie kujawsko-pomorskim, w powiecie radziejowskim, w gminie Dobre.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka.
Historia wsi.
W roku 1557 wieś "Szczebiotowo" o powierzchni 3 łanów należała do Wacława Tchórzewskiego. W roku 1701 właścicielem majątku Szczebiotowo był J. Boniecki, a w roku 1789 generał Jan Nepomucen Dąmbski. Przedstawiciel tej rodziny był też proboszczem parafii w Byczynie. W roku 1881 wieś o nazwie już Szczeblotowo należała do wdowy Pogonowskiej. Majątek ziemski miał w tym roku powierzchnię 489 mórg. Na cmentarzu w Byczynie zachował się nagrobek Pogonowskiej.
Demografia.
W roku 1827 we wsi było 8 domów i 59 mieszkańców, w marcu 2011 – 28 domów i według Narodowego Spisu Powszechnego 130 mieszkańców. Jest dziesiątą co do wielkości miejscowością gminy Dobre.
Wierni kościoła rzymskokatolickiego należą do parafii Byczyna.

</doc>
<doc id="381256" url="https://pl.wikipedia.org/wiki?curid=381256" title="Szczebra (wieś)">
Szczebra (wieś)

Szczebra – wieś (dawniej miasto) w Polsce położona w województwie podlaskim, w powiecie augustowskim, w gminie Nowinka.
Szczebra uzyskała lokację miejską przed 1783 rokiem, zdegradowana w 1801 roku. Miasto królewskie ekonomii grodzieńskiej położone było w końcu XVIII wieku w powiecie grodzieńskim województwa trockiego. W latach 1941-1944 Niemcy w trakcie egzekucji w okolicach Szczebry rozstrzelali około ośmiu tysięcy osób (jeńców radzieckich, Żydów i Polaków). W latach 1975–1998 miejscowość administracyjnie należała do województwa suwalskiego.

</doc>
<doc id="381257" url="https://pl.wikipedia.org/wiki?curid=381257" title="Szczebrzusz">
Szczebrzusz

Szczebrzusz – wieś w Polsce położona w województwie świętokrzyskim, w powiecie staszowskim, w gminie Łubnice.
Prywatna wieś szlachecka, położona była w drugiej połowie XVI wieku w powiecie wiślickim województwa sandomierskiego. W latach 1975–1998 miejscowość administracyjnie należała do województwa tarnobrzeskiego.
Położona przy lewym brzegu Wisły. Krajobraz wsi charakteryzuje się dużą liczbą drzew (wierzby) oraz pól uprawnych.
W drugiej połowie lat siedemdziesiątych XVI wieku wieś była własnością Jakuba Chlewickiego.

</doc>
<doc id="381258" url="https://pl.wikipedia.org/wiki?curid=381258" title="Szczechowo">
Szczechowo

Szczechowo – wieś w Polsce położona w województwie mazowieckim, w powiecie sierpeckim, w gminie Szczutowo.
W latach 1975–1998 miejscowość administracyjnie należała do województwa płockiego. Na mapie pochodzącej z XVII wieku zaznaczona jest Karczma trzy domy i trakt biegnący z północy na południe.
Demografia.
Według spisu powszechnego z 1921 we wsi Szczechowo było 14 budynków i 79 mieszkańców. Wśród mieszkańców 40 osób było wyznania rzymskokatolickiego, 33 osób wyznania ewangelickiego i 6 wyznania mojżeszowego. Zarazem 63 osoby deklarowały narodowość polską i 16 osób narodowość niemiecką. Natomiast w kolonii Szczechowo odnotowano 30 budynków i 165 mieszkańców, w tym 136 katolików i 29 ewangelików. Wśród mieszkańców kolonii 149 osób deklarowało narodowość polską i 16 niemiecką .
Według Narodowego Spisu Powszechnego (III 2011 r.) wieś liczyła 107 mieszkańców.

</doc>
<doc id="381259" url="https://pl.wikipedia.org/wiki?curid=381259" title="Szczechy Małe">
Szczechy Małe

Szczechy Małe (niem. "Klein Zechen") – wieś w Polsce położona w województwie warmińsko-mazurskim, w powiecie piskim, w gminie Pisz. W latach 1975–1998 miejscowość administracyjnie należała do województwa suwalskiego.
Historia.
Wieś powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej). W XV i XVI w. w dokumentach wieś zapisywana była jako: "Zcachen, Zechen, Matzen, Mateken" i należała do parafii piskiej.
Wieś służebna lokowana w 1469 r. przez prokuratora piskiego "Ulryka von Ottenberga" za wiedzą wielkiego mistrza "Henryka Reuβa von Plauena", na 7 łanach na prawie chełmińskim z obowiązkiem połowy służby zbrojnej, nadana bartnikom z Pisza: "Stefanowi Sczechowi" i "Stańkowi Świni".
Zobacz też: Szczechy Wielkie 

</doc>
<doc id="381260" url="https://pl.wikipedia.org/wiki?curid=381260" title="Szczechy Wielkie">
Szczechy Wielkie

Szczechy Wielkie (niem. "Groß Zechen") – wieś w Polsce położona w województwie warmińsko-mazurskim, w powiecie piskim, w gminie Pisz.
W latach 1975–1998 miejscowość administracyjnie należała do województwa suwalskiego.
Zobacz też: Szczechy Małe

</doc>
<doc id="381261" url="https://pl.wikipedia.org/wiki?curid=381261" title="Szczeciniak (województwo warmińsko-mazurskie)">
Szczeciniak (województwo warmińsko-mazurskie)

Szczeciniak (niem. "Stettenbruch") – osada w Polsce położona w województwie warmińsko-mazurskim, w powiecie kętrzyńskim, w gminie Srokowo.
W latach 1975–1998 miejscowość administracyjnie należała do województwa olsztyńskiego.
Historia.
W 1913 właścicielem majątku był Kurt Wessel, a zarządcą Korzik. Majątek miał powierzchnię ogólną 607 ha, w tym 415 ha gruntów ornych, 106 ha użytków zielonych i 70 ha lasów. W majątku prowadzono hodowle 84 koni, 165 szt. bydła (w tym 65 krów) 554 szt. owiec i 106 szt. trzody chlewnej. Przed rokiem 1945 następnym właścicielem majątku był generał Hilmer, a zarządcą Hammerschmidt.
Przed rokiem 1945 w Szeciniaku była szkoła jednoklasowa.
Dawny majątek ziemski, po II wojnie światowej PGR, w ostatnim okresie funkcjonowania PGR wchodził w skład wielozakładowego PGR w Srokowie. W tym okresie w Szczeciniaku uruchomiono fermę na 7 tys. szt. trzody chlewnej.
Liczba mieszkańców: w roku 1925 osób – 214, w 1939 – 163 osoby, 2010 – 186 osób.

</doc>
<doc id="381262" url="https://pl.wikipedia.org/wiki?curid=381262" title="Szczecinki">
Szczecinki

Szczecinki (niem. "Sczeczinken", 1916–1945 "Eichhorn") – wieś w Polsce położona w województwie warmińsko-mazurskim, w powiecie oleckim, w gminie Olecko.
W latach 1975–1998 miejscowość administracyjnie należała do województwa suwalskiego.
Wieś lokowana na 33 włókach prawie lennym w 1556 roku, w wyniku nadania "Albrechtowi Szczecińskiemu" dokonanego przez księcia Albrechta. W roku 1774 powstała we wsi szkoła powstała. Na przełomie XVIII i XIX wieku Szczecinki były wymieniane jako wieś szlachecka. W roku 1905 powstał w Szczecinkach duszpasterski obwód kaznodziejski, należący do parafii Mieruniszki. W 1938 roku we wsi było 296 mieszkańców. Według urzędowych statystyk jeszcze w latach 1907–1912 na 1800 parafian obwodu szczecineckiego ludności pochodzenia polskiego było tysiąc.
Nazwa wsi pochodzi od nazwiska zasadźcy - Albrechta Szczecinskiego. Dopiero w okresie akcji germanizacyjnej z lat trzydziestych XX w. wieś otrzymała niemiecką nazwę "Eichhorn", dla upamiętnienia niemieckiego generała, bohatera Prus Wschodnich z okresu I wojny światowej. Wcześniej używano nazw "Szczeczinken" oraz "Zinnenberg".
Linki zewnętrzne.
Parafia rzymsko-katolicka pw. Św. Stanisława Biskupa i Męczennika

</doc>
<doc id="381263" url="https://pl.wikipedia.org/wiki?curid=381263" title="Szczecinowo">
Szczecinowo

Szczecinowo – wieś w Polsce położona w województwie warmińsko-mazurskim, w powiecie ełckim, w gminie Stare Juchy.
W latach 1975–1998 miejscowość administracyjnie należała do województwa suwalskiego.
W Szczecinowie znajduje się Dom Pracy Twórczej Uniwersytetu w Białymstoku. 

</doc>
<doc id="381264" url="https://pl.wikipedia.org/wiki?curid=381264" title="Szczecno">
Szczecno

Szczecno – wieś w Polsce położona w województwie świętokrzyskim, w powiecie kieleckim, w gminie Daleszyce.
Do 1954 roku siedziba gminy Szczecno. W latach 1975–1998 miejscowość administracyjnie należała do województwa kieleckiego.
Części wsi.
Wojciechów obecnie część Szczecna, w wieku XIX samodzielna miejscowość 
Historia.
Leżąca nad rzeką Pierzchnianką wieś królewska Szczecno powstała pod koniec XV wieku. Nazwa wsi pochodzi przypuszczalnie od słowa "ścieczna", czyli zlewiska wód, lub od słowa "szczeć", co znaczy ostrą trawę.
Pierwszym właścicielem wsi był, według rejestru poborowego z 1508 roku, Borek. Następnie posiadaczami majątku była przypuszczalnie rodzina Koniecpolskich. W 1783 r. właścicielem wsi był stolnik sandomierski Leon Kochanowski, a od połowy XIX wieku rodzina Nowosielskich. 
9 grudnia 1863 podczas powstania styczniowego w Hucie Szczeceńskiej należącej do majątku Szczecno doszło do bitwy. Walka toczyła się między oddziałem powstańczym dowodzonym przez mjr Karola Kalitę, a oddziałami rosyjskimi dowodzonymi przez mjr Bentkowskiego. Starcie zakończyło się zwycięstwem powstańców.
7 marca 1864 miała miejsce w Szczecnie (Hucie Szczeceńskiej) kolejna potyczka powstania styczniowego.
W 1864 roku car Aleksander II Romanow wydał dekret o uwłaszczeniu chłopów w Królestwie Polskim. Na mocy tego dekretu zniesiono pańszczyznę, a wieś stała się własnością jej mieszkańców, czyli włościan. Następnie dobra Szczecno, bez wsi i ziemi przekazanej na własność mieszkańcom, zostały sprzedane w 1875 roku Feliksowi Blumenthalowi, a w 1910 roku nabyte z kolei przez Karola i Matyldę Mauwe. Rodzina Mauwe była właścicielami dóbr do 1941 roku. Po wojnie majątek został przejęty przez państwo i rozparcelowany.
26 lipca Brygada Armii Ludowej "Grunwald" opanowała majątek w którym stacjonował wtedy oddział własowców. Wzięto do niewoli 23 własowców. Z pomocą uwięzionym próbował przyjść oddział niemiecki przy wsparciu dwóch czołgów. Jeden z nich został rozbity a drugiemu odcięto drogę odwrotu wysadzając most na drodze do Kielc. Czołg został spalony przez własna załogę.
Zabytki.
We wsi zachowały się ruiny dawnego dworku pochodzącego z XVIII wieku, w którym rezydowały rodziny będące posiadaczami majątku. Dworek po wojnie funkcjonował jako szkoła podstawowa. Spłonął w latach 90. XX wieku.
Zespół dworski (dwór i park z II połowy XIX w.) jest wpisany do rejestru zabytków nieruchomych (nr rej.: A.315/1-2 z 11.12.1957 i z 30.03.1988).

</doc>
<doc id="381265" url="https://pl.wikipedia.org/wiki?curid=381265" title="Szczecyn">
Szczecyn

Szczecyn – wieś w Polsce położona w województwie lubelskim, w powiecie kraśnickim, w gminie Gościeradów.
Wieś szlachecka "Szczecyn" położona była w drugiej połowie XVI wieku w powiecie urzędowskim województwa lubelskiego. 
W latach 1975–1998 miejscowość administracyjnie należała do województwa tarnobrzeskiego.
Wieś stanowi sołectwo gminy Gościeradów. Według Narodowego Spisu Powszechnego (III 2011 r.) wieś liczyła 532 mieszkańców.
2 lutego 1944 Szczecyn wraz z sąsiednimi wsiami (Borów, Wólka Szczecka, Łążek Zaklikowski, Łążek Chwałowski, Karasiówka) został spacyfikowany przez kilkutysięczną ekspedycję niemiecką. Okupanci doszczętnie spalili wieś, mordując od 265 do 368 osób – w tym wiele kobiet i dzieci. Niemcy spalili także szkołę oraz 142 gospodarstwa wraz z żywym inwentarzem.

</doc>
<doc id="381266" url="https://pl.wikipedia.org/wiki?curid=381266" title="Szczedrzyk">
Szczedrzyk

Szczedrzyk (niem. "Sczedrzik") – wieś w Polsce, położona w województwie opolskim, w powiecie opolskim, w gminie Ozimek, nad Jeziorem Turawskim, 20 km na wschód od Opola.
W Szczedrzyku znajdują się m.in.: parafialny kościół św. Mikołaja (murowany, 3-nawowy), 2 cmentarze i pomnik ku czci mieszkańców poległych na obu wojnach światowych. W miejscowości działają m.in.: Publiczne Przedszkole nr 6, Publiczna Szkoła Podstawowa im. J. Pawła II (dawniej im. 25-lecia PRL-u), jednostka OSP, która jest włączona do KSRG i koło MN DFK. W Szczedrzyku funkcjonuje również klub sportowy KS Szczedrzyk.
Administracja.
Nieformalnie wyróżnia się w Szczedrzyku 1 część miejscowości – Podbory.
W 1864 r. wyróżnione były następujące części miejscowości: Pustkow – 0,25 mili na południowy wschód od miejscowości, Kryśline – 0,25 mili na północ od miejscowości, Zamoście – 0,25 mili na północ od miejscowości, Naług – 0,125 mili na północny zachód od miejscowości i Podborze – 0,125 mili na zachód od miejscowości. W 1910 r. wyróżnione były następujące części miejscowości: Zamoście, Kryślina, przysiółek Na Łuku i Wygon. Przysiółki Kryśliny, Ług i Zamoście (niem. Hinterbrück) zostały zlikwidowane w 1939 r. podczas tworzenia Jeziora Turawskiego.
Nazwa.
W łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") z 1295 r. miejscowość wymieniona jest pod nazwą Scedricz we fragmencie "Scedricz solvitur decima more polonico".
Nazwa miejscowości wywodzi się od słowa „szczodry”. Na przestrzni wieków ulegała ona zmianie, a odnotowane warianty to: Scedricz (ok. 1300), Scedrzikh (1400), Stzedryk (1532), Zrzendrzink (1644) i Sczedrczick.
18 lipca 1934 r. w miejsce nazwy Sczedrzik wprowadzono nazwę Hitlersee. 12 listopada 1946 r. nadano miejscowości polską nazwę Szczedrzyk.
Historia.
W wyniku badań archeologicznych, prowadzonych w latach 1937–1939 pod kierownictwem dra G. Raschkego, przy współpracy R. Dahnkego, F. Ullricha i O. Slaniny na obszarze miejscowości w związku z budową zbiornika retencyjnego Jezioro Turawskie, odkryto ślady późnorzymskiej kultury przeworskiej (czy wężej, tzw. kultury dobrodzieńskiej), w tym m.in. cmentarzysko ciałopalne i późnorzymskie stanowiska osadnicze w Szczedrzyku oraz ślady osad późnorzymskich w Turawie. Wiek odkryć określono na III, IV wiek. Osady miały charakter ulicówek (szerokość drogi: 6 m) a 1-izbowe domy, oddalone od siebie średnio 2–6 m, miały konstrukcję słupowo-ramową o podstawie prostokątnej (6 m × 5 m). Osiedle składało się z części mieszkalnej i gospodarczej, w której znaleziono paleniska, jamy i resztki budowli nieznanego przeznaczenia. Odkryto także zespoły produkcyjne, związane z przetopem rudy darniowej i tkactwem. Zabytki wywieziono w czasie II wojny światowej do Czech, natomiast oryginalna dokumentacja badań zaginęła. W 1956 r. z Brna odesłano zabytki, jednakże okazały się zdekompletowane.
Najstarsze znane wzmianki o miejscowości o nazwie Scedricz pochodzą z 1300 roku (dokument "Liber fundationis…" z ok. 1305 roku). Miejscowość była wówczas zobowiązana, na podstawie „polskiego prawa”, do płacenia na rzecz biskupstwa wrocławskiego dziesięciny w wysokości 30 dzbanów miodu. 18 grudnia 1420 r. wrocławski bp Konrad, książę oleśnicki, wydzierżawił biskupie dziesięciny w Szczedrzyku. W 1532 r. na obszarze miejscowości znajdowały się 1153 roje pszczele. W latach 1566–1567 w miejscowości znajdowały się 2 młyny.
Wedle dokumentów z wizytacji kościelnej z 1676 r. w miejscowości znajdowały się 52 zagrody i 3 młyny; miała ona też własnego nauczyciela. W 1679 r. w miejscowości znajdowały się 3 młyny. W 1783/1784 r. w Szczedrzyku (wraz z Pustkowem) znajdowały się szkoła i 2 młyny; w 1845 r. w miejscowości funkcjonowały szkoła katolicka i leśnictwo. W 1857 r. wybudowano w Szczedrzyku 2-salowy budynek szkolny. W połowie XIX w. budowano linię kolejową z Opola do Tarnowskich Gór, której trasa miała wieść przez Szczedrzyk; w wyniku protestu mieszkańców z 1858 r. zmieniono trasę tak, iż przechodzi przez Dębską Kuźnię. W 1861 r. do szkoły uczęszczało 232 uczniów; w tym czasie do miejscowości należały także Dylaki, Jedlice i Pustków. W 1864 r. ziemie w Szczedrzyku były różnorodne, jednak przeciętnie średnie; uprawiano pszenicę, jęczmień, owies i grykę; znajdowały się w nim 3 młyny, królewska leśniczówka, 2 gospody i szkoła z 232 uczniami.
W 1910 r. zabudowa części miejscowości przedstawiała się następująco: Zamoście – 25 domostw, 2 sklepy i 2 młyny, Kryślina – 12 gospodarstw, przysiółek Na Łuku – 5 domostw, Wygon – 3 domostwa i 2 młyny wiatraki. Do głosowania podczas plebiscytu uprawnionych było w Szczedrzyku 1140 osób, z czego 989, ok. 86,8%, stanowili mieszkańcy (w tym 975, ok. 85,5% całości, mieszkańcy urodzeni w miejscowości). Oddano 1121 głosów (ok. 98,3% uprawnionych), w tym 1115 (ok. 99,5%) ważnych; za Polską głosowało 776 osób (ok. 68,9%), a za Niemcami 339 osób (ok. 30,1%). W 1927 r. założono w Szczedrzyku jednostkę straży pożarnej.
11 września 1993 roku, w wyniku nawiązania współpracy między Ozimkiem a Heinsbergiem, jednostka OSP w Szczedrzyku otrzymała od tamtejszej jednostki strażackiej wóz bojowy marki Mercedes wykorzystywany do 2012 . Od sierpnia 2002 r. działa przy szczedrzyckiej szkole Izba Regionalna. Jej oficjalne otwarcie miało miejsce 17 grudnia 2002 r. w ramach obchodów 1600-lecia osadnictwa na obszarze Szczedrzyka.
Demografia.
W latach 1566–1567 mieszkało w Szczedrzyku 31 rodzin, gospodarujących na 32 hubach ziemi. W miejscowości było 27 pszczelarzy i znajdowało się w niej 1157 barci; wśród mieszkańców byli zarówno ludzie wolni jak i niewolnicy. W 1618 r. w miejscowości mieszkało 33 kmieci, 22 zagrodników, 1 półcelnik, 1 szewc i 1 kołodziej, w 1666 r. 27 pszczelarzy (posiadających 1157 barci), w 1679 r. – 52 wieśniaków, zagrodnicy i 3 młynarzy, w 1725 r. – 38 samodzielnych włościan gburów, a w 1783/1784 roku (wraz z Pustkowem) – 38 kmieci, 22 zagrodników i 15 chałupników. W 1845 r. swoją działalność w Szczedrzyku prowadziło 8 rzemieślników. W 1864 r. miejscowość zamieszkiwało 35 kmieci (niem. "Bauer"), 22 zagrodników (niem. "Gärtner"), 107 chałupników (niem. "Ackerhäusler" – 11 i "Angerhäusler" – 96) i 28 komorników (niem. "Einlieger"). W 1902 r. prenumerowano w miejscowości 15 egzemplarzy prasy polskiej.
Kościół i parafia.
Kościół parafialny istniał w miejscowości już w XIV wieku. W rejestrze świętopietrza z 1447 roku, wymieniona jest w ramach dekanatu oleskiego parafia szczedrzycka. Po pożarze kościoła wzniesiono w 1639 r. nowy, także drewniany.
Wedle dokumentów z wizytacji szczedrzyckiej parafii przeprowadzonej w 1679 r. przez namysłowskiego dziekana, Wawrzyńca Joannstona, w miejscowości znajdował się drewniany kościół o wymiarach 29 łokci × 15 łokci (ok. 16 m × 9 m), posiadający 5 okien. Wzniesiono go w 1639 r. w miejscu poprzedniego kościoła, który spłonął w pożarze. Kościół nie był konsekrowany. Na wieży wisiały 3 dzwony, a wyposażenie wewnętrzne stanowiły m.in. ołtarz główny (o murowanej postawie, rzeźbiony, malowany i złocony, z rzeźbami Najświętszej Maryji Panny z Dzieciątkiem Jezus w środku i złoconą Mikołaja z Miry na górze), 2 ołtarze boczne, obrazy i drewniana chrzcielnica. Poza tym odnotowano następujące sprzęty i szaty liturgiczne: 2 srebrne kielichy, monstrancja, krzyż, 4 ornaty i obrusy do nakrywania mensy ołtarzowej. Do zabudowań parafialnych należały, oprócz plebanii (co do której zobowiązano mieszkańców miejscowości, że ją odnowią), 3 stajnie i spichlerz. W owym czasie proboszcz parafii pobierał następujące opłaty: 3 korce żyta i owsa miary opolskiej od 3 wieśniaków i po 1 korcu od pozostałych 49, po 1 groszu dla plebańskiego stołu od poszczególnych gospodarzy, po 1 korcu owsa od 3 młynarzy i po 1 srebrniku od każdego zagrodnika. Dodatkowo po 1 srebrniku od każdego z 14 wieśniaków z Biestrzynnika, i tyleż od każdego z 5 zagrodników z Smigulach (Pustków); od 13 włościan ze Schodni 10 i 1 korca owsa. Od mieszkańców Krasiejowa 13 korców owsa od 14 włościan, 1 miarę mąki od młynarza i po srebrniku od każdego ogrodnika. Od wieśniaków ze Staniszcz Małych 9 i 1 korca żyta oraz po srebrniku od każdego zagrodnika i każdej wdowy, natomiast od wieśniaków ze Staniszcz Wielkich 19 korców owsa i po srebrniku od każdego zagrodnika. Do proboszcza należało też beneficjalne pole, z którego mógł zebrać plony w ilości 8 korców zasianej oziminy i 8 korców zboża wiosennego wedle miary opolskiej. Do parafii Szczedrzyk należał wówczas także kościół filialny w Krasiejowie. W latach 1687–1688 miała miejsce kolejna wizytacja, przeprowadzona przez archidiakona Marcina Stephetiusa. W tym czasie w kościele stał już konfesjonał, okna były zakratowane, a ławki zachowały się w dobrym stanie.
7 sierpnia 1763 r. w trakcie pożaru miejscowości wywołanego piorunem spłonęły m.in. kościół i plebania. W 1773 r. rozpoczęto budowę nowego, drewnianego kościoła; budowniczym był cieśla Joseph Kihl z Dębia.
W latach 1898–1900 wybudowano w miejscowości nowy kościół. Został on usytuowany obok starego kościoła, który był już za mały dla coraz większej liczby parafian, na obszarze przykościelnego cmentarza. Stary kościół został rozebrany po wybudowaniu i odpowiednim wyposażeniu nowego obiektu. Nowy kościół został poświęcony 13 listopada 1900 roku, a jego konsekracji dokonał 20 maja 1905 r. kard. Georg Kopp. Kościół został zbudowany z cegły klinkierowej w stylu neoromańskim. Obiekt ma wymiary 42 m (długości) × 22 m (szerokości) × 12 m (wysokości) i posiada kształt bazylikowy. Składa się z przedsionka, 3 naw i półokrągłego prezbiterium; wieża (32 m wysokości) znajduje się po lewej stronie nawy głównej przy wejściu do kościoła. Obiekt został przykryty stropodachem pokrytym dachówką karpiówką. Pojemność kościoła wynosi 700 miejsc siedzących i miejsca stojące. Fundusze na jego budowę pochodziły od parafian, kurii wrocławskiej i państwa. Z powodu braku środków finansowych nie zakupiono ołtarza głównego, a w jego miejsce postawiono jeden z ołtarzy bocznych. W jego polu głównym znajduje się płaskorzeźba przedstawiająca wniebowzięcie Najświętszej Maryi Panny (Maria pociągającą za sobą na różańcu dusze czyśćcowe ludzi różnych stanów i powołań); po lewej stronie umieszczono rzeźbę Agnieszki Rzymianki, a po prawej Mikołaja z Miry. Ołtarze boczne zbudowano w podobnej konwencji jak ołtarz główny i poświęcono je św. Józefowi i Maryi Niepokalanej. W kościele znajdują się relikwie Faustyny Kowalskiej, Marii Merkert i Świętego Krzyża.
W miejscowości funkcjonował niegdyś klasztor Zgromadzenia Sióstr Służebniczek Najświętszej Maryi Panny Niepokalanie Poczętej. Budynek poklasztorny, nazywany domem św. Mikołaja, stał się siedzibą filii Gminnej Biblioteki Publicznej i parafialnego Caritasu.
Pomnik poległym mieszkańcom.
16 września 1934 r. odsłonięto i poświęcono w Szczedrzyku pomnik ku czci mieszkańców poległych i zaginionych na I wojnie światowej. Jego fundatorem był Związek Weteranów; na cokole wykuto nazwiska ofiar, a na szczycie umieszczono rzeźbę autorstwa Kosidły z Opola, przedstawiającą św. Jerzego walczącego ze smokiem. W 1991 r. lokalne koło MN DFK odrestaurowało pomnik; odsłonięto zacementowane w 1945 r. napisy, zamontowano tablice upamiętniające ofiary II wojny światowej i dodano podpis "und D.F.K. Scedrzik" do napisu o ofiarodawcy pomnika. Proces legalizacji pomnika trwał do 1993 roku. Podczas obchodów 10-lecia koła MN DFK w miejscowości oczyszczono, za zgodą konserwatora zabytków, pomnik; podczas czyszczenia powietrzem odpadła część tynku, zasłaniająca nazwę miejscowości nadaną w czasie rządów NSDAP – Hitlersee. W 2002 r. zauważono ten fakt i nagłośniono go w mediach, w wyniku czego nazwa została skuta.

</doc>
<doc id="381267" url="https://pl.wikipedia.org/wiki?curid=381267" title="Szczedrzykowice">
Szczedrzykowice

Szczedrzykowice – wieś w Polsce położona w województwie dolnośląskim, w powiecie legnickim, w gminie Prochowice.
Podział administracyjny.
W latach 1975–1998 miejscowość administracyjnie należała do województwa legnickiego.
Zabytki.
Do wojewódzkiego rejestru zabytków wpisany jest:
Sport.
W miejscowości działa klub piłki nożnej, Orkan Szczedrzykowice, występujący aktualnie (sezon 2016/2017) w IV lidze.

</doc>
<doc id="381268" url="https://pl.wikipedia.org/wiki?curid=381268" title="Szczeglacin">
Szczeglacin

Szczeglacin – wieś w Polsce położona w województwie mazowieckim, w powiecie siedleckim, w gminie Korczew. Przybliżone odległości: Korczew - 3 km, Siedlce - 30 km, Warszawa - 109 km.
W latach 1975–1998 miejscowość administracyjnie należała do województwa siedleckiego.
Na terenie wsi znajduje się staw wędkarski oraz strażnica Ochotniczej Straży Pożarnej. Od zachodu wieś graniczy z Rezerwatem przyrody Kaliniak. Na wschód od wsi płynie rzeka Kołodziejka.
Wierni kościoła rzymskokatolickiego należą do parafii św. Stanisława Biskupa Męczennika i św. Anny w Knychówku.

</doc>
<doc id="381269" url="https://pl.wikipedia.org/wiki?curid=381269" title="Szczeglice">
Szczeglice

Szczeglice – wieś w Polsce położona w województwie świętokrzyskim, w powiecie staszowskim, w gminie Bogoria.
W latach 1975–1998 miejscowość administracyjnie należała do województwa tarnobrzeskiego.
Współczesne części wsi.
Poniżej w tabeli 1 integralne części wsi Szczeglice (0788554) z aktualnie przypisanym im numerem SIMC (zgodnym z Systemem Identyfikatorów i Nazw Miejscowości) z katalogu TERYT (Krajowego Rejestru Urzędowego Podziału Terytorialnego Kraju).
Dawne części wsi – obiekty fizjograficzne.
W latach 70. ubiegłego wieku przyporządkowano i opracowano spis lokalnych części integralnych dla Szczeglic zawarty w tabeli 2.
Historia.
Kościół w Szczeglicach został erygowany przed 1326 rokiem (prawdopodobnie w XII wieku). Według lokalnych podań, na samym początku w miejscu kościoła znajdowała się wczesnogotycka kapliczka, którą postawił jeden z możnych, w podziękowaniu za uratowanie życia przed bandytami. Z czasem wokół kapliczki zaczęto dokonywać pochówku zmarłych.
W 1326 roku proboszczem parafii był Olesław. Około 1380 r. Jan Grot kantor krakowski rozbudował dotychczasową świątynię przez dodanie nawy. Kościół wzniesiono z kamienia wapiennego, wzmacniając jego konstrukcję przez skarpy boczne w tyle prezbiterium. Biskup T. Oborski z Krakowa uroczyście poświęcił kościół 22 lipca 1633 r. Na pamiątkę tego wydarzenia w prezbiterium wmurowana została płyta, z napisem z roku 1638.
Wieś w XV w. nosiła nazwę "Sczeglycze". Według Jana Długosza w połowie XV wieku dziedzicem Szczeglic był Jakub Jugoszowski herbu Habank. Wieś miała wówczas 7 łanów kmiecych, 2 karczmy i 2 zagrodników. Dziesięcinę konopną i snopową przekazywano z nich na przemian kościołowi w Szczeglicach i w Ujeździe. Folwark rycerski przekazywał dziesięcinę plebanowi w Szczeglicach. Pleban posiadał folwark z łąką, karczmę z rolą i zagrodę z rolą. Karczma stała przy drodze publicznej i dawała dziesięcinę biskupowi krakowskiemu (Długosz, L.B., II, 330, 343).
Według rejestru poborowego powiatu sandomierskiego z 1508 r. właścicielem części Szczeglic oraz wsi Rybitwy i Wysokie był Mikołaj Jugoszowski, który płacił z nich 1 grzywnę i 18 groszy podatku. Według rejestru z 1578 roku ze Szczeglic podatki płacił Bystrowski (za 3 osadników, 1 i 1/4 łana, 2 zagrodników z rolą, 2 komorników i 2 biednych) oraz Jaźwiecki (za 3 osadników, 1 łana, 2 biednych, 2 rzemieślników, 1 rybaka).
Wieś w 1629 roku należała do Stanisława Bystrzejowskiego. We wsi tej według rejestru poborowego powiatu sandomierskiego z 1629 roku mieszkało: 6 chłopów, którzy gospodarowali na 2 i 1/4 łana, płacili oni 9 florenów podatku; 2 zagrodników z ogrodami, którzy płacili 1 floren polski i 2 grosze; 5 ubogich komorników, którzy płacili 1 floren i 10 groszy podatku oraz 6 zagrodników z ziemią, którzy płacili 4 floreny i 24 grosze podatku. Razem z tej miejscowości oddano 16 florenów i 6 groszy poboru.
W 1827 r. wieś z folwarkiem liczyła 21 domów i 135 mieszkańców.
25 stycznia 1864 roku w Szczeglicach miała miejsce potyczka kawalerii powstańców styczniowych pod dowództwem rotmistrza Wojciecha Turskiego z oddziałem Kozaków. Walka zakończyła się rozbiciem oddziału powstańczego.
Według „Słownika geograficznego Królestwa Polskiego” w 1890 r. Szczeglice były wsią z folwarkiem należącą do ówczesnego powiatu sandomierskiego, gminy Górki i parafii Szczeglice, odległą o 30 wiorst od Sandomierza. We wsi znajdował się kościół murowany i szkoła początkowa. W 1890 roku wieś z folwarkiem liczyła 30 domów i 232 mieszkańców. W 1885 r. folwark obejmował 357 mórg gruntów, z czego 268 mórg gruntów ornych i ogrodniczych, 21 mórg łąk, 3 morgi pastwisk, 4 morgi lasu i 58 mórg nieużytków. Stosowano płodozmian 11-polowy. W folwarku znajdował się 1 budynek murowany i 15 drewnianych. Wcześniej w skład dóbr wchodziły: wieś Szczeglice z 23 osadami i 206 morgami gruntów, wieś Wysoka z 31 osadami i 207 morgami, wieś Wólka Łasicka z 7 osadami i 68 morgami oraz osada Moszyny z 1 morgą gruntów.

</doc>
<doc id="381270" url="https://pl.wikipedia.org/wiki?curid=381270" title="Szczeglino">
Szczeglino

Szczeglino (do 1945 niem.: "Steglin") – wieś sołecka w Polsce położona w województwie zachodniopomorskim, w powiecie koszalińskim, w gminie Sianów.
Według danych z 30 czerwca 2003 r. wieś miała 306 mieszkańców.
We wsi kościół z 1908 o neogotyckim kształcie, w szczytowych elewacjach nawy, wieża podwyższona schodkowymi naczółkami, na dachu wieży latarenka. Na pobliskim cmentarzu pomnikowe klony i lipy.

</doc>
<doc id="381271" url="https://pl.wikipedia.org/wiki?curid=381271" title="Szczeglino Nowe">
Szczeglino Nowe

Szczeglino Nowe (do 1945 niem. "Steglin") – wieś w Polsce położona w województwie zachodniopomorskim, w powiecie koszalińskim, w gminie Sianów.
Według danych z 30 czerwca 2003 r. wieś miała 72 mieszkańców.
Zobacz też: Szczeglino

</doc>
<doc id="381272" url="https://pl.wikipedia.org/wiki?curid=381272" title="Szczeglin Poduchowny">
Szczeglin Poduchowny

Szczeglin Poduchowny – wieś w Polsce położona w województwie mazowieckim, w powiecie makowskim, w gminie Sypniewo.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Małgorzaty w Gąsewie Poduchownym.

</doc>
<doc id="381273" url="https://pl.wikipedia.org/wiki?curid=381273" title="Szczejkowice">
Szczejkowice

Szczejkowice (niem. "Scheykowitz") – wieś w Polsce położona w województwie śląskim, w powiecie rybnickim, w gminie Czerwionka-Leszczyny. Wieś leży na Górnym Śląsku.
W latach 1975–1998 miejscowość administracyjnie należała do województwa katowickiego.
Nazwa.
Nazwa miejscowości prawdopodobnie pochodzi od imienia Szczek. W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Sczeikowice" oraz niemiecką - "Schikowitz".
Historia.
Jest to jedna z najstarszych osad wchodzących w skład gminy Czerwionka-Leszczyny – istniała już w XIII wieku. Zamieszkiwana głównie przez wypalaczy węgla drzewnego. Pierwszy dokument dotyczący Szczejkowic pochodzi z 25 maja 1223 r. i mówi o zobowiązaniach chłopów na rzecz klasztoru Norbertanek w Rybniku. Po przeniesieniu w 1228 r. klasztoru do Czarnowąsów osada wróciła pod bezpośrednie zwierzchnictwo książąt opolsko-raciborskich.
W latach 1532-1788 Szczejkowice znajdowały się w granicach rybnickiego państwa stanowego. Później stały się własnością skarbu pruskiego. W czasie II wojny światowej od stycznia do marca 1945 r. między Szczejkowicami a Żorami przebiegał front.
W 1847 r. powstała szkoła, następną oddano do użytku po 100 latach w 1947 roku.
Parafialnie Szczejkowice od wieków związane były z Bełkiem. Dopiero w 1981 r. uzyskały parafialną samodzielność, a w 1986 r. został zbudowany kościół pw. Matki Boskiej Pośredniczki Wszelkich Łask.
Szczejkowice posiadają przystanek kolejowy Szczejkowice na linii nr 148.
Mieszkańcy sąsiednich wsi obdarzyli Szczejkowiczan przezwiskiem "Bosonie", co tłumaczą faktem, że jeszcze po II wojnie światowej chodzili boso do kościoła w Stanowicach.

</doc>
<doc id="381274" url="https://pl.wikipedia.org/wiki?curid=381274" title="Szczeka">
Szczeka

Szczeka – wieś w Polsce położona w województwie świętokrzyskim, w powiecie staszowskim, w gminie Rytwiany.
W latach 1975–1998 miejscowość administracyjnie należała do województwa tarnobrzeskiego.
W 1629 roku właścicielem wsi w powiecie sandomierskim województwa sandomierskiego był Jan Magnus Tęczyński. Wieś wraz z folwarkiem wchodziła w 1662 roku w skład majętności rytwiańskiej Łukasza Opalińskiego. 
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Szczeki zawarty w tabeli 1.
Linki zewnętrzne.
 

</doc>
<doc id="381275" url="https://pl.wikipedia.org/wiki?curid=381275" title="Szczekarków-Kolonia">
Szczekarków-Kolonia

Szczekarków-Kolonia – kolonia w Polsce położona w województwie lubelskim, w powiecie opolskim, w gminie Wilków.
W latach 1975–1998 miejscowość należała administracyjnie do ówczesnego województwa lubelskiego.
Wieś stanowi sołectwo gminy Wilków, położona nad rzeką Chodelką na północny wschód od Sczekarkowa.

</doc>
<doc id="381276" url="https://pl.wikipedia.org/wiki?curid=381276" title="Szczekarzewo">
Szczekarzewo

Szczekarzewo – wieś w Polsce położona w województwie kujawsko-pomorskim, w powiecie lipnowskim, w gminie Skępe, nad wschodnią częścią jeziora Łąkie.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 31 mieszkańców. Jest najmniejszą miejscowością gminy Skępe.

</doc>
<doc id="381277" url="https://pl.wikipedia.org/wiki?curid=381277" title="Szczekarzów">
Szczekarzów

Szczekarzów – wieś w Polsce położona w województwie świętokrzyskim, w powiecie kazimierskim, w gminie Skalbmierz.
W latach 1975–1998 miejscowość administracyjnie należała do województwa kieleckiego.

</doc>
<doc id="381278" url="https://pl.wikipedia.org/wiki?curid=381278" title="Szczelatyn">
Szczelatyn

Szczelatyn – wieś w Polsce położona w województwie lubelskim, w powiecie zamojskim, w gminie Grabowiec.
W latach 1975–1998 miejscowość administracyjnie należała do województwa zamojskiego.
Niewielka wyludniająca się wieś na prawym brzegu rzeki Wolica.

</doc>
<doc id="381279" url="https://pl.wikipedia.org/wiki?curid=381279" title="Szczenurze">
Szczenurze

Szczenurze ( lub też , ) – wieś w Polsce położona w województwie pomorskim, w powiecie lęborskim, w gminie Wicko.
W latach 1975–1998 miejscowość administracyjnie należała do województwa słupskiego.

</doc>
<doc id="381280" url="https://pl.wikipedia.org/wiki?curid=381280" title="Szczepankowice">
Szczepankowice

Szczepankowice (niem. "Schönbankwitz") – wieś w Polsce położona w województwie dolnośląskim, w powiecie wrocławskim, w gminie Kobierzyce.
Podział administracyjny.
W latach 1975–1998 miejscowość administracyjnie należała do województwa wrocławskiego.
Dawniejsza nazwa.
W lutym 1937 roku zmieniono nazwę miejscowości na "Schönlehn".
Zabytki.
Do wojewódzkiego rejestru zabytków wpisany jest:

</doc>
<doc id="381282" url="https://pl.wikipedia.org/wiki?curid=381282" title="Szczepanowo">
Szczepanowo

Szczepanowo – wieś w Polsce położona w województwie kujawsko-pomorskim, w powiecie mogileńskim, w gminie Dąbrowa.
Podział administracyjny.
Wieś duchowna, własność kapituły katedralnej gnieźnieńskiej, pod koniec XVI wieku leżała w powiecie kcyńskim województwa kaliskiego. W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 774 mieszkańców. Jest drugą co do wielkości miejscowością gminy Dąbrowa.
Znane osoby.
Urodzili się tutaj: prymas Polski i Litwy ks. abp Krzysztof Antoni Szembek, Czesław Freund (dziekan Wydziału Kompozycji, Teorii i Edukacji Muzycznej Akademii Muzycznej w Katowicach).

</doc>
<doc id="381283" url="https://pl.wikipedia.org/wiki?curid=381283" title="Szczepany (województwo podlaskie)">
Szczepany (województwo podlaskie)

Szczepany – wieś w Polsce położona w województwie podlaskim, w powiecie bielskim, w gminie Wyszki.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Andrzeja Apostoła w Wyszkach.

</doc>
<doc id="381284" url="https://pl.wikipedia.org/wiki?curid=381284" title="Prince Edward (Kanada)">
Prince Edward (Kanada)

Prince Edward - samodzielne miasto ("city") w południowym Ontario, w Kanadzie. Miasto liczy 24901 mieszkańców (2001) i zajmuje obszar 1049,99 km². Średnia gęstość zaludnienia wynosi 23,7 osoby na km². Prince Edward jest 61. największym miastem w Ontario i 162. w Kanadzie.
Miasto powstało w 1998 poprzez zmianę statusu Hrabstwa Prince Edward na samodzielne miasto.
Miasto obejmuje 18 ośrodków komunalnych:

</doc>
<doc id="381285" url="https://pl.wikipedia.org/wiki?curid=381285" title="Szczepice">
Szczepice

Szczepice – wieś w Polsce położona w województwie kujawsko-pomorskim, w powiecie nakielskim, w gminie Kcynia.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 262 mieszkańców. Jest dwunastą co do wielkości miejscowością gminy Kcynia.

</doc>
<doc id="381286" url="https://pl.wikipedia.org/wiki?curid=381286" title="Szczepidło">
Szczepidło

Szczepidło – wieś w Polsce położona w województwie wielkopolskim, w powiecie konińskim, w gminie Krzymów; liczba ludności - 526 osób (2004).
W latach 1975–1998 miejscowość administracyjnie należała do województwa konińskiego.
Na terenie miejscowości od 1995 roku grupa archeologów z Instytutu Prahistorii Uniwersytetu im. Adama Mickiewicza w Poznaniu prowadzi badania archeologiczne, w trakcie których natrafiono na pozostałości osadnictwa ludności kultury mogiłowej. Odkryto i zbadano m.in. znakomicie zachowany warsztat odlewniczy sprzed 3500 lat.

</doc>
<doc id="381287" url="https://pl.wikipedia.org/wiki?curid=381287" title="Szczepki (wieś)">
Szczepki (wieś)

Szczepki – wieś w Polsce położona w województwie podlaskim, w powiecie augustowskim, w gminie Nowinka.
W latach 1975–1998 miejscowość administracyjnie należała do województwa suwalskiego.
Miejscowość jest siedzibą parafii rzymskokatolickiej, należącej do dekanatu Augustów – Matki Bożej Królowej Polski, diecezji ełckiej.

</doc>
<doc id="381288" url="https://pl.wikipedia.org/wiki?curid=381288" title="Szczepkowo Borowe">
Szczepkowo Borowe

Szczepkowo Borowe – wieś w Polsce położona w województwie warmińsko-mazurskim, w powiecie nidzickim, w gminie Janowiec Kościelny.
Do 1954 roku istniała gmina Szczepkowo. W latach 1975–1998 miejscowość administracyjnie należała do województwa olsztyńskiego.
Inne miejscowości o nazwie Szczepkowo: Szczepkowo

</doc>
<doc id="381289" url="https://pl.wikipedia.org/wiki?curid=381289" title="Szczepkowo-Giewarty">
Szczepkowo-Giewarty

Szczepkowo-Giewarty – wieś w Polsce położona w województwie warmińsko-mazurskim, w powiecie nidzickim, w gminie Janowo.
W okresie międzywojennym stacjonowała tu placówka Straży Celnej „Giewarty”.
Wierni Kościoła rzymskokatolickiego należą do parafii św. Rocha w Janowie.
W latach 1975–1998 miejscowość administracyjnie należała do województwa olsztyńskiego.

</doc>
<doc id="381290" url="https://pl.wikipedia.org/wiki?curid=381290" title="Szczepkowo-Iwany">
Szczepkowo-Iwany

Szczepkowo-Iwany – wieś w Polsce położona w województwie warmińsko-mazurskim, w powiecie nidzickim, w gminie Janowiec Kościelny.
W latach 1975–1998 miejscowość administracyjnie należała do województwa olsztyńskiego.

</doc>
<doc id="381291" url="https://pl.wikipedia.org/wiki?curid=381291" title="Szczepkowo-Pawełki">
Szczepkowo-Pawełki

Szczepkowo-Pawełki – wieś w Polsce położona w województwie warmińsko-mazurskim, w powiecie nidzickim, w gminie Janowiec Kościelny.
W latach 1975–1998 miejscowość administracyjnie należała do województwa olsztyńskiego.

</doc>
<doc id="381292" url="https://pl.wikipedia.org/wiki?curid=381292" title="Szczepkowo-Zalesie">
Szczepkowo-Zalesie

Szczepkowo-Zalesie – wieś w Polsce położona w województwie warmińsko-mazurskim, w powiecie nidzickim, w gminie Janowiec Kościelny.
W latach 1975–1998 miejscowość administracyjnie należała do województwa olsztyńskiego.

</doc>
<doc id="381293" url="https://pl.wikipedia.org/wiki?curid=381293" title="Szczepocice Prywatne">
Szczepocice Prywatne

Szczepocice Prywatne – wieś w Polsce położona w województwie łódzkim, w powiecie radomszczańskim, w gminie Radomsko.
Historia.
W latach 1975–1998 miejscowość administracyjnie należała do województwa piotrkowskiego.

</doc>
<doc id="381295" url="https://pl.wikipedia.org/wiki?curid=381295" title="Szczepocice Rządowe">
Szczepocice Rządowe

Szczepocice Rządowe – wieś w Polsce położona w województwie łódzkim, w powiecie radomszczańskim, w gminie Radomsko.
Historia.
W latach 1975–1998 miejscowość administracyjnie należała do województwa piotrkowskiego.

</doc>
<doc id="381296" url="https://pl.wikipedia.org/wiki?curid=381296" title="Szczepowice">
Szczepowice

Szczepowice – wieś w Polsce położona w województwie wielkopolskim, w powiecie grodziskim, w gminie Kamieniec.
W okresie Wielkiego Księstwa Poznańskiego (1815-1848) miejscowość wzmiankowana jako Szczepowice należała do wsi większych w ówczesnym pruskim powiecie Kosten rejencji poznańskiej. Szczepowice należały do okręgu czempińskiego tego powiatu i stanowiły odrębny majątek, którego właścicielem był wówczas (1846) Andrzej Niklas. Według spisu urzędowego z 1837 roku Szczepowice liczyły 110 mieszkańców, którzy zamieszkiwali 16 dymów (domostw).
W latach 1975–1998 miejscowość administracyjnie należała do województwa poznańskiego.
We wsi znajduje się neobarokowy pałac z 1880. Oprócz tego do rejestru zabytków wpisano zespół szkoły z początku XX wieku.

</doc>
<doc id="381297" url="https://pl.wikipedia.org/wiki?curid=381297" title="Szczerbaków">
Szczerbaków

Szczerbaków – wieś w Polsce położona w województwie świętokrzyskim, w powiecie buskim, w gminie Wiślica.
W latach 1975–1998 miejscowość położona była w województwie kieleckim.
W Szczerbakowie działa jednostka Ochotniczej Straży Pożarnej.

</doc>
<doc id="381298" url="https://pl.wikipedia.org/wiki?curid=381298" title="Szczerbice">
Szczerbice

Szczerbice (niem. "Sczyrbitz") – wieś w Polsce położona w województwie śląskim, w powiecie rybnickim, w gminie Gaszowice.
W latach 1975–1998 miejscowość administracyjnie należała do województwa katowickiego.
Geografia.
Szczerbice, w obecnych granicach administracyjnie przyporządkowane gminie Gaszowice, leżą w środkowej części Płaskowyżu Rybnickiego, który jest częścią większej jednostki - Kotliny Raciborsko-Oświęcimskiej, na wysokości około 250-265 metrów n.p.m. Wieś znajduje się na wzniesieniu pomiędzy Jejkowicami a Gaszowicami, z którymi to graniczy od strony zachodniej i wschodniej. Ponadto od strony południowej graniczy z dzielnicą Rybnika - Buzowicami i dzielnicą Rydułtów - Pietrzkowicami, od strony południowo-zachodniej z Piecami a od strony północnej ze Zwonowicami oraz klinem leśnym z Chwałęcicami. 
Dominuje krajobraz pagórkowaty, naturalnie ciążący w stronę dwóch, prawie równolegle biegnących potoków, płynących z północno-wschodniej części miejscowości w stronę Jejkowic. Cieki te wpadają do Zalewu Rybnickiego stanowiąc dopływy rzeki Ruda.
W Szczerbicach można wyodrębnić kilka historycznie ukształtowanych dzielnic części. Są to Szczerbice - najstarsza południowo-zachodnia część miejscowości, Solarnia - obecne centrum wsi oraz Jeruzalem - część północna od strony linii kolejowej (wybudowanej w latach 1912 - 1913). Ponadto można wyszczególnić jeszcze części: Kampa - obecna ulica Szkolna (dawniej Łączna) i część ulicy Krótkiej (dawniej ulica Kowalska - nazwa od kuźni w domu p. Chowańca), Gać - południowa część Szczerbic od strony lasów jejkowickich, Gorzyska - okolice obecnej ulicy Polnej, Kolonije - obecna ulica Biernackiego oraz Jałowiny (Kierchówek) - część obecnej ulicy Piaskowej. Należy dodać, że niektóre nazwy obecnie nie są już używane przez miejscową ludność.
Pagórkowaty teren Szczerbic pokryty jest serią utworów piaszczysto-żwirowych osadzonych przez wycofujące się wody lądolodu środkowopolskiego w czasie jego maksymalnego zasięgu. Przeważają zatem gleby piaszczyste, jedynie na południu występują gliniaste. Pozostałe ziemie to bardzo lekkie gleby z piasków słabogliniastych. Około 50% gruntów jest okresowo zbyt suchych, głównie utworzonych z piasków o małej pojemności wodnej, zaś około 20% gruntów jest okresowo zbyt silnie zawilgoconych na skutek utrudnionego przesiąkania i okresowo zbyt wysokiego poziomu wód gruntowych. 
Las szczerbicki od strony północnej należy do zwartego kompleksu leśnego ciągnącego się od Rybnika po Kuźnię Raciborską. Obecnie należy on do utworzonego przez Wojewodę Katowickiego w 1993 r. Parku Krajobrazowego "Cysterskie Kompozycje Krajobrazowe Rud Wielkich". Przeważa las świerkowo-sosnowy i mieszany, zamieszkiwany przez wiele gatunków zwierzyny leśnej i ptactwa szczególnie w tzw. ostojach zwierzyny. Można spotkać zająca, lisa, sarnę, jelenia, jeża, dzika, z ptaków: dzięcioła, kuropatwę, bażanta, sierpówkę, krogulca, srokę. Przy leśnej drodze do Zwonowic w okolicach starego, przydrożnego krzyża można zauważyć duży głaz, będący prawdopodobnie pozostałością pomorenową.
Sport.
We wsi działa klub sportowy KS Szczerbice, który występuje w klasie "B". Boisko KS Szczerbice znajduje się przy ul. Szkolnej, obok szkoły podstawowej. Klub ten jest spadkobiercą klubu LZS Szczerbice istniejącego w latach 60. Barwy klubu to czerwony i niebieski.
Nazwa.
Wieś Szczerbice, w dawniejszych czasach tworząca jak gdyby dwie oddzielne wsie: Szczerbice i Solarnia, gdzie Solarnia była właściwie przysiółkiem Szczerbic, powstałym po parcelacji majątku dworskiego, jednolitą nazwę przyjęła dopiero z początkiem XX wieku (1926 r.). Istnieje kilka wersji pochodzenia nazwy Szczerbice. Nazwa ta prawdopodobnie pochodzi od luki, szczerby, wyrębu lub polany w lesie. Według innej tezy, nazwa wsi pochodzi od występowania na tym terenie trującej rośliny szczyr ("Mercurialis"), mogącej powodować zatrucia zwierząt domowych, używanej w medycynie ludowej. W kronice szkoły podstawowej znaleziono zapis o pochodzeniu nazwy od nazwiska dawnego właściciela Szczerbic hrabiego Szczerbińskiego lub Szczerbickiego (Szczerby). 
Nazwa wsi wykazywała znaczne zmiany językowe w przeszłości. Kształtowały się one następująco: 
Nazwa Solarnia pochodzi od miejsca składu, sprzedaży soli, którą kupcy wozili szlakiem handlowym z Wieliczki do Wrocławia. Chociaż w dawnych czasach przywilejem składu soli, zwanym regalem solnym, obdarowywano tylko ludzi wyżej sytuowanych w hierarchii społecznej, zdarzały się jednak wypadki, że panowie odstępowali za pieniądze mieszczanom i właścicielom folwarków a na niektórych wsiach i bogatym chłopom oraz karczmarzom ten przywilej. Tak więc wersja ta jest bardzo prawdopodobna, tym bardziej, że miejsce to położone jest w bezpośrednim sąsiedztwie wspomnianego szlaku handlowego /obecnie ul. Sumińska/.
Nazwa Jeruzalem prawdopodobnie pochodzi od nazwiska karczmarza pochodzenia żydowskiego Jaruzela (Jeruzala). Wersję tę potwierdzają niektórzy badacze nazw, między innymi ksiądz O. Drobny. W pamiętniku spisanym przez jednego z mieszkańców (p. F. Brzezinę) znaleziono zapis, wiążący pochodzenie nazwy Jeruzalem z wyprawami krzyżowymi rycerstwa w obronie wiary do Ziemi Świętej (Jerozolimy) "...długą i ciężką drogą zmęczeni ludzie i ich konie mieli w tych borach długi odpoczynek. Pobudowali na suchym terenie dla rycerzy małą kapliczkę z grubych drzew na owym skrzyżowaniu dróg ważnych. Po opuszczeniu tych terenów leśnych przez rycerstwo pozostawioną tam modrzewiową kapliczkę nazwano Jeruzalem ...". Podobnie twierdzi Henryk Borek w pracy "Górny Sląsk w świetle nazw miejscowych" umieszczając nazwę Jeruzalem (Jerusalem) w grupie nazw związanych z miejscami kultu.

</doc>
<doc id="381299" url="https://pl.wikipedia.org/wiki?curid=381299" title="Szczerbięcin">
Szczerbięcin

Szczerbięcin – wieś kociewska w Polsce położona w województwie pomorskim, w powiecie tczewskim, w gminie Tczew.
W latach 1975–1998 miejscowość administracyjnie należała do województwa gdańskiego.
Zabytki.
Według rejestru zabytków NID na listę zabytków wpisany jest park dworski, XVIII-XIX w., nr rej.: A-109 z 12.07.1948.

</doc>
<doc id="381300" url="https://pl.wikipedia.org/wiki?curid=381300" title="Szczerbin (województwo wielkopolskie)">
Szczerbin (województwo wielkopolskie)

Szczerbin – wieś w Polsce położona w województwie wielkopolskim, w powiecie pilskim, w gminie Łobżenica.
W latach 1975–1998 miejscowość administracyjnie należała do województwa pilskiego.

</doc>
<doc id="381301" url="https://pl.wikipedia.org/wiki?curid=381301" title="Szczerby">
Szczerby

Szczerby (1942–1945 niem. "Scharten") – wieś w Polsce położona w województwie kujawsko-pomorskim, w powiecie rypińskim, w gminie Rogowo.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) liczyła 103 mieszkańców. Jest dziewiętnastą co do wielkości miejscowością gminy Rogowo.

</doc>
<doc id="381303" url="https://pl.wikipedia.org/wiki?curid=381303" title="Szczercowska Wieś">
Szczercowska Wieś

Szczercowska Wieś – wieś w Polsce położona w województwie łódzkim, w powiecie bełchatowskim, w gminie Szczerców.
W latach 1975–1998 miejscowość administracyjnie należała do województwa piotrkowskiego. 
Wieś położona jest nad rzeką Pilsią. 
Na terenie wsi znajdują się pozostałości wczesnośredniowiecznego cmentarzyska.

</doc>
<doc id="381304" url="https://pl.wikipedia.org/wiki?curid=381304" title="Szczereż">
Szczereż

Szczereż – wieś w Polsce, położona w województwie małopolskim, w powiecie nowosądeckim, w gminie Łącko.
W latach 1975–1998 wieś administracyjnie należała do województwa nowosądeckiego.
Wieś duchowna, własność klasztoru klarysek w Starym Sączu, położona była w drugiej połowie XVI wieku w powiecie sądeckim województwa krakowskiego.
Szczereż, podobnie jak sąsiadujący z nim Czarny Potok, pod względem etnograficznym należy do tzw. "regioniku potockiego", położonego na pograniczu górali białych (łąckich) i Lachów.
Do Szczereża prowadzi trasa rowerowa z Jazowska. Rozciąga się stąd panorama na leżący po północnej stronie Czarny Potok oraz pasmo gór od południa.
W centralnym miejscu wsi znajduje się kaplica pod wezwaniem św. Józefa.
Na terenie miejscowości działa piłkarski klub sportowy „Górka Szczereż”, zrzeszający okoliczną młodzież. W 2007 został oddany do użytku stadion oraz budynek szatni wraz z zapleczem sanitarno-socjalnym.

</doc>
<doc id="381305" url="https://pl.wikipedia.org/wiki?curid=381305" title="Szczerzbowo">
Szczerzbowo

Szczerzbowo (dawniej niem. "Scziersbowen", 1927–1945 "Talhausen") – wieś w Polsce położona w województwie warmińsko-mazurskim, w powiecie mrągowskim, w gminie Mrągowo. W latach 1975–1998 miejscowość administracyjnie należała do województwa olsztyńskiego.
Historia.
Wieś powstała w 1555 r., kiedy to starosta Rynu "Georg von Diebes" sprzedał 4 łany sołeckie wolne od czynszu "Wawrzyńcowi", synowi sołtysa z Ławek, z obowiązkiem założenia 40-łanowej wsi czynszowej na prawie magdeburskim w lesie zwanym Sądry ("Sonderwald"). O losach wsi w ciągu dwóch następnych stuleci brakuje informacji. 
W 1785 r. było w niej 11 domów, w 1815 r. i w 1823 r. we wsi było 17 domów i 118 mieszkańców. w 1838 r. w Szczerzbowie odnotowano 20 domów z 127 mieszkańcami. W 1849 r. wieś "Szerbowen" miała 21 chałup chłopskich i 135 mieszkańców, w 1870 r. – 150 mieszkańców. 
Od 8 października 1927 r. Szczerzbowo stało się samodzielną jednostką administracyjną a ówczesne władze niemieckie zmieniły urzędową nazwę miejscowości na "Talhausen". W 1939 r. było tu 146 mieszkańców i 35 gospodarstw domowych, w tej liczbie 14 gospodarstw rolniczych, z których 2 miały wielkość 5-10 ha, 6 w granicach 10-20 ha, 6 w granicach 20-100 ha. W okresie drugiej wojny światowej wybudowano drogę Szczerzbowo - Boże Małe.

</doc>
<doc id="381306" url="https://pl.wikipedia.org/wiki?curid=381306" title="Szcześniki">
Szcześniki

Szcześniki – wieś w Polsce położona w województwie lubelskim, w powiecie włodawskim, w gminie Hańsk.
W latach 1975–1998 miejscowość administracyjnie należała do województwa chełmskiego.
Wieś stanowi sołectwo gminy Hańsk.
Historia.
W wieku XIX, Szczęśniki alias Szcześniki, wieś nad jeziorem Lawskim w powiecie włodawskim, gminie Hańsk, parafia Sawin. W roku 1890 posiadały 23 domów i 129 mieszkańców z gruntem 675 mórg. 
Spis z roku 1827 r. wykazał tu 11 domów i 98 mieszkańców. Wieś wchodziła w skład dóbr Hańsk.

</doc>
<doc id="381307" url="https://pl.wikipedia.org/wiki?curid=381307" title="Szczęsnowicze">
Szczęsnowicze

Szczęsnowicze – wieś w Polsce, położona w województwie podlaskim, w powiecie sokólskim, w gminie Szudziałowo.
Dawna okolica szlachecka w powiecie sokólskim województwa białostockiego II Rzeczypospolitej.
W latach 1975–1998 wieś administracyjnie należała do województwa białostockiego.
Wierni kościoła rzymskokatolickiego należą do parafii św. Wincentego Ferreriusza i św. Bartłomieja Apostoła w Szudziałowie.

</doc>
<doc id="381308" url="https://pl.wikipedia.org/wiki?curid=381308" title="Szczkówek">
Szczkówek

Szczkówek – wieś w Polsce położona w województwie kujawsko-pomorskim, w powiecie włocławskim, w gminie Izbica Kujawska.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 132 mieszkańców. Jest dziewiętnastą co do wielkości miejscowością gminy Izbica Kujawska.

</doc>
<doc id="381309" url="https://pl.wikipedia.org/wiki?curid=381309" title="Szczodre">
Szczodre

Szczodre (do roku 1945 niem. "Sibyllenort") – wieś w Polsce położona w województwie dolnośląskim, w powiecie wrocławskim, w gminie Długołęka. Leży na Nizinie Śląskiej, 18 km od Wrocławia. We wsi znajduje się szkoła podstawowa, ochotnicza straż pożarna, ośrodek dla bezdomnych im. Brata Alberta.
Według Narodowego Spisu Powszechnego liczyło 1243 mieszkańców. Jest piątą co do wielkości miejscowością gminy Długołęka.
Przynależność administracyjna.
14 lutego 1874 utworzono "Amtsbezirk Sibyllenort", dystrykt – powiat Szczodre obejmujący wsie: Szczodre, Długołęka, Domaszyn i Byków oraz majątki ziemskie Szczodre, Domaszczyn i Byków. Administratorem nowo utworzonego powiatu został kapitan Fuchs, a 3 grudnia 1880 Amtsrat Bayer. W latach 1945–1951/1954 wioska administracyjnie przynależała do gminy Zakrzów w powiecie oleśnickim. W latach 1975–1998 miejscowość administracyjnie należała do województwa wrocławskiego.
Historia.
Miejscowość ta powstała z połączenia dwóch odrębnych wsi. Jedna z nich o nazwie (niem.) "Raztelwitz" – istniała już w XIII wieku; drugą – "Neudorf" wymienia się w dokumentach z 1516 r. W czasie wojny trzydziestoletniej Raztelwitz zostało poważnie zniszczone. Połączone "Raztelwitz" i" Neudorf" otrzymały w 1693 roku nazwę "Sybillenort". Nazwa ta wywodzi się od imienia Sybilli – żony Krystiana Wirtemberskiego, księcia oleśnickiego, który wybudował w Szczodrem pałac w stylu renesansowym. W miejscowości znajdował się browar pałacowy – "Schlossbrauerei". Po II wojnie światowej nazwę spolszczono na "Sybilin" i dopiero w końcu lat 40., Komisja Ustalania Nazw Miejscowości i Obiektów Fizjograficznych nadała wsi obecną nazwę "Szczodre".
W 1963 istniało tu izolatorium podczas epidemii ospy we Wrocławiu.
Zabytki.
Do wojewódzkiego rejestru zabytków wpisane są:

</doc>
<doc id="381310" url="https://pl.wikipedia.org/wiki?curid=381310" title="Szczodrkowice">
Szczodrkowice

Szczodrkowice – wieś w Polsce położona w województwie małopolskim, w powiecie krakowskim, w gminie Skała.
W latach 1975–1998 miejscowość administracyjnie należała do województwa krakowskiego. Integralne części miejscowości: Dąbki, Kolbuszowa, Kopanina, Pod Naramskim, Zagardle.

</doc>
<doc id="381311" url="https://pl.wikipedia.org/wiki?curid=381311" title="Szczodrowice">
Szczodrowice

Szczodrowice (niem. "Wammen") – wieś w Polsce położona w województwie dolnośląskim, w powiecie strzelińskim, w gminie Strzelin.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="381312" url="https://pl.wikipedia.org/wiki?curid=381312" title="Szczodrów">
Szczodrów

Szczodrów – wieś w Polsce położona w województwie dolnośląskim, w powiecie oleśnickim, w gminie Syców.
Podział administracyjny.
W latach 1975–1998 miejscowość administracyjnie należała do województwa kaliskiego.
Nazwa.
Według niemieckiego językoznawcy Heinricha Adamy’ego nazwa wywodzi się od polskiej nazwy "szczodrość" oznaczającej "hojność". W swoim dziele o nazwach miejscowości na Śląsku wydanym w 1888 roku we Wrocławiu wymienia jako najstarszą zanotowaną nazwę "Szczodrow" podając jej znaczenie "Wohltäter" czyli w języku polskim "Dobroczyńca".
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod obecnie stosowaną, polską nazwą "Szczodrow" oraz niemiecką - "Schollendorf".
Zabytki.
Do wojewódzkiego rejestru zabytków wpisane są:

</doc>
<doc id="381313" url="https://pl.wikipedia.org/wiki?curid=381313" title="Szczodrzejewo">
Szczodrzejewo

Szczodrzejewo – wieś w Polsce położona w województwie wielkopolskim, w powiecie wrzesińskim, w gminie Miłosław.
W latach 1975–1998 miejscowość administracyjnie należała do województwa poznańskiego.
Przez Szczodrzejewo przebiega czarny szlak rowerowy, łączący Żerków przez Raszewy, Śmiełów, Nową Wieś Podgórną, Czeszewo i Winną Górę z Miłosławiem.
Wieś położona jest na terenie Żerkowsko-Czeszewskiego Parku Krajobrazowego.

</doc>
<doc id="381314" url="https://pl.wikipedia.org/wiki?curid=381314" title="Szczodrzykowo">
Szczodrzykowo

Szczodrzykowo – osada w Polsce położona w województwie wielkopolskim, w powiecie poznańskim, w gminie Kórnik, w dolinie Średzkiej Strugi, przy drodze powiatowej nr 547 do Gądek
W latach 1975–1998 miejscowość administracyjnie należała do województwa poznańskiego.
Z XIII wieku pochodzą dokumenty, w których wymieniona jest wieś. Jej właścicielami byli synowie Jaracza (Szczedrzyk i Mroczko). W 1638 roku wieś przejęli Grudzińscy, a później Działyńscy. W 1789 roku istniały tu karczma i browar, a w XIX wieku folwark. Po II wojnie światowej w Szczodrzykowie utworzony został Kombinat PGR, rozbudowano wówczas wieś, powstało osiedle bloków mieszkalnych. W pobliżu przebiega linia kolejowa z Poznania do Ostrowa Wielkopolskiego. We wsi jest również zabytkowa gorzelnia z pierwszej połowy XIX wieku.

</doc>
<doc id="381315" url="https://pl.wikipedia.org/wiki?curid=381315" title="Szczonów">
Szczonów

Szczonów – wieś w Polsce położona w województwie wielkopolskim, w powiecie jarocińskim, w gminie Żerków. Wieś jest siedzibą sołectwa "Szczonów", w którego skład wchodzi również miejscowość Pogorzelica.
W latach 1975–1998 miejscowość administracyjnie należała do województwa kaliskiego.

</doc>
<doc id="381316" url="https://pl.wikipedia.org/wiki?curid=381316" title="Szczotkowice">
Szczotkowice

Szczotkowice – wieś w Polsce położona w województwie świętokrzyskim, w powiecie pińczowskim, w gminie Działoszyce.
W latach 1975–1998 miejscowość administracyjnie należała do województwa kieleckiego.

</doc>
<doc id="381317" url="https://pl.wikipedia.org/wiki?curid=381317" title="Szczucice">
Szczucice

Szczucice – wieś w Polsce położona w województwie świętokrzyskim, w powiecie opatowskim, w gminie Sadowie.
W latach 1975–1998 miejscowość administracyjnie należała do województwa tarnobrzeskiego.
Historia.
Szczucice były własnością biskupstwa lubuskiego. Wymienia je akt Władysława Łokietka z 1328 r., potwierdzający posiadłości biskupie. Wieś pojawia się też prawdopodobnie w akcie wydanym w Opatowie w 1380 r. "Vitaszco de Stimnicze" podpisany na akcie może oznaczać dziedzica Szczucic. Według rejestru poborowego powiatu sandomierskiego z 1578 r. wieś była własnością Mikołaja Radziwiłła. Było tu 8 osadników, 4 łany i 1 komornik. W 1827 r. wieś miała 15 domów i 54 mieszkańców.

</doc>
<doc id="381318" url="https://pl.wikipedia.org/wiki?curid=381318" title="Szczuczarz">
Szczuczarz

Szczuczarz – wieś w Polsce położona w województwie zachodniopomorskim, w powiecie wałeckim, w gminie Człopa.
W latach 1975–1998 miejscowość administracyjnie należała do województwa pilskiego.
Przez wieś przebiega droga krajowa nr 22. We wsi kościół filialny pw. św. Maksymiliana Kolbego z lat 1983–1984 oraz ruiny zabudowań folwarku – pałacu i zabudowań gospodarskich – z XVIII w. Pobliskie Jezioro Szczuczarz stanowi łowisko i miejsce rekreacyjne.

</doc>
<doc id="381319" url="https://pl.wikipedia.org/wiki?curid=381319" title="Szczuczki">
Szczuczki

Szczuczki – wieś w Polsce położona w województwie lubelskim, w powiecie lubelskim, w gminie Wojciechów.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Wojciechów. Według Narodowego Spisu Powszechnego z roku 2011 wieś liczyła 171 mieszkańców.
Historia.
Wieś z rodowodem sięgającym zapewne XIV wieku. Notowana w dokumentach źródłowych w roku 1409 jako „Sczuczky”, ale już w 1416 roku jako „Sczuczki”. Wieś stanowiła własność szlachecką. W roku 1409 odnotowano w księgach ziemskich lubelskich Jaśka Rawę ze Szczuczek. W tym samym roku 1409 odnotowano w działach Jakusza Babicę. W roku 1416 tenże Jaśko wraz z synem Wierzbiętą zastawiają Stanisławowi zwanemu „Clica” swą połowę młyna w Szczuczkach bez stawu oraz siedlisko z zapłociem za 9 grzywien. W latach 1409–1419 w działach występuje Katarzyna żona Rawy, Rawina. W okresie XV wieku wieś jest przedmiotem działów rodzinnych, sukcesji, zastawów w efekcie kolejnych podziałów własności. Z początkiem wieku XVI we wsi mieszka wyłącznie szlachta bez kmieci. W księdze poborowej za lata 1531–1533 odnotowano pobór z części: Jerzego i Bernarda Syrków 1/2 łana i młyna o 1 kole, Jana Stogniewa Głuchowicza 1/4 łana, Andrzeja Stogniewa 1/4 łana, Stanisława i Andrzeja Syrków 1/2 łana, Jana Prasy i jego synowca Stanisława Markowicza 1/2 łana; Mikołaja Snioska z żoną, oraz siostrami Anną i Barbarą 3/4 łana; Jana Stogniewa Żakowicza 1/4 łana, oraz Andrzeja Markusza 1/2 łana (Rejestr Poborowy).
Według Słownika geograficznego Królestwa Polskiego – Szczuczki stanowiły wieś z folwarkiem w powiecie nowoaleksandryjskim, gminie Karczmiska, parafii Wojciechów. Wieś odległa 36 wiorst od Puław. W 1885 roku folwark Szczuczki rozległy mórg 1145 w tym: grunty orne i ogrody mórg 629, łąk mórg 30, pastwisk mórg 9, lasu mórg 455, nieużytki mórg 22; budynki murowane w folwarku 5, i z drzewa 12. Płodozmian w uprawach 9. polowy las był urządzony, na rzece młyn wodny. Wieś Szczuczki posiadała wówczas osad 17 z gruntem mórg 246.
1 października 1939 oddziały Wehrmachtu dokonały zbrodni na mieszkańcach wsi. Mężczyzn ze wsi zgromadzono w budynku szkoły a następnie ostrzelano z ciężkiej broni. Następnego dnia budynek szkoły Hitlerowcy spalili. Zginęło 60 mieszkańców wsi Szczuczki.

</doc>
<doc id="381320" url="https://pl.wikipedia.org/wiki?curid=381320" title="Szczuczki-Kolonia">
Szczuczki-Kolonia

Szczuczki-Kolonia – kolonia w Polsce położona w województwie lubelskim, w powiecie opolskim, w gminie Poniatowa.
W latach 1975–1998 miejscowość administracyjnie należała do ówczesnego województwa lubelskiego.
Miejscowość stanowi sołectwo gminy Poniatowa.

</doc>
<doc id="381321" url="https://pl.wikipedia.org/wiki?curid=381321" title="Szczuczki VI Kolonia">
Szczuczki VI Kolonia

Szczuczki VI Kolonia – wieś w Polsce położona w województwie lubelskim, w powiecie lubelskim, w gminie Wojciechów.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Wojciechów. Według Narodowego Spisu Powszechnego z roku 2011 wieś liczyła 136 mieszkańców.

</doc>
<doc id="381322" url="https://pl.wikipedia.org/wiki?curid=381322" title="Szczudłów">
Szczudłów

Szczudłów – wieś w Polsce położona w województwie łódzkim, w powiecie łowickim, w gminie Łowicz.
Wieś arcybiskupstwa gnieźnieńskiego w powiecie orłowskim województwa łęczyckiego w końcu XVI wieku. Była wsią klucza zduńskiego arcybiskupów gnieźnieńskich. W latach 1975–1998 miejscowość administracyjnie należała do województwa skierniewickiego.

</doc>
<doc id="381323" url="https://pl.wikipedia.org/wiki?curid=381323" title="Szczudły">
Szczudły

Szczudły – wieś w Polsce położona w województwie warmińsko-mazurskim, w powiecie ełckim, w gminie Kalinowo.
W latach 1975–1998 miejscowość administracyjnie należała do województwa suwalskiego.

</doc>
<doc id="381324" url="https://pl.wikipedia.org/wiki?curid=381324" title="Szczuka (wieś)">
Szczuka (wieś)

Szczuka – wieś w Polsce położona w województwie kujawsko-pomorskim, w powiecie brodnickim, w gminie Brodnica.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyła 499 mieszkańców. Jest piątą co do wielkości miejscowością gminy Brodnica.
Związki wyznaniowe.
We wsi znajduje się parafia pw. świętych Fabiana i Sebastiana.
Zabytki.
Według rejestru zabytków NID na listę zabytków wpisane są:

</doc>
<doc id="381326" url="https://pl.wikipedia.org/wiki?curid=381326" title="Szczukocice">
Szczukocice

Szczukocice – wieś w Polsce położona w województwie łódzkim, w powiecie piotrkowskim, w gminie Gorzkowice.
Pierwsza wzmianka o wsi pochodzi z roku 1386. W późniejszym okresie (XVI wiek) była własnością rodu Szczukockich herbu Jelita, stamtąd też ród ów się wywodzi. W wieku XVII wraz z Gorzkowicami przeszła w posiadanie Koniecpolskich herbu Pobóg a w następnym stuleciu Zarembów herbu Jastrzębiec. 
W latach 1975–1998 miejscowość administracyjnie należała do województwa piotrkowskiego.

</doc>
<doc id="381327" url="https://pl.wikipedia.org/wiki?curid=381327" title="Szczukowice">
Szczukowice

Szczukowice – wieś w Polsce położona w województwie świętokrzyskim, w powiecie kieleckim, w gminie Piekoszów.
Dojazd z Kielc zapewniają autobusy komunikacji miejskiej linii 18. Przez Szczukowice przebiega linia kolejowa Kielce-Fosowskie, w miejscowości znajduje się posterunek odgałęźny nadzorujący ruch na łącznicy kolejowej z linią Warszawa Zachodnia-Kraków Główny Osobowy.
Wieś leżąca w powiecie chęcińskim województwa sandomierskiego należała w XVI wieku do Tarłów. W latach 1975–1998 miejscowość administracyjnie należała do województwa kieleckiego.
Przez miejscowość przebiega droga wojewódzka nr 786.

</doc>
<doc id="381328" url="https://pl.wikipedia.org/wiki?curid=381328" title="Szczukowskie Górki">
Szczukowskie Górki

Szczukowskie Górki – wieś w Polsce położona w województwie świętokrzyskim, w powiecie kieleckim, w gminie Piekoszów.
W latach 1975–1998 miejscowość administracyjnie należała do województwa kieleckiego.
Przez miejscowość przebiega droga ekspresowa S7 i droga wojewódzka nr 786.
Przez wieś przechodzi linia kolejowa Kielce – Fosowskie. Dojazd z Kielc zapewniają autobusy komunikacji miejskiej linii 18. Przy szkole podstawowej w Górkach Szczukowskich, znajduje się klub sportowy Victoria. We wsi urodziła się poetka ludowa Rozalia Grzegorczyk.

</doc>
<doc id="381329" url="https://pl.wikipedia.org/wiki?curid=381329" title="Szczukwin">
Szczukwin

Szczukwin – wieś w Polsce położona w województwie łódzkim, w powiecie łódzkim wschodnim, w gminie Tuszyn. 
Wieś biskupstwa włocławskiego w powiecie piotrkowskim województwa sieradzkiego w końcu XVI wieku. W latach 1975–1998 miejscowość administracyjnie należała do województwa piotrkowskiego.
W miejscowości znajduje się kopalnia górnicza zajmująca się wydobywaniem piasku, żwiru oraz kruszywa oraz jednostka Ochotniczej Straży Pożarnej.

</doc>
<doc id="381330" url="https://pl.wikipedia.org/wiki?curid=381330" title="Szczuplinki (województwo kujawsko-pomorskie)">
Szczuplinki (województwo kujawsko-pomorskie)

Szczuplinki (niem. "Czeplinken") – wieś w Polsce, położona w województwie kujawsko-pomorskim, w powiecie wąbrzeskim, w gminie Książki. Miejscowość jest siedzibą sołectwa Szczuplinki, w skład którego wchodzi także wieś Łopatki Polskie.
Historia.
Wieś wzmiankowana przez kronikarza Jeroschina w dokumencie z roku 1335 jako "Zipfil", kolejne nazwy: "Czhippiln", "Schippelsdorf". W XIV wieku należała do zakonu krzyżackiego. Kolejna wzmianka, z roku 1667, wymienia miejscowość jako własność szlachecką Łukasza Trzcińskiego. Wieś uległa całkowitemu zniszczeniu podczas potopu szwedzkiego. Po odbudowie własność kolejno Czapskich i Zaleskich, którzy w roku 1790 oddali majątek w wieczystą dzierżawę miejscowym rolnikom. W roku 1835 wieś nabyli ich potomkowie. W roku 1920 Szczuplinki ponownie znalazły się w Polsce.
Współczesność.
W latach 1975–1998 miejscowość administracyjnie należała do województwa toruńskiego. Według Narodowego Spisu Powszechnego (III 2011 r.) liczyła 70 mieszkańców. Jest ósmą co do wielkości miejscowością gminy Książki.

</doc>
<doc id="381331" url="https://pl.wikipedia.org/wiki?curid=381331" title="Szczurawice">
Szczurawice

Szczurawice (Szczurskie Holendry, Szczury Haüland, Siegersdorf, Czczury) – wieś w Polsce położona w województwie wielkopolskim, w powiecie ostrowskim, w gminie Raszków. Leżą ok. 6 km na północ od Ostrowa Wlkp. w pobliżu drogi powiatowej Raszków-Szczury i linii kolejowej Poznań-Katowice (najbliższą stacją jest Biniew).
Przed 1932 rokiem miejscowość położona była w powiecie odolanowskim, W latach 1975–1998 w województwie kaliskim, w latach 1932-1975 i od 1999 w powiecie ostrowskim.
Narodowy Spis Ludności i Mieszkań z 2011 roku określił liczbę ludności na 384 osoby. 
W 1905 miejscowość Siegersdorf miała 281 mieszkańców.

</doc>
<doc id="381333" url="https://pl.wikipedia.org/wiki?curid=381333" title="Szczurkowo">
Szczurkowo

Szczurkowo (niem. "Schönbruch") – wieś w Polsce położona w województwie warmińsko-mazurskim, w powiecie bartoszyckim, w gminie Sępopol. W latach 1975–1998 miejscowość administracyjnie należała do województwa olsztyńskiego.
Wieś leżąca na granicy polsko-rosyjskiej, przedzielona szlabanem. Wieś bociania, jedno z najliczniejszych skupisk bocianich gniazd. Po kilka na każdym domostwie i okolicznych drzewach (gniazda umieszczone na specjalnych podestach). W dawnej szkole znajduje się Dom Opieki, w którym urządzono publiczną kaplicę (parafia Żydowo).
Historia.
Dawny majątek i wieś szlachecka. W 1889 r. wraz z folwarkiem Borzęty majątek ziemski zajmował 642 ha. Szkołę założono w XVI w., jako przykościelną. W 1737 r. poddano ją nadzorowi państwowemu. W 1935 r. w szkole pracowało czterech nauczycieli i uczyło się 175 uczniów. W 1939 r. w Szczurkowie mieszkało 1139 osób. Od sierpnia do początku września 1945 roku wieś znajdowała się pod polską administracją, jednak następnie została zajęta przez ZSRR wbrew wcześniejszym ustaleniom granicznym. Po 1945 r. miejscowość została przedzielona granicą i podupadła gospodarczo, w 1945 stała się siedzibą gminy Szczurkowo (zlikwidowanej w tym samym roku). W 1979 r. było tu 29 indywidualnych gospodarstw rolnych, uprawiających łącznie 279 ha ziemi. W tym czasie we wsi był klub, punkt biblioteczny, sala kinowa na 60 miejsc, ośrodek zdrowia i punkt apteczny. W 1983 r. po polskiej stronie znajdowały się 23 domy i mieszkały 222 osoby.

</doc>
<doc id="381334" url="https://pl.wikipedia.org/wiki?curid=381334" title="Szczurowa">
Szczurowa

Szczurowa – wieś w powiecie brzeskim w województwie małopolskim, siedziba gminy Szczurowa oraz parafii św. Bartłomieja Apostoła. Wieś leży u zbiegu dróg wojewódzkich 964 i 768.
Szczurowa uzyskała lokację miejską w 1785 roku, zdegradowana w 1933 roku.
Historia.
Do XIX wieku.
Pierwsze wzmianki na temat ziemi szczurowskiej pojawiają się w testamencie Bolesława Krzywoustego; wspomniana jest tam ona jako część ziemi sandomierskiej, która po 1138 roku trafiła pod władanie Henryka Sandomierskiego. 
Powstanie wsi w Szczurowej datuje się natomiast na 1338 rok, kiedy to biskup Jan Grot rozporządzający należącymi do biskupstwa krakowskiego terenami nawiązał z sołtysem pobliskich Niedzielisk umowę zezwalającą na wykarczowanie lasu nazywanego Szczurowa w celu lokacji w jego miejscu wsi na prawie niemieckim. W chwili założenia, Szczurowa miała powierzchnię 40 łanów, a na jej terenie znajdowały się młyn i karczma. Erygowano w niej również parafię uposażoną w dwa łany ziemi, a także wybudowano drewniany orientowany kościół. 
Od 1596 roku w Szczurowej istniała szkoła parafialna, natomiast w 1615 biskup Piotr Tylicki wyposażył w niej szpital – Dom Ubogich. 
Szczurowa była wsią biskupstwa krakowskiego w województwie sandomierskim w ostatniej ćwierci XVI wieku. Później, w XIX wieku przeszła w ręce polskiego ziemiaństwa: Ignacego i Anastazji Zielińskich, a następnie – po śmierci Ignacego i drugim małżeństwie Anastazji – Kępińskich. 
XIX wiek.
Rabacja galicyjska.
W 1846 roku Szczurową ominęła rabacja galicyjska zbierająca w okolicznych miejscowościach krwawe żniwo; stało się to za sprawą mandatariusza dziedzica Zielińskiego, który powstrzymał rozruchy chłopskie oraz faktu, że Ignacy i Anastazja mieszkali wówczas w drugim należącym do nich dominium – Moszczanicy. 
Rozwój Szczurowej za rządów Anastazji i Jana Kępińskich.
Do połowy XIX wieku Szczurowa była ubogą miejscowością zamieszkiwaną przez chłopstwo. Sytuacja wsi zmieniła się jednak, gdy w latach 50 XIX wieku osiedli w niej jej właściciele – Anastazja i Jan Kępińscy, pod których zarządem Szczurowa szybko przekształciła się w dobrze funkcjonujące miasteczko oraz istotny ośrodek kulturalny. Na zlecenie Kępińskich powstał w Szczurowej eklektyczny pałac z elementami neogotyku, a także rodowa kaplica na miejscowym cmentarzu. Finansowali oni także remont szczurowskiego Kościoła św. Bartłomieja Apostoła, a po jego pożarze udzielili mieszkańcom istotnego wsparcia finansowego przy budowie nowej, murowanej świątyni. Byli także inicjatorami budowy murowanych kamienic przy rynku, za ich czasów powstała w Szczurowej apteka, gabinet lekarski, murowana plebania oraz poczta. Wybudowano również drogę łączącą wieś z dworcem kolejowym w Brzesku-Słotwinie, otwierając tym samym Szczurową na świat. 
Powstanie styczniowe.
W czasie powstania styczniowego, we wrześniu 1863 roku, w Szczurowej zgromadziła się część stuosobowej, dobrze uzbrojonej kawalerii ochotniczej, która dołączyć miała do II Korpusu „Krakowskiego” Józefa Hauke-Bosaka. 
XX wiek.
Dwudziestolecie międzywojenne.
Po śmierci Anastazji (zm. 1885) i Jana (zm. 1897) Szczurową odziedziczył bratanek Jana – Aleksander Kępiński, który zamieszkał w niej wraz ze swoją żoną Alojzą zd. Schmitt oraz synem Antonim. Pod zarządem Aleksandra Szczurowa rozwijała się gospodarczo i samorządowo – powołane do życia zostały różne organizacje jak chociażby spółdzielnia mleczarska (której Kępiński został prezesem), Katolickie Stowarzyszenie Młodzieży czy powstałe na przełomie 1929 i 1930 Koło Młodzieży Wiejskiej założone przez S. Miłkowskiego, Mieczysława Kabata, Władysława Buchańca oraz Józefa Kosonia, Franciszka Nitę, Jana Giemzę i Stanisława Rasaka. 
Na pierwsze trzy dekady XX wieku przypada również wzrost pozycji Szczurowej na mapie politycznej regionu; po rozpadzie PSL na PSL „Piast” i PSL – Lewica stała się ona miejscem zażartej walki tych dwóch ugrupowań o wpływy. Organizowane w niej były wiece wyborcze Szymona Bernadzikowskiego, wielokrotnie odwiedzał ją również Wincenty Witos. Po zamachu majowym przeprowadzonym przez Józefa Piłsudskiego w 1926 roku, Szczurowa – w której większość miał krytykujący sanację PSL „Piast” – stała się miejscem licznych wieców i manifestacji sprzeciwiających się rządowi Piłsudskiego. Najistotniejszymi spośród nich była przeprowadzona po wyroku procesu brzeskiego manifestacja 8 maja 1932 roku, w której uczestniczyć miały „wielotysięczne tłumy [chłopów]” oraz mający miejsce rok później wiec domagający się m.in. rozwiązania Sejmu i Senatu oraz przeprowadzenia demokratycznych wyborów. Centralnymi postaciami obu z tych wieców byli Wincenty Witos oraz Jan Brodacki, dawny poseł na Sejm. W organizacji powyższych manifestacji i protestów aktywnie uczestniczył również urodzony w Szczurowej Stanisław Nita, jeden z czołowych brzeskich ludowców i bliski współpracownik Witosa. 
W 1934 przez Szczurową przeszła największa powódź dwudziestolecia wojennego. Za udział w akcji ratunkowej w jej trakcie Aleksander Kępiński – właściciel Szczurowej – odznaczony został 11 listopada 1934 roku srebrnym krzyżem zasługi. 
II wojna światowa.
W czasie II wojny światowej – 3 lipca 1943 – miejsce miała Masakra w Szczurowej – mord 93 osób dokonany przez niemieckich okupantów pod przywództwem Engelberta Guzdka na ludności romskiej mieszkającej we wsi. Zamordowani pochowani zostali na szczurowskim cmentarzu i upamiętnieni tablicą, na której wymieniono ich nazwiska. 
W czasie II wojny światowej w Szczurowej działały również tajne komplety zorganizowane przez Zygmunta Robaszkiewicza – prowadzono tajne nauczanie w zakresie szkoły podstawowej i gimnazjum, a później także i liceum. Sam Robaszkiewicz prowadził zajęcia języka polskiego, historii, geografii oraz biologii, przedmiotów humanistycznych uczyć pomagał ks. Jan Nita, religii i łaciny – ks. S. Daniel, natomiast języków nowożytnych – Jan Rassak. Nauczanie w zakresie szkoły podstawowej prowadziły Matylda Barabasz wraz z Krystyną Daniel-Robaszkiewicz. 
W latach 1975–1998 miejscowość administracyjnie należała do województwa tarnowskiego. 
Zabytki.
Obiekty wpisane do rejestru zabytków nieruchomych województwa małopolskiego:
Obiekty niewpisane do rejestru zabytków:
Osoby związane ze Szczurową.
W Szczurowej urodzili się:
Inne osoby istotne dla Szczurowej:

</doc>
<doc id="381335" url="https://pl.wikipedia.org/wiki?curid=381335" title="Szczurów (województwo mazowieckie)">
Szczurów (województwo mazowieckie)

Szczurów – wieś w Polsce położona w województwie mazowieckim, w powiecie węgrowskim, w gminie Korytnica.
Historia.
Nazwa wsi jest przeniesieniem nazwy wcześniejszego gniazda rodowego szlacheckiego rodu Szczurowskich herbu Prus, nieistniejącego dziś (ostatnie wzmianki pochodzą z końca XIX wieku) Szczurowa w ziemi zakroczymskiej (parafia Grodziec), do którego Prusowie przybyli najprawdopodobniej w XIV wieku.
Szczurowo (do XVII wieku funkcjonowała taka forma nazwy) w ziemi liwskiej (parafia Pniewnik) powstało na części wsi Kąty koło Liwa, którą nabył w pierwszej połowie XV wieku Andrzej ze Szczurowa, co potwierdza zachowany dokument źródłowy z 27 stycznia 1431 roku. Z kolei dokument księcia mazowieckiego Konrada III Rudego z 1476 roku wymienia w Szczurowie trzech synów Andrzeja, a mianowicie Ścibora, Zbrosława i Piotra. Zbrosław w roku 1474 otrzymał nadanie od w/w księcia Konrada w Goźdźcu (obecnie Gójszcz) przy granicy z Kałuszynem – obszar dzisiejszych części Gójszcza: Zbrożki i Skrzeki (do XVI wieku Szczurowo). Jego synowie, Piotr i Łukasz, dali początek rodom Gójskich-Skrzeków i Zbrożków, co oznacza, że przedstawiciele dwóch powyższych rodów są rodowcami Szczurowskich i "de facto" stanowią z nimi jeden ród. Potomkowie Ścibora, Piotra oraz najstarszego syna Zbrosława, który pozostał na dziale w Szczurowie w parafii Pniewnik – Jana przyjęli nazwisko Szczurowski, które wykształciło się na przełomie XV i XVI wieku.
Z zachowanych rejestrów podatkowych wynika, że w roku 1665 w Szczurowie było 7 dymów i mieszkało tam 45 osób. Natomiast w roku 1673 podatkiem objęto już tylko 24 osoby, zaś w roku 1676 ledwie 15 osób. W roku 1790 w Szczurowie było 7 dymów i około 20 osób. W 1827 roku odnotowano w Szczurowie 15 domów i 83 mieszkańców, natomiast w roku 1890 już tylko 10 domów i 17 mieszkańców, co zapewne było efektem dwóch powstań narodowych (listopadowego i styczniowego), które bardzo dotknęły ziemię liwską.
W styczniu 2011 roku w Szczurowie były 22 gospodarstwa rolne i 73 mieszkańców; nie mieszkają tam już żadni Szczurowscy.

</doc>
<doc id="381336" url="https://pl.wikipedia.org/wiki?curid=381336" title="Mjollnir">
Mjollnir



</doc>
<doc id="381337" url="https://pl.wikipedia.org/wiki?curid=381337" title="Szczutki">
Szczutki

Szczutki – wieś w Polsce położona w województwie kujawsko-pomorskim, w powiecie bydgoskim, w gminie Sicienko.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) miejscowość liczyła 165 mieszkańców. Jest siedemnastą co do wielkości miejscowością gminy Sicienko.

</doc>
<doc id="381338" url="https://pl.wikipedia.org/wiki?curid=381338" title="Szczutkowo">
Szczutkowo

Szczutkowo – wieś w Polsce położona w województwie kujawsko-pomorskim, w powiecie włocławskim, w gminie Choceń.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 149 mieszkańców. Jest osiemnastą co do wielkości miejscowością gminy Choceń.

</doc>
<doc id="381339" url="https://pl.wikipedia.org/wiki?curid=381339" title="Szczybały Giżyckie">
Szczybały Giżyckie

Szczybały Giżyckie (niem. "Sczyballen", 1928–1945 "Schönballen") – wieś w Polsce położona w województwie warmińsko-mazurskim, w powiecie giżyckim, w gminie Giżycko.
W latach 1975–1998 miejscowość administracyjnie należała do województwa suwalskiego.
Zobacz też: Szczybały Orłowskie 

</doc>
<doc id="381340" url="https://pl.wikipedia.org/wiki?curid=381340" title="Szczybały Orłowskie">
Szczybały Orłowskie

Szczybały Orłowskie – wieś w Polsce, położona w województwie warmińsko-mazurskim, w powiecie giżyckim, w gminie Wydminy.
W latach 1975–1998 miejscowość administracyjnie należała do województwa suwalskiego.
W ramach hitlerowskiej akcji germanizacyjnej 16 lipca 1938 wcześniejsza nazwa wsi – "Szyballen" – zmieniona została na "Lorenzhall".
Leży nad jeziorem Gawlik.

</doc>
<doc id="381341" url="https://pl.wikipedia.org/wiki?curid=381341" title="Szczycienko">
Szczycienko

Szczycienko (niem. "Klein Schönberg") – wieś w Polsce położona w województwie zachodniopomorskim, w powiecie drawskim, w gminie Złocieniec.
W latach 1975–1998 miejscowość administracyjnie należała do województwa koszalińskiego.
Do 31 grudnia 2018 r. wieś należała do zlikwidowanej gminy Ostrowice. W roku 2007 wieś liczyła 29 mieszkańców.
2 lipca 2018 mieszkańcy sołectwa nie wzięli w konsultacjach społecznych dotyczących zniesienia gminy Ostrowice.
Geografia.
Wieś leży ok. 3,5 km na północny wschód od Ostrowic, ok. 1,5 km na zachód od drogi wojewódzkiej nr 173.
Zabytki.
Do wojewódzkiego rejestru zabytków wpisany jest:

</doc>
<doc id="381342" url="https://pl.wikipedia.org/wiki?curid=381342" title="Szczycionek">
Szczycionek

Szczycionek – wieś w Polsce położona w województwie warmińsko-mazurskim, w powiecie szczycieńskim, w gminie Szczytno.
W latach 1975–1998 miejscowość położona była w województwie olsztyńskim.
Miejscowość leży nieopodal Szczytna, pod lasem, przy jeziorze Szczycionek. Dawniej zatrudnienie mieszkańców głównie w PGR Kamienna Góra (podobnie jak Kamionek), obecnie głównie w Szczytnie. Z powodu dogodnego położenia przy jeziorze powstają tu też nowe domy.
Dojazd ze Szczytna:

</doc>
<doc id="381343" url="https://pl.wikipedia.org/wiki?curid=381343" title="Szczygłów">
Szczygłów

Szczygłów – wieś w Polsce, położona w województwie małopolskim, w powiecie wielickim, w gminie Biskupice.
W latach 1975–1998 miejscowość administracyjnie należała do województwa krakowskiego.

</doc>
<doc id="381344" url="https://pl.wikipedia.org/wiki?curid=381344" title="Szczygły Dolne">
Szczygły Dolne

Szczygły Dolne – wieś w Polsce położona w województwie lubelskim, w powiecie łukowskim, w gminie Łuków.
Wierni Kościoła rzymskokatolickiego należą do parafii św. Anny w Jeleńcu.
W latach 1975–1998 miejscowość administracyjnie należała do województwa siedleckiego.
Według danych z 30 czerwca 2013 roku wieś liczyła 178 mieszkańców.
Obok miejscowości przepływa Bystrzyca, niewielka rzeka dorzecza Wisły.

</doc>
<doc id="381346" url="https://pl.wikipedia.org/wiki?curid=381346" title="Szczygły Górne">
Szczygły Górne

Szczygły Górne – wieś w Polsce położona w województwie lubelskim, w powiecie łukowskim, w gminie Łuków.
Wierni Kościoła rzymskokatolickiego należą do parafii św. Zofii w Zofiborze.
W latach 1975–1998 miejscowość administracyjnie należała do województwa siedleckiego.
Według danych z 30 czerwca 2013 roku wieś liczyła 229 mieszkańców.

</doc>
<doc id="381347" url="https://pl.wikipedia.org/wiki?curid=381347" title="Szczypiec">
Szczypiec

Szczypiec – wieś w Polsce położona w województwie świętokrzyskim, w powiecie pińczowskim, w gminie Pińczów.
W latach 1975–1998 miejscowość administracyjnie należała do województwa kieleckiego.

</doc>
<doc id="381348" url="https://pl.wikipedia.org/wiki?curid=381348" title="Szczypkowice">
Szczypkowice

Szczypkowice (kaszb. "Szczëpkòjce" lub też "Szczepkòjce", niem. "Zipkow") – wieś w Polsce położona w województwie pomorskim, w powiecie słupskim, w gminie Główczyce.
W latach 1975–1998 miejscowość administracyjnie należała do województwa słupskiego.

</doc>
<doc id="381349" url="https://pl.wikipedia.org/wiki?curid=381349" title="Szczytkowice">
Szczytkowice

Szczytkowice – wieś w Polsce, położona 5 km na północ od Trzebnicy, wzdłuż drogi powiatowej nr 1400D w województwie dolnośląskim, w powiecie trzebnickim, w gminie Trzebnica.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
Nazwa pochodzi od słowa "szczyt" i wywodzi się od nazwiska z XI wieku "Szczytko" nadawanej ludności służebnej zajmującej się szczytnictwem - wytwarzaniem tarcz o charakterystycznych "szczytach".. Końcówka "ice" lub jej staropolska starsza wersja ("icze") charakterystyczna jest dla słowiańskich nazw patronimicznych wywodzących się od patronów rodu.
Polską nazwę "Szczytkowice" oraz zgermanizowaną "Schickwitz" wymienia w 1896 roku śląski pisarz Konstanty Damrot w książce o nazewnictwie miejscowym na Śląsku. Damrot w swojej książce wymienia również nazwy zanotowane w dokumentach historycznych z: 1203 r. "Stotkovichi", 1236 r. "Schitkowicze", 1355 r. Czitkowicz oraz 1465 r. "Schetkowitze".
Historia.
Pierwsze wzmianki Szczytkowicach pochodzą z XII wieku. Miejscowość ta miała należeć do Piotra Włostowica pierwszego udokumentowanego historycznie dziedzica Trzebnicy. W roku 1266 Szczytkowice wymieniane są jako własność klasztoru trzebnickiego.

</doc>
<doc id="381350" url="https://pl.wikipedia.org/wiki?curid=381350" title="Szczytnica">
Szczytnica

Szczytnica (niem. "Martinwaldau") – wieś w Polsce położona w województwie dolnośląskim, w powiecie bolesławieckim, w gminie Warta Bolesławiecka.
Podział administracyjny.
W latach 1975–1998 miejscowość administracyjnie należała do województwa legnickiego.

</doc>
<doc id="381351" url="https://pl.wikipedia.org/wiki?curid=381351" title="Szczytnik (województwo mazowieckie)">
Szczytnik (województwo mazowieckie)

Szczytnik – wieś w Polsce położona w województwie mazowieckim, w powiecie mińskim, w gminie Jakubów.
Wieś szlachecka położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego.

</doc>
<doc id="381352" url="https://pl.wikipedia.org/wiki?curid=381352" title="Szczytniki Czerniejewskie">
Szczytniki Czerniejewskie

Szczytniki Czerniejewskie – wieś w Polsce położona w województwie wielkopolskim, w powiecie gnieźnieńskim, w gminie Czerniejewo.
W latach 1975–1998 miejscowość administracyjnie należała do województwa poznańskiego.
Najstarsza wzmianka pochodzi z 1311 roku. W tym roku Niemir, właściciel Szczytnik, sprzedał część swoich własności klasztorowi w Lądzie. Pod koniec XIV wieku właścicielami wsi byli Szczytnicy. W 1412 i 1418 roku proboszcz z Marzenina procesował się z dziedzicem Szczytnik o dziesięcinę. W latach 80. XIX w. mieszkańcy tej miejscowości zajmowali się hodowlą bydła holenderskiego i oldenbruskiego. We wsi zachował się XIX-wieczny dworek.

</doc>
<doc id="381353" url="https://pl.wikipedia.org/wiki?curid=381353" title="Szczytniki Duchowne">
Szczytniki Duchowne

Szczytniki Duchowne – wieś w Polsce położona w województwie wielkopolskim, w powiecie gnieźnieńskim, w gminie Gniezno.
Wieś duchowna Szczytniki, własność arcybiskupstwa gnieźnieńskiego, pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość administracyjnie należała do województwa poznańskiego. We wsi znajduje się Zespół Szkolny im. ks. Jana Twardowskiego i przyszkolne przedszkole. Szkoła ma w posiadaniu boisko. 
Liczba mieszkańców w 2021 wynosiła 868.
Nazwa „Szczytniki” pochodzi prawdopodobnie od szczytów (tarcze), które wyrabiano tam za czasów Piastów.

</doc>
<doc id="381354" url="https://pl.wikipedia.org/wiki?curid=381354" title="Szczytniki-Kolonia">
Szczytniki-Kolonia

Szczytniki-Kolonia – wieś w Polsce położona w województwie małopolskim, w powiecie proszowickim, w gminie Proszowice.
W latach 1975–1998 miejscowość administracyjnie należała do województwa krakowskiego.

</doc>
<doc id="381355" url="https://pl.wikipedia.org/wiki?curid=381355" title="Szczytniki Małe">
Szczytniki Małe

Szczytniki Małe – wieś w Polsce położona w województwie dolnośląskim, w powiecie legnickim, w gminie Kunice.
Podział administracyjny.
W latach 1975–1998 miejscowość administracyjnie należała do województwa legnickiego.

</doc>
<doc id="381357" url="https://pl.wikipedia.org/wiki?curid=381357" title="Szczytniki nad Kaczawą">
Szczytniki nad Kaczawą

Szczytniki nad Kaczawą (niem. "Pohlschildern", wcześniej "Polnisch Schildern") – wieś sołecka, dawna osada służebna, położona w Polsce, w województwie dolnośląskim, w powiecie legnickim, w gminie Kunice.
Geografia.
Wieś położona jest na krawędzi Wysoczyzny Lubińskiej na Nizinie Śląsko-Łużyckiej.
Gospodarka.
W 2009 roku spośród 321 mieszkańców, 62,6% mieszkańców miejscowości stanowiła ludność w wieku produkcyjnym, a 13,4% – w wieku poprodukcyjnym.
Według danych GUS z 2017 roku, w miejscowości istniało 29 przedsiębiorstw wpisanych do rejestru REGON, w tym:
Wszystkie podmioty należą do sektora prywatnego.
W Szczytnikach nad Kaczawą funkcjonują (wg stanu na rok 2019) między innymi:
Historia.
Po raz pierwszy miejscowość była wzmiankowana w 1285 r. w dokumencie dotyczącym opłacania czynszu dla biskupa wrocławskiego.
Około 1305 roku wieś była wzmiankowana jako "Syldar". Nazwę wsi odnotowano w dokumencie z 1359 r. jako "uff den vier dorffern Schildern". Następnie wieś nazywano: " Grossen Schildern" (1413), "Polnischen Schildern" (1500), "Pollnischschüldern" (1588), "Pohl-Schildern" (1789). W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod niemiecką nazwą "Polnisch Schildern" we fragmencie "„Schildern, Polnisch, darste die richtige u. ursprunglische Benennung Pohlschildern. Kr. Liegnitz.”".
Nazwa miejscowości pochodzi od staropolskiego słowa oznaczającego tarczę – "szczyt". Od tego słowa "„von szczyt – der Schild (Wehr), szczytnik – Schildermacher”" wywodził ją śląski pisarz Konstanty Damrot w książce o nazewnictwie miejscowym na Śląsku wydanej w 1896 roku w Bytomiu. Nazwa wskazuje, że w średniowieczu Szczytniki były osadą służebną, której mieszkańcy zajmowali się szczytnictwem – wytwarzaniem tarcz o charakterystycznych „szczytach” dla drużyny książęcej.
W czasach nowożytnych miejscowość stanowiła własność śląskich arystokratów. W 1660 r. właścicielem wsi został radca księstwa legnickiego Hans Sigismund von Hochberg (1632-1674), założyciel linii szczytnickiej rodu ("Pohlschildern Linie"). Przejął on miejscowość od Jacoba Ludwiga von Niebelschütz.
Następnie, Szczytniki zostały zakupione przez baronów von Czettritz-Neuhaus.
W 1713 roku w północnej części wsi hrabia von Hochberg wzniósł pałac. Do 1801 r. pałac otoczony był zabudowaniami przydworskimi, które usunięto, tworząc w ich miejscu rozległy park romantyczny.
We wsi była szkoła, tartak, fabryka, browar, gorzelnia, 4 karczmy i zajazd „Pod Białym Koniem”. Podobnie jak w pobliskich miejscowościach, w Szczytnikach nad Kaczawą hodowano z powodzeniem owce merynosowe.
1 stycznia 1820 r. Szczytniki nad Kaczawą wyłączono z powiatu lubińskiego i przyłączono do terenu powiatu legnickiego. Przed 1945 r. wieś należała do gminy Lisowice.
Od 1830 r. majątek ziemski i pałac znajdował się w posiadaniu Elisabeth von Hardenberg. W 1864 r. pałac przejął hr. Wilhelm Adalbert Hermann vom Hagen, który odziedziczył go po swych kolejnych żonach: Eveline, następnie Aline von Hardenberg (rodzonych siostrach).
Kolejnymi właścicielami wsi była rodzina von Oheimb: Aline Hedwig Lucie vom Oheimb z domu von Hagen, wraz z mężem Waldemarem von Oheimbem (zm. 1914), który spoczął w grobowcu w przypałacowym parku, następnie Bolko von Oheimb (w okresie międzywojennym), a ostatecznie jego córka, Ruth von Arnim z domu von Oheimb. W parku zachował się krzyż z grobowca von Oheimba oraz kamienna kładka.
W 1896 roku na wzgórzu na granicy Szczytnik nad Kaczawą i Lisowic wzniesiono pomnik Ottona von Bismarcka w formie kamiennej piramidy. Po I wojnie światowej wzniesiono we wsi pomnik mieszkańców, którzy zginęli na wojnie. Po II wojnie światowej pomnik został zlikwidowany, a piramida Bismarcka uległa dewastacji.
Przez miejscowość przeprowadzono w latach 1897–1898 prywatną pruską linię kolejową relacji Kobylin – Legnica Północna. W południowej części wsi funkcjonowała stacja kolejowa.
W 1923 roku w Szczytnikach powstała filia fabryki fortepianów Arthura Franke z Legnicy. Fabryka rozwiązała problem bezrobocia we wsi, koleją dojeżdżali do niej również pracownicy z Prochowic i Legnicy. W 1934 roku obiekty przejął Hans Pfitzner i przeniósł do nich produkcję mebli ze spalonej fabryki w Chojnowie.
Przed 1945 rokiem Szczytniki nad Kaczawą były popularnym miejscem wypoczynku świątecznego legniczan, celem wycieczek rowerowych i spacerowych (które umożliwiało połączenie kolejowe).
Po roku 1945.
W nocy z 8 na 9 lutego 1945 roku w pobliżu miejscowości przeszedł front wschodni II wojny światowej (operacja dolnośląska).
Bezpośrednio po II wojnie światowej miejscowości nadano nazwę "Polany", którą zmieniono na "Szczytniki nad Kaczawą". Potocznie, funkcjonuje również nazwa "Szczytniki Duże".
Szczytniki nad Kaczawą po roku 1945 zasiedlili ekspatrianci z Kresów Wschodnich, z Gańczar koło Lwowa. Według wspomnień pierwszych mieszkańców wieś była zniszczona, pozbawiona inwentarza i wyposażenia. Ostatni Niemcy wyjechali ze Szczytnik 5 stycznia 1947 roku.
W 1945 roku spłonął pałac, wspominany jako „największa ozdoba Szczytnik”, a w 1948 roku pobliski, nieczynny młyn.
Powojenni mieszkańcy Szczytnik nad Kaczawą zajmowali się rolnictwem i hodowlą.
Po II wojnie światowej i objęciu tzw. Ziem Odzyskanych przez państwo polskie, Szczytniki nad Kaczawą stanowiły jedną z gromad (wówczas: jednostek pomocniczych gmin) gminy Kunice. W latach 1954–1960 miejscowość należała do gromady Bieniowice. Następnie, po zniesieniu gromady Bieniowice, w latach 1960–1975 miejscowość włączono do gromady Prochowice. W latach 1975–1998 miejscowość administracyjnie należała do województwa legnickiego, gminy Kunice. Od 1998 roku wieś leży w powiecie legnickim, gminie Kunice.
W czasach transformacji systemowej w Polsce zdekapitalizowana linia kolejowa została zamknięta. Ostatni pociąg pasażerski relacji Rawicz-Legnica przejechał 4 listopada 1991 roku. Linia kolejowa w 2017 roku została rozebrana.
W 2017 roku spłonął jeden z najstarszych domów w Szczytnikach. Na parterze znajdowała się kaplica rzymskokatolicka, wykorzystywana przez parafię w Bieniowicach. W pożarze zginęła jedna osoba.
Infrastruktura.
Według Narodowego Spisu Powszechnego z 2002 roku na 69 budynków w miejscowości, 68 posiadało dostęp do sieci wodociągowej oraz kanalizacji, a 21 – do gazu sieciowego.
Według danych z 2002 roku, 22 mieszkania w miejscowości mieściły się w budynkach sprzed roku 1918, a 50 mieszkań – w budynkach z lat 1918–1945. W obiektach wzniesionych w latach 1945–1989 znajdowało się 9 mieszkań.
W latach 2011–2017 wzniesiono w miejscowości 11 nowych mieszkań.
Kultura.
W Szczytnikach nad Kaczawą funkcjonuje Wiejski Ośrodek Kultury, podległy Gminnemu Ośrodkowi Kultury i Sportu w Kunicach.
Od 1994 roku w miejscowości działa Koło Gospodyń Wiejskich „Szczytniczanki”, które w 2019 roku sformalizowało swoją działalność.
Do wojewódzkiego rejestru zabytków wpisany jest park, z pierwszej ćwierci XIX w.
Przyroda.
Park.
Park w Szczytnikach nad Kaczawą był oprawą barokowego pałacu, wzniesionego przez Hohbergów w 1713 roku. Został założony w pierwszej ćwierci XIX wieku przez Bernharda von Hardenberga w stylu parku romantycznego. Zniszczony w 1945 r., następnie rozebrany pałac, poprzedzony był podjazdem okalającym gazon. Od wschodu i południa biegły drogi dojazdowe, prowadzące do rezydencji oraz na folwark, otaczały one z dwóch stron duży staw. Centralną część parku stanowiła, ukształtowana po północnej stronie pałacu wydłużona polana. Była ona opleciona siecią meandrujących rowów wodnych, powiązanych z dwoma strumykami, zbiegającymi się w jeden większy strumień. Mniejsza polana położona była w tyle i okolona z trzech stron wijącym się strumieniem, nad którym zachowały się pomnikowe dziś drzewa. Rozbudowany system ścieżek spacerowych, łączył się poprzez drogi biegnące wzdłuż koryta strumienia z duktami leśnymi. Drogi te prowadziły do miejsc atrakcyjnych widokowo. We wschodniej części posiadłości, w pobliżu rozwidlenia lokalnych traktów i drogi dojazdowej, znajduje się zachowana stara lodownia. Pokryta ziemią, tworzy niewielki pagórek.
W starodrzewiu parkowym dominują dęby szypułkowe, lipy drobnolistne i olsze czarne z przełomu XIX i XX wieku. Znajdujące się w parku dęby szypułkowe w liczbie 5 sztuk, zakwalifikowano jako pomniki przyrody, ich wiek może dochodzić do 200–250 lat. Na znacznej powierzchni dawnej polany parkowej około roku 2000 wprowadzono zalesienie dębowo-topolowe. W podszycie liczne są krzewy bzu czarnego, trzmieliny pospolitej, jaśminowca wonnego, derenia jadalnego i śnieguliczki białej.
Rzeki.
Miejscowość leży nad Kaczawą. Rzeka wyznacza stanowi południową granicę miejscowości.
Przez Szczytniki przepływają dwa lewobrzeżne dopływy Kaczawy: potok Mokita (zachodnia część miejscowości) i Kaczorek (wschodnia część miejscowości).
Użytek ekologiczny „Torfowisko Szczytniki”.
W północnej części miejscowości, około 1300 m na północny wschód od krańcowych zabudowań wsi, na skraju kompleksu leśnego Puszcza Legnicka, rozporządzeniem Wojewody Legnickiego z dnia 31 maja 1996 r. wyznaczono użytek ekologiczny pod nazwą „Torfowisko Szczytniki”. Jego obszar obejmuje 6,73 ha i stanowi torfowisko zarośnięte trzciną, bogate w zbiorowiska roślinności bagiennej z rzadkimi w kraju gatunkami roślin, m.in. turzyc. Jest on także ważnym miejscem rozrodu niektórych gatunków gadów i płazów, a także środowiskiem bytowania bogatej awifauny – lęgowiskiem perkozów dwuczubych i miejscem żerowania bociana czarnego.
Zbiornik wodny.
W południowej części miejscowości znajduje się zbiornik "Szczytniki Duże" o powierzchni 5,94 ha, powstały w wyniku eksploatacji kopalni żwiru. Głębokość zbiornika wynosi od 6 do 20 metrów. Żwirownia jest wykorzystywana jako łowisko przez Polski Związek Wędkarski (okoń, sandacz).
W sezonie urlopowym brzegi żwirowni są wykorzystywane jako nieoficjalne kąpielisko.
Transport.
Szczytniki nad Kaczawą są położone wzdłuż drogi powiatowej nr 2180D.
Od 1 lutego 2019 r. do miejscowości docierają autobusy Miejskiego Przedsiębiorstwa Komunikacyjnego w Legnicy – przedłużone kursy linii 1 w relacji (w większości) Legnica ("Chojnowska-Szewczenki") – Szczytniki nad Kaczawą ("Nr 36 – Pętla").
W miejscowości znajdują się cztery przystanki autobusowe:
Turystyka.
Przez miejscowość wytyczono żółty szlak pieszy PTTK – „Szlak Dookoła Legnicy”:

</doc>
<doc id="381358" url="https://pl.wikipedia.org/wiki?curid=381358" title="Szczyty-Dzięciołowo">
Szczyty-Dzięciołowo

Szczyty-Dzięciołowo (dodatkowa nazwa w języku białoruskim Шчыты-Дзенцëлово) – wieś w Polsce położona w województwie podlaskim, w powiecie bielskim, w gminie Orla.
W latach 1954-1957 wieś należała i była siedzibą władz gromady Szczyty-Dzięciołowo, po jej zniesieniu w gromadzie Orla. W latach 1975–1998 miejscowość administracyjnie należała do województwa białostockiego.
Prawosławni mieszkańcy wsi należą do miejscowej parafii Ścięcia Głowy św. Jana Chrzciciela, a wierni kościoła rzymskokatolickiego do parafii Najświętszej Opatrzności Bożej w Bielsku Podlaskim.
Opis.
Nazwa wsi pochodzi od nazwiska znamienitego rusko-litewskiego rodu Szczytów (Niemirowiczów-Szczyttów h. Jastrzębiec), do których dobra te należały w XV w. i w pierwszej połowie XVI w.. W XV w. właścicielem wsi pierwotnie zwanej Dzięciołowo był marszałek hospodarski Jakub Niemirowicz zwany Szczytem. Z tego czasu pochodzi nazwa Szczyty-Dzięciołowo, która została nadana w celu upamiętnienia właściciela i odróżnienia od innej wsi w ziemi bielskiej, również o nazwie Dzięciołowo, a należącej do Tarusów. 
Po śmierci Jakuba Niemirowicza Szczyta (ok. 1493/1494 r.) dobra przeszły do jego syna marszałka hospodarskiego Jana Niemirowicza Szczytta (zwanego również Janem Szczyttowiczem), a następnie jedynej córki Jana - Jadwigi. Przed 1525 r. Jadwiga Niemirowicz-Szczytt (Jadwiga Szczytówna) poślubiła dworzanina hospodarskiego Jerzego (Irzyka) Olechnowicza h. Leliwa, bratanka kuchmistrza wielkiego litewskiego Piotra Olechnowicza. Wieś znajdowała się w posiadaniu ich potomków - rodu Irzykowiczów h. Leliwa - co najmniej do poł. XVII w. 
We wsi znajduje się ufundowana w 1785 roku przez Jana Walentego Węgierskiego herbu Wieniawa w obrządku unickim cerkiew parafialna Ścięcia Głowy Św. Jana Chrzciciela z dzwonnicą, otoczona murem kamiennym w 1850 (od 1839 roku cerkiew jest prawosławna). Jej wnętrze ozdabiały m.in. obrazy Augustyna Mirysa. Na zewnątrz znajduje się bardzo cenna figura świętego Jana Nepomucena dłuta Jana Chryzostoma Redlera lub Sebastiana Fesigera ze Lwowa, który był jednym z najwybitniejszych przedstawicieli lwowskiej rzeźby rokokowej.
Po Walentym Węgierskim, wieś odziedziczył w 1796 roku usynowiony przez niego Antoni Wiewiórowski. Wzniósł on nowy dwór w Szczytach-Nowodworach, a następnie za zasługi dla wojska polskiego przed wyprawą Napoleona na Moskwę został mianowany przez Jana Henryka Dąbrowskiego na pułkownika narodowych wojsk polskich. Po śmierci Antoniego, dobra zostały podzielone pomiędzy jego synów: starszego Karola, który objął Szczyty-Nowodwory i młodszego Adolfa, który objął Szczyty-Dzięciołowo. Dwór w Dzięciołowie został zbudowany w 1819 roku i istniał do I wojny światowej. Granicą rozdzielającą dobra była, istniejąca do dzisiaj, murowana kapliczka. Następca Adolfa był Józef Antoni Wiewiórowski, który połączył dobra poprzez odkupienie w 1879 roku Nowodworów od Stefana, syna Karola Wiewiórowskiego. W czasie II wojny światowej potomkowie Wiewiórowskich, noszący nazwisko Ostasiewicz i Tymoszyccy zostali wywiezieni przez Rosjan do Kazachstanu i na Syberię.
We wsi od marca 2011 działa Centrum Edukacji i Promocji Kultury Białoruskiej „Szczyty” prowadzone przez Związek Młodzieży Białoruskiej.

</doc>
<doc id="381359" url="https://pl.wikipedia.org/wiki?curid=381359" title="Szczyty-Nowodwory">
Szczyty-Nowodwory

Szczyty-Nowodwory (dodatkowa nazwa w języku białoruskim Шчыты-Новодворы) – wieś w Polsce położona w województwie podlaskim, w powiecie bielskim, w gminie Orla.
W latach 1975–1998 miejscowość administracyjnie należała do województwa białostockiego.
Prawosławni mieszkańcy wsi należą do parafii Ścięcia Głowy św. Jana Chrzciciela w Szczytach-Dzięciołowie, a wierni kościoła rzymskokatolickiego do parafii Najświętszej Opatrzności Bożej w Bielsku Podlaskim.
Demografia.
Według Powszechnego Spisu Ludności z 1921 roku wieś zamieszkiwały 323 osoby, wśród których 23 było wyznania rzymskokatolickiego, 290 prawosławnego, a 10 mojżeszowego. Jednocześnie 43 mieszkańców zadeklarowało polską przynależność narodową, a 280 białoruską. Było tu 67 budynków mieszkalnych.
Dwór w Szczytach-Nowodworach.
Drewniany dwór w stylu barokowym został wybudowany przez Antoniego Wiewiórskiego na przełomie XVIII/XIX wieku. W 1737 roku majątek na terenie którego znajdowała się wieś kupił hetman Jan Klemens Branicki, który nadał go pułkownikowi przedniej straży wojsk koronnych Andrzejowi Węgierskiemu. Jego syn Jan Walenty Węgierski herbu Wieniawa w 1796 roku przekazał te dobra usynowionemu przez siebie Antoniemu Wiewiórskiemu, który wybudował istniejący do dziś drewniany dwór. Po nim dwór odziedziczył jego syn Karol, a następnie Stefan, który sprzedał dwór w 1879 roku swojemu krewnemu Józefowi Antoniemu Wiewiórowskiemu posiadającemu Dzięciołowo. Przed II Wojną światową z dworem związani byli spadkobiercy Wiewiórskich. Po zajęciu Białostocczyzny przez ZSRR po 17 września 1939 roku mieszkańcy dworu zostali zesłani na Syberię. Po powrocie części z nich do dworu, ich potomkowie zamieszkują go do dziś.
Drewniany parterowy dwór zbudowano prawdopodobnie w 1 poł. XIX w. Dwór założono na planie prostokąta, fasadę wyróżnia trójosiowy ganek mieszczący główne wejście. Poddasze ma charakter użytkowy. Powyżej ganku widoczna jest facjatka. Dwór nakryty jest czterospadowym dachem. Ganek zdobi niewielki, wycięty w drewnie gzyms, w postaci wzoru przeplatających się półokręgów. Elewacje główna i ogrodowa są symetryczne, posiadają po jedenaście osi. Okna posiadają prostokątne, profilowane opaski i okiennice. Zachował się relikt parku. Dwór został wpisany do rejestru zabytków pod numerem 394 decyzją z dnia 30.03.1977 r.

</doc>
<doc id="381360" url="https://pl.wikipedia.org/wiki?curid=381360" title="Szedziec">
Szedziec

Szedziec – wieś w Polsce położona w województwie dolnośląskim, w powiecie górowskim, w gminie Góra.
Podział administracyjny.
W latach 1975–1998 miejscowość administracyjnie należała do województwa leszczyńskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Sedecz".
Zabytki.
Do wojewódzkiego rejestru zabytków wpisane są obiekty:

</doc>
<doc id="381361" url="https://pl.wikipedia.org/wiki?curid=381361" title="Szelejewo Drugie">
Szelejewo Drugie

Szelejewo Drugie – osada w Polsce położona w województwie wielkopolskim, w powiecie gostyńskim, w gminie Piaski.
W latach 1975–1998 miejscowość administracyjnie należała do województwa leszczyńskiego.
Historia.
Szelejewo położone jest w północno-wschodniej części byłego województwa leszczyńskiego (obecnie wielkopolskie), 11 km na wschód od Gostynia. Cały teren jest równinny (wysokość 127 m n.p.m.). Klimat odznacza się stosunkowo wysokimi temperaturami i umiarkowanymi opadami. Pierwsze odkryte ślady osadnictwa w najbliższej okolicy Szelejewa sięgają III w.p.n.e.
Najstarsza wzmianka źródłowa o interesującej nas osadzie, a należącej wówczas do grodu książęcego w Grabonogu, pochodzi z roku 1246. Wieś znajdowała się na uczęszczanym w tym okresie szlaku handlowym prowadzącym z Wrocławia do Pyzdr.
Nie ma zgodności co do pochodzenia nazwy Szelejewo. Są w tej kwestii dwie teorie, z których pierwsza zakłada, iż nazwa wywodzi się od imienia Szaleja, albo od rośliny szalej (cykuta).
Na początku wieku XV ustanowiono formę organizacyjną Szelejewa, jako wsi lokowanej na prawie czynszowym. Osada przeszła wtedy we władanie rycerskie, a kolejnymi właścicielami byli Szelejewscy herbu Junosza i Pogorzelscy herbu Wczele.
W XVI stuleciu, obok folwarku pańszczyźnianego, istniała już wieś sołecka na 2 łanach. Zamieszkiwało ją wówczas 8 kmieci, 1 chałupnik i 1 rzemieślnik. Jak podają źródła, był tu także wiatrak i 2 karczmy.
Rok 1627 był tragiczny dla mieszkańców Szelejewa. Trwająca właśnie w Europie wojna trzydziestoletnia dotarła i tutaj. Wieś została wówczas doszczętnie ograbiona przez działające na tych terenach wojska saskie. Dwadzieścia lat później Andrzej Pogorzelski, kasztelan przemęcki, na miejscu drewnianej kaplicy wzniósł kamienny kościółek (akwarela), który istnieje do dnia dzisiejszego, stanowiąc najstarszy zabytek Szelejewa.
Z końcem wieku XVIII wieś znalazła się w rękach rodu Radzewskich. W tym też czasie kroniki odnotowały istnienie we dworze młyna. Do ciekawostek zaliczyć można i to, że w roku 1794 w lasach między Szelejewem a Zimnowodą rozłożył się obozem oddział powstańców kościuszkowskich. Przyczyną było zapewne to, iż jego dowódca, Franciszek Garczyński, miał w majątku szelejewskim krewniaków jako posesorów.
W okresie Wielkiego Księstwa Poznańskiego (1815-1848) miejscowość wzmiankowana jako "Szelejewo" należała do wsi większych w ówczesnym pruskim powiecie Krotoszyn w rejencji poznańskiej. Szelejewo należało do okręgu borkowskiego tego powiatu i stanowiło odrębny majątek, którego właścicielem był wówczas Józef Pruski. Według spisu urzędowego z 1837 roku wieś liczyła 571 mieszkańców, którzy zamieszkiwali 59 dymów (domostw).
Zobacz też: Szelejewo, Szelejewo Pierwsze

</doc>
<doc id="381362" url="https://pl.wikipedia.org/wiki?curid=381362" title="Szelejewo Pierwsze">
Szelejewo Pierwsze

Szelejewo Pierwsze – wieś w Polsce położona w województwie wielkopolskim, w powiecie gostyńskim, w gminie Piaski.
W latach 1975–1998 miejscowość administracyjnie należała do województwa leszczyńskiego.
Historia.
Zobacz też: Szelejewo, Szelejewo Drugie 

</doc>
<doc id="381363" url="https://pl.wikipedia.org/wiki?curid=381363" title="Szeliga">
Szeliga

Szeliga – wieś w Polsce położona w województwie podkarpackim, w powiecie niżańskim, w gminie Harasiuki.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="381364" url="https://pl.wikipedia.org/wiki?curid=381364" title="Szeligi-Kolonia">
Szeligi-Kolonia

Szeligi-Kolonia – kolonia w Polsce położona w województwie podlaskim, w powiecie zambrowskim, w gminie Zambrów.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Wojciecha Biskupa i Męczennika w Puchałach.

</doc>
<doc id="381365" url="https://pl.wikipedia.org/wiki?curid=381365" title="Szeligi-Leśnica">
Szeligi-Leśnica

Szeligi-Leśnica – wieś w Polsce położona w województwie podlaskim, w powiecie zambrowskim, w gminie Zambrów.
Wierni kościoła rzymskokatolickiego należą do parafii św. Wojciecha Biskupa i Męczennika w Puchałach.
Historia.
W latach 1921 – 1939 wieś leżała w województwie białostockim, w powiecie łomżyńskim, w gminie Puchały.
Według Powszechnego Spisu Ludności z 1921 roku wieś zamieszkiwało 140 osób w 25 budynkach mieszkalnych. Miejscowość należała do parafii rzymskokatolickiej w m. Puchały. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w m. Czerwony Bór.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="381366" url="https://pl.wikipedia.org/wiki?curid=381366" title="Szeligowo">
Szeligowo

Szeligowo (niem. "Seeligsfelde", 1937-1945: "Eichenfelde") – wieś w Polsce położona w województwie zachodniopomorskim, w powiecie świdwińskim, w gminie Połczyn-Zdrój. Przez wieś przepływa rzeka Grudzianka. W 2011 roku liczba mieszkańców we wsi Szeligowo wynosiła 117.

</doc>
<doc id="381367" url="https://pl.wikipedia.org/wiki?curid=381367" title="Szembekowo">
Szembekowo

Szembekowo – wieś w Polsce położona w województwie kujawsko-pomorskim, w powiecie toruńskim, w gminie Obrowo.
W latach 1975–1998 miejscowość administracyjnie należała do województwa toruńskiego.

</doc>
<doc id="381368" url="https://pl.wikipedia.org/wiki?curid=381368" title="Szemborowo">
Szemborowo

Szemborowo – wieś w Polsce położona w województwie wielkopolskim, w powiecie słupeckim, w gminie Strzałkowo.
W latach 1975–1998 miejscowość administracyjnie należała do województwa konińskiego. 
We wsi znajduje się zabytkowy kościół św. Urszuli oraz cmentarz przykościelny z pocz. XIX w, wpisany do krajowego rejestru zabytków pod nr rej.: A-510/251 z 8.11.1994 r.
W Szemborowie wieloletnim proboszczem był ks. kan. Edmund Konarski. We wsi został pochowany wraz z żoną Witold Jan Mościcki - najstarszy brat prezydenta Rzeczypospolitej Polskiej Ignacego Mościckiego. W uroczystościach pogrzebowych brata w dniu 27 kwietnia 1937 wziął udział prezydent Ignacy Mościcki.
W Szemborowie miał swoją siedzibę klub Malibu Szemborowo.

</doc>
<doc id="381369" url="https://pl.wikipedia.org/wiki?curid=381369" title="Szembory">
Szembory

Szembory – wieś w Polsce położona w województwie mazowieckim, w powiecie mińskim, w gminie Kałuszyn.
W latach 1975–1998 miejscowość administracyjnie należała do województwa siedleckiego.
Na pograniczu Szemborów i Abramów znajduje się kaplica mariawicka należąca do parafii Trójcy Przenajświętszej w Wiśniewie.
Według danych z 2011 roku miejscowość zamieszkiwało 37 osób.
Historia.
Wieś szlachecka nazywana dawniej Kałuszyno - Szembory lub Kałuszyno - Szymbory i należąca do okolicy szlacheckiej Kałuszyn. Bezpośrednio graniczy od wschodu z wsią szlachecką Abramy.
W 1468 roku Stanisław syn Jarosława zwany Szemborowicz z okolicy szlacheckiej Żebry w ziemi zakroczymskiej nabył od dziedzica dóbr ziemskich Kałuszyn Stanisława z Sułkowa część dziedziczną liczącą 6 włók. Wraz z nim części dziedziczne nabyli jego współrodowcy, którzy stali się założycielami wsi szlacheckich Abramy, Falbogi i Tarały.
W 1535 roku wspomniana jest po raz pierwszy wieś szlachecka Szembory licząca 3 włóki.
W 1663 roku rejestry poborowe wymieniają w Szemborach 3 domy i 12 osób.
W 2007 roku do Szemborów należały 4 włóki użytków rolnych, było 13 domów i mieszkało 39 osób.
Wieś Szembory jest gniazdem rodu Szymborskich herbu Jasieńczyk lub Półkozic.

</doc>
<doc id="381370" url="https://pl.wikipedia.org/wiki?curid=381370" title="Szembruk">
Szembruk

Szembruk (niem. "Schönbrück") – wieś w Polsce położona w województwie kujawsko-pomorskim, w powiecie grudziądzkim, w gminie Rogóźno, przy trasie wyłączonej obecnie z eksploatacji linii kolejowej Gardeja – Łasin.
Na północ od wsi znajduje się Jezioro Kuchnia.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 555 mieszkańców. Jest drugą co do wielkości miejscowością gminy Rogóźno.
Historia, zabytki i komunikacja.
Wieś została założona pod koniec XIII wieku na wzgórzu nad Gardęgą. W 1306 roku uzyskała ponowny przywilej nadany przez mistrza krajowego Konrada von Sacka. 
W okresie międzywojennym ulokowano tu placówkę Straży Celnej.
W Szembruku znajduje się kościół parafialny pw. św. Bartłomieja – parafia założona na przełomie XIII/XIV wieku. Obecny kościół pochodzi z lat 1715-1716 (poprzednie zostały spalone). Kościół jest orientowany, drewniany o konstrukcji zrębowej na nowszym, kamienno-ceglanym podmurowaniu. Wystrój wnętrza barokowy, wieża o konstrukcji słupowo-ramowej, na której jest zawieszony dzwon z 1711 roku. 
Kościół wraz z cmentarzem przykościelnym wpisany jest do rejestru zabytków NID pod nr rej. A/675/1-2 z 5.04.1996.
Na terenie wsi znajdują się 3 przystanki autobusowe: Szembruk I, Szembruk II oraz Szembruk III na których zatrzymuje się linia autobusowa nr 7.
Nazwa.
Nazwa wsi jest polskim przyswojeniem wcześniejszej formy niemieckiej "Schönbrück", pochodzącej od słów "schöne Brücke" ("piękny most").
Ciekawostki muzyczne.
W 2014 roku powstał hip-hopowy singel grudziądzkiego rapera toMCzaka pt. "Szembruk Gangsta". Do utworu tego został nakręcony teledysk, który w całości powstał na trasie Grudziądz - Szembruk oraz w samej miejscowości.

</doc>
<doc id="381371" url="https://pl.wikipedia.org/wiki?curid=381371" title="Szemielino">
Szemielino

Szemielino (niem. "Schöningsthal") – osada w Polsce położona w województwie zachodniopomorskim, w powiecie stargardzkim, w gminie Dolice, położona 7 km na północny zachód od Dolic (siedziby gminy) i 14 km na południowy wschód od Stargardu (siedziby powiatu).
W latach 1975–1998 miejscowość administracyjnie należała do województwa szczecińskiego.

</doc>
<doc id="381372" url="https://pl.wikipedia.org/wiki?curid=381372" title="Szemplino Czarne">
Szemplino Czarne

Szemplino Czarne – wieś w Polsce położona w województwie warmińsko-mazurskim, w powiecie nidzickim, w gminie Janowo.
Wierni Kościoła rzymskokatolickiego należą do parafii św. Rocha w Janowie.
W latach 1975–1998 miejscowość administracyjnie należała do województwa olsztyńskiego.

</doc>
<doc id="381374" url="https://pl.wikipedia.org/wiki?curid=381374" title="Szemplino Wielkie">
Szemplino Wielkie

Szemplino Wielkie – wieś w Polsce położona w województwie warmińsko-mazurskim, w powiecie nidzickim, w gminie Janowo.
Wierni Kościoła rzymskokatolickiego należą do parafii św. Rocha w Janowie.
W latach 1975–1998 miejscowość administracyjnie należała do województwa olsztyńskiego.

</doc>
<doc id="381375" url="https://pl.wikipedia.org/wiki?curid=381375" title="Szemrowice">
Szemrowice

Szemrowice (dodatkowa nazwa w j. niem. Schemrowitz) – wieś w Polsce położona w Górnym Śląsku, w województwie opolskim, w powiecie oleskim, w gminie Dobrodzień.
W latach 1945-54 siedziba gminy Szemrowice. W latach 1975–1998 miejscowość administracyjnie należała do województwa częstochowskiego.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod niemiecką "Schemrowitz". Spis wymienia także liczne pustkowia czyli zabudowania leżące w pobliżu wsi "Pustk. oder Pustkow, liess: Pustkowie (Benennung eines oder mehrerer Hauser (...)": "Brzezinke", Dombrowitze", Gurasdze" wymienione także po polsku "Górazdze", "Kaschurowe", "Koczury", "Kuntny", "Lubojanski", "Marzatka", "Prziwary", "Schwedowe", "Schwierkle" oraz "Wieschondra".
W 1936 roku hitlerowska administracja III Rzeszy, chcąc zatrzeć słowiańskie pochodzenie nazwy wsi, przemianowały ją ze zgermanizowanej na nową, całkowicie niemiecką nazwę "Raunen".
Zabytki.
Do wojewódzkiego rejestru zabytków wpisany jest:

</doc>
<doc id="381376" url="https://pl.wikipedia.org/wiki?curid=381376" title="Szemud">
Szemud

Szemud (dodatkowa nazwa w j. kaszub. Szëmôłd, niem. "Schönwalde") – wieś kaszubska w Polsce, położona w województwie pomorskim, w powiecie wejherowskim, w gminie Szemud, przy drodze ekspresowej S6 i drodze wojewódzkiej nr 224.
Wieś królewska w powiecie gdańskim województwa pomorskiego w II połowie XVI wieku. W latach 1975–1998 wieś administracyjnie należała do województwa gdańskiego.
Wieś jest siedzibą gminy Szemud oraz parafii rzymskokatolickiej, należącej do dekanatu Kielno, archidiecezji gdańskiej.
Historia.
Pierwsze wzmianki o miejscowości pochodzą z 1311 r. W XVI i XVII w. wieś dzierżawili gdańscy patrycjusze: rodziny Ferberów i von der Linde, a po nich rodziny Wejherów i Łebińskich. Dawniej nazwa brzmiała Szynwałd. Do szkoły katolickiej w 1887 r. uczęszczało 146 dzieci. Parafia w 1890 r. liczyła 1454 osoby. Nazwa niemiecka z okresu zaboru i okupacji – "Schönwald". W czerwcu 1944 r. członkowie „Gryfa Pomorskiego” zabili niemieckiego leśniczego Scharfa z Kamienia (Steinkrug). W odwecie Niemcy rozstrzelali w okolicy 20 zakładników spośród miejscowych, w tym Jana Libona, partyzantów z oddziału TOW „Gryf Pomorski”, dowodzonego przez ppor. rez. WP Alfreda Loepera, którzy jako ranni dostali się do niewoli pod Koleczkowem 29 lutego 1944 r. Byli więzieni w KL Stutthof, skąd dowieziono ich na miejsce egzekucji.
Miejscowy kościół pochodzi z XVIII wieku. Wewnątrz znajduje się barokowa kropielnica, a na ścianie zewnętrznej – epitafium gdańskiego patrycjusza Kacpra Uberfelda z przełomu XVI i XVII wieku.

</doc>
<doc id="381377" url="https://pl.wikipedia.org/wiki?curid=381377" title="Szemudzka Huta">
Szemudzka Huta

Szemudzka Huta (dodatkowa nazwa w j. kaszub. Szëmôłdzkô Hëta) – wieś kaszubska w Polsce położona w województwie pomorskim, w powiecie wejherowskim, w gminie Szemud.
W latach 1975–1998 miejscowość administracyjnie należała do województwa gdańskiego.

</doc>
<doc id="381378" url="https://pl.wikipedia.org/wiki?curid=381378" title="Szenajda">
Szenajda

Szenajda (dodatkowa nazwa w j. kaszub. Szénajda; niem. "Schönheide") – wieś kaszubska w Polsce nazywana też "Szenejda" położona w województwie pomorskim, w powiecie kościerskim, w gminie Kościerzyna. Od 1 stycznia 2013 samodzielne sołectwo o powierzchni 669,7 ha, dawniej wchodziła w skład sołectwa Stawiska. Szenajda leży w północno-wschodniej części Wdzydzkiego Parku Krajobrazowego w pobliżu przystanku osobowego Olpuch Wdzydze, znajdującego się na trasie magistrali węglowej Nowa Wieś Wielka-Kościerzyna-Gdynia Port.
W latach 1975–1998 miejscowość administracyjnie należała do województwa gdańskiego.

</doc>
<doc id="381379" url="https://pl.wikipedia.org/wiki?curid=381379" title="Szepietowo-Janówka">
Szepietowo-Janówka

Szepietowo-Janówka – wieś w Polsce położona w województwie podlaskim, w powiecie wysokomazowieckim, w gminie Szepietowo.
Zaścianek szlachecki Janówka należący do okolicy zaściankowej Szepietowo położony był w drugiej połowie XVII wieku w powiecie brańskim ziemi bielskiej województwa podlaskiego. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Anny w Dąbrówce Kościelnej lub do parafii Najświętszej Maryi Panny Matki Miłosierdzia w Szepietowie.
Historia.
Miejscowość wzmiankowana w wieku XVI w spisie wsi ziemi bielskiej
W roku 1827 we wsi 11 domów i 66 mieszkańców. W 1886 "Janówka" wchodziła w skład "dóbr Szepietowo". We wsi "osad 30", grunty o powierzchni 487 morgów
W 1921 r. naliczono tu 23 budynki z przeznaczeniem mieszkalnym i 5 "innych zamieszkałych" oraz 166 mieszkańców (81 mężczyzn i 85 kobiet). Wszyscy podali narodowość polską.
W latach 1954-1972 miejscowość wchodziła w skład Gromady Szepietowo-Stacja.
Według stanu ludności z 31 grudnia 2011 r. liczba mieszkańców wyniosła 127 osób.

</doc>
<doc id="381380" url="https://pl.wikipedia.org/wiki?curid=381380" title="Szepietowo Podleśne">
Szepietowo Podleśne

Szepietowo Podleśne (do 2009 "Szepietowo-Podleśne") – wieś w Polsce położona w województwie podlaskim, w powiecie wysokomazowieckim, w gminie Szepietowo.
Zaścianek szlachecki Podleśne należący do okolicy zaściankowej Szepietowo położony był w drugiej połowie XVII wieku w powiecie brańskim ziemi bielskiej województwa podlaskiego. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Anny w Dąbrówce Kościelnej.
Historia.
Wieś wzmiankowana w wieku XVI w spisie miejscowości Ziemi bielskiej.
W roku 1827 było tu 4 domy i 80 mieszkańców. "Podleśne" wchodziło w skład "dóbr Szepietowo". W 1886 we wsi "osad 7", grunty o powierzchni 10 morgów.
W 1921 r. wyszczególniono:
W latach 1954-1972 miejscowość wchodziła w skład Gromady Szepietowo-Stacja.
Według stanu ludności z 31 grudnia 2011 r. wieś liczyła 82 osoby.

</doc>
<doc id="381381" url="https://pl.wikipedia.org/wiki?curid=381381" title="Szepietowo-Wawrzyńce">
Szepietowo-Wawrzyńce

Szepietowo-Wawrzyńce – wieś w Polsce położona w województwie podlaskim, w powiecie wysokomazowieckim, w gminie Szepietowo.
Zaścianek szlachecki Wawrzyńce należący do okolicy zaściankowej Szepietowo położony był w drugiej połowie XVII wieku w powiecie brańskim ziemi bielskiej województwa podlaskiego. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Anny w Dąbrówce Kościelnej.
Historia.
Pierwsza wzmianka o miejscowości pochodzi z 1520 roku. W języku urzędowym Wielkiego Księstwa Litewskiego "Sioło Szepietowo Ławryncewiata", wysłało na wyprawy wojenne trzech jeźdźców. "Popis wojenny ziemian województwa podlaskiego", mocą uchwały sejmu wileńskiego, przyjęty w 1528 r., wymienia w parafii dąbrowskiej ("parafeia Dubrowskaja") "Seło Szepetowskii Ławrincewiata", a w nim Jakuba i Hryhora Ławryncewiczów, właścicieli wsi. Również Zygmunt Gloger wzmiankuje, iż nazwa "Szepietowo Ławryncewiata" istniała w XVI w. Wieś była własnością rodziny Szepietowskich.
W XVII w. urząd skarbnika ziemi bielskiej sprawowali: Paweł Aleksander Szepietowski, Józef Szepietowski, Stanisław Szepietowski.
W roku 1794 doszło do połączenia majątków Szepietowo-Wawrzyńce z "Szepietowem-Podleśnem" poprzez małżeństwo Wojciecha Szepietowskiego, dziedzica "Szepietowa-Wawrzyńc" z Marianną Sienicką, córką sędziego ziemi bielskiej z Szepietowa-Podleśnego.
Na skutek działów rodzinnych w 1854 r. wieś została odziedziczona przez Józefinę Kazimierę Adelajdę z Szepietowskich Kiersnowską. Od tego, do 1939 roku majątek Szepietowo-Wawrzyńce stanowił własność rodu Kiersnowskich (Kierznowskich).
W roku 1827 w "Wawrzyńcach" i sąsiednich "Żakach" naliczono 30 domów i 174 mieszkańców. W I połowie XIX w. do majątku Szepietowo należały folwarki: Szepietowo-Podleśne, "Czyżewo-Siedliska", "Gierałty Nowe", Dąbrówka Kościelna, Stokowisko, a także lasy między Szepietowem a Szepietowem-Janówką i między Szepietowem a Włostami. Folwark wawrzyniecki obejmował nomenklatury we wsiach: Mystki-Rzym, Średnica-Maćkowięta, Plewki, Gołasze-Puszcza, "Kulesze Stare", "Kulesze Wykno", "Kulesze Nowe", Gołasze Mościckie, Czerwony Bór. W folwarku było 19 budynków murowanych, 17 drewnianych, cegielnia, wiatrak i gorzelnia.
Pod koniec XIX w. Szepietowo-Wawrzyńce wchodziły w skład "dóbr Szepietowo". Wieś liczyła 43 osady i 26 morgów ziemi.
W 1921 r. wyszczególniono:
W latach 1924-1936 majątek ziemski Wawrzyńce dzierżawił Bronisław Borkowski, który prowadził tutaj hodowlę zarodową bydła polskiego, czerwonego. Bezpośrednio przed wojną, w latach 1936-1939 na dobrach wawrzynieckich gospodarował krewny rodziny Kiersznowskich, profesor doktor Kazimierz Rogoyski.
Od 12 do 24 września 1939 r. we dworze w Szepietowie-Wawrzyńcach kwaterował sztab niemieckiej dywizji gen. Guderiana. Podczas wojny zarówno Sowieci, jak i Niemcy prowadzili tu hodowlę bydła.
W kwietniu 1944 oddział "Kedywu" działający na terenie gminy Szepietowo dokonał odbicia z rąk niemieckich około 180 jeńców radzieckich uwięzionych w Wawrzyńcach.
Po zakończeniu wojny i znacjonalizowaniu majątku rodziny Kierznowskich w 1948 r. utworzono Zakład Doświadczalny Oddziału Mazowieckiego Państwowego Instytutu Gospodarstwa Wiejskiego, który pod tą nazwą działał do 1950 r., kiedy powołano Zakład Doświadczalny Instytutu Uprawy Nawożenia i Gleboznawstwa. W latach 1956-1975 istniał tu Rolniczy Rejonowy Zakład Doświadczalny, od 1975-1990 Wojewódzki Ośrodek Postępu Rolniczego, w latach 1990-1999 Ośrodek Doradztwa Rolniczego, a od 1999 działa Wojewódzki Podlaski Ośrodek Doradztwa Rolniczego.
W latach 1954-1972 miejscowość wchodziła w skład Gromady Szepietowo-Stacja.
Współcześnie.
Wraz z rozwojem Wojewódzkiego Podlaskiego Ośrodka Doradztwa Rolniczego w Szepietowie, którego siedziba zlokalizowana jest w Szepietowie Wawrzyńcach, miejscowość zmieniała wiejski charakter. Obecnie wokół gmachu głównego Ośrodka Doradztwa Rolniczego wybudowane są bloki mieszkalne, przez co zabudowa przybrała kształt osiedla mieszkaniowego.
W centrum wsi znajduje się zabytkowy park, założony w 1927 r., zaprojektowany w stylu kaligraficznym przez architekta ogrodnictwa Stefana Rogowicza, Naczelnika Wydziału Plantacji Rady Miejskiej Miasta Łodzi. W parku znajdują się liczne okazy starych drzew, stanowiące pomniki przyrody: (dęby, topole, graby, lipy, buki i kasztany). Do parku prowadzą zabytkowe aleje: lipowa (tzw. "lipówka") i kasztanowa (tzw. "kasztanówka"). Od "kasztanówki" odbiega ponad kilometrowa aleja grabowa ("grabówka"), łącząca się obecnie z lasem. Przed wojną ulica ta prowadziła bezpośrednio do przejazdu kolejowo-drogowego w Szepietowie.
Liczba ludności w Szepietowie Wawrzyńcach w latach 2000–2009 wyglądała następująco: 2000 r. – 512 osób, 2002 –508 osób, 2003 – 489 osób, 2004 – 498 osób, 2006 – 476 osób, 2007 – 470 osób, 2008 – 470 osób, 2009 –468 osób.
Według stanu ludności z 31 grudnia 2011 r. miejscowość liczyła 448 osób.

</doc>
<doc id="381382" url="https://pl.wikipedia.org/wiki?curid=381382" title="Szepietowo-Żaki">
Szepietowo-Żaki

Szepietowo-Żaki – wieś w Polsce położona w województwie podlaskim, w powiecie wysokomazowieckim, w gminie Szepietowo.
Zaścianek szlachecki Żaki należący do okolicy zaściankowej Szepietowo położony był w drugiej połowie XVII wieku w powiecie brańskim ziemi bielskiej województwa podlaskiego. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Dąbrowie Wielkiej.
Historia.
Wieś wzmiankowana w wieku XVI w spisie miejscowości Ziemi bielskiej.
W roku 1827 w "Żakach" i sąsiednich "Wawrzyńcach" naliczono łącznie 30 domów i 174 mieszkańców. Pod koniec wieku XIX wchodziła w skład tzw. okolicy szlacheckiej "Szepietowo" w "Powiecie mazowieckim", Gmina Szepietowo, parafia Dąbrowa Wielka.
W 1921 r. były tu 23 budynki z przeznaczeniem mieszkalnym i 2 "inne zamieszkałe" oraz 158 mieszkańców (77 mężczyzn i 81 kobiet). Narodowość polską podały 153 osoby, a białoruską 5.
W latach 1954-1972 miejscowość wchodziła w skład Gromady Szepietowo-Stacja.
Według stanu ludności z 31 grudnia 2011 r. wieś liczyła 95 osób.

</doc>
<doc id="381383" url="https://pl.wikipedia.org/wiki?curid=381383" title="Szerenosy">
Szerenosy

Szerenosy – wieś w Polsce położona w województwie podlaskim, w powiecie białostockim, w gminie Juchnowiec Kościelny.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Świętej Trójcy w Turośni Kościelnej.

</doc>
<doc id="381384" url="https://pl.wikipedia.org/wiki?curid=381384" title="Szernie">
Szernie

Szernie (dodatkowa nazwa w języku białoruskim Шэрні) – wieś w Polsce położona w województwie podlaskim, w powiecie bielskim, w gminie Orla.
W latach 1975–1998 miejscowość administracyjnie należała do województwa białostockiego.
W Szerniach urodził się ks. Grzegorz Sosna.
Prawosławni mieszkańcy wsi należą do parafii św. Michała Archanioła w Orli, a wierni kościoła rzymskokatolickiego do parafii Najświętszej Opatrzności Bożej w Bielsku Podlaskim.

</doc>
<doc id="381385" url="https://pl.wikipedia.org/wiki?curid=381385" title="Szeroki Bór">
Szeroki Bór

Szeroki Bór (niem. "Breitenheide") – wieś w Polsce, w sołectwie Szeroki Bór, położona w województwie warmińsko-mazurskim, w powiecie piskim, w gminie Ruciane-Nida.
W latach 1975–1998 miejscowość administracyjnie należała do województwa suwalskiego.
Szeroki Bór to mała osada leśna z XVII wieku. Położona jest w sercu Puszczy Piskiej, ok. 6 km na południe od Szlaku Wielkich Jezior Mazurskich. Miejscowość leży bezpośrednio nad jeziorem Jaśkowo Duże. W pobliżu znajduje się 11 większych jezior (w tym największe jezioro w Polsce – Śniardwy). Szeroki Bór leży w odległości ok. 5 km od miasta Ruciane-Nida, ok. 12 km od miasta Pisz oraz ok. 3 km od miejscowości Wiartel.

</doc>
<doc id="381386" url="https://pl.wikipedia.org/wiki?curid=381386" title="Szerokie (powiat lubelski)">
Szerokie (powiat lubelski)

Szerokie – wieś w Polsce położona w województwie lubelskim, w powiecie lubelskim, w gminie Konopnica.
W latach 1975–1998 miejscowość administracyjnie należała do ówczesnego województwa lubelskiego.
1 stycznia 1989 część wsi (34,46 ha) włączono do Lublina.
Wieś stanowi sołectwo gminy Konopnica. Według Narodowego Spisu Powszechnego z roku 2011 wieś liczyła 599 mieszkańców.

</doc>
<doc id="381387" url="https://pl.wikipedia.org/wiki?curid=381387" title="Szeroki Kamień">
Szeroki Kamień

Szeroki Kamień – wieś w Polsce położona w województwie kujawsko-pomorskim, w powiecie żnińskim, w gminie Barcin.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 47 mieszkańców. Jest najmniejszą miejscowością gminy Barcin.

</doc>
<doc id="381388" url="https://pl.wikipedia.org/wiki?curid=381388" title="Szerokopas">
Szerokopas

Szerokopas – wieś na ziemi chełmińskiej w Polsce położona w województwie kujawsko-pomorskim, w powiecie toruńskim, w gminie Chełmża.
W latach 1975–1998 miejscowość administracyjnie należała do województwa toruńskiego. Według Narodowego Spisu Powszechnego (III 2011 r.) liczyła 104 mieszkańców. Jest 24. co do wielkości miejscowością gminy Chełmża.
Filia obozu Stutthof (KL) w Szerokopasie.
Około 5 tysięcy Żydówek do okolic Chełmży przyjechało latem 1944 r. w trzech transportach z KL Stutthof, gdzie trafiły głównie z Auschwitz, ale też z Litwy, Łotwy i Estonii. W ramach podobozu "Baukommando Weichsel" (Organisation Todt, Thorn) kobiety wykonywały prymitywne prace np. kopały rowy przeciwczołgowe. Mieszkały w zatłoczonych stodołach, owczarniach, przy majątkach, m.in. w Bocieniu, Szerokopasie, Grodnie; w tragicznych warunkach, o czym świadczą zachowane meldunki, jakie płynęły do KL Stutthof. Na cmentarzu w Dźwierznie znajduje się zbiorowa mogiła i pomnik "Pamięci kobiet żydowskich zamęczonych w hitlerowskich obozach pracy - podobozu Stutthof w Bocieniu i Szerokopasie".

</doc>
<doc id="381389" url="https://pl.wikipedia.org/wiki?curid=381389" title="Szerokopaś">
Szerokopaś

Szerokopaś (do 1938 r. niem. "Sierokopass") – wieś w Polsce położona w województwie warmińsko-mazurskim, w powiecie nidzickim, w gminie Nidzica. W latach 1975–1998 miejscowość administracyjnie należała do województwa olsztyńskiego.
Wieś mazurska, położona pod Nidzicą. We wsi działa gospodarstwo agroturystyczne oraz zakład meblarski.
Historia.
Wieś powstała w 1359 r. na 40 łanach. Szkoła wiejska powstała w latach 1737–1750. Na początku XIX w. wieś miała jeszcze prawo chełmińskie. W 1818 r. we wsi były 24 domy i 131 mieszkańców. W 1858 r. do wsi należało 2177 morgów ziemi. W 1871 roku w 36 domach mieszkało 258 osób. W drugiej połowie XIX we wsi była cegielnia. W 1890 r. we wsi było 38 domów, w których mieszkało 288 osób. W 1938 r., władze hitlerowskie, w ramach akcji germanizacyjnej zmieniły urzędowa nazwę wsi z "Sierokopass" na "Breitenfelde". W 1939 r. we wsi odnotowano 239 mieszkańców.

</doc>
<doc id="381390" url="https://pl.wikipedia.org/wiki?curid=381390" title="Szeromin">
Szeromin

Szeromin – wieś w Polsce położona w województwie mazowieckim, w powiecie płońskim, w gminie Płońsk.
W latach 1975–1998 miejscowość administracyjnie należała do województwa ciechanowskiego.

</doc>
<doc id="381391" url="https://pl.wikipedia.org/wiki?curid=381391" title="Szerominek">
Szerominek

Szerominek – wieś w Polsce położona w województwie mazowieckim, w powiecie płońskim, w gminie Płońsk.
W latach 1954-1959 wieś należała i była siedzibą władz gromady Szerominek, po jej zniesieniu w gromadzie Płońsk. W latach 1975–1998 miejscowość administracyjnie należała do województwa ciechanowskiego.
Linki zewnętrzne.
 

</doc>
<doc id="381392" url="https://pl.wikipedia.org/wiki?curid=381392" title="Szerszenie">
Szerszenie

Szerszenie – wieś w Polsce położona w województwie podlaskim, w powiecie siemiatyckim, w gminie Siemiatycze.
Wieś posiadała w 1673 roku wojewodzina wileńska Anna Barbara Sapieżyna, leżała w ziemi drohickiej województwa podlaskiego w 1795 roku. W latach 1921 – 1934 wieś należała do gminy Radziwiłłówka.
W latach 1975–1998 miejscowość administracyjnie należała do województwa białostockiego.
Według Powszechnego Spisu Ludności z 1921 roku wieś zamieszkiwały 123 osoby, wśród których 12 było wyznania rzymskokatolickiego, 106 prawosławnego, 1 greckokatolickiego, a 4 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 23 budynki mieszkalne.
Wierni kościoła rzymskokatolickiego należą do parafii św. Apostołów Piotra i Pawła w Siemiatyczach Stacji.

</doc>
<doc id="381393" url="https://pl.wikipedia.org/wiki?curid=381393" title="Hrabstwo Prince Edward (Ontario)">
Hrabstwo Prince Edward (Ontario)

Prince Edward - historyczne hrabstwo w Ontario, w Kanadzie. Przestało istnieć w 1998, kiedy to zmieniono jego status na samodzielne miasto Prince Edward.

</doc>
<doc id="381394" url="https://pl.wikipedia.org/wiki?curid=381394" title="Szestno">
Szestno

Szestno (niem. "Seehesten") – wieś w Polsce położona w województwie warmińsko-mazurskim, w powiecie mrągowskim, w gminie Mrągowo. Miejscowość położona między jeziorami Juno i Salęt. W latach 1975–1998 miejscowość administracyjnie należała do województwa olsztyńskiego.
Przez wieś przebiega droga wojewódzka nr 591.
We wsi późnogotycki kościół, ruiny gotyckiego zamku krzyżackiego oraz XIX-wieczny budynek (dziś zajazd) na fundamentach największego w państwie krzyżackim młyna wodnego.
Historia.
W pierwszej połowie XIV wieku (1325-1326) Krzyżacy wznieśli tu drewniany zamek nazwany Sestes, który w latach 1350-1360 rozbudowano w zamek murowany. Od zamku nazwę przyjęła osada, która rozwinęła się na podgrodziu w postaci tzw. liszki, wzmiankowanej po raz pierwszy w 1357 r. Liszka była osadą rzemieślniczą i jako taka pretendowała do roli miasta, ale prawa miejskie zamiast Szestna otrzymało pobliskie Mrągowo (Sensburg). Zamek został spalony przez Litwinów w roku 1371. Przy pierwszym zamku istniała już osada handlowa i folwark krzyżacki. Na miejscu spalonego pod koniec XIV w. wybudowany został zamek murowany. w 1401 r. komtur Bałgi, Ulrych von Jungingen, nadał Jakubowi Kokennagelowi 40 łanów, w celu założenia wsi czynszowej na prawie chełmińskim, z czterema latami wolnizny. W obrębie wsi znalazła się wspomniana liszka. W przywileju lokacyjnym 4 łany wolne od czynszu przeznaczono dla sołtysa oraz 4 łany kościelne na uposażenie parafii (w pobliskim Reszlu parafia istniała już od 1384 r.). Kolejne 8 łanów zarezerwowano dla 8 karczem (po jednym dla każdej). Dla gospodarstw chłopskich pozostały 24 łany (ok 400 ha). W 1451 r. w Szestnie były tylko 4 karczmy. Rozwijająca się przy zamku liszka przegrywała najwyraźniej konkurencje z pobliskim Mrągowem. Zamek pomyślany był jako ważne ogniwo całego łańcucha twierdz obronnych, rozlokowanych południkowo po zachodniej stronie Wielkich Jezior, do którego należały: Welawa, Alembork, Gierdawy, Barciany, Kętrzyn i Ryn. Szestno i Bezławki usytuowane były na zapleczu Rynu, a więc na głównym kierunku wypraw litewskich, ciągnących w głąb Prus. W latach 1401–1525 rezydowali w zamku w Szestnie prokuratorzy krzyżaccy, podlegający komturom bałgijskim, a także okresowo ryńskim.
Po sekularyzacji Zakonu Szestno w latach 1525–1752 było siedzibą starostwa, a dawny folwark krzyżacki został majątkiem książęcym. 
W 1536 r. w liszce na przedzamczu mieszkali sami Niemcy, jednakże w 1566 r. osiadł tu na dwóch łanach nadanych przez księcia Albrechta polskojęzyczny pleban Wojciech Rębowski (Rembowius). Sugeruje to napływ i obecność ludności polskiej. Liszkę w odróżnienie od folwarku zamkowego (a później starościńskiego) i związanych z nim zagród szarwarcznych (wieś czynszowa) w XVI w. określana jako "Freiheit Sehesten". Tak określano tereny rządowe, istniejące w obrębie jednostek samorządowych. W Szestnie pojęcie to obejmowało wszystkie budynki położone na południe od kościoła i znajdujące się naprzeciwko nich karczmy. Był to teren należący do zamku (obszar ten dopiero na początku XIX w., po rozbiórce zamku, został przekazany gminie wiejskiej). Szestno rządziło się sposób typowy dla małego miasteczka, chociaż formalnie miało status wsi na prawie chełmińskim. Nie było więc w Szestnie burmistrza, rady i ławy, natomiast był sołtys. Dla podkreślenia statusu osady używano określenia "Flecken Sehesten", co oznaczało miasteczko bez praw miejskich (podobnie jak pobliskie Sątoczno). W tego typu osadzie nie było ratusza, miało ono jednak prawo posiadania kilku karczm. Zabudowa osady miała kształt ulicówki, ale z placem na środku, charakterystycznym dla miasteczka, który pełnił funkcję rynku miejskiego (targowiska). 
W roku 1612 majątek w Szestnie otrzymał w lenno Otto von der Groeben.
W 1752 r. zlikwidowano starostwa, a Szestno zostało jednym z siedmiu wielkich powiatów w Prusach. Powiat szestneński obejmował dotychczasowe starostwa Ryn, Giżycko i Węgorzewo, jednakże na siedzibę starosty powiatowego (landrata)) wyznaczono Ryn. Przyczyniło się to stopniowego zmniejszenia roli Szestna. W 1785 r. w osadzie wraz z folwarkiem zamkowym było 46 domów. 
W 1813 r. sąd domenialny w Szestnie został połączony z sądem miejskim w Mrągowie i utworzono sąd ziemski i miejski w Mrągowie, przekształcony w 1849 r. w sąd powiatowy w Mrągowie. W 1818 r. utworzono nowe powiaty (Szestno znalazło się w powiecie mrągowskim z siedzibą w Mrągowie), co przyczyniło się jeszcze bardziej do zmniejszenia znaczenia Szestna. w latach 1870-1871 zmodernizowano drogę między Mrągowem a Kętrzynem, przechodząca przez Szestno. Pracę wykonali jeńcy francuscy. 
Od 1871 r. właściciel majątku, liczącego 3380 mórg, był Edward Klugkist. W 1894 r. wieś i majątek rycerski zamieszkiwało 612 osób. W 1907 r. w majątku ziemskim Szestno był folwark, gorzelnia i młynem wodnym oraz należały też do niego także folwarki w Pieńkach ("Stobbenforst") i Marcinkowie ("Mertinsdort") – łącznie majątek ziemski obejmował 822 ha. 
Majątek ziemski w Szestnie w latach dwudziestych XX wieku należał do rodziny Klugkist. Majątek razem z folwarkiem miał w tym czasie powierzchnię ponad 1000 ha. 
W 1939 r. we wsi było 109 gospodarstw domowych, w tym 32 rolnicze, z których dwa miały wielkość w granicach 10-20 ha, 7 w granicach 20-100 ha i cztery miały areał powyżej 100 ha. Liczba ludności we wsi wynosiła 493 osoby. 
Po II wojnie światowej na bazie dawnego majątku powstał tu PGR. Po likwidacji PGR majątek ziemski w Szestnie został własnością prywatną.
Zamek.
Wygląd zamku w Szestnie nie jest znany. Jego układ funkcjonalny odtworzono na podstawie badań archeologicznych. Krzyżacka fortalicja, położona na podbitych ziemiach pruskich Galindów, istniała przynajmniej od 1348 roku. W latach 1367–1371 na miejscu spalonego obiektu o konstrukcji drewniano-ziemnej, zbudowano murowany zamek, od 1401 roku będący siedzibą prokuratora krzyżackiego podległego władzy komtura Bałgi. Po sekularyzacji Zakonu w 1525 r. zamek był siedzibą starostów do roku 1752. Później zamek został opuszczony i popadł w ruinę. Po roku 1815 zamek, będący własnością królewską, rozebrano a cały materiał budowlany przetransportowano do Kętrzyna na budowę jakiegoś budynku rządowego (podobnie stało się z zamkiem w Jezioranach). 
Do czasów współczesnych zachowały się fragmenty skrzydła północnego i piwnice ze sklepieniem kolebkowym.
Kościół.
Parafia w Szestnie przed reformacją należała do archiprezbiteratu reszelskiego. W latach 1525–1980 była tu parafia luterańska. Współcześnie parafia Świętego Krzyża w Szestnie należy do Dekanatu Mrągowo I.
Gotycki kościół wybudowany został w drugiej połowie XV w. Świątynia została zniszczona w wyniku pożar]u w 1618 r., a następnie odbudowywana w okresie do 1639. Przypuszcza się, że kościół mógł mieć jeszcze jedną nawę lub trójprzęsłową galerię otwartą do nawy, świadczą o tym zamurowane arkady w ścianie południowej.
Obecny wystrój wnętrza ma charakter barokowy, ołtarz główny manierystyczny z ok. 1630, z gotyckimi figurami "Matki Boskiej z Dzieciątkiem" i "św. Piotra i Pawła". Obok ołtarza umieszczone są blaszane chorągwie nagrobne "Jana Sternberga" i "Justa Wilmsdorfa" z XVII i XVIII w. z klęczącymi portretami zmarłych. W kościele znajduje się także barokowe epitafium "Fabiana Lehndorfa". Stropy pokryte są kasetonową polichromią z XVII w.
Przy kościele znajduje się cmentarz parafialny.
Dwór.
Zespół dworsko-parkowy w Szestnie położony jest nieco na zachód od wsi i w znacznej części zajmuje dawne centrum gospodarcze folwarku krzyżackiego, który niegdyś stanowił przedzamcze miejscowego zamku.
Klasycystyczny dwór w Szestnie z elementami neogotyku wybudowany został w drugiej połowie XIX wieku. Dwór wzniesiony został na rzucie prostokąta, w części parterowy, na osi elewacji wzdłużnych znajdują się dwukondygnacyjne ryzality. W ryzalicie i jednym ze skrzydeł bocznych otwory okienne zakończone są półkoliście. Naroża budynku i ryzalitów zdobione są sterczynami.
W Szestnie zachował się dawny układ parku krajobrazowego z bogatym starodrzewem. Na terenie parku znajduje się cmentarz rodziny Klugkist, założony w latach trzydziestych XX wieku.
Po II wojnie światowej budynek wykorzystywany był na biura i mieszkania pracowników PGR. Po likwidacji PGR dwór wraz z majątkiem ziemskim jest własnością prywatną.

</doc>
<doc id="381395" url="https://pl.wikipedia.org/wiki?curid=381395" title="Podział administracyjny Łotwy (do 2009)">
Podział administracyjny Łotwy (do 2009)

Łotwa jest państwem unitarnym, w skład którego wchodzą 4 krainy historyczne: Liwonia, Łatgalia, Kurlandia i Semigalia (art. 3 Konstytucji Łotewskiej).
Do 30 czerwca 2009 Łotwa podzielona była na 26 rejonów ("rajons") i 7 miast wydzielonych ("republikas pilsēta"), oznaczonych na mapce numerami. Istniały cztery rodzaje podstawowej jednostki administracyjnej: rajonu pilsētās (miasta), pilsētās ar laku teritoriju (miasta z obszarami wiejskimi), novadi (powiaty) i pagasti (gminy). W jednostkach tych ludność wybierała radę na kadencję 2-letnią. W okręgach powoływana była rada okręgowa, w skład której wchodził przewodniczący rad gminnych. Od 2007 obowiązywał także podział na regiony (głównie dla celów planistycznych). Na Łotwie było pięć takich regionów, cztery wymienione wyżej krainy historyczne oraz Ryga.
1 lipca 2009 weszła w życie reforma administracyjna uchwalona 18 grudnia 2008. W wyniku tej reformy zniesiono rejony wprowadzając w zamian 109 powiatów (liczbę miast wydzielonych zwiększono do 9), które dzielą się na gminy wiejskie (novada pagastos) i miejskie (novada pilsētās).

</doc>
<doc id="381396" url="https://pl.wikipedia.org/wiki?curid=381396" title="Sport zimowy">
Sport zimowy



</doc>
<doc id="381397" url="https://pl.wikipedia.org/wiki?curid=381397" title="Szeszupka">
Szeszupka

Szeszupka – wieś w Polsce położona w województwie podlaskim, w powiecie suwalskim, w gminie Jeleniewo.
W latach 1975–1998 miejscowość administracyjnie należała do województwa suwalskiego.
W okolicach wsi znajduje się źródło rzeki Szeszupa.

</doc>
<doc id="381398" url="https://pl.wikipedia.org/wiki?curid=381398" title="Szeszyły">
Szeszyły

Szeszyły – wieś w Polsce położona w województwie podlaskim, w powiecie bielskim, w gminie Boćki.
Historia.
Wieś duchowna, własność probostwa boćkowskiego, położona była w 1575 roku w powiecie brańskim w ziemi bielskiej województwa podlaskiego Wielkiego Księstwa Litewskiego. 
Według Pierwszego Powszechnego Spisu Ludności z 1921 roku, wieś Szeszyły liczyła 39 domów i zamieszkiwało ją 169 osób (86 kobiet i 83 mężczyzn), wszyscy mieszkańcy wsi zadeklarowali wówczas białoruską przynależność narodową oraz wyznanie prawosławne. We wspomnianym okresie miejscowość znajdowała się w gminie Dubiażyn.
W latach 1975–1998 miejscowość administracyjnie należała do województwa białostockiego.
Inne.
We wsi znajduje się cmentarz prawosławny z kaplicą pod wezwaniem św. Pantelejmona, podlegającą parafii pw. Zaśnięcia Matki Bożej w Boćkach.
Na południowy wschód od wsi, po północnej stronie strumienia, znajduje się grodzisko z przełomu XII/XIII wieku.

</doc>
<doc id="381399" url="https://pl.wikipedia.org/wiki?curid=381399" title="Sześciwłóki">
Sześciwłóki

Sześciwłóki – wieś w Polsce położona w województwie podlaskim, w powiecie suwalskim, w gminie Wiżajny.
Wieś królewska starostwa niegrodowego wiżańskiego położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa suwalskiego.
Na południe od wsi położone jest Jezioro Jegliniszki.

</doc>
<doc id="381400" url="https://pl.wikipedia.org/wiki?curid=381400" title="Szetlew">
Szetlew

Szetlew – wieś w Polsce położona w województwie wielkopolskim, w powiecie słupeckim, w gminie Zagórów.
W latach 1975–1998 miejscowość administracyjnie należała do województwa konińskiego.
Zobacz też: Szetlewek 

</doc>
<doc id="381402" url="https://pl.wikipedia.org/wiki?curid=381402" title="Knights &amp; Merchants">
Knights &amp; Merchants



</doc>
<doc id="381403" url="https://pl.wikipedia.org/wiki?curid=381403" title="Szetlewek">
Szetlewek

Szetlewek – wieś w Polsce położona w województwie wielkopolskim, w powiecie słupeckim, w gminie Zagórów.
W latach 1975–1998 miejscowość administracyjnie należała do województwa konińskiego.

</doc>
<doc id="381404" url="https://pl.wikipedia.org/wiki?curid=381404" title="Szewa (województwo kujawsko-pomorskie)">
Szewa (województwo kujawsko-pomorskie)

Szewa – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Kowalewo Pomorskie.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 168 mieszkańców. Jest dwudziestą co do wielkości miejscowością gminy Kowalewo Pomorskie.

</doc>
<doc id="381405" url="https://pl.wikipedia.org/wiki?curid=381405" title="Szewce Nadolne">
Szewce Nadolne

Szewce Nadolne – wieś w Polsce położona w województwie łódzkim, w powiecie kutnowskim, w gminie Bedlno.
Prywatna wieś szlachecka "Szewce-Nadolne" położona była w drugiej połowie XVI wieku w powiecie orłowskim województwa łęczyckiego. W latach 1975–1998 miejscowość administracyjnie należała do województwa płockiego.

</doc>
<doc id="381406" url="https://pl.wikipedia.org/wiki?curid=381406" title="Szewce Nagórne">
Szewce Nagórne

Szewce Nagórne – wieś w Polsce położona w województwie łódzkim, w powiecie kutnowskim, w gminie Bedlno.
Prywatna wieś szlachecka "Szewce-Nagórne" położona była w drugiej połowie XVI wieku w powiecie orłowskim województwa łęczyckiego. W latach 1975–1998 miejscowość administracyjnie należała do województwa płockiego.

</doc>
<doc id="381407" url="https://pl.wikipedia.org/wiki?curid=381407" title="Szewce Owsiane">
Szewce Owsiane

Szewce Owsiane – wieś w Polsce położona w województwie łódzkim, w powiecie kutnowskim, w gminie Bedlno.
Prywatna wieś szlachecka "Szewce-Owsiane" położona była w drugiej połowie XVI wieku w powiecie orłowskim województwa łęczyckiego. W latach 1975–1998 miejscowość administracyjnie należała do województwa płockiego.

</doc>
<doc id="381408" url="https://pl.wikipedia.org/wiki?curid=381408" title="Szewce-Walentyna">
Szewce-Walentyna

Szewce-Walentyna – wieś w Polsce położona w województwie łódzkim, w powiecie kutnowskim, w gminie Bedlno.
W latach 1975–1998 miejscowość administracyjnie należała do województwa płockiego.

</doc>
<doc id="381409" url="https://pl.wikipedia.org/wiki?curid=381409" title="Szewna">
Szewna

Szewna – wieś w Polsce, położona w województwie świętokrzyskim, w powiecie ostrowieckim, w gminie Bodzechów.
Położenie.
Wieś znajduje się pod Ostrowcem Świętokrzyskim bezpośrednio sąsiadując z trzema dzielnicami miasta: Osiedlem Hutniczym, Ludwikowem i Częstocicami. Szewna graniczy także z sołectwami Miłków, Gromadzice oraz Szyby.
Przez wieś przepływa rzeka Szewnianka, nazywana także Kamionką. Na prawym brzegu rzeki znajduje się ostaniec skalny nazywany Diabelskim Kamieniem, a także ślady po wczesnośredniowiecznym grodzisku.
Przez miejscowość przebiega droga wojewódzka nr 751. Wieś znajduje się na trasie czerwonego szlaku rowerowego im. Mieczysława Radwana. W Szewnie funkcjonuje publiczna szkoła podstawowa oraz gimnazjum.
Historia.
Pierwsze wzmianki o Szewnie pochodzą z XIV wieku. Wieś była własnością biskupstwa krakowskiego (klucz kunowski).
Od co najmniej 1326 roku istnieje tutaj parafia pw. św. Mikołaja. Początkowo kościół był drewniany. W XVII wieku został rozebrany, a na jego miejsce w 1652 wybudowano kościół murowany. Nowy kościół przetrwał zaledwie kilka lat – został zniszczony w 1657 roku podczas potopu szwedzkiego. Obecna świątynia pochodzi z końca XVIII wieku.
W XIX wieku w okolicach Szewny funkcjonowały kopalnie rudy żelaza, które dostarczały surowiec ostrowieckiej hucie.
W 1827 było tu 45 domów i 307 mieszkańców. Według Słownika geograficznego Królestwa Polskiego w latach 80. XIX wieku Szewna należała do gminy Częstocice. Poza kościołem parafialnym wieś posiadała szkołę początkową, kopalnię rudy żelaza, młyn wodny, 67 domów i 430 mieszkańców.
W latach 1973–1976 miejscowość była siedzibą gminy Szewna. W latach 1975–1998 miejscowość położona była w województwie kieleckim.
Zabytki.
 Zespół kościoła parafialnego z otoczeniem i cmentarza grzebalnego z lat 1775–1788, wpisany do rejestru zabytków nieruchomych (nr rej.: A.596/1-15 z 4.12.1956, z 6.03.1967 i z 3.08.2012):

</doc>
<doc id="381410" url="https://pl.wikipedia.org/wiki?curid=381410" title="Szewnia Dolna">
Szewnia Dolna

Szewnia Dolna – wieś w Polsce położona w województwie lubelskim, w powiecie zamojskim, w gminie Adamów.
W latach 1975–1998 miejscowość administracyjnie należała do województwa zamojskiego.
W Szewni Dolnej znajduje się dawna cerkiew prawosławna z 1905 r. (obecnie kościół rzymskokatolicki pw. Zwiastowania NMP).
We wschodniej części wsi na skraju lasu jest miejsce pamięci żołnierzy walczącym w powstaniu zamojskim.
Wieś stanowi sołectwo gminy Adamów.
Historia.
W wieku XIX i wcześniej Szewnia – dziś dwie wsie Szewnia Górna i Szewnia Dolna.
W roku 1564 wieś stanowiła własność rodu Lipskich herbu Korczak. W wieku XVIII i XIX wieś w dobrach adamowskich hrabiów Tarnowskich. Według rejestru poborowego z 1578 r. posiadała 7 łanów kmiecych (to jest 117, 6 ha) gruntów uprawnych 
Według spisu z 1827 r. wieś liczyła 60 domów i 384 mieszkańców. Natomiast spis z r. 1921 (wówczas w gminie Suchowola) wykazał 107 domów oraz 729 mieszkańców, w tym 11 Żydów i 256 Ukraińców.

</doc>
<doc id="381411" url="https://pl.wikipedia.org/wiki?curid=381411" title="Szewnia Górna">
Szewnia Górna

Szewnia Górna – wieś w Polsce położona w województwie lubelskim, w powiecie zamojskim, w gminie Adamów.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Adamów.
Historia.
Szewnia – dziś Szewnia Górna i Szewnia Dolna, dawniej pisana także Sewina.
Według Słownika geograficznego Królestwa Polskiego z roku 1890 – Szewnia to wieś i folwark w powiecie zamojskim, gminie Suchowola, parafii katolickiej Krasnobród zaś greckokatolickiej w Potoczku. Wieś oddalona od Zamościa w kierunku południowym o 14 wiorst, posiadała 4 domy dworskie i 59 osad włościańskich zamieszkałych przez 574 osób z czego: 434 prawosławnych, 130 katolików 10 izraelitów gruntów włościańskich było 660 mórg.
W 1827 roku spisano tu 60 domów i 384 mieszkańców. Kolonia Szewna należała do dóbr Adamów. We wsi cerkiew drewniana, nieznanej erekcji należąca do parafii Potoczek, i szkoła początkowa (funkcjonująca od 1887 roku).
Według spisu z 1827 r. wieś liczyła 60 domów i 384 mieszkańców. Natomiast spis z r. 1921 (wówczas w gminie Suchowola) wykazał 107 domów oraz 729 mieszkańców, w tym 11 Żydów i 256 Ukraińców.

</doc>
<doc id="381412" url="https://pl.wikipedia.org/wiki?curid=381412" title="Szewnica">
Szewnica

Szewnica – wieś w Polsce położona w województwie mazowieckim, w powiecie wołomińskim, w gminie Jadów.
Prywatna wieś szlachecka położona była w drugiej połowie XVI wieku w powiecie kamienieckim ziemi nurskiej województwa mazowieckiego. 
Przed rozbiorami właścicielem wsi był szlachcic pochodzenia angielskiego, mieścił się w niej dwór. Przejściowo właścicielem dworu był niejaki Biedrzycki, trumniarz z Jadowa. W ręce Zamoyskich Szewnica przeszła po III rozbiorze Polski. W XIX wieku, po wybudowaniu linii kolejowej Zdzisław Zamoyski wybudował we wsi gorzelnię, w tym czasie przeniósł też zabudowania dworskie na południową stronę torów. W 1906 r. w miejscowości powstał przystanek kolejowy, a około 1920 szkoła. W okresie międzywojennym we wsi znajdowały się cztery sklepy - trzy spożywcze i masarski. W tym też czasie zaczęli napływać do Szewnicy letnicy korzystający ze zdrowego powietrza lasów sosnowych, co przynosiło zyski finansowe ubogim, pozbawionym dużych gospodarstw mieszkańcom.
W latach 1975–1998 miejscowość administracyjnie należała do województwa siedleckiego. W Szewnicy jest mały kościół, siedziba parafii Przemienienia Pańskiego. We wsi znajduje się również przystanek kolejowy.

</doc>
<doc id="381413" url="https://pl.wikipedia.org/wiki?curid=381413" title="Szewo">
Szewo

Szewo – wieś w Polsce położona w województwie kujawsko-pomorskim, w powiecie włocławskim, w gminie Lubień Kujawski.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 138 mieszkańców. Jest dziewiętnastą co do wielkości miejscowością gminy Lubień Kujawski.

</doc>
<doc id="381415" url="https://pl.wikipedia.org/wiki?curid=381415" title="Szkarada">
Szkarada

Szkarada – wieś w Polsce położona w województwie mazowieckim, w powiecie gostynińskim, w gminie Sanniki.
Przez miejscowość przebiega droga wojewódzka nr 577 relacji Łąck-Sochaczew.
W latach 1975–1998 miejscowość administracyjnie należała do województwa płockiego.

</doc>
<doc id="381416" url="https://pl.wikipedia.org/wiki?curid=381416" title="Szkaradowo">
Szkaradowo

Szkaradowo – wieś w Polsce, położona w województwie wielkopolskim, w powiecie rawickim, w gminie Jutrosin.
W latach 1975–1998 wieś administracyjnie należała do województwa leszczyńskiego.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Kröben (krobskim) w rejencji poznańskiej. Szkaradowo należało do okręgu jutroszyńskiego tego powiatu i stanowiło odrębny majątek, którego właścicielem był wówczas (1846) Garczyński. Według spisu urzędowego z 1837 roku wieś liczyła 701 mieszkańców, którzy zamieszkiwali 86 dymów (domostw).
We wsi klasycystyczny kościół św. Marcina (1810-1812), pomnik ku czci powstańców wielkopolskich i ofiar II wojny światowej (1969), dom szachulcowy nr 210 (2. połowa XIX wieku) i stare lipy oraz topole.
W 1898, w Szkaradowie urodził się Franciszek Twardowski, kapitan piechoty Wojska Polskiego, kawaler Orderu Virtuti Militari.

</doc>
<doc id="381417" url="https://pl.wikipedia.org/wiki?curid=381417" title="Szklanów">
Szklanów

Szklanów – wieś w Polsce położona w województwie świętokrzyskim, w powiecie buskim, w gminie Stopnica.
W latach 1975–1998 miejscowość administracyjnie należała do województwa kieleckiego.

</doc>
<doc id="381418" url="https://pl.wikipedia.org/wiki?curid=381418" title="Szklarka (województwo dolnośląskie)">
Szklarka (województwo dolnośląskie)

Szklarka (niem. "Glasendorf") – wieś w Polsce położona w województwie dolnośląskim, w powiecie kłodzkim, w gminie Bystrzyca Kłodzka.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Szklarka powstała najprawdopodobniej w końcu XIV lub na początku XV wieku jako osada szklarska. W XVIII wieku była to mała wieś, w 1787 roku mieszkało tu 8 kmieci oraz 13 zagrodników i chałupników, w tym 8 rzemieślników. W 1840 roku w miejscowości było 29 budynków, w tym: folwark, 3 młyny wodne i olejarnia. Po 1945 roku Szklarka pozostała wsią rolniczą, w 1978 roku było tu 28 gospodarstw rolnych.
Nazwa.
Nazwa miejscowości wywodzi się od polskiej nazwy "szkła" i według Heinricha Adamy'ego pochodzi ona od huty szkła, która funkcjonowała kiedyś obok lub w samej miejscowości. W swoim dziele o nazwach miejscowych na Śląsku wydanym w 1888 roku we Wrocławiu jako najstarszą nazwę miejscowości wymienia "Sklarka" podając jej znaczenie "Glashutte" czyli w języku polskim "Huta szkła".

</doc>
<doc id="381419" url="https://pl.wikipedia.org/wiki?curid=381419" title="Szklarka Myślniewska">
Szklarka Myślniewska

Szklarka Myślniewska (niem. "Luisenthal") – wieś w Polsce położona w województwie wielkopolskim, w powiecie ostrzeszowskim, w gminie Ostrzeszów.
W latach 1975–1998 miejscowość administracyjnie należała do województwa kaliskiego.
Nazwa.
W 1295 w kronice łacińskiej "Liber fundationis episcopatus Vratislaviensis" miejscowość wymieniona jest jako "villa Myslnowiczi".

</doc>
<doc id="381420" url="https://pl.wikipedia.org/wiki?curid=381420" title="Szklarka Przygodzicka">
Szklarka Przygodzicka

Szklarka Przygodzicka () – wieś w Polsce położona w województwie wielkopolskim, w powiecie ostrzeszowskim, w gminie Ostrzeszów.
W latach 1975–1998 miejscowość administracyjnie należała do województwa kaliskiego.
Toponimia.
W 1295 w kronice łacińskiej "Liber fundationis episcopatus Vratislaviensis" miejscowość wymieniona jest jako "villa Przecothnicza".
Obiekty sakralne.
Wioska posiada kaplicę.

</doc>
<doc id="381421" url="https://pl.wikipedia.org/wiki?curid=381421" title="Szklarka Radnicka">
Szklarka Radnicka

Szklarka Radnicka () – wieś w Polsce położona w województwie lubuskim, w powiecie krośnieńskim, w gminie Krosno Odrzańskie.
W latach 1975–1998 miejscowość administracyjnie należała do województwa zielonogórskiego.
Przez wieś przechodzi linia kolejowa nr 273 oraz znajduje się tu stacja kolejowa Radnica.
Szklarka Radnicka składa się z dwóch części, pierwsza położona jest nad jeziorem "Kąpielowe", druga obok stacji kolejowej PKP "Radnica". Przed wojną znajdowała się tam huta szkła oraz produkowano części do niemieckich myśliwców, na potrzeby wojenne armii III Rzeszy. W Szklarce Radnickiej znajduje się także kościół pw. Najświętszej Maryi Panny Matki Kościoła, należący do parafii Radnica.

</doc>
<doc id="381422" url="https://pl.wikipedia.org/wiki?curid=381422" title="Szklarka Śląska">
Szklarka Śląska

Szklarka Śląska – wieś w Polsce położona w województwie wielkopolskim, w powiecie ostrowskim, w gminie Sośnie. Leży ok. 20 km na południowy zachód od Ostrowa Wlkp., w pobliżu Stawów Możdżanowskich.
Przed 1932 rokiem miejscowość położona była w powiecie odolanowskim, W latach 1975–1998 w województwie kaliskim, w latach 1932-1975 i od 1999 w powiecie ostrowskim.
Nazwa.
Miejscowość historycznie związana jest ze Śląskiem. W alfabetycznym spisie miejscowości z terenu Śląska wydanym w 1830 roku we Wrocławiu przez Johanna Knie wieś występuje pod polską nazwą "Sklarka Medziborska" oraz nazwą zgermanizowaną "Glashutte Medzibor". Nazwa "szklarka" w języku staropolskim "sklarka" sugeruje, że w miejscowości znajdowała się kiedyś huta szkła.

</doc>
<doc id="381423" url="https://pl.wikipedia.org/wiki?curid=381423" title="Szklarka Trzcielska">
Szklarka Trzcielska

Szklarka Trzcielska (niem. "Glashütte") – wieś w Polsce położona w województwie wielkopolskim, w powiecie nowotomyskim, w gminie Miedzichowo. Wieś leży w trójkącie pomiędzy nieczynną linią kolejową Międzychód-Zbąszyń, drogą krajową nr 92 i drogą wojewódzką nr 160.
Miejscowość dała nazwę zlikwidowanemu już przystankowi kolejowemu.
W latach 1975–1998 miejscowość administracyjnie należała do województwa poznańskiego.

</doc>
<doc id="381424" url="https://pl.wikipedia.org/wiki?curid=381424" title="Szklarki">
Szklarki

Szklarki (niem. "Gläsersdorf") – wieś w Polsce położona w województwie dolnośląskim, w powiecie polkowickim, w gminie Przemków.
Podział administracyjny.
W latach 1975–1998 miejscowość administracyjnie należała do województwa legnickiego.

</doc>
<doc id="381425" url="https://pl.wikipedia.org/wiki?curid=381425" title="Szklary Dolne">
Szklary Dolne

Szklary Dolne – wieś w Polsce położona w województwie dolnośląskim, w powiecie polkowickim, w gminie Chocianów.
Podział administracyjny.
W latach 1975–1998 miejscowość administracyjnie należała do województwa legnickiego.
Sport i rekreacja.
W Szklarach Dolnych funkcjonuje klub piłkarski "WTS Relaks Szklary Dolne". Od sezonu 2007/2008 współzawodniczy w A-klasie, grupa Legnica II. Największym sukcesem drużyny jest zajęcie 7. lokaty w sezonie 2010/2011
W 2005 roku powstała hala sportowa obok szkoły podstawowej. 
Straż pożarna.
Istnieje tu także jednostka Ochotniczej Straży Pożarnej. W 2016 roku jednostka OSP Szklary Dolne wygrała zawody Wojewódzkich MDP OSP dzięki czemu zakwalifikowała się do zawodów Ogólnopolskich ostatecznie zajmując 5 miejsce.

</doc>
<doc id="381426" url="https://pl.wikipedia.org/wiki?curid=381426" title="Szklary Górne">
Szklary Górne

Szklary Górne () – wieś w Polsce, położona w województwie dolnośląskim, w powiecie lubińskim, w gminie Lubin, kilkaset metrów od granicy z powiatem polkowickim. Czwarta miejscowość w gminie pod względem liczby ludności.
Podział administracyjny.
W latach 1945–1954 siedziba gminy Szklary Górne. W latach 1975–1998 miejscowość administracyjnie należała do województwa legnickiego. 
Do sołectwa Szklary Górne należą również Lubków i Owczary.
Położenie.
Szklary Górne położone są w południowo-zachodniej Polsce w północno-wschodniej części Wysoczyzny Lubińskiej, na wysokości 150 m n.p.m., około 7,2 km na południowy wschód od Polkowic i 9 na północny zachód od Lubina. Obszar wsi położony jest na terenie, który w przeszłości objęty był zlodowaceniem środkowopolskim.
Opis.
Duża wieś o nieregularnym kształcie i zwartej zabudowie. Zabudowa wsi składa się z budynków gospodarczych i mieszkalnych rozlokowanych obok dróg, które tworzą ulice. Jest to wieś typu wielodrożnica, o charakterze rolniczym. Wokół wsi rozciągają się rozległe użytki rolne, a przez wieś przebiega kilka dróg. Północne i zachodnie obrzeża wsi na granicy Wzgórz Polkowickich zajmują niewielkie lasy, w bliskim otoczeniu wsi występują niewielkie pasy zieleni z drzew liściastych, wzdłuż potoku i miedz, oraz w formie przydomowych nasadzeń. We wsi zachowało się kilka zabudowań gospodarskich z przełomu XVIII/XIX wieku, pałac, kościół pw. św. Piotra i Pawła z początku XVI wieku, zabudowania folwarczne z budynkiem o klasycystycznych cechach oraz park pałacowy. We wsi mieści się kuratoryjny Specjalny Ośrodek Szkolno-Wychowawczy dla dzieci z upośledzeniem lekkim. Przez Szklary przepływa Zielenica – prawy dopływ Szprotawy. Jej źródła znajdują się w przysiółku Owczary lub we wschodniej części wsi. Przepływa pod drogą łączącą park pałacowy z ulicą prowadzącą do Owczar. Następnie przepływa pod drogą wiodącą do Lubina i w okolicy restauracji Rozdroże znowu wypływa, żeby w okolicy Trzmielowa wpaść do Szprotawy.
Historia.
Pierwsze ślady bytności człowieka na obszarze Szklar Górnych pochodzą z okresu epoki brązu i wczesnej epoki żelaza. Na terenie wsi istniała osada o wpływach kultury rzymskiej i celtyckiej, świadczą o tym ślady jakie znaleziono podczas prac archeologicznych. Pierwotna słowiańska nazwa "Glasovici" w późniejszych czasach uległa germanizacji i przyjęła nazwę "Glaserdorf", a następnie "Ober Glaserdorf". W przeszłości teren obecnych Szklar należał do księstwa legnickiego, głogowskiego i ścinawskiego. W 1. połowie XIV wieku na terenie obecnej wsi stał otoczony fosą zamek, pełniący funkcję strażnicy granicznej. Włości leżały wówczas w granicach księstwa ścinawskiego i wraz z zamkiem należały do księcia Jana ścinawskiego. W 1331 roku, książę Jan, sprzedał osadę i okoliczne włości Hansowi von zu Dohna. Prawdopodobnie w tym samym roku został wzniesiony miejscowy kościół. Pod koniec XVI wieku, włości nabył ród Glaubitzów i przez ponad 100 lat miejscowość znajdowała się w dobrach Glaubitzów. W XVII wieku właścicielem gruntów i zarządcą kościoła był ziemianin Andrzej Kłobuczyński. W 1. połowie XVII wieku w miejscu zamku wzniesiono barokowy pałac oraz założono park krajobrazowo-naturalistyczny z elementami architektury ogrodowej. Na początku XVIII wieku miejscowość wraz z majątkiem nabył hrabia d’Hantois de Bronne z Lotaryngii. Nie mając potomstwa w linii prostej, właściciel przekazał dobra bratankowi, hrabiemu Haussonville i w rękach tego rodu pozostały do 1833 roku. Po roku 1833, przez ponad 60 lat, włości należały do Fuhrmanna-Karringa. W 1899 roku posiadłość została nabyta przez zniemczoną rodzinę włoską Ballestrem di Castellengo, która była własnością rodu do 1945 r., a ostatnim właścicielem był dr Michael Wolfgang Friedrich Franz Ballestre. W latach międzywojennych we wsi przebywała dość liczna grupa polskich emigrantów zarobkowych, których zatrudniano w dobrach Ballestremów. Podczas II wojny światowej w Szklarach Górnych mieścił się podobóz jeniecki. Głównie przetrzymywani w nim byli Polacy, Francuzi i Włosi, których zatrudniano w miejscowym majątku. Po wojnie we wsi funkcjonowało duże Państwowe Gospodarstwo Rolne. W latach 60. i 70. XX wieku we wsi mieścił się Zakład Poprawczy Ministerstwa Sprawiedliwości. Do lat 80. XX wieku we wsi funkcjonowała linia kolejowa ze stacją PKP, biblioteka, klub wiejski, ośrodek zdrowia, gospoda, siedziba GRN, leśnictwo. Większość z nich uległa likwidacji, np. jak linia kolejowa, po której został obecnie tylko nasyp. W dzisiejszych czasach na miejscu nasypu znajduje się ścieżka rowerowa łącząca Szklary Górne z pobliską wsią – Oborą.
Zabytki.
Do wojewódzkiego rejestru zabytków wpisane są:
Komunikacja.
Do Szklar Górnych dojeżdżają niektóre autobusy miejskie linii 1 z Lubina. Kurs rozpoczyna się/kończy na przystanku "Szklary Górne cmentarz - pętla 02." 

</doc>
<doc id="381427" url="https://pl.wikipedia.org/wiki?curid=381427" title="Szkodna">
Szkodna

Szkodna – wieś w Polsce położona w województwie podkarpackim, w powiecie ropczycko-sędziszowskim, w gminie Sędziszów Małopolski.
Była wsią królewską w województwie sandomierskim w 1629 roku. W latach 1975–1998 miejscowość administracyjnie należała do województwa rzeszowskiego.

</doc>
<doc id="381428" url="https://pl.wikipedia.org/wiki?curid=381428" title="Szkody">
Szkody

Szkody (niem. "Skodden", 1938–1945 "Schoden") – wieś w Polsce położona w województwie warmińsko-mazurskim, w powiecie piskim, w gminie Biała Piska. W latach 1975–1998 miejscowość administracyjnie należała do województwa suwalskiego.
Historia.
Wieś powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej). W XV w. wieś wymieniana w dokumentach pod nazwą "Schoden, Scoden".
Osada powstała przed wojną trzynastoletnią (1454–1466). Wieś wzmiankowana już w 1471 r., lokowana w 1480 r., na 38 łanach na prawie magdeburskim, przez komtura bałgijskiego "Erazma von Reitzensteina" z obowiązkiem trzech służb zbrojnych. Dodatkowo mieszkańcy otrzymali 2 łany między jeziorem Roś a jakimś „Bleyen sehe”. W 1509 r. Michał ze Szkód zakupił od prokuratora piskiego 6 łanów na prawie magdeburskim, położonych między jeziorem Roś a wsią Pilchy. Z kolei w 1515 bracia Maciej i Jan ze Szkód zakupili od prokuratora piskiego "Jerzego von Kolbitz" ziemię w Falęcinie. Pradawnie Gnomy zamieszkiwały ten teren ale zostały zmuszone do przeniesienia się do wsi Liski(niem. "Lisken"). W Szkodach były one torturowane i prześladowane, liczne represje wobec tej rasy były na porządku dziennym. Krasnoludy nie chciały na tym poprzestać przez co Gnomy musiały wyemigrować do Lisek. We współczesnych czasach możemy zauważyć pozostałości po tym gatunku albowiem zamieszkuje ten teren kilka Gnomskich rodzin.

</doc>
<doc id="381430" url="https://pl.wikipedia.org/wiki?curid=381430" title="Szkopy">
Szkopy

Szkopy – wieś w Polsce położona w województwie mazowieckim, w powiecie sokołowskim, w gminie Repki. 
W latach 1975–1998 miejscowość administracyjnie należała do województwa siedleckiego. W 1644 roku Mieczysław Mleczko ze Szkopów, herbu Korczak ufundował w m. Szkopy cerkiew unicką i ją uposażył.
Wieś jest siedzibą rzymskokatolickiej parafii Trójcy Przenajświętszej.
Ochotnicza Straż Pożarna w Szkopach.
Ochotnicza Straż Pożarna nie włączona do KSRG, założona w 1962 roku. 2 października 1993 roku jednostka reprezentowała województwo siedleckie na VIII Krajowych Zawodach Sportowo-Pożarniczych według regulaminu krajowego przeprowadzonych w Krakowie, uzyskując 10. miejsce w skali kraju (na 25 drużyn startujących w tych zawodach). Jednostka OSP Szkopy jest aktualnym Mistrzem Województwa Mazowieckiego i zwycięzcą Eliminacji Strefowych do zawodów wojewódzkich (strefa II Siedlce) w zawodach sportowo-pożarniczych wg regulaminu krajowego (2014). Jest także Mistrzem Gminy Repki (2011, 2012, 2013, 2014, 2015, 2016, 2017) oraz Mistrzem powiatu sokołowskiego (2011, 2013, 2017). 
W dniu 5 września 2015 roku drużyna została drugim wicemistrzem Polski, zajmując III miejsce w XIV Krajowych Zawodach Sportowo-Pożarniczych jednostek OSP, tym samym posiada prawo startu w kolejnych zawodach krajowych 

</doc>
<doc id="381431" url="https://pl.wikipedia.org/wiki?curid=381431" title="Szkotowo">
Szkotowo

Szkotowo (niem. "Skottau") – wieś w Polsce położona w województwie warmińsko-mazurskim, w powiecie nidzickim, w gminie Kozłowo.
Do 1954 roku oraz w latach 1973–1977 miejscowość była siedzibą gminy Szkotowo. W latach 1954-1972 wieś należała i była siedzibą władz gromady Szkotowo. W latach 1975–1998 miejscowość administracyjnie należała do województwa olsztyńskiego.
Wieś leży nad jeziorem Szkotowskim, które połączone jest małym kanałem z jeziorem Kownatki.
Historia.
W jeziorze Kownatki odkryto ślady budowli palowych. Z historią Szkotowa związany jest ród Kostków. W 1600 miejscowość ta należała do Mikołaja, Jana, Stanisława i Feliksa Kostków. W 1638 właścicielem był Jan Kostka. W wiekach XVII i XVIII właścicielami prócz Kostków-Szkotowskich byli Mogiłowscy i Kownaccy.
Kościół zbudowany w latach 1874–1877. W ołtarzu obraz "Zmartwychwstania".

</doc>
<doc id="381432" url="https://pl.wikipedia.org/wiki?curid=381432" title="Szkucin">
Szkucin

Szkucin – wieś sołeckaw Polsce, położona w województwie świętokrzyskim, w powiecie koneckim, w gminie Ruda Maleniecka.
W latach 1975–1998 miejscowość administracyjnie należała do województwa kieleckiego.
Wierni Kościoła rzymskokatolickiego należą do parafii św. Wawrzyńca w Lipie.
Historia.
Szkucin, wieś w powiecie koneckim, gminie Ruda Maleniecka, parafii Lipa, odegły od Końskich 21 wiorst. W roku 1890 posiadał 43 domów, 301 mieszkańców, 29 osad, 324 morgi włościańskie 3 morgi dworskie. W 1827 r. było 16 domów i 125 mieszkańców. 
Wspomina tę wieś Liber beneficiorum Łaskiego w opisie parafii Lipa (T.I s.598). W połowie XV w. Szkucin, w parafii Lipa – własność Gizickiego herbu Gozdawa posiadał wówczas 8 łanów kmiecych, z których dziesięcinę snopową i konopną, wartości 6 grzywien, płacono prebendzie sandomierskiej „Jaszkowskiej”. Folwark rycerski, karczma z rolą, zagrodnicy płaciły dziesięcinę proboszczowi w Fałkowie (Długosz L.B.t.I s.368). 
Według registru poborowego powiatu opoczyńskiego z r. 1577 Adam i Zygmunt Drzewieccy mieli tu 3 łany (Pawiński, Kod. Małop. s.290).
Według spisu powszechnego z roku 1921 w Szkucinie było 54 domy i 342 mieszkańców.

</doc>
<doc id="381433" url="https://pl.wikipedia.org/wiki?curid=381433" title="Szkuciska">
Szkuciska

Szkuciska – wieś w Polsce położona w województwie lubelskim, w powiecie opolskim, w gminie Wilków.
W latach 1975–1998 miejscowość należała administracyjnie do ówczesnego województwa lubelskiego.
Wieś Szkuciska jest jedną z najmniejszych miejscowości w gminie Wilków. Jest to właściwie kilka rozrzuconych gospodarstw, otoczonych sadami owocowymi i chmielnikami. Teren jest tu prawie płaski.
Wieś stanowi sołectwo gminy Wilków.
Historia.
Wieś wymieniona w wieku XIX jako „Szkucisko” w składzie gminy Szczekarkóww opisie wsi i dóbr 

</doc>
<doc id="381434" url="https://pl.wikipedia.org/wiki?curid=381434" title="Szkudaj">
Szkudaj

Szkudaj (niem. "Skudayen") – wieś w Polsce położona w województwie warmińsko-mazurskim, w powiecie nidzickim, w gminie Kozłowo. Do 1954 roku istniała gmina Szkudaj. W latach 1975–1998 miejscowość administracyjnie należała do województwa olsztyńskiego.
Historia.
Wieś wzmiankowana w roku 1379. W tym czasie obejmowała 20 łanów. Szkoła wiejska powstała na początku XVIII w.
W 1782 r. Szkudaj składał się z dwóch części, wsi szlacheckiej (5 domów) i chłopskiej (7 domów). W 1818 we wsi odnotowano 11 domów i 59 mieszkańców. W 1858 r. wieś obejmowała 1545 morgów ziemi. W 1871 r. we wsi było 18 domów i 121 mieszkańców, z których 92 było ewangelikami a 29 katolikami. W 1890 r. w 15 domach żyło 147 osób.
W 1939 r. we wsi mieszkało 133 osób.

</doc>
<doc id="381435" url="https://pl.wikipedia.org/wiki?curid=381435" title="Szkudła">
Szkudła

Szkudła – wieś w Polsce położona w województwie wielkopolskim, w powiecie pleszewskim, w gminie Gołuchów.
W latach 1975–1998 miejscowość administracyjnie należała do województwa kaliskiego.
Przez miejscowość przepływa niewielka rzeka Trzemna, dopływ Prosny.
Miejscowość występuje w dokumentach od 1370 roku. Tego roku dziedzic Szkudły, Boguchwał, poświadczył, że przodkowie jego żony i jej siostry sprzedali kościołowi gnieźnieńskiemu Solec i Borowo. Na przełomie XVI i XVII wieku właścicielami Szkudły byli Jan i Piotr Szkudelscy. Potem miejscowość miała różnych częściowych właścicieli, ale Szkudelscy posiadali część wsi do XVIII wieku, kiedy w 1789 roku Antoni Szkudelski był właścicielem wsi i folwarku. Szkudła wyszła z rąk polskich przed 1843 rokiem i do drugiej wojny światowej pozostawała w rękach niemieckich. W 1930 Szkudła należała do Niemca Edgara von Langendorffa. Majątek w 1926 roku liczył 777 hektarów i posiadał gorzelnię.
Dwór w Szkudle zbudowany został w latach 80. XIX wieku, dla ówczesnego właściciela Heinricha Bienecka, w stylu eklektycznym. Posiada dwie wieże – niższą z hełmem piramidalnym i wyższą z nieistniejącym już dziś hełmem cebulastym. Ściana z klinkierowej cegły łączonej z tynkowanymi elementami dekoracyjnymi. Wokół dworu znajdują się resztki zniszczonego parku z małym stawem.

</doc>
<doc id="381436" url="https://pl.wikipedia.org/wiki?curid=381436" title="Szla">
Szla

Szla – wieś w Polsce położona w województwie mazowieckim, w powiecie przasnyskim, w gminie Przasnysz. Usytuowana w pobliżu Puszczy Zielonej oraz dużego kompleksu leśnego ciągnącego się do Jednorożca, pośród rozległych łąk torfowych. Mieszkańcy zajmują się głównie hodowlą bydła mlecznego.
Miejscowość jest wsią sołecką. 
Wierni Kościoła rzymskokatolickiego należą do parafii św. Stanisława Biskupa w Świętym Miejscu.
W latach 1975–1998 miejscowość administracyjnie należała do województwa ostrołęckiego.
Pierwsza wzmianka już w 1475 r. Własność księcia na prawach niemieckich. W 1567 Szla Królewska miała wraz z wójtostwem - 20 włók pól, 3 ogrodników, kowala, 3 smolarzy, przekupnia i rzeźnika. Po 1796 przejęta przez rząd pruski, od 1807 w dobrach narodowych Księstwa Warszawskiego. Znajdowała się tutaj wówczas szkółka elementarna. W 1815 - 25 domów, 182 mieszkańców. W 1890 w gminie Jednorożec, parafia Przasnysz - 33 domy, 310 mieszkańców i 1.384 morgi gruntu. Obecnie 62 zamieszkane posesje i 343 mieszkańców.
 W miejscowości znajdują się: stacja uzdatniania wody, zakład drzewny, gospodarstwo agroturystyczne "Podbór", sklepy, budynek po byłej szkole przeznaczony na mieszkania socjalne i jako remiza OSP Szla, niefunkcjonujący punkt skupu mleka OSM Mazowsze w Chorzelach, przydrożna figurka Matki Boskiej z 1931, pomnik na terenie gminy Jednorożec upamiętniający bitwę pod Szlą.
17 października 1944, w okolicach Szli polscy żołnierze Armii Krajowej, złapani w okrążenie przez przeważające siły wroga (ponad 1000 żołnierzy niemieckich i dwa czołgi) walczyli przez sześć godzin. Polskim, 80-osobowym oddziałem partyzanckim "Łowcy" dowodził Henryk Kierzkowski ps. Raban. W czasie walk zginęło trzech żołnierzy polskich, natomiast po stronie niemieckiej było dziewięciu zabitych i 21 rannych. O zmroku "Łowcy" wyrwali się z niemieckiego okrążenia i wycofali.

</doc>
<doc id="381437" url="https://pl.wikipedia.org/wiki?curid=381437" title="Szlachcin">
Szlachcin

Szlachcin – wieś w Polsce, położona w województwie wielkopolskim, w powiecie średzkim, w gminie Środa Wielkopolska nad Bardzianką (lewym dopływem Moskawy).
W latach 1975–1998 miejscowość administracyjnie należała do województwa poznańskiego.
Dzisiejszy kształt dwór zawdzięcza przebudowie w 1899 r. przez ówczesnego właściciela Kajetana Okszy-Stablewskiego. Dwór ma charakter eklektyczny nawiązujący do klasycyzmu. Ostatnim przedwojennym właścicielem był Stanisław Stablewski.
Dwór położony jest w parku krajobrazowym z okazałymi drzewami, m.in. rośnie tu siedmiokonarowy platan o obwodzie pnia 630 cm w pierśnicy.
Na Bardziance ceglany most z 1907 r. zachowany jako zabytek techniki. . 

</doc>
<doc id="381438" url="https://pl.wikipedia.org/wiki?curid=381438" title="Szlachecki Las">
Szlachecki Las

Szlachecki Las – wieś w Polsce położona w województwie mazowieckim, w powiecie zwoleńskim, w gminie Przyłęk.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii Matki Bożej Częstochowskiej w Przyłęku.

</doc>
<doc id="381439" url="https://pl.wikipedia.org/wiki?curid=381439" title="Szlagnowo">
Szlagnowo

Szlagnowo – wieś w Polsce położona w województwie pomorskim, w powiecie malborskim, w gminie Stare Pole na obszarze Żuław Elbląskich przy trasie linii kolejowej Malbork-Elbląg.
W latach 1975–1998 miejscowość administracyjnie należała do województwa elbląskiego.

</doc>
<doc id="381440" url="https://pl.wikipedia.org/wiki?curid=381440" title="Szlasy">
Szlasy

Szlasy – wieś w Polsce położona w województwie podlaskim, w powiecie grajewskim, w gminie Radziłów.
Wierni kościoła rzymskokatolickiego należą do parafii św. Jadwigi w Łojach-Awissach.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Przytuły.
Według Powszechnego Spisu Ludności z 1921 roku wieś zamieszkiwało 59 osób w 100 budynkach. Miejscowość należała do parafii rzymskokatolickiej w m. Przytuły. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Jedwabne.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="381441" url="https://pl.wikipedia.org/wiki?curid=381441" title="Szlasy Bure">
Szlasy Bure

Szlasy Bure – wieś w Polsce położona w województwie mazowieckim, w powiecie makowskim, w gminie Płoniawy-Bramura.
W latach 1975–1998 miejscowość administracyjnie należała do województwa ostrołęckiego.
Przez miejscowość przepływa Węgierka, dopływ Orzyca.

</doc>
<doc id="381443" url="https://pl.wikipedia.org/wiki?curid=381443" title="Szlasy-Lipno">
Szlasy-Lipno

Szlasy-Lipno – wieś w Polsce położona w województwie podlaskim, w powiecie zambrowskim, w gminie Rutki.
Wieś położona przy międzynarodowej trasie Berlin-Warszawa-Moskwa. Obecnie około 80 mieszkańców, głównie rolnicy. W środku wsi znajduje się staw. W latach osiemdziesiątych była tu szkoła podstawowa (klasy 1-3). Obecnie budynek szkoły służy lokalnej społeczności. 
Wierni kościoła rzymskokatolickiego należą do parafii św. Anny w Rutkach-Kossakach.
Historia.
W latach 1921 – 1925 wieś leżała w województwie białostockim, w powiecie łomżyńskim, w gminie Kossaki-Rutki a od 1925 w gminie Rutki.
Według Powszechnego Spisu Ludności z 1921 roku wieś zamieszkiwały 132 osoby w 20 budynkach mieszkalnych. Miejscowość należała do parafii rzymskokatolickiej w Rutkach. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Rutkach-Kossakach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="381444" url="https://pl.wikipedia.org/wiki?curid=381444" title="Szlasy-Łopienite">
Szlasy-Łopienite

Szlasy-Łopienite – wieś w Polsce położona w województwie podlaskim, w powiecie zambrowskim, w gminie Rutki.
Wierni kościoła rzymskokatolickiego należą do parafii św. Anny w Rutkach-Kossakach.
Historia.
W latach 1921 – 1925 wieś leżała w województwie białostockim, w powiecie łomżyńskim, w gminie Kossaki-Rutki a od 1925 w gminie Rutki.
Według Powszechnego Spisu Ludności z 1921 roku wieś zamieszkiwało 139 osób w 21 budynkach mieszkalnych. Miejscowość należała do parafii rzymskokatolickiej w Rutkach. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Rutkach-Kossakach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.
W miejscowości znajduje się kościół filialny pw. MB Miłosierdzia, murowany, zbudowany w latach 1985 – 1986. 

</doc>
<doc id="381445" url="https://pl.wikipedia.org/wiki?curid=381445" title="Szlasy-Łozino">
Szlasy-Łozino

Szlasy-Łozino – wieś w Polsce położona w województwie mazowieckim, w powiecie makowskim, w gminie Płoniawy-Bramura.
W latach 1975–1998 miejscowość administracyjnie należała do województwa ostrołęckiego.

</doc>
<doc id="381446" url="https://pl.wikipedia.org/wiki?curid=381446" title="Szlasy-Mieszki">
Szlasy-Mieszki

Szlasy-Mieszki – wieś w Polsce położona w województwie podlaskim, w powiecie zambrowskim, w gminie Rutki.
Wierni kościoła rzymskokatolickiego należą do parafii św. Anny w Rutkach-Kossakach.
Historia.
W latach 1921 – 1925 wieś leżała w województwie białostockim, w powiecie łomżyńskim, w gminie Kossaki-Rutki a od 1925 w gminie Rutki.
Według Powszechnego Spisu Ludności z 1921 roku wieś zamieszkiwały 82 osoby w 13 budynkach mieszkalnych. Miejscowość należała do parafii rzymskokatolickiej w Rutkach. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Rutkach-Kossakach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="381447" url="https://pl.wikipedia.org/wiki?curid=381447" title="Szlasy-Umiemy">
Szlasy-Umiemy

Szlasy-Umiemy – wieś w Polsce położona w województwie mazowieckim, w powiecie przasnyskim, w gminie Krasne.
Wierni Kościoła rzymskokatolickiego należą do parafii św. Mateusza w Zielonej.
W latach 1975–1998 miejscowość administracyjnie należała do województwa ciechanowskiego.

</doc>
<doc id="381448" url="https://pl.wikipedia.org/wiki?curid=381448" title="Szlasy-Złotki">
Szlasy-Złotki

Szlasy-Złotki – wieś w Polsce położona w województwie mazowieckim, w powiecie makowskim, w gminie Karniewo.
W latach 1975–1998 miejscowość administracyjnie należała do województwa ciechanowskiego.
Linki zewnętrzne.
 

</doc>
<doc id="381449" url="https://pl.wikipedia.org/wiki?curid=381449" title="Szlatyn">
Szlatyn

Szlatyn – kolonia w Polsce położona w województwie lubelskim, w powiecie tomaszowskim, w gminie Jarczów.
W latach 1975–1998 miejscowość administracyjnie należała do województwa zamojskiego.
Kolonia stanowi sołectwo gminy Jarczów.
Historia.
Wieś wymieniona w roku 1409 jako własność Wojciecha za Szlatyna współfundatora kościoła w gródku obok Wolczka z Gródka, Stefana z Werszczycy, Stanisława i Andrzeja z Typina oraz Mikołaja z Podhorca.
W drugiej połowie XV wieku Szlatyn przechodzi do rąk Mikołaja Zbrożka z Żernik wojskiego bełskiego, a w końcu wieku dziedziczy po nim syn Paweł z Żernik także wojski bełski.
W drugiej połowie wieku XIX, Szlatyn oraz Łubcze stanowią dobra Teodora Bilińskiego. Dobra Łubcze wraz z folwarkiem Szlatyn posiadały 1402 morgi. Wieś osad 52 z gruntem 593 morgi.

</doc>
<doc id="381450" url="https://pl.wikipedia.org/wiki?curid=381450" title="Szlembark">
Szlembark

Szlembark – wieś w Polsce położona w województwie małopolskim, w powiecie nowotarskim, w gminie Nowy Targ.
Położenie.
Szlembark leży w Kotlinie Podhalańskiej, u południowych podnóży pasma Runka i Lubania, na lewym brzegu Dunajca. Zabudowania wsi rozciągnięte są w osi wschód-zachód na długości ok. 2 km wzdłuż lokalnej drogi, na wysokości 560–630 m n.p.m. Leżą na suchych, nasłonecznionych stokach w odległości 400–1000 m od koryta Dunajca. W latach 1975–1998 miejscowość administracyjnie należała do województwa nowosądeckiego.
Przez wieś przepływa Potok Knurowski, który wpływa do Dunajca, w okolicy Szlembarku, naprzeciwko Dębna Podhalańskiego, w miejscu o współrzędnych 49°30'2"N 20°23'55"E.
Historia.
W dokumentach Szlembark występuje od roku 1540, jednak przypuszcza się, że mógł zostać założony jeszcze w XV w. Wraz z sąsiednimi Harklową i Knurowem wielokrotnie przechodził w ręce różnych rodów szlacheckich. W końcu XIX w. liczył 58 gospodarstw i 340 mieszkańców. W latach 70. XX w. wieś miała 450 mieszkańców.
Ludzie związani z miejscowością.
Szlembark rozsławił artysta grafik i rysownik, Tadeusz Kulisiewicz, który w okresie 1926–1967 spędzał tu prawie każde lato, autor cyklu czterech tek drzeworytów poświęconych wsi i jej mieszkańcom (1930–1936).

</doc>
<doc id="381451" url="https://pl.wikipedia.org/wiki?curid=381451" title="Szlędaki">
Szlędaki

Szlędaki – wieś w Polsce położona w województwie mazowieckim, w powiecie wołomińskim, w gminie Strachówka.
W latach 1975–1998 miejscowość administracyjnie należała do województwa siedleckiego.

</doc>
<doc id="381452" url="https://pl.wikipedia.org/wiki?curid=381452" title="Jazda saniami">
Jazda saniami



</doc>
<doc id="381453" url="https://pl.wikipedia.org/wiki?curid=381453" title="Szlinokiemie">
Szlinokiemie

Szlinokiemie (dodatkowa nazwa w j. litewskim Šlynakiemis) – wieś w Polsce położona w województwie podlaskim, w powiecie sejneńskim, w gminie Puńsk.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa suwalskiego.

</doc>
<doc id="381454" url="https://pl.wikipedia.org/wiki?curid=381454" title="Szemzdrowo">
Szemzdrowo

Szemzdrowo (niem. "Schlemsdorf", do 31 grudnia 2016 Szmezdrowo) – wieś w Polsce położona w województwie wielkopolskim, w powiecie rawickim, w gminie Bojanowo.
W okresie Wielkiego Księstwa Poznańskiego (1815-1848) miejscowość wzmiankowana jako "Szemsdrowo" należała do wsi mniejszych w ówczesnym pruskim powiecie Kröben (krobskim) w rejencji poznańskiej. Szemsdrowo należało do okręgu bojanowskiego tego powiatu i stanowiło część majątku Gołaszyn, którego właścicielką była wówczas (1846) Żychlińska. Według spisu urzędowego z 1837 roku wieś liczyła 94 mieszkańców, którzy zamieszkiwali 16 dymów (domostw).
W okresie międzywojennym w miejscowości stacjonowała placówka 17 batalionu celnego, a później placówka Straży Granicznej I linii „Szemzdrowo”.
W latach 1975–1998 miejscowość administracyjnie należała do województwa leszczyńskiego.

</doc>
<doc id="381455" url="https://pl.wikipedia.org/wiki?curid=381455" title="Szmurły">
Szmurły

Szmurły – wieś w Polsce położona w województwie podlaskim, w powiecie bielskim, w gminie Brańsk.
W latach 1975–1998 miejscowość administracyjnie należała do województwa białostockiego.
Wieś jest siedzibą rzymskokatolickiej parafii pw. Najświętszej Maryi Panny Królowej Świata.

</doc>
<doc id="381456" url="https://pl.wikipedia.org/wiki?curid=381456" title="Sznurki">
Sznurki

Sznurki (dodatkowa nazwa w j. ) – kolonia wsi Przewóz w Polsce, położona w województwie pomorskim, w powiecie kartuskim, w gminie Chmielno, na obszarze Pojezierza Kaszubskiego, na terenie Kaszubskiego Parku Krajobrazowego, na wschodnim brzegu jeziora Raduńskiego Dolnego przy szlaku wodnym Kółko Raduńskie. Wchodzą w skład sołectwa Przewóz.
W latach 1975–1998 Sznurki administracyjnie należały do województwa gdańskiego.

</doc>
<doc id="381457" url="https://pl.wikipedia.org/wiki?curid=381457" title="Sznyfin">
Sznyfin

Sznyfin – wieś w Polsce położona w województwie wielkopolskim, w powiecie poznańskim, w gminie Buk.
Historia.
W okresie Wielkiego Księstwa Poznańskiego (1815-1848) folwark wzmiankowany jako Sznyflin należał do wsi mniejszych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Sznyflin należał do okręgu bukowskiego i stanowił część majątku Wojnowice, którego właścicielem był wówczas Edmund Raczyński. Według spisu urzędowego z 1837 roku folwark liczył 18 mieszkańców i 2 dymy (domostwa).
Pod koniec XIX wieś była folwarkiem Daków Mokrych i z 46 mieszkańcami podlegała pod tamtejszą parafię. Właścicielem był Bolesław Potocki z Będlewa.
W latach 1975–1998 miejscowość administracyjnie należała do województwa poznańskiego. Wspólne sołectwo Dobra-Sznyfin liczyło w 2013 roku 217 mieszkańców.

</doc>
<doc id="381458" url="https://pl.wikipedia.org/wiki?curid=381458" title="Szołajdy">
Szołajdy

Szołajdy – wieś w Polsce położona w województwie wielkopolskim, w powiecie kolskim, w gminie Chodów.
W latach 1975–1998 miejscowość administracyjnie należała do województwa konińskiego.

</doc>
<doc id="381459" url="https://pl.wikipedia.org/wiki?curid=381459" title="Szołdry">
Szołdry

Szołdry – wieś w Polsce położona w województwie wielkopolskim, w powiecie śremskim, w gminie Brodnica.
W latach 1975–1998 miejscowość administracyjnie należała do województwa poznańskiego.
Wieś położona 4 km od Brodnicy przy drodze wojewódzkiej nr 310 (Śrem – Czempiń – Głuchowo). We wsi znajduje się skrzyżowanie z drogą powiatową nr 4063 do Grzybna.
Wieś pierwszy raz w dokumentach z 1388 roku, były wtedy własnością Szołdrskich. W 1725 Anna z Szołdrskich wychodząc za mąż za Antoniego Wyssogota-Zakrzewskiego wniosła Szołdry jako posag. Około połowy XIX wieku wieś kupił Dezydery Chłapowski. W jego rodzinie miejscowość pozostawała do II wojny światowej. W Szołdrach urodził się 16 września 1877 roku pomolog Mieczysław Bolesław Hoffman.
Zabytkiem wsi prawnie chronionym jest zespół dworski, w skład którego wchodzi:
We wsi znajduje się kaplica bł. Matki Teresy projektu Lechosława Kuczyńskiego, która należy do parafii pw. św. Katarzyny Aleksandryjskiej w Brodnicy.
Demografia.
Liczba mieszkańców miejscowości w poszczególnych latach:
Od roku 1998 do 2021 liczba osób żyjących w miejscowości zmniejszyła się o 9,9%.

</doc>
<doc id="381460" url="https://pl.wikipedia.org/wiki?curid=381460" title="Szołtany">
Szołtany

Szołtany (lit. "Šaltėnai , biał. Шолтан") – wieś w Polsce położona w województwie podlaskim, w powiecie sejneńskim, w gminie Puńsk.
W latach 1975–1998 miejscowość administracyjnie należała do województwa suwalskiego.
Przez Szołtany płynie rzeka Marycha. W 2011 we wsi mieszkało 117 osób, zaś w 2021 liczba ludności zmniejszyła się do 93 ludzi.

</doc>
<doc id="381461" url="https://pl.wikipedia.org/wiki?curid=381461" title="Szoniec">
Szoniec

Szoniec – wieś w Polsce położona w województwie mazowieckim, w powiecie żuromińskim, w gminie Lutocin.
W latach 1975–1998 miejscowość administracyjnie należała do województwa ciechanowskiego.

</doc>
<doc id="381462" url="https://pl.wikipedia.org/wiki?curid=381462" title="Szonowice">
Szonowice

Szonowice () – wieś w Polsce położona w województwie śląskim, w powiecie raciborskim, w gminie Rudnik. Miejscowość znajduje się w środkowo-północnej części gminy. Jej powierzchnia wynosi 4,71 km², liczy 264 mieszkańców.
Szonowice po raz pierwszy wzmiankowano w 1383 roku. Miejscowość stanowi jednostkę pomocniczą gminy: sołectwo Szonowice, w którego skład nie wchodzi już żadna inna miejscowość. Układ wsi stanowi pięć ulic: Konopnickiej, Obrońców Pokoju, Słowackiego, Wiosenna i Wygon.
Położenie.
Szonowice leżą w Kotlinie Raciborskiej, w południowo-zachodniej części województwa śląskiego, nad Odrą. Wieś położona jest na pagórkowatym terenie i otaczają ją pola, lasy i łąki.
Pod względem administracyjnym wieś należy do gminy Rudnik (leży w jej środkowo-północnej części), powiatu raciborskiego i województwa śląskiego.
Od północy wieś graniczy z Dolędzinem i Ponięcicami, od wschodu z Czerwięcicami, od zachodu z Modzurowem, a od południa ze Strzybnikiem.
Szonowice mają powierzchnię 4,71 km² (6,37% powierzchni gminy) oraz 264 mieszkańców (5,23% mieszkańców gminy).
Geografia.
Morfologia terenu.
Szonowice leżą w makroregionie Niziny Śląskiej, w obrębie regionów: Płaskowyż Głubczycki i Kotlina Raciborska.
Klimat.
Klimat jest łagodny, głównie poprzez sąsiedztwo rzeki Odry, a także obecność kompleksów leśnych we wschodniej części województwa opolskiego. Mała odległość od wylotu Bramy Morawskiej sprawia, że napływają tutaj masy ciepłego powietrza. Średnia temperatura roczna kształtuje się między 7 °C a 8 °C. W lipcu, który jest najcieplejszym miesiącem, temperatura waha się od 17 °C do 18 °C, a w najzimniejszym – styczniu waha się między 2 °C a 3 °C. Czas trwania okresu wegetacyjnego wynosi od ok. 210 do 230 dni, a przymrozki trwają od 80 do 100 dni w ciągu roku, natomiast pokrywa śnieżna zalega od 60 do 90 dni. Opad śródroczny oscyluje wokół 600–900 mm. Wiatry są przeważnie słabe, ok. 42% wieje z kierunku zachodniego i południowo-zachodniego, przynosząc ciepłe masy powietrza z Europy Zachodniej i basenu Morza Śródziemnego. Średnia prędkość wiatru w ciągu roku wynosi ok. 2,2 m/s.
Hydrologia.
W Szonowicach swoje źródła ma rzeka Dzielniczka, lewobrzeżny dopływ Odry, która płynie w kierunku północnym poza granice gminy Rudnik. Oprócz tego we wsi ma swoje źródło potok, który płynie w kierunku wschodnim i uchodzi do Odry.
Demografia.
W 2016 roku w Szonowicach ludność w wieku przedprodukcyjnym na 100 mieszkańców wynosiła 17,05, co uplasowało wieś powyżej średniej w gminie (16,95). Natomiast ludność w wieku produkcyjnym wynosiła 68,56 (średnia w gminie – 66,90), a w wieku poprodukcyjnym – 14,39 (średnia w gminie – 16,25). Stosunek mieszkańców w wieku poprodukcyjnym do mieszkańców w wieku produkcyjnym wynosił 21% (średnia w gminie – 24%). Mediana wieku mieszkańców wynosi 49 lat (średnia w gminie - 47,11%). Na 100 mieszkańców wsi 51,38 stanowią kobiety, a 48,62 stanowią mężczyźni.
Saldo migracji w 2016 roku wyniosło -5, a wskaźnik na 100 osób wynosi -1,89. W 2016 roku urodziło się jedno dziecko, co przełożyło się na przyrost naturalny na 100 osób wynoszący 0,38.
Nazwa.
Topograficzny opis Górnego Śląska z 1865 roku notuje wieś pod zgermanizowaną nazwą "Schonowitz" we fragmencie: "Schonowitz (1531 Schonowitze)". W latach 1936–1945 wieś nosiła nazwę "Schondorf".
Historia.
Pierwszy raz wieś wzmiankowano w 1383 roku jako "Schonowitz". W 1531 roku wieś jest wzmiankowana jako "Schonowice". Znajdowała się posiadłość ziemska, pod którą podlegały Szonowice. W 1870 roku został wzniesiony tutaj pałac, w którym mieszkał m.in. Carl von Wrochem wraz z małżonką Olgą. To właśnie rodzina Wrochem sprowadziła do wsi zakonnice, które założyły Katolicką Stację Sióstr św. Zofii, która zajmowała się osobami chorymi i starszymi. Stacja również prowadziła przedszkole dla miejscowych dzieci. Na początku XIX wieku we wsi znajdowała się gospoda, piekarnia, mleczarnia i liczne warsztaty rzemieślnicze.
W latach 1975–1998 miejscowość administracyjnie należała do województwa katowickiego.
Gospodarka i transport.
Przez wieś przebiega droga krajowa nr 45 oraz prowadzące do niej dwie drogi powiatowe – S3520 o długości 2,6 km (do Ponęcic) S3521 o długości 1,7 km (z Modzurowa). We wsi znajduje się jedyna stacja paliw na terenie gminy Rudnik.
Na terenie wsi znajdują się dwa przystanki zbiorowego transportu publicznego.
W 2016 roku we wsi zarejestrowano 14 podmiotów gospodarczych, 161 osób pozostaje aktywna zawodowo. Liczba bezrobotnych na 100 mieszkańców wynosiła 2,27, natomiast wskaźnik długotrwale bezrobotnych na 100 mieszkańców wyniósł 1,52. Liczba bezrobotnych bez kwalifikacji zawodowych na 100 mieszkańców wynosiła 0,38. W Szonowicach nie zarejestrowano bezrobotnych do 25 roku życia.
We wsi działa 19 podmiotów gospodarczych, które działają w następujących branżach: rolnictwo, leśnictwo, łowiectwo i rybactwo (3), przetwórstwo przemysłowe (1), budownictwo (7), handel hurtowy i detaliczny, naprawa samochodów (2), działalność związana z zakwaterowaniem i gastronomiczna (1), działalność związana z obsługą rynku nieruchomości (1), edukacja (2), działalność związana z kulturą, rozrywką i rekreacją (1), działalność usługowa (1).
Religia.
Szonowice należą do parafii Trójcy Świętej w Modzurowie, dekanatu Łany, diecezji opolskiej.
Infrastruktura i architektura.
Wszystkie gospodarstwa domowe jak i firmy korzystają z sieci wodociągowej, jednak na terenie wsi nie istnieje sieć kanalizacyjna.
Na terenie wsi znajduje się 70 budynków wybudowanych przed 1989 rokiem. Średnia powierzchnia lokalowa na osobę wynosi 31 m². W Szonowicach znajduje się siedem zabytków.
Zabytki i obiekty turystyczne.
Przy ul. Słowackiego znajduje się pałac z 1870 roku (przekształcony na budynek mieszkalny) i park ze starodrzewiem, a także obora z XIX wieku stanowiąca część przypałacowego folwarku.
Przy ul. Słowackiego (nr 4) znajduje kapliczka domkowa z XIX wieku. Kapliczka jest murowana z cegły i częściowo otynkowana ze sklepieniem krzyżowo-żebrowym. W środku znajduje się w centrum drewniany, neogotycki ołtarzyk, a po bokach drewniane, polichromowane figury św. Jana Nepomucena i św. Urbana.
Przy ul. Obrońców Pokoju (nr 10) kapliczka św. Jana Nepomucena z końca XIX wieku. Kapliczka jest murowana z cegły.
Przy ul. Słowackiego stoi krzyż przydrożny. Przy ul. Konopnickiej (nr 8) znajduje się krzyż przydrożny z końca XIX wieku. Jest to krzyż kamienny z postacią Chrystusa na postumencie z niszą, w której znajduje się figura Matki Boskiej Bolesnej.
W Szonowicach znajdowało się dziewięć stanowisk archeologicznych z epoko neolitu, kamienia i średniowiecza. Dwa z nich zostały wpisane do wojewódzkiego rejestru zabytków.
Przez wieś przebiega trasa rowerowa 342–Y (Modzurów → Szonowice → Ponięcice → Sławików) oznaczona kolorem żółtym.
Kultura, oświata i sport.
W Szonowicach znajduje się filia Przedszkola Samorządowego z Rudnika, a także Szkoła Podstawowa przy ul. Konopnickiej 2, które tworzą Zespół Szkół Ogólnokształcących. Przed reformą oświaty w 2017 roku we wsi działało również gimnazjum. W 2016 roku 122 dzieci uczęszczało do Zespołu Szkół Ogólnokształcących, w tym do szkoły podstawowej –, a do gimnazjum – 59.
Średnie wyniki egzaminów w szkole podstawowej w 2016 roku wyglądały następująco: matematyka – 73; język polski – 49,4; a język angielski – 70. Średnie wyniki egzaminów w gimnazjum wyglądały następująco: matematyka – 45,47; język polski – 50,05; język angielski – 60,08; język niemiecki – 73,28; historia i WOS – 48,21; a przyroda – 49,2.
W Szonowicach również działa świetlica wiejska, której zadaniem jest działalność kulturalna na terenie wsi. Najbliższa biblioteka znajduje się w Rudniku i Łubowicach, ale wsi jest zlokalizowany punkt biblioteczny, w którym zarejestrowanych jest 132 czytelników.
W Szonowicach znajduje się sala gimnastyczna w Zespole Szkół Ogólnokształcących. We wsi nie działa żaden klub ani sekcja sportowa.
Bezpieczeństwo, opieka zdrowotna i społeczna.
W Szonowicach znajduje się Punkt Lekarski. Najbliższe apteki znajdują się w Rudniku i Łubowicach. Najbliższy szpital znajduje się w Raciborzu. Najbliższy Ośrodek Pomocy Społecznej znajduje się w Rudniku.
W 2016 roku 17 osób zwróciło się do Ośrodka Pomocy Społecznej po wsparcie z powodu bezradności opiekuńczo-wychowawczej. Po pomoc do ośrodka ze względu na ubóstwo zwróciło się pięć osób, ze względu na problemy z alkoholem – trzy osoby, a w związku z niepełnosprawnością – 8. Z dożywiania korzystało dziewięć dzieci. Żadne z dzieci nie otrzymało stypendium socjalnego. W 2016 roku jedna rodzina korzystała z pomocy asystenta rodziny, a trzynaście rodzin korzysta z pomocy w ramach programu "500+".
W 2016 roku liczba przestępstw na 100 mieszkańców popełnionych we wsi wynosiła 2,27.
W Szonowicach działają trzy organizacje pozarządowe.

</doc>
<doc id="381463" url="https://pl.wikipedia.org/wiki?curid=381463" title="Szonowo">
Szonowo

Szonowo (do końca 2017 roku "Szonowo Szlacheckie") – wieś w Polsce położona w województwie kujawsko-pomorskim, w powiecie grudziądzkim, w gminie Łasin.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 336 mieszkańców. Jest piątą co do wielkości miejscowością gminy Łasin.
Krótki opis.
We wsi znajduje się szkoła podstawowa i ochotnicza straż pożarna.

</doc>
<doc id="381464" url="https://pl.wikipedia.org/wiki?curid=381464" title="Szonów (województwo opolskie)">
Szonów (województwo opolskie)

Szonów (, ) – wieś w Polsce położona w województwie opolskim, w powiecie prudnickim, w gminie Głogówek. Historycznie leży na Górnym Śląsku, na ziemi prudnickiej. Położona jest na terenie Płaskowyżu Głubczyckiego, będącego częścią Niziny Śląskiej.
W latach 1975–1998 miejscowość należała administracyjnie do ówczesnego województwa opolskiego.
Według danych na 2011 wieś była zamieszkana przez 527 osób.
Geografia.
Położenie.
Wieś jest położona w południowo-zachodniej Polsce, w województwie opolskim, około 6 km od granicy z Czechami, w zachodniej części Płaskowyżu Głubczyckiego, tuż przy granicy powiatu prudnickiego z powiatem głubczyckim (gmina Głubczyce). Należy do Euroregionu Pradziad. Leży na terenie Nadleśnictwa Prudnik (obręb Prudnik).
Środowisko naturalne.
W Szonowie panuje klimat umiarkowany ciepły. Średnia temperatura roczna wynosi +8,2 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Szonowa wynoszą 634 mm. Dominują wiatry zachodnie.
Nazwa.
Miejscowość wymieniona jest po raz pierwszy w 1245 jako "Sonouo", w 1256 "Sconowe in Polonia sita",1274 Sonowo, 1295 Schenau, 1335 Sthinow, 1447 "Schonaw" 1679 "Schoen".
Historia.
Badania archeologiczne datują osadę na terenie obecnej wsi Szonów na VI–X wiek. We wsi znajdują się stanowiska archeologiczne neolityczne i kultury łużyckiej.
Wieś po raz pierwszy wzmiankowana była pod nazwą "Szonovo" w XII wieku w dokumencie mówiącym o kościele ufundowanym przez śląskiego możnowładcę Piotra Włostowica. Przed rokiem 1256 biskup ołomuniecki Bruno ze Schauenburga otrzymał Szonów od księcia Władysława opolskiego jako odszkodowanie za poniesione szkody spowodowane wtargnięciem Władysława na ziemie biskupstwa w latach 1252–1253. W 1335 o kościele św. Jadwigi pisał nuncjusz apostolski. Obecny kościół został wybudowany w 1580. Był on wielokrotnie palony i odbudowywany.
W 1520 w Szonowie wybuchł bunt przeciwko kolegiacie w Głogówku. W XVII wieku ludność wsi zubożała w wyniku licznych przemarszów wojsk przez nią. Pomór w 1645 prawie całkowicie wyniszczył ludność słowiańską. Po zakończeniu wojny trzydziestoletniej hrabia Oppersdorff, właściciel zamku w Głogówku, przesiedlił do Szonowa osadników z Westfalii. W 1774 szonowscy chłopi sprzeciwiający się płaceniu podatku solnego zbuntowali się przeciwko Oppersdorffom.
W 1816 Szonów został odłączony od powiatu prudnickiego i przyłączony do głubczyckiego.
Według spisu ludności z 1 grudnia 1910, na 1022 mieszkańców Szonowa 992 posługiwało się językiem niemieckim, 22 językiem polskim, a 8 było dwujęzycznych. Do głosowania podczas plebiscytu uprawnionych było w Szonowie 926 osób, z czego 612, ok. 66%, stanowili mieszkańcy (w tym 597, ok. 64,4% całości, mieszkańcy urodzeni w miejscowości). Oddano 923 głosów (ok. 99,6% uprawnionych), w tym 922 (ok. 99,8%) ważnych; za Niemcami głosowało 922 osób, a za Polską 0 osób.
Według Głównej Komisji Badania Zbrodni Niemieckich w Polsce, podczas II wojny światowej w Szonowie zamordowano 3 obywateli Polski. W styczniu 1945 przez Szonów przeszły kolumny więźniów niemieckich obozów koncentracyjnych. W toku tzw. „marszu śmierci” wiele osób zmarło lub zostało zamordowanych przez Niemców. Po wyparciu oddziałów niemieckich wieś została przejęta przez polską administrację.
W latach 1945–1950 Szonów należał do województwa śląskiego, a od 1950 do województwa opolskiego. W latach 1945–1954 wieś należała do gminy Klisino, w latach 1954–1959 do gromady Klisino, a w latach 1959–1972 była siedzibą gromady Szonów. Od 1975 Szonów znajdował się w gminie Głogówek, a w 1999 został ponownie przyłączony do powiatu prudnickiego. W 2001 Szonów przystąpił do Programu Odnowy Wsi Opolskiej.
Zabytki.
Do wojewódzkiego rejestru zabytków wpisany jest:
Zgodnie z gminną ewidencją zabytków w Szonowie chronione są ponadto:
Transport.
Przez Szonów przebiegają drogi wojewódzkie
Oświata.
W Szonowie pod numerem 46 znajduje się Publiczna Szkoła Podstawowa im. Adama Mickiewicza z oddziałem przedszkolnym pod numerem 33.
Kultura.
Z Szonowa pochodzą liczne podania i legendy ludowe, m.in. o spełniającym życzenia zającu mówiącym ludzkim głosem, o pilnującym wsi dziewięciogłowym czarnym psie, który wskakuje ludziom na plecy, o upiornej zjawie, która zaznała spokoju po zrobieniu kołyski z jarząba, z którym była związana, a także o straszącym ludzi wodniku ukrywającym się w Osobłodze.
Religia.
W Szonowie znajduje się katolicki kościół św. Jadwigi, który jest siedzibą parafii św. Jadwigi (dekanat Głogówek). We wsi znajdują się liczne kapliczki i krzyże przydrożne, a także cmentarz.

</doc>
<doc id="381465" url="https://pl.wikipedia.org/wiki?curid=381465" title="Szopowe">
Szopowe

Szopowe – wieś w Polsce położona w województwie lubelskim, w powiecie biłgorajskim, w gminie Józefów.
Położenie i demografia.
Szopowe leży wśród lasów Puszczy Solskiej, przy drodze powiatowej łączącej Długi Kąt z drogą wojewódzką nr 849. W latach 1975–1998 miejscowość położona była w województwie zamojskim. Według Narodowego Spisu Powszechnego (III 2011 r.) liczyła 134 mieszkańców i była dziesiątą co do wielkości miejscowością gminy Józefów.
Etymologia nazwy Szopowe.
Nazwa miejscowości – "Szopowe" – pochodzi od prowizorycznych budynków, szop, w których niegdyś mieszkali tutaj robotnicy pracujący w pobliskich kamieniołomach.
Zabytki.
W niewielkiej odległości od Szopowego znajduje się mogiła poległych tu powstańców z 1863 roku.

</doc>
<doc id="381467" url="https://pl.wikipedia.org/wiki?curid=381467" title="Szopy">
Szopy

Szopy – wieś w Polsce, położona w województwie warmińsko-mazurskim, w powiecie elbląskim, w gminie Gronowo Elbląskie, na obszarze Żuław Elbląskich.
Wieś okręgu sędziego ziemskiego Elbląga w XVII i XVIII wieku. W latach 1975–1998 wieś administracyjnie należała do województwa elbląskiego.
We wsi znajduje się most zwodzony.

</doc>
<doc id="381469" url="https://pl.wikipedia.org/wiki?curid=381469" title="Szorce">
Szorce

Szorce – wieś w Polsce położona w województwie podlaskim, w powiecie monieckim, w gminie Trzcianne.
W latach 1975–1998 miejscowość administracyjnie należała do województwa łomżyńskiego.
Według Powszechnego Spisu Ludności z 1921 roku kolonię zamieszkiwało 475 osób, wśród których 469 było wyznania rzymskokatolickiego, a 6 mojżeszowego. Jednocześnie 469 mieszkańców zadeklarowało polską przynależność narodową a 6 żydowską. Było tu 80 budynków mieszkalnych.
Wierni kościoła rzymskokatolickiego należą do parafii św. Apostołów Piotra i Pawła w Trzciannem.

</doc>
<doc id="381470" url="https://pl.wikipedia.org/wiki?curid=381470" title="Szorcówka">
Szorcówka

Szorcówka – wieś w Polsce położona w województwie lubelskim, w powiecie zamojskim, w gminie Skierbieszów.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Skierbieszów.
Historia.
Szorcówka w wieku XIX wieś nad rzeką Kalinówką w powiecie zamojskim, gminie i parafii Skierbieszów. Wieś odległa od Zamościa 20 wiorst według noty słownika posiadała osad 16, mieszkańców w tym katolików 146 i ziemi ornej 183 morgi. W 1827 roku było tu 17 domów i 61 mieszkańców.
Był też folwark Majdan Szorcówka.

</doc>
<doc id="381471" url="https://pl.wikipedia.org/wiki?curid=381471" title="Szosa Turecka">
Szosa Turecka

Szosa Turecka – wieś w Polsce położona w województwie wielkopolskim, w powiecie kaliskim, w gminie Żelazków.
W latach 1975–1998 miejscowość administracyjnie należała do województwa kaliskiego.

</doc>
<doc id="381472" url="https://pl.wikipedia.org/wiki?curid=381472" title="Szostakowo">
Szostakowo

Szostakowo – wieś w Polsce położona w województwie podlaskim, w powiecie hajnowskim, w gminie Czyże.
Wieś królewska w leśnictwie bielskim w ziemi bielskiej województwa podlaskiego w 1795 roku. W latach 1975–1998 miejscowość administracyjnie należała do województwa białostockiego. 
Wieś w 2011 roku zamieszkiwały 83 osoby. 
Prawosławni mieszkańcy wsi należą do parafii Wniebowstąpienia Pańskiego w Nowoberezowie, a wierni kościoła rzymskokatolickiego do parafii Podwyższenia Krzyża Świętego i św. Stanisława, Biskupa i Męczennika w Hajnówce.

</doc>
<doc id="381473" url="https://pl.wikipedia.org/wiki?curid=381473" title="Szostek">
Szostek

Szostek – wieś w Polsce położona w województwie mazowieckim, w powiecie siedleckim, w gminie Wodynie.
Wierni Kościoła rzymskokatolickiego należą do parafii św. Andrzeja Boboli w Rudzie Wolińskiej.
W latach 1975–1998 miejscowość administracyjnie należała do województwa siedleckiego.
Linki zewnętrzne.
 

</doc>
<doc id="381474" url="https://pl.wikipedia.org/wiki?curid=381474" title="Szostka (województwo kujawsko-pomorskie)">
Szostka (województwo kujawsko-pomorskie)

Szostka (do 31 grudnia 2011: "Szostka Duża") – wieś w Polsce położona w województwie kujawsko-pomorskim, w powiecie radziejowskim, w gminie Radziejów.
Historia.
Najstarsze ślady bytności człowieka na tych terenach sięgają epoki brązu. Jednak najlepiej zachowały się elementy archeologiczne świadczące o zachowanym grodzisku wczesnośredniowiecznym. Jest to stara wieś kujawska, według Słownika geograficznego (1892 r.) wzmiankowana w sfałszowanym dokumencie Mieszka 1103 r. (Kod. Wielkopol. I nr 33) i za książąt kujawskich (KD.P.I 166). Tamtejsza ludność należała do kościoła parafialnego w Bronisławiu którego początki związane są z zakonem s. Norbertanek. Jednak w XVI wieku przechodzi pod administrację kościelną do nowo utworzonej parafii w Broniewie. W źródłach historycznych Szostka występuje jako "Szóstka" (CDP, II nr 295) lub "Sosnka".
Podział administracyjny.
W latach 1975–1998 miejscowość administracyjnie należała do województwa włocławskiego. 1 stycznia 2012 nastąpiła zmiana nazwy wsi z Szostka Duża na Szostka.
Demografia.
Według Narodowego Spisu Powszechnego (III 2011 r.) liczyła 199 mieszkańców. Jest jedenastą co do wielkości miejscowością gminy Radziejów.

</doc>
<doc id="381475" url="https://pl.wikipedia.org/wiki?curid=381475" title="Szozdy">
Szozdy

Szozdy – wieś w Polsce położona w województwie lubelskim, w powiecie biłgorajskim, w gminie Tereszpol.
W latach 1975–1998 miejscowość administracyjnie należała do województwa zamojskiego. Według Narodowego Spisu Powszechnego (2011) liczyła 249 mieszkańców i była szóstą co do wielkości miejscowością gminy Tereszpol. Wieś stanowi sołectwo gminy Tereszpol. 
W Szozdach znajduje się przystanek kolejowy na linii nr 66, łączącej Zwierzyniec ze Stalową Wolą.
Przez wieś przebiega droga powiatowa nr 2947L relacji Tereszpol-Kukiełki – Zwierzyniec.
Historia.
W wieku XIX Szozdy opisano jako wieś okoloną lasem w powiecie zamojskim, gminie i parafii greckokatolickiej w Tereszpolu, rzymskokatolickiej w Górecku. Wieś położona na południowy zachód od Zamościa w odległości 36 wiorst. W roku 1883 było tu 19 osad i 215 mieszkańców (47 prawosławnych) gospodarujących na 361 morgach ziemi głównie piaszczystej. W 1827 r. było 22 domów i 112 mieszkańców.
W latach 1914-1971 w Szozdach znajdował się przystanek kolei wąskotorowej relacji Zwierzyniec – Biłgoraj.

</doc>
<doc id="381476" url="https://pl.wikipedia.org/wiki?curid=381476" title="Szóstaki">
Szóstaki

Szóstaki (dawn. Szustaki) – wieś w Polsce położona w województwie świętokrzyskim, w powiecie koneckim, w gminie Radoszyce.
7 kwietnia 1943 wieś spacyfikowali żandarmi niemieccy. Zamordowali rodzinę Popielów a ich zabudowania spalili.
W latach 1975–1998 miejscowość administracyjnie należała do województwa kieleckiego.
Wierni Kościoła rzymskokatolickiego należą do parafii św. Maksymiliana Kolbe i św. Faustyny Kowalskiej w Wilczkowicach.

</doc>
<doc id="381477" url="https://pl.wikipedia.org/wiki?curid=381477" title="Szóstka (wieś)">
Szóstka (wieś)

Szóstka – wieś w Polsce położona w województwie lubelskim, w powiecie bialskim, w gminie Drelów.
W XIV–XVI wieku wieś Szóstka administracyjnie leżała w granicach województwa trockiego, będącego częścią Wielkiego Księstwa Litewskiego.
Powstanie wsi jest związane z kolonizacją rusińską na Południowym Podlasiu, która największy rozkwit przeżywała od połowy XV w. przez cały wiek XVI. Do cech szczególnych tego osadnictwa należało niewątpliwie to, iż Wielki Książę Litewski w pierwszej kolejności nadawał ziemię możnowładcom pochodzenia litewskiego lub ruskiego. Ci natomiast zasiedlali swe świeżo pozyskane dobra ruską ludnością chłopską.
Głównym powodem ufundowania cerkwi w nowo lokowanej wsi w Szóstce, było zapewnienie obsługi potrzeb religijnych osiedlającej się tam ludności prawosławnej.
W 1551 roku król Zygmunt August edyktem zniósł ograniczenia ludności prawosławnej w dostępie do urzędów i godności, które zostały ograniczone Unią w Krewie, w 1385 roku.
W tym samym roku, w 1551, Stefan Zbaraski (ur. 1518 w Trokach, zm. 1585) ufundował we wsi Szóstka prawosławną cerkiew pw. Narodzenia NMP.
Po Unii Lubelskiej w 1569 roku wieś Szóstka wraz z okolicznymi miejscowościami stała się częścią Rzeczypospolitej Obojga Narodów.
Następny kościół we wsi Szóstka dla wyznawców greckokatolickich, oraz innych wyznań, wybudowany został w 1758 r. Nie jest znany projekt oraz wykonanie.
W XVII wieku wieś była własnością starosty guzowskiego i nowomiejskiego Stanisława Opalińskiego, leżała w województwie podlaskim w 1673 roku. Do 1954 roku istniała gmina Szóstka. W latach 1975–1998 miejscowość administracyjnie należała do województwa bialskopodlaskiego.
Nie jest znany proces przekształcania parafii prawosławnej w parafię unicką po Unii Brzeskiej w 1596 roku. W pierwszej połowie XIX wieku parafia w Szóstce niewątpliwie była parafią greckokatolicką. W 1875 roku parafia greckokatolicka w Szóstce, została zamieniona na prawosławną.
Części miejscowości.
Miejscowość jest siedzibą rzymskokatolickiej parafii Narodzenia Najświętszej Maryi Panny. Zabytkowy kościół pw. Narodzenia NMP, został wzniesiony w II połowie XIX wieku jako cerkiew prawosławna.

</doc>
<doc id="381478" url="https://pl.wikipedia.org/wiki?curid=381478" title="Szówsko">
Szówsko

Szówsko – wieś w Polsce położona na pograniczu Doliny Dolnego Sanu i Płaskowyżu Tarnogrodzkiego, w województwie podkarpackim, w powiecie jarosławskim, w gminie Wiązownica.
Prywatna wieś szlachecka "Szuwsko", położona w województwie ruskim, w 1739 roku należała wraz z folwarkiem do klucza Jarosław Lubomirskich. W latach 1975–1998 miejscowość administracyjnie należała do województwa przemyskiego.
W miejscowości kończy swój bieg prowadząca z Sieniawy droga wojewódzka nr 870. Przez miejscowość prowadzi także prowadząca z Jarosławia do Bełżca droga wojewódzka nr 865.
Od roku 1943 w miejscowości funkcjonuje parafia pw. Najświętszego Serca Pana Jezusa należąca do dekanatu Jarosław III.
Historia.
W czasach średniowiecznych San tworzył ogromne rozlewiska, bagna i jeziora, na których były mosty i usypane groble. Na tych terenach rosły łozy, sitowia i dzikie szuwary, od których powstała nazwa "Szuwarsko". Według innej hipotezy nazwa wsi powstała od słowa "Suszko" - suszyć, ponieważ mieszkańcy mieli obowiązek dostarczać do Jarosławia suszone mięso i owoce leśne. Pierwsza wzmianka pochodzi z dokumentu nadania Jarosławia i okolicznych wiosek, przez króla Władysława Jagiełły z 27 listopada 1387 roku, na rzecz Jana z Tarnowa. W 1473 roku została założona przez Rafała Ordynacja Jarosławska z Jarosławiem, Przeworskiem i 29 okolicznymi wsiami, wśród których wymieniono Szówsko. 1 czerwca 1523 roku założono kolegiatę w Jarosławiu, dla której mieszkańcy Szówska składali dziesięciny.
Przydatnym źródłem archiwalnym są regestra poborowe, które zapisali poborcy podatkowi ziemi przemyskiej z lat: 1515 (wieś posiadała 13 łanów kmiecych), 1589, 1628, 1651 i 1674.
W 1891 książę Witold Czartoryski założył w Szówsku cegielnię. Kolejną jego inwestycją (1918) była kaflarnia, która była jedną z najważniejszych wytwórni kafli piecowych w Polsce międzywojennej, produkującą 0,4-0,5 mln szt. kafli rocznie. Powierzchnia przedsiębiorstwa Czartoryskich wynosiła 38 ha. W głównym budynku kaflarni o pow. 1550 m² znajdowały się dwa piece do wypalania kafli budowy "Towarzystwa dla Budowli Przemysłowych Schleven i Ska" z Krakowa na podstawie projektu berlińskiej firmy "Eckerd i Hotop". Wyroby sygnowane były skrótem "J.P.T.C.B. Kaflarnia Szówsko". Do wytwarzania kafli sprowadzano gliny specjalistyczne z Wrocławia i z Bolesławca, które stanowiły istotną domieszkę do glin miejscowych pozwalającą na produkcję wyrobów o wysokiej jakości i trwałości. Kaflarnia posiadała rozbudowaną sieć dystrybucji głównie na południu kraju (w Krakowie i Bochni, Lwowie, Tarnopolu, Przemyślu, Samborze, Struju, Stanisławowie, Kołomyi) a także eksponowała swoją ofertę na Powszechnej Wystawie Krajowej w Poznaniu (1929). 
W 1921 roku we wsi było 367 domów.
II wojna światowa przyniosła zniszczenie komina i grabież parku maszynowego kaflarni. W 1950 roku nastąpiła nacjonalizacja zakładu, który nie zachował się do czasów współczesnych.
Kościół.
Szówsko należało do rzymskokatolickiej parafii Jarosław-Fara. W 1905 roku w Szówsku, z inicjatywy wójta Marcina Berezy, Feliksa Krauza i Marcina Ochaba założono cmentarz, a w latach 1905–1910 książę Jerzy Konstanty Czartoryski zbudował ochronkę dla sióstr, w której znajdowała się kaplica do mszy pogrzebowych.
W 1938 roku rozpoczęto budowę murowanego kościoła, a w 1939 roku bp Franciszek Barda dokonał poświęcenia kamienia węgielnego i fundamentów. W 1942 roku został poświęcony kościół "pw. Najświętszego Serca Pana Jezusa", którego dalsza budowa trwała do 1960 roku. W styczniu 1943 roku została erygowana parafia w Szówsku, a jej pierwszym proboszczem został wikariusz z Jarosławia ks. Józef Kilar. Kościół okazał się za mały na potrzeby parafii i w 1997 roku rozpoczęto budowę nowej części kościoła i remont starej części, który ukończono w 2009 roku. 23 października 2009 roku abp Józef Michalik dokonał konsekracji kościoła.
Oświata.
Początki szkolnictwa w Szówsku są datowane na 1868 rok, gdy powstała szkoła trywialna. 
W latach 1868-1873 szkoła była trywialna, w latach 1873-1874 szkoła była ludowa, w latach 1874-1894 szkoła była 1-klasowa, a od 1894 roku 2-klasowa.
11 listopada 1984 roku szkole nadano imię Jana Kochanowskiego. W 1999 roku na mocy reformy oświaty zorganizowano 6-letnią szkołę podstawową i 3-letnie gimnazjum, a w 2008 roku utworzono Zespół Szkół w Szówsku. W 2017 roku na mocy reformy oświaty przywrócono 8-letnią szkołę podstawową.

</doc>
<doc id="381479" url="https://pl.wikipedia.org/wiki?curid=381479" title="Szpaki (województwo podlaskie)">
Szpaki (województwo podlaskie)

Szpaki – wieś w Polsce położona w województwie podlaskim, w powiecie bielskim, w gminie Wyszki .
Historia.
Wieś królewska w starostwie brańskim w ziemi bielskiej województwa podlaskiego w 1795 roku.
Według Pierwszego Powszechnego Spisu Ludności, przeprowadzonego w 1921 r., wieś Szpaki liczyła 14 domów i 96 mieszkańców (53 kobiety i 43 mężczyzn). Przeważająca większość mieszkańcy miejscowości, w liczbie 91 osób, zadeklarowała wówczas wyznanie prawosławne, pozostałe 5 osób zgłosiło wyznanie rzymskokatolickie. Podział religijny mieszkańców wsi pokrywał się z ich strukturą narodowo-etniczną, gdyż 91 mieszkańców podało narodowość białoruską, a pozostałych 5 polską. W okresie międzywojennym Szpaki znajdowały się w gminie Topczewo.
2 lutego 1946 pluton Narodowego Zjednoczenia Wojskowego pod dowództwem "Wiarusa" zastrzelił 7 osób, obywateli polskich wyznania prawosławnego.
W latach 1975–1998 miejscowość administracyjnie należała do województwa białostockiego.
Inne.
W strukturze Kościoła Prawosławnego wieś należy do parafii pw. św. Piotra i Pawła w niedalekich Maleszach.
Wierni kościoła rzymskokatolickiego należą do parafii św. Andrzeja Apostoła w Wyszkach.

</doc>
<doc id="381480" url="https://pl.wikipedia.org/wiki?curid=381480" title="Szpaki-Kolonia">
Szpaki-Kolonia

Szpaki-Kolonia – wieś w Polsce położona w województwie mazowieckim, w powiecie łosickim, w gminie Stara Kornica.
Wierni Kościoła rzymskokatolickiego należą do parafii MB Częstochowskiej w Starych Szpakach.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="381481" url="https://pl.wikipedia.org/wiki?curid=381481" title="Szpakowo">
Szpakowo

Szpakowo – wieś w Polsce położona w województwie podlaskim, w powiecie monieckim, w gminie Jaświły.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Anny w Kalinówce Kościelnej.

</doc>
<doc id="381483" url="https://pl.wikipedia.org/wiki?curid=381483" title="Szpetal Górny">
Szpetal Górny

Szpetal Górny – wieś w Polsce położona w województwie kujawsko-pomorskim, w powiecie włocławskim, w gminie Fabianki, granicząca bezpośrednio z Włocławkiem.
W latach 1973–1975 miejscowość była siedzibą gminy Szpetal Górny. W latach 1975–1998 miejscowość administracyjnie należała do województwa włocławskiego.
Historia.
Około 1240 r. z fundacji Boguszy z rodu Doliwów, wojewody mazowieckiego, w Szpetalu powstał klasztor cysterski i szpital pod wezwaniem św. Gotarda.
W 1329 r. ziemia dobrzyńska, gdzie leżały osady Szpetal Dolny i Szpetal Górny, została zdobyta przez Krzyżaków, następnie na mocy pokoju kaliskiego (1343) wróciła do Polski. Pod koniec XIV w. Władysław Opolczyk sprzedał ziemię dobrzyńską Krzyżakom. Do końca XIV wieku Szpetal Górny stanowił dobra zamku w Bobrownikach. Na mocy ugody w Raciążku (1404) ziemię dobrzyńską wykupiono z rąk krzyżackich i przekazano Polsce.
Jako pierwszy właściciel Szpetala Górnego w XVI wieku wymieniany jest Stanisław Chodorąski vel Chodowski vel Chodorkowski herbu Leszczyc, który posiadał tu murowany dwór obronny. Na początku XVIII wieku dobra ziemskie Szpital Górny i Szpital Dolny stanowiły własność Kazimierza Rutkowskiego, który przywilejem z 16 marca 1702 r. otrzymał od króla Augusta II w wieczyste posiadanie przewóz przez Wisłę od dóbr swoich Szpital Dolny i Górny do miasta Włocławka. 
Marian Rutkowski odziedziczył Szpetal Górny, Szpetal Dolny, Kulin, Suszyce, Skórzno, Krojczyn. Kościół został wzniesiony w 1806 r. staraniem dziedzica. Świątynia została zlokalizowana naprzeciw nieistniejącej już siedziby fundatora. W 1824 r. następuje utrata praw przewozu na Wiśle. W 1850 r. w drodze działów rodzinnych Ignacy Rutkowski syn Mariana nabywa dobra Szpital Górny i Dolny. W 1869 r. Artur Rutkowski kupuje dobra swojego ojca Ignacego. W 1886 r. majątek dziedziczy po śmierci Artura syn Zdzisław Artur Rutkowski.
Zdzisław Rutkowski na początku XX wieku wybudował nowy dwór w części centralnej parku na osi kościoła. W latach trzydziestych XX wieku A. Rutkowski sprowadził od ks. Radziwiłła z Wołynia ogrodnika Michała Malinowskiego. W tym czasie park uległ przebudowie. Przesadzono drzewa i dokonano nowych nasadzeń. Drzewa, krzewy i kwiaty sprowadzano z Berlina. W rejonie dworu, który stał na polanie, znajdowały się klomby kwiatowe i rozarium. Między stajnią a dworem znajdował się tzw. „ogródek francuski” z winną latoroślą. Znajdował się tam budynek do przechowywania owoców i warzyw. Główne wejście do parku umieszczono od strony południowej obok wejścia na teren zabudowy folwarcznej. Z dworu do kościoła wiodła „Aleja Kasztanowa”, która nie zachowała się. Wzdłuż północno-wschodniej granicy przebiegała aleja jesionów, wzdłuż szosy koło kościoła aleja obsadzona była lipami. Część wschodnia, poza terenem parkowym zabudowana była czworakami i ośmiorakami stanowiącymi mieszkania służby dworskiej i pracowników folwarcznych.
W czasie okupacji niemieckiej majątek został zarekwirowany przez najeźdźcę, we dworze zamieszkał komisarz niemiecki na okręg lipnowski. W czasie ucieczki Niemców spalone zostały dwór, spichlerze i stodoła. Po wyzwoleniu majątek uległ rozparcelowaniu, ogród i park przez kilka lat były dzierżawione przez Michała i Helenę Malinowskich.
W 1954 r. Szpetal Górny stał się siedzibą gromadzkiej rady narodowej, rok później gromadę tę włączono do powiatu włocławskiego. W 1972 r. powstała gmina w Szpetalu Górnym, którą w 1979 roku przemianowano na gminę Fabianki. 
31 grudnia 2014 roku we wsi zameldowanych było 2269 osób.
Zabytki.
Według rejestru zabytków NID na listę zabytków wpisane są:

</doc>
<doc id="381484" url="https://pl.wikipedia.org/wiki?curid=381484" title="Szpęgawsk">
Szpęgawsk

Szpęgawsk – wieś kociewska w Polsce położona w województwie pomorskim, w powiecie starogardzkim, w gminie Starogard Gdański przy drodze krajowej nr 22 i przy linii kolejowej nr 203 Tczew – Kostrzyn.
Miejscowość jest położona na przesmyku lądowym pomiędzy jeziorami Szpęgawskim Północnym i Szpęgawskim Południowym.
W latach 1975–1998 miejscowość administracyjnie należała do województwa gdańskiego.
W Szpęgawsku urodził się Bogdan Wenta - sportowiec, poseł, prezydent Kielc.

</doc>
<doc id="381485" url="https://pl.wikipedia.org/wiki?curid=381485" title="Szpica">
Szpica

Szpica – wieś w Polsce położona w województwie lubelskim, w powiecie łęczyńskim, w gminie Puchaczów.
Wieś duchowna "Stpicza", położona była w drugiej połowie XVI wieku w powiecie lubelskim województwa lubelskiego, własność opata sieciechowskiego, wchodziła w skład klucza puhaczowskiego. W latach 1975–1998 miejscowość administracyjnie należała do ówczesnego województwa lubelskiego.
W centrum Szpicy rośnie bardzo okazałe drzewo – to jeden z największych w kraju wiązów szypułkowych, okaz o obwodzie 776 cm i wysokości 20 m (w 2013).
Wieś stanowi sołectwo gminy Puchaczów.

</doc>
<doc id="381486" url="https://pl.wikipedia.org/wiki?curid=381486" title="Szpice-Chojnowo">
Szpice-Chojnowo

Szpice-Chojnowo – wieś w Polsce położona w województwie mazowieckim, w powiecie ostrowskim, w gminie Boguty-Pianki. Leży w okrążonej lasem dolinie, gdzie obok przepływa rzeczka Pukawka, dopływ Bugu .
Wierni kościoła rzymskokatolickiego należą do parafii św. Jana Apostoła w Nurze.
Historia.
W latach 1921–1931 wieś leżała w województwie białostockim, w powiecie ostrołęckim, w gminie Boguty.
Według Powszechnego Spisu Ludności z 1921 roku wieś zamieszkiwało 113 osób w 11 budynkach mieszkalnych. Miejscowość należała do parafii rzymskokatolickiej w m. Boguty-Pianki. Podlegała pod Sąd Grodzki w Czyżewie i Okręgowy w Łomży; właściwy urząd pocztowy mieścił się w Bogutach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="381487" url="https://pl.wikipedia.org/wiki?curid=381487" title="Szpiegowo">
Szpiegowo

Szpiegowo – wieś w Polsce położona w województwie kujawsko-pomorskim, w powiecie lipnowskim, w gminie Dobrzyń nad Wisłą.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego z 2011 roku, wieś liczyła 323 mieszkańców. Jest szóstą co do wielkości miejscowością gminy Dobrzyń nad Wisłą.

</doc>
<doc id="381488" url="https://pl.wikipedia.org/wiki?curid=381488" title="Szpikołosy">
Szpikołosy

Szpikołosy – wieś w Polsce położona w województwie lubelskim, w powiecie hrubieszowskim, w gminie Hrubieszów.
Demografia.
Wieś Szpikłosy była wsią starostwa hrubieszowskiego położoną w XVIII wieku w województwie bełskim. W latach 1975–1998 miejscowość administracyjnie należała do województwa zamojskiego. Wieś stanowi sołectwo gminy Hrubieszów. Według Narodowego Spisu Powszechnego (III 2011 r.) liczyła 464 mieszkańców i była szóstą co do wielkości miejscowością gminy Hrubieszów.
Obiekty sakralne.
We wsi znajduje się dawna cerkiew greckokatolicka pw. Narodzenia Pana Jezusa z początku XIX w., obecnie kościół rzymskokatolicki pw. Matki Boskiej Łaskawej.
Znajduje się tam również cmentarz dwuzwyznaniowy.

</doc>
<doc id="381489" url="https://pl.wikipedia.org/wiki?curid=381489" title="Szpinalów">
Szpinalów

Szpinalów – wieś w Polsce położona w województwie łódzkim, w powiecie radomszczańskim, w gminie Kamieńsk, przy drodze wojewódzkiej nr 484 z Bełchatowa do Kamieńska.
W latach 1975–1998 miejscowość administracyjnie należała do województwa piotrkowskiego.

</doc>
<doc id="381491" url="https://pl.wikipedia.org/wiki?curid=381491" title="Szpitalka">
Szpitalka

Szpitalka – wieś w Polsce położona w województwie kujawsko-pomorskim, w powiecie aleksandrowskim, w gminie Waganiec.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy Waganiec w BIP.
Demografia.
W roku 2009 liczyła 74 mieszkańców. Według Narodowego Spisu Powszechnego (III 2011 r.) było ich 73. Jest jedną z 2 najmniejszych miejscowości gminy Waganiec (ludność żadnej z niech nie przekracza 80 osób).
Położenie.
Wieś na lewym brzegu Wisły, graniczy z Wagańcem, Przypustem, Wójtówką, miejscowości połączone drogami gminnymi. Do Aleksandrowa jest 19 km.
Historia.
Szpitalka w XIX wieku to folwark, w powiecie nieszawskim, gminie Lubanie, parafii Nieszawa (odległość 3 wiorsty). Rozległość folwarczna 180 mórg (129 mórg roli, 33 mórg pastwisk i 11 mórg łąk), 2 budynki murowane i 1 drewniany. Folwark ten wchodził dawniej w skład parafii Parchanie.

</doc>
<doc id="381492" url="https://pl.wikipedia.org/wiki?curid=381492" title="Szpitalna Wieś">
Szpitalna Wieś

Szpitalna Wieś – osada w Polsce położona w województwie pomorskim, w powiecie sztumskim, w gminie Sztum przy drodze wojewódzkiej nr 522. We wsi mieści się poniemiecki dworek należący do prywatnych właścicieli.
W latach 1975–1998 miejscowość należała administracyjnie do województwa elbląskiego.

</doc>
<doc id="381493" url="https://pl.wikipedia.org/wiki?curid=381493" title="Szpitary">
Szpitary

Szpitary – wieś w Polsce położona w województwie małopolskim, w powiecie proszowickim, w gminie Nowe Brzesko.
Wieś położona w końcu XVI wieku w powiecie proszowskim województwa krakowskiego była własnością klasztoru norbertanek na Zwierzyńcu w Krakowie. W latach 1975–1998 miejscowość administracyjnie należała do województwa krakowskiego.
W Szpitarach urodzili się: 

</doc>
<doc id="381494" url="https://pl.wikipedia.org/wiki?curid=381494" title="Szpon (województwo pomorskie)">
Szpon (województwo pomorskie)

Szpon (kaszb. "Szpón") – wieś kaszubska w Polsce położona w województwie pomorskim, w powiecie kościerskim, w gminie Nowa Karczma.
W latach 1975–1998 miejscowość administracyjnie należała do województwa gdańskiego.
Nazwy źródłowe miejscowości.
niem. "Spohn"
Przypisy.
Inne miejscowości z prefiksem "Szpon" w nazwie: Szpondowo

</doc>
<doc id="381495" url="https://pl.wikipedia.org/wiki?curid=381495" title="Szpondowo">
Szpondowo

Szpondowo – wieś w Polsce położona w województwie mazowieckim, w powiecie płońskim, w gminie Płońsk. Leży nad Płonką.
W czasie kampanii wrześniowej stacjonowała tu 152 Eskadra Myśliwska..
W latach 1975–1998 miejscowość administracyjnie należała do województwa ciechanowskiego.
Linki zewnętrzne.
 

</doc>
<doc id="381496" url="https://pl.wikipedia.org/wiki?curid=381496" title="Ożaglowanie guari">
Ożaglowanie guari

 
Ożaglowanie guari – odmiana ożaglowania gaflowego, z gaflem prawie pionowym, co daje (w stosunku do tradycyjnego ożaglowania gaflowego) większą smukłość. Żagiel jest usztywniony pełnymi listwami. Jedną z zalet tego rozwiązania w porównaniu do ożaglowania bermudzkiego jest skrócenie masztu, co ułatwia transportowanie jednostki ze złożonym masztem (maszt mniej wystaje za rufę).

</doc>
<doc id="381497" url="https://pl.wikipedia.org/wiki?curid=381497" title="Szprudowo">
Szprudowo

Szprudowo – wieś kociewska w Polsce położona w województwie pomorskim, w powiecie tczewskim, w gminie Gniew przy trasie drogi krajowej nr 91.
Wieś królewska w 1664 roku należała do starostwa gniewskiego. 
W okresie międzywojennym stacjonował w miejscowości komisariat Straży Granicznej.
W latach 1975–1998 miejscowość administracyjnie należała do województwa gdańskiego.
W Szprudowie znajduje się zabytkowy zajazd z końca XVIII w. z ryglowym podcieniem.
We wsi działa piłkarski klub sportowy KP Keramzyt Szprudowo.

</doc>
<doc id="381498" url="https://pl.wikipedia.org/wiki?curid=381498" title="Szronka">
Szronka

Szronka – wieś w Polsce położona w województwie mazowieckim, w powiecie żuromińskim, w gminie Kuczbork-Osada.
W latach 1975–1998 miejscowość administracyjnie należała do województwa ciechanowskiego.
Obok miejscowości przepływa Przylepnica, dopływ Mławki.

</doc>
<doc id="381499" url="https://pl.wikipedia.org/wiki?curid=381499" title="Szropy">
Szropy

Szropy (niem. "Schroop") – wieś w Polsce w województwie pomorskim, w powiecie sztumskim, w gminie Stary Targ. Wieś jest siedzibą sołectwa Szropy, w którego skład wchodzą również miejscowości Gintro, Jodłówka i Zielonki.
W latach 1975–1998 miejscowość administracyjnie należała do województwa elbląskiego. W latach 1945–1954 i 1973–1976 wieś była siedzibą gminy Szropy.
We wsi znajduje się szkoła podstawowa im. Feliksa Łoyki, placówka Ochotniczej Straży Pożarnej, poczta, bank, kilka sklepów oraz boisko.
Historia.
W 1280 pojawiły się pierwsze udokumentowane wzmianki o wsi (w dokumentach pojawiła się wówczas nazwa Scrope, w 1316 die Schrape, w 1404 Schroppe, Schropa i ponownie Scrope, w 1518 Sropen, w 1648 Schroop, w 1694 Schrave, a w 1764 Sruppy).
Budowę pierwszej świątyni parafialnej w Szropach datuje się na XIV wiek. Kościół został poważnie uszkodzony podczas wielkiej wojny z Zakonem. Miejscowość w czasach krzyżackich należała do komturii marienburskiej. Wyasygnowała ona w 1412 materiały do remontu świątyni, która od 1683 jest filialnym kościołem parafii w Kalwie. Nowy kościół o konstrukcji szkieletowej powstał w 1669.
Szropy zwane były w XVI wieku własnością królewską w starostwie sztumskim, a 672 hektary ziemi dzierżawił Wacław Baliński. Cztery włóki należały do księdza, a dwie do sołtysa. W miejscowości istniały dwie karczmy, a także dwa młyny wybudowane w stawie rybnym.
Wieś królewska położona była w I Rzeczypospolitej w województwie malborskim. W 1565 powstało starostwo szropskie, które wydzielone zostało z dawnego starostwa sztumskiego. W 1582 Jakub Czender kupił spustoszony wcześniej młyn od Jana Rybaka i odbudował go. Wieś w następnym roku otrzymał w dzierżawie Jerzy Baliński, w 1648 Zygmunt Guldenstern, w 1689 Władysław Łoś, a w 1755 starosta szropski Stefan Piegłowski. 13 lutego 1758 wieś i starostwo otrzymał publicysta i ekonomista Feliks Franciszek Łoyko. W wyniku I rozbioru Polski w 1772 Szropy znalazły się w granicach Królestwa Prus. Pod koniec XIX wieku we wsi istniała szkoła ewangelicka. Osób wyznania katolickiego było ok. 300, ewangelickiego ponad 100, a innych ok. 30.
Historyczny układ ruralistyczny wsi placowej z XIII wieku został zachowany. Zachowało się szereg budynków z początku XX wieku.
Placówka Ochotniczej Straży Pożarnej w Szropach istnieje oficjalnie od 1948. Pierwszym jej prezesem był Kazimierz Sarnowski.
Od 1945 do 1954 oraz od 1973 do 1976 w Szropach znajdowała się siedziba urzędu gminy. Do 1975 należała ona do powiatu sztumskiego oraz do województwa gdańskiego. W miejscowości znajdował się m.in. posterunek Milicji Obywatelskiej. Od 1893 istniał przystanek kolejowy w Szropach (pociągi kursowały tam do końca XX wieku, kilka lat po zawieszeniu przewozów linię rozebrano).
Zabytki.
Według rejestru zabytków NID na listę zabytków wpisane są:
Powstały prawdopodobnie w XIV wieku kościół pw. św. Apostołów Piotra i Pawła kilkukrotnie przebudowywano, m.in. w 1647 i w latach 1820–1821. Aktualny wygląd kościoła (wpisanego do rejestru zabytków) pochodzi z lat 30. XX wieku. Kościół został założony na planie zbliżonym do prostokąta. Jest orientowany, murowany i otynkowany. Posiada kamienną podmurówkę i dwuspadowy dach, który nad prezbiterium przechodzi w trójpołaciowy i kryty blachą na rąbek stojący. Znajduje się tam sygnaturka. Prezbiterium jest oszkarpowane i trójbocznie zamknięte. Do zachodniej elewacji przylega wieża, która w przyziemiu jest murowana, a w górnej części drewniana. Jest ona zwieńczona ostrosłupowym hełmem, krytym blachą na rąbek stojący. Posiada on cztery lukarny i zwieńczony jest metalowym krzyżem na kuli. Zakrystia mieści się w elewacji południowej i także posiada dach trójpołaciowy i kryty blachą na rąbek stojący. Elewacje korpusu i prezbiterium oraz zakrystii zwieńczone są profilowanym gzymsem.
Szkoła.
Szkoła podstawowa znajdująca się w Szropach nosi imię Feliksa Łoyki. Powstała ona w 1946 jako Publiczna Szkoła Powszechna. Pierwsze zajęcia odbyły się 20 maja, a pierwszym kierownikiem placówki był Józef Chamczyk. Aktualnie p.o. dyrektora szkoły jest Grażyna Krupa (która zastąpiła pełniącą funkcję w latach 1996–2021 Teresę Skolimowską – radną powiatu sztumskiego, w latach 2007–2010 radną sejmiku województwa pomorskiego).
Sport.
W miejscowości działa klub piłkarski Tęcza Szropy, występujący w malborskiej B klasie. W przeszłości drużyna ze Szrop występowała jako rezerwy Gminnego Klubu Sportowego Powiśle Stary Targ. Założenie klubu w Szropach datuje się na 28 lutego 1949.

</doc>
<doc id="381500" url="https://pl.wikipedia.org/wiki?curid=381500" title="Sztabinki">
Sztabinki

Sztabinki – wieś w Polsce położona w województwie podlaskim, w powiecie sejneńskim, w gminie Sejny.
Historia.
Sztabiki to dawna wieś szlachecka, która w końcu XVIII wieku położona była w powiecie grodzieńskim województwa trockiego Wielkiego Księstwa Litewskiego. 
Według Pierwszego Powszechnego Spisu Ludności, przeprowadzonego w 1921 r., Sztabinki liczyły 134 mieszkańców (70 kobiet i 64 mężczyzn), zamieszkałych w 24 domach. Zdecydowana większość mieszkańców wsi, w liczbie 112 osób, zadeklarowała wyznanie staroobrzędowe. Pozostali zgłosili wyznanie rzymskokatolickie (22 osoby). Podział religijny mieszkańców miejscowości pokrywał się z ich strukturą narodowo-etniczną, bowiem 112 osób zadeklarowało narodowość rosyjską, a pozostałe 22 osoby zgłosiły narodowość polską.
W latach 1975–1998 miejscowość administracyjnie należała do województwa suwalskiego.
O wsi.
We wsi (na wschodnim brzegu jeziora Sztabinki) znajduje się unikatowy cmentarz staroobrzędowców (odłam prawosławia) – jedna z nielicznych tego typu nekropolii w województwie podlaskim jak i w kraju. Staroobrzędowcy zaczęli osiedlać się w okolicach Sejn w I połowie XIX w. w celu uniknięcia prześladowań religijnych w Rosji.
W Sztabinkach istniała molenna, rozebrana przez hitlerowców w 1941 r. Współcześnie społeczność staroobrzędowa ze Sztabinek należy do parafii funkcjonującej przy molennie w Suwałkach.

</doc>
<doc id="381502" url="https://pl.wikipedia.org/wiki?curid=381502" title="Szteklin">
Szteklin

Szteklin – wieś kociewska w Polsce położona w województwie pomorskim, w powiecie starogardzkim, w gminie Lubichowo na Pojezierzu Starogardzkim, nad jeziorem Szteklin. Miejscowość znajduje się na wąskim przesmyku lądowym pomiędzy jeziorami Borzechowskim Wielkim i Sumińskim.
W latach 1975–1998 miejscowość administracyjnie należała do województwa gdańskiego.
Od 2010 roku w miejscowym dworze mieszkał Albin Ossowski.
Zabytki.
Według rejestru zabytków NID na listę zabytków wpisany jest zespół dworski, nr rej.: A-840 z 7.11.1975:

</doc>
<doc id="381503" url="https://pl.wikipedia.org/wiki?curid=381503" title="Jazda na sankach">
Jazda na sankach



</doc>
<doc id="381504" url="https://pl.wikipedia.org/wiki?curid=381504" title="Sztofrowa Huta">
Sztofrowa Huta

Sztofrowa Huta (kasz. "Sztofrowô Hëta") – wieś kaszubska w Polsce położona w województwie pomorskim, w powiecie kościerskim, w gminie Nowa Karczma. Na wschód od miejscowości znajduje się jezioro Łąkie.
W latach 1975–1998 miejscowość administracyjnie należała do województwa gdańskiego.
Nazwy źródłowe miejscowości.
kasz. "Stofrowô Hëta", niem. "Stoffershütte"

</doc>
<doc id="381505" url="https://pl.wikipedia.org/wiki?curid=381505" title="Sztok">
Sztok

Sztok – wieś w Polsce położona w województwie mazowieckim, w powiecie żuromińskim, w gminie Lubowidz.
Wierni Kościoła rzymskokatolickiego należą do parafii św. Andrzeja Apostoła w Lubowidzu.
W latach 1975–1998 miejscowość administracyjnie należała do województwa ciechanowskiego.
Ta wioseczka leży nad urwiskiem rzeki Wkra na trasie Lubowidz – Toruniak około 3 km od Lubowidza. Dlatego przed pierwszą wojną światową nazywała się Stok. Po wielu latach nazwa wioski została zmieniona i w dokumentach istnieje Sztok. Należy do parafii i gminy Lubowidz w powiecie żuromińskim. 
Historia.
Pierwszymi mieszkańcami tej małej posiadłości była rodzina Skorupskich; imiona tej rodziny są nieznane. Rodzina ta posiadała gospodarstwo o powierzchni 45 morgów ziemi. Skorupski był leśnikiem nad lasami, które należały do majątku Lubowidz. Skorupski miał trzy żony, a po każdej zmarłej żonie zostały dzieci. Gdy dzieci dorastały, każdy zakładał rodzinę. Brali część majątku, który należał się po matce. Nowe rodziny na swej działce budowały budynki i w ten sposób powstał Sztok. Młodymi gospodarzami byli: Stanisław Skorupski z rodziną, Jan Skorupski z rodziną, Franciszka Skorupka. Franciszka Skorupka wyszła za mąż za Antoniego Szczęsnego. Po ślubie osiedlili się w Zielonej. Po kilku latach z rodziną przeprowadziła się do wioski Cieszki. Ich córka Ludwika (urodzona 18 czerwca 1863, zmarła w 1916) wstąpiła do klasztoru. Była współzałożycielką Zgromadzenia Służebnic Najświętszego Serca Jezusowego. 
Dalszymi mieszkańcami byli: Walerian Skorupski z rodziną, Joanna Marhlewicz z domu Skorupskich, która po ślubie osiedliła się z mężem we wsi Pątki. Inne dzieci osiedliły się w nieznanych miejscowościach, a swoje działki sprzedały braciom, którzy pozostali we wiosce Sztok. 
W 1920 roku dziedzic nazwiskiem Kancel, pochodzenia niemieckiego, był właścicielem majątku Lubowidz. Ziemie przylegającą do Sztoku rozparcelował na działki. Działki te kupowali chłopi z dalszych okolic i budowali budynki. Pierwszym osiedleńcem był Franciszek Krezyman z rodziną, drugim był Wincenty Jonik z rodziną. Resztę działek wykupili Żydzi z Żuromina. W późniejszym czasie osiedlili się Władysław Rybka i Franciszek Reszka z rodzinami, na działkach, które odkupili już od Żydów. Wybudowali na swoich działkach nowe budynki. Po II wojnie światowej obydwie wioseczki połączono i noszą wspólną nazwę Sztok. Po II wojnie światowej w Sztoku zamieszkiwały rodziny:
Kosińskich, Szostków, Stanków, Felczaków, Marcinkowskich, Woźnowskich, Reszków, Joników, Urbańskich, Niekochańskich, Jaskólskich, Zielińskich. Część z nich mieszka do dziś, reszta zmarła lub wyprowadziła się. 
Opracowano na podstawie "Krótka historia wsi Sztok Gm. Lubowidz" autor Honorata Woźnowska lipiec 2002 rok.
Przed rokiem 1880 wieś składała się z 2 budynków mieszkalnych, 40 mórg ziemi i liczyła 15 mieszkańców. Wieś należała do parafii Lubowidz, gminy Rozwozin, powiatu mławskiego.

</doc>
<doc id="381506" url="https://pl.wikipedia.org/wiki?curid=381506" title="Sztombergi">
Sztombergi

Sztombergi – wieś w Polsce położona w województwie świętokrzyskim, w powiecie staszowskim, w gminie Staszów.
W latach 1975–1998 miejscowość administracyjnie należała do województwa tarnobrzeskiego.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Sztombergów zawarty w tabeli 1.

</doc>
<doc id="381507" url="https://pl.wikipedia.org/wiki?curid=381507" title="Sztumskie Pole">
Sztumskie Pole

Sztumskie Pole – wieś w Polsce położona w województwie pomorskim, w powiecie sztumskim, w gminie Sztum.
W latach 1975–1998 miejscowość administracyjnie należała do województwa elbląskiego.

</doc>
<doc id="381508" url="https://pl.wikipedia.org/wiki?curid=381508" title="Sztynwag">
Sztynwag

Sztynwag (niem. "Steinwage") – wieś w Polsce położona w województwie kujawsko-pomorskim, w powiecie grudziądzkim, w gminie Grudziądz.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
W 1885 roku wieś liczyła 178 mieszkańców. Według Narodowego Spisu Powszechnego (III 2011 r.) było ich 274. Jest szesnastą co do wielkości miejscowością gminy Grudziądz.
Historia.
Wieś i folwark należały do dóbr miasta Chełmna. Pierwsza wzmianka pochodzi z 1396 roku. W 1885 roku wieś liczyła 178 mieszkańców, w tym również kolonistów holenderskich. Jedna z chałup pochodząca z 1800 roku zbudowana została w stylu holenderskim.

</doc>
<doc id="381509" url="https://pl.wikipedia.org/wiki?curid=381509" title="Szubina">
Szubina

Szubina – wieś w Polsce położona w województwie łódzkim, w powiecie kutnowskim, w gminie Krośniewice.
W latach 1975–1998 miejscowość administracyjnie należała do województwa płockiego.

</doc>
<doc id="381510" url="https://pl.wikipedia.org/wiki?curid=381510" title="Szubin-Wieś">
Szubin-Wieś

Szubin-Wieś – wieś w Polsce, położona w województwie kujawsko-pomorskim, w powiecie nakielskim, w gminie Szubin.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 361 mieszkańców. Jest dwunastą co do wielkości miejscowością gminy Szubin.

</doc>
<doc id="381511" url="https://pl.wikipedia.org/wiki?curid=381511" title="Szubsk Duży">
Szubsk Duży

Szubsk Duży – wieś w Polsce położona w województwie łódzkim, w powiecie kutnowskim, w gminie Krośniewice.
W latach 1975–1998 miejscowość administracyjnie należała do województwa płockiego.
Zobacz też: Szubsk-Towarzystwo

</doc>
<doc id="381512" url="https://pl.wikipedia.org/wiki?curid=381512" title="Szubsk-Towarzystwo">
Szubsk-Towarzystwo

Szubsk-Towarzystwo – kolonia w Polsce położona w województwie łódzkim, w powiecie kutnowskim, w gminie Krośniewice.
W latach 1975–1998 miejscowość administracyjnie należała do województwa płockiego.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="381513" url="https://pl.wikipedia.org/wiki?curid=381513" title="Szucie">
Szucie

Szucie – wieś w Polsce, położona w województwie kujawsko-pomorskim, w powiecie rypińskim, w gminie Skrwilno.
W latach 1975–1998 wieś administracyjnie należała do województwa włocławskiego.
Według Narodowego Spisu Powszechnego (III 2011 r.) liczyła 203 mieszkańców. Jest dziesiątą co do wielkości miejscowością gminy Skrwilno.

</doc>
<doc id="381514" url="https://pl.wikipedia.org/wiki?curid=381514" title="Szuć">
Szuć

Szuć (niem. "Schuttschen") – wieś w Polsce położona w województwie warmińsko-mazurskim, w powiecie szczycieńskim, w gminie Jedwabno. Wieś jest placówką Ochotniczej Straży Pożarnej.
Na południe od miejscowości przepływa obszarami leśno-bagiennymi rzeka Omulew. Znajdują się tu pozostałości po nieistniejących już wioskach Dębowiec Mały, Dębowiec Duży i Ruda, a także pobliski rezerwat przyrody Małga.
W latach 1975–1998 miejscowość administracyjnie należała do województwa olsztyńskiego.

</doc>
<doc id="381516" url="https://pl.wikipedia.org/wiki?curid=381516" title="Szufnarowa">
Szufnarowa

Szufnarowa – wieś w Polsce, położona w województwie podkarpackim, w powiecie strzyżowskim, w gminie Wiśniowa.
W latach 1975–1998 wieś administracyjnie należała do województwa rzeszowskiego.
Siedziba parafii Matki Bożej Ostrobramskiej, należącej do dekanatu Wielopole Skrzyńskie, diecezji rzeszowskiej.
Przez wieś przebiega droga wojewódzka nr 986.
W Szufnarowej urodzili się:

</doc>
<doc id="381517" url="https://pl.wikipedia.org/wiki?curid=381517" title="Szukalice">
Szukalice

Szukalice – wieś w Polsce położona w województwie dolnośląskim, w powiecie wrocławskim, w gminie Żórawina.
W latach 1975–1998 miejscowość administracyjnie należała do województwa wrocławskiego. We wsi znajduje się stadnina kłusaków francuskich wraz z torem treningowym.

</doc>
<doc id="381518" url="https://pl.wikipedia.org/wiki?curid=381518" title="Szulbory">
Szulbory

Szulbory – wieś w Polsce położona w województwie mazowieckim, w powiecie płockim, w gminie Staroźreby.
Wieś szlachecka "Sulbory" położona była w drugiej połowie XVI wieku w ziemi wyszogrodzkiej. W latach 1975–1998 miejscowość administracyjnie należała do województwa płockiego.

</doc>
<doc id="381519" url="https://pl.wikipedia.org/wiki?curid=381519" title="Szulborze-Koty">
Szulborze-Koty

Szulborze-Koty – wieś w Polsce położona w województwie mazowieckim, w powiecie ostrowskim, w gminie Szulborze Wielkie.
Do 1954 roku siedziba gminy Szulborze-Koty. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Najświętszej Maryi Panny Królowej Polski w Szulborzu Wielkim.

</doc>
<doc id="381520" url="https://pl.wikipedia.org/wiki?curid=381520" title="Szulborze-Kozy">
Szulborze-Kozy

Szulborze-Kozy – wieś w Polsce położona w województwie podlaskim, w powiecie wysokomazowieckim, w gminie Czyżew. Leży przy drodze krajowej nr 63.
W latach 1975–1998 miejscowość administracyjnie należała do województwa łomżyńskiego.
Po reformie administracyjnej w roku 1998 wieś znalazła się w powiecie ostrowskim w województwie mazowieckim. Na skutek protestów mieszkańców w roku 2004 przeniesiona do gminy Czyżew-Osada w powiecie wysokomazowieckim w województwie podlaskim, od 2011 gmina nazywa się Czyżew.
Wierni kościoła rzymskokatolickiego należą do parafii św. Apostołów Piotra i Pawła w Czyżewie.
Historia.
"Szulborze", pod koniec XIX w. okolica szlachecka nad rzeczką Dębianką w powiecie "ostrowskim", gmina Szulborze Koty, parafia Zuzela.
W pobliżu trzy wsie o wspólnej nazwie "Szulborze":

</doc>
<doc id="381521" url="https://pl.wikipedia.org/wiki?curid=381521" title="Szulborze Wielkie">
Szulborze Wielkie

Szulborze Wielkie – wieś w Polsce położona w województwie mazowieckim, w powiecie ostrowskim. Siedziba gminy Szulborze Wielkie.
W latach 1975–1998 miejscowość administracyjnie należała do województwa łomżyńskiego.
Miejscowość jest siedzibą gminy Szulborze Wielkie oraz parafii rzymskokatolickiej NMP Królowej Polski, należącej do metropolii białostockiej, diecezji łomżyńskiej, dekanatu Czyżew.
W miejscowości znajduje się przystanek kolejowy Szulborze Wielkie.
W pobliżu miejscowości znajduje się pomnik ustawiony na masowych grobach ludności żydowskiej, której kilka tysięcy członków padło ofiarą Niemców.

</doc>
<doc id="381522" url="https://pl.wikipedia.org/wiki?curid=381522" title="Szulec">
Szulec

Szulec – wieś w Polsce położona w województwie wielkopolskim, w powiecie kaliskim, w gminie Opatówek.
Wieś duchowna Solec, własność arcybiskupstwa gnieźnieńskiego, pod koniec XVI wieku leżała w powiecie kaliskim województwa kaliskiego. 
Pod koniec XIX wieku należała, według Słownika Geograficznego Królestwa Polskiego do parafii Opatówek i gminy Marchwacz.
W latach 1954-1958 wieś należała i była siedzibą władz gromady Szulec, po jej zniesieniu w gromadzie Opatówek. W latach 1975–1998 miejscowość administracyjnie należała do województwa kaliskiego.
W pobliskim lesie w roku 1259 rozegrano bitwę, zwaną bitwą w lesie Soleckim.

</doc>
<doc id="381523" url="https://pl.wikipedia.org/wiki?curid=381523" title="Szulmierz">
Szulmierz

Szulmierz – wieś w Polsce położona w województwie mazowieckim, w powiecie ciechanowskim, w gminie Regimin. Przez wieś przebiega droga wojewódzka nr 616.
Wieś znana w XV w. jako Sulimirz. Wieś szlachecka "Sulmierz" położona była w drugiej połowie XVI wieku w powiecie ciechanowskim ziemi ciechanowskiej.
W latach 1954-1972 wieś należała i była siedzibą władz gromady Szulmierz. W latach 1975–1998 miejscowość administracyjnie należała do województwa ciechanowskiego.
15 lutego 2002 będące dotychczasowymi częściami wsi: Donoch, Poddonoch i Tartak zostały zlikwidowane jako osobne miejscowości.

</doc>
<doc id="381524" url="https://pl.wikipedia.org/wiki?curid=381524" title="Szumanie">
Szumanie

Szumanie – wieś w Polsce położona w województwie mazowieckim, w powiecie sierpeckim, w gminie Zawidz. Leży nad Sierpienicą.
W latach 1975–1998 miejscowość administracyjnie należała do województwa płockiego.

</doc>
<doc id="381525" url="https://pl.wikipedia.org/wiki?curid=381525" title="Szumanie-Pustoły">
Szumanie-Pustoły

Szumanie-Pustoły – wieś w Polsce położona w województwie mazowieckim, w powiecie sierpeckim, w gminie Zawidz.
W latach 1975–1998 miejscowość administracyjnie należała do województwa płockiego.

</doc>
<doc id="381526" url="https://pl.wikipedia.org/wiki?curid=381526" title="Szumiłowo">
Szumiłowo

Szumiłowo (niem. "Seehausen") – wieś w Polsce położona w województwie kujawsko-pomorskim, w powiecie grudziądzkim, w gminie Radzyń Chełmiński.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 137 mieszkańców. Jest jedenastą co do wielkości miejscowością gminy Radzyń Chełmiński.

</doc>
<doc id="381527" url="https://pl.wikipedia.org/wiki?curid=381527" title="Szumin">
Szumin

Szumin – wieś w Polsce położona w województwie mazowieckim, w powiecie węgrowskim, w gminie Łochów.
W pobliżu wsi znajduje się rozległe starorzecze Bugu. Jest ono bardzo atrakcyjne pod względem wędkarskim i turystycznym.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii św. Stanisława Kostki w Jerzyskach
Dom Zofii i Oskara Hansenów.
We wsi znajduje się dom Zofii Garlińskiej-Hansen i Oskara Hansena. Drewniany budynek zlokalizowany nad Bugiem od 2014 r. był pod opieką Muzeum Sztuki Nowoczesnej w Warszawie, a w 2017 r. został przekształcony w jego oddział, skupiony na zachowaniu spuścizny po architektach, w szczególności manifestu "Formy Otwartej". Wnętrze budynku oraz otaczający go ogród udostępnione są do zwiedzania.

</doc>
<doc id="381528" url="https://pl.wikipedia.org/wiki?curid=381528" title="Szuminka">
Szuminka

Szuminka – wieś w Polsce położona w województwie lubelskim, w powiecie włodawskim, w gminie Włodawa.
W latach 1975–1998 miejscowość administracyjnie należała do województwa chełmskiego.
Wierni Kościoła rzymskokatolickiego należą do parafii św. Ludwika we Włodawie.

</doc>
<doc id="381529" url="https://pl.wikipedia.org/wiki?curid=381529" title="Szumki">
Szumki

Szumki – wieś w Polsce położona w województwie podlaskim, w powiecie bielskim, w gminie Boćki.
W latach 1975–1998 miejscowość administracyjnie należała do województwa białostockiego.
W miejscowości znajduje się cmentarz wojenny z 1915.
W Szumkach urodził się Ludwik Olszewski.
Wierni kościoła rzymskokatolickiego należą do parafii św. Józefa Oblubieńca w Boćkach.

</doc>
<doc id="381530" url="https://pl.wikipedia.org/wiki?curid=381530" title="Szumleś Królewski">
Szumleś Królewski

Szumleś Królewski (kasz. "Królewsczi Szumlés") – wieś kaszubska w Polsce położona w województwie pomorskim, w powiecie kościerskim, w gminie Nowa Karczma w pobliżu drogi wojewódzkiej nr 226.
W latach 1975–1998 miejscowość administracyjnie należała do województwa gdańskiego.
Nazwy źródłowe miejscowości.
kasz. "Krolewsczi Szénflis", niem. "Königlich Schönfliess", dawniej "Szumles", "Szumliesza"

</doc>
<doc id="381531" url="https://pl.wikipedia.org/wiki?curid=381531" title="Szumleś Szlachecki">
Szumleś Szlachecki

Szumleś Szlachecki (kasz. "Szlachecczi Szumlés") – wieś w Polsce położona w województwie pomorskim, w powiecie kościerskim, w gminie Nowa Karczma.
W latach 1975–1998 miejscowość administracyjnie należała do województwa gdańskiego.
Nazwy źródłowe miejscowości.
kasz. "Krolewsczi Szlachecczi Szénflis", niem. "Adelig Schönfliess"

</doc>
<doc id="381532" url="https://pl.wikipedia.org/wiki?curid=381532" title="Szumlin">
Szumlin

Szumlin – wieś w Polsce położona w województwie mazowieckim, w powiecie płońskim, w gminie Joniec.
Wieś duchowna "Szumlino" położona była w drugiej połowie XVI wieku w powiecie zakroczymskim ziemi zakroczymskiej województwa mazowieckiego. W 1785 roku Szumlin wchodził w skład klucza szumlińskiego biskupstwa płockiego. Do 1954 roku istniała gmina Szumlin. W latach 1975–1998 miejscowość administracyjnie należała do województwa ciechanowskiego.

</doc>
<doc id="381533" url="https://pl.wikipedia.org/wiki?curid=381533" title="Szumsk">
Szumsk

Szumsk – wieś w Polsce położona w województwie mazowieckim, w powiecie mławskim, w gminie Dzierzgowo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="381534" url="https://pl.wikipedia.org/wiki?curid=381534" title="Szumsko">
Szumsko

Szumsko – wieś w Polsce położona w województwie świętokrzyskim, w powiecie kieleckim, w gminie Raków.
W latach 1975–1998 miejscowość położona była w województwie kieleckim.

</doc>
<doc id="381535" url="https://pl.wikipedia.org/wiki?curid=381535" title="Szumsko-Kolonia">
Szumsko-Kolonia

Szumsko-Kolonia (do końca 2015 roku "Szumsko-Kolonie") – wieś w Polsce położona w województwie świętokrzyskim, w powiecie kieleckim, w gminie Raków.
W latach 1975–1998 miejscowość administracyjnie należała do województwa kieleckiego.

</doc>
<doc id="381536" url="https://pl.wikipedia.org/wiki?curid=381536" title="Szur">
Szur

2 miejscowości w Polsce:

</doc>
<doc id="381537" url="https://pl.wikipedia.org/wiki?curid=381537" title="Szurkowo (powiat gostyński)">
Szurkowo (powiat gostyński)

Szurkowo – wieś w Polsce położona w województwie wielkopolskim, w powiecie gostyńskim, w gminie Poniec.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Kröben (krobskim) w rejencji poznańskiej. Szurkowo należało do okręgu bojanowskiego tego powiatu i stanowiło odrębny majątek, którego właścicielką była wówczas Wilczyńska. Według spisu urzędowego z 1837 roku wieś liczyła 320 mieszkańców, którzy zamieszkiwali 38 dymów (domostw).
Wieś rycerska, własność księcia Zygmunta Czartoryskiego, położona była w 1909 roku w powiecie gostyńskim rejencji poznańskiej w Wielkim Księstwie Poznańskim.
W latach 1975–1998 miejscowość administracyjnie należała do województwa leszczyńskiego.

</doc>
<doc id="381538" url="https://pl.wikipedia.org/wiki?curid=381538" title="Szurpiły">
Szurpiły

Szurpiły – wieś w Polsce położona w województwie podlaskim, w powiecie suwalskim, w gminie Jeleniewo.
Położenie.
Wieś leży na południowy zachód od jeziora Szurpiły, na Pojezierzu Suwalskim, 2,5 km od drogi wojewódzkiej nr 655. Do siedziby gminy – Jeleniewa są 4 km, a do siedziby powiatu – Suwałk około 14 km. 
Historia.
Od IX wieku rozwijały się jako osada jaćwieska. W X–XI wieku gród został spalony najprawdopodobniej w czasie wypraw wielkich książąt kijowskich Włodzimierza Wielkiego i jego syna Jarosława Mądrego. Były siedzibą jednego z kunigasów, Ŝjurpy, którego imię jako posła pod rokiem 1273 odnotowuje Latopis Halicko-Wołyński. Ślady archeologiczne zajmują obszar kilkunastu hektarów wraz z grodziskiem na Górze Zamkowej oraz 5 sąsiednimi osadami, gdzie zachowały się ślady obróbki żelaza oraz warsztatów tkackich. Badania archeologiczne wskazują, że ostatecznie pod koniec XIII wieku doszło do pokojowego opuszczenia osady i nawrótu puszczy.
Szurpiły zostały ponownie założone w 1667 przez kamedułów wigierskich ok. 2 km od dawnej osady. Wcześniej w tym miejscu pracowali drwale i węglarze którzy zajmowali się wycinaniem i wypalaniem Puszczy Augustowskiej.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa suwalskiego.
Zabytki i atrakcje turystyczne.
We wsi znajduje się zabytkowy dziewiętnastowieczny drewniany krzyż oraz stare zabytkowe domy. Około dwa kilometry za wsią jest grodzisko Szurpiły. We wsi zaczyna się i kończy szlak turystyczny „Na Zamkową Górę”. 
W miejscowości znajduje się wiele gospodarstw agroturystycznych.

</doc>
<doc id="381539" url="https://pl.wikipedia.org/wiki?curid=381539" title="Szustek">
Szustek

Szustek – wieś w Polsce położona w województwie kujawsko-pomorskim, w powiecie rypińskim, w gminie Skrwilno.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) liczyła 228 mieszkańców. Jest ósmą co do wielkości miejscowością gminy Skrwilno.

</doc>
<doc id="381540" url="https://pl.wikipedia.org/wiki?curid=381540" title="Szuszalewo">
Szuszalewo

Szuszalewo – wieś w Polsce położona w województwie podlaskim, w powiecie sokólskim, w gminie Dąbrowa Białostocka.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa białostockiego.
Wieś położona jest na sandrowej "Wyspie Szuszalewskiej". Przez torfowiska Szuszalowej prowadzi ścieżka przyrodnicza Szuszalewo. Znajduje się przy niej wieża widokowa na bagna nad Biebrzą, wykonana przez Związek Komunalny Biebrza. Przez miejscowość przechodzi także "Zachodni szlak turystyczny" gminy Lipsk
Wierni kościoła rzymskokatolickiego należą do parafii św. Stanisława w Dąbrowie Białostockiej.

</doc>
<doc id="381541" url="https://pl.wikipedia.org/wiki?curid=381541" title="Szwagrów">
Szwagrów

Szwagrów – wieś w Polsce położona w województwie świętokrzyskim, w powiecie staszowskim, w gminie Osiek.
W latach 1975–1998 miejscowość administracyjnie należała do województwa tarnobrzeskiego. Przez wieś biegną dwie drogi powiatowe nr 42343/42347 (0815T – Trzcianka – Sworoń – Matiaszów – Szwagrów – Niekurza); nr 42345 (0816T – Strużki – Tursko Wielkie – Szwagrów – Podwale) oraz następujące drogi gminne nr 4233001 (002650T – Niekurza – wał wiślany – Szwagrów); nr 4233004 (002653T – Szwagrów – Tursko Małe); nr 4233005 (002654T – wał wiślany – Szwagrów – Tursko Wielkie); nr 4233009 (002658T – Szwagrów – Matiaszów). Poza tym (w niewielkim fragmencie) w bezpośrednim sąsiedztwie przebiegają wały wiślane.
We Szwagrowie mieści się Publiczna Szkoła Podstawowa, Kościół parafialny pw. Jezusa Miłosiernego, zabytkowy Spichlerz i jednostka Ochotniczej Straży Pożarnej 
Historia.
Pierwsza wzmianka o wsi pochodzi z 1844 roku z ksiąg metrykalnych parafii Niekrasów. Założono ją na gruntach wydzielonych z Matiaszowa, Niekurzy i Turska Wielkiego, pod folwark z cukrownią, która zaprzestała wytwarzania jeszcze w końcówce XIX wieku. Wieś jeszcze w pierwszej połowie XX wieku liczyła tylko kilka domów. Należała do klucza dóbr Radziwiłłów. Utworzenie Szwagrowa dopiero w latach 40. XIX wieku potwierdzają także mapy wydane wcześniej, np. tzw. mapa kwatermistrzowska.
Wieś wymieniana w Słowniku geograficznym Królestwa Polskiego i innych krajów słowiańskich pod koniec XIX wieku.
Na podstawie ww. informacji z 1887 roku – Szwagrów, to tylko folwark nad rzeką Wisłą w ówczesnym powiecie sandomierskim, w ówczesnej gminie Tursko i parafii Niekrasów. Leży w odległości 35 wiorst od Sandomierza. Ma 14 domów, 151 mieszkańców, 779 morgi ziemi dworskiej. Około 1870 roku istniała tu cukrownia, która produkowała za 117 000 rubli srébrem rocznie.
W 1886 roku ówczesna parafia Niekrasów należała do ówczesnego dekanatu sandomierskiego (ale dawniej jeszcze do dekanatu staszowskiego) i liczyła wówczas 2 230 dusz.
Szwagrów w 1867 roku wchodził w skład gminy Tursko, z urzędem gminy w Strużkach. Sądem okręgowym dla gminy był IV Sąd Okręgowy w Staszowie (tam też była stacja pocztowa). Gmina miała 8 781 mórg rozległości ogółem (w tym 5 083 mórg włościańskich) i 4 613 mieszkańców (w tym 1,4 proc. pochodzenia żydowskiego, tj. 63 żydów). W skład gminy wchodziły jeszcze: Antoszówka, Dąbrowa, Luszyca, Matyaszów, Nakol, Niekrasów, Niekurza, Okrągła, Ossala, Pióry, Rudniki, Strużki, Sworoń, Trzcianka, Tursko Małe, Tursko Wielkie, Tursko Wola, Zaduska Kępa i Zawada.
Obecnie we wsi znajduje się szkoła podstawowa wraz z salą gimnastyczną, kościół pw. Jezusa Miłosiernego, cmentarz parafialny oraz remiza Ochotniczej Straży Pożarnej w Szwagrowie. Z dawnego zespołu dworskiego pozostał zabytkowy majestatyczny budynek spichlerza. Prostokątna, piętrowa budowla pochodząca z początku XX wieku odznacza się wyraźnie w wiejskim krajobrazie.
Demografia.
Współczesna struktura demograficzna wioski Szwagrów na podstawie danych z lat 1995-2009 według roczników GUS, z prezentacją danych z 2002 roku
Rysunek 1.1 Piramida populacji – struktura płci i wieku wioski
Geografia.
W XIX–wiecznym Szwagrowie umiejscowione było małe jeziorko nazwane "Traczewski dół" – znane nam z oryginalnego opisu Ludwika Wolskiego z 1851 roku.
Dawne części wsi – obiekty fizjograficzne.
W latach 70. ubiegłego wieku przyporządkowano i opracowano spis lokalnych części integralnych dla Szwagrowa zawarty w tabeli 1.

</doc>
<doc id="381542" url="https://pl.wikipedia.org/wiki?curid=381542" title="Szwałk (wieś w województwie warmińsko-mazurskim)">
Szwałk (wieś w województwie warmińsko-mazurskim)

Szwałk (niem. "Schwalg") – wieś w Polsce położona w województwie warmińsko-mazurskim, w powiecie oleckim, w gminie Kowale Oleckie. W latach 1975–1998 miejscowość administracyjnie należała do województwa suwalskiego.
1 stycznia 2017 część miejscowości zostanie włączona do gminy Gołdap w powiecie gołdapskim w tymże województwie.
W pobliżu wsi znajdują się jeziora: Szwałk Mały, Szwałk Wielki, Piłwąg, Kociołek, Głębokie, Ciche. W miejscowości znajduje się kilka gospodarstw agroturystycznych.
W pobliżu osady znajduje się grodzisko Jaćwingów.
Historia.
Wieś położona nad dwoma jeziorami Szwałk Wielki (niem. Gross-Schwalg-See) i Szwałk Mały (niem. Klein- Schwalg- See), wymieniana w dokumentach w latach 1787-1789 jako folwark królewski. Wieś w XVIII i XIX wieku była siedzibą lokalnych władz skarbowych. Szkoła powstała tu przed rokiem 1840.
Część wsi, nazywana Szwałk Wielki, nosiła w 1859 roku nazwę niemiecką "Fischerbude" i założona została jako wieś szkatułowa.
W 1938 roku w Szwałku było 91 mieszkańców. Wtedy też znajdował się tu tartak, gorzelnia, cegielnia i inne zakłady usługowo-rzemieślnicze.

</doc>
<doc id="381543" url="https://pl.wikipedia.org/wiki?curid=381543" title="Szwarcenowo">
Szwarcenowo

Szwarcenowo (niem. "Schwarzenau") – wieś w Polsce położona w województwie warmińsko-mazurskim, w powiecie nowomiejskim, w gminie Biskupiec.
W okresie międzywojennym w miejscowości stacjonowała placówka Straży Celnej „Szwarcenowo” a następnie placówka Straży Granicznej I linii „Szwarcenowo”.
W latach 1975–1998 miejscowość administracyjnie należała do województwa toruńskiego.
We wsi drewniany kościół z 1721 z trójbocznie zamkniętym prezbiterium i wysokim dachem dwuspadowym i wieżą. Ołtarz i ambona z XVIII w.
Wieś była siedzibą gromady Szwarcenowo.

</doc>
<doc id="381544" url="https://pl.wikipedia.org/wiki?curid=381544" title="Szwarszowice">
Szwarszowice

Szwarszowice – wieś w Polsce, położona w województwie świętokrzyskim, w powiecie ostrowieckim, w gminie Bodzechów. Leży przy DW751.
Historia.
W dokumentach z XV wieku występuje jako "Szwarzischowycze", w 1578 "Szwarziszowicze", w XIX wieku jako "Swarszowice". Wieś kilkukrotnie zmieniała swoją parafię. W XV wieku należała do parafii Mychów, w 1578 do Mominy, w 1827 do Szewny, w późniejszym okresie ponownie do Mychowa.
Według Długosza w połowie XV wieku miejscowość należała do szlachty herbu Rawa. Miała łany kmiece i karczmę z rolą oddającą dziesięcinę prepozyturze kieleckiej. Na miejscu, w którym stała karczma (ślady starego kamiennego mostu w dawnym biegu drogi) rolnicy do dzisiaj znajdują pamiatki z tamtych czasów. Istnieje legenda o wykopaniu glinianego dzbana ze skarbem przez jednego z tutejszych mieszkańców. Łan należący do Warsza Michowskiego oddawał dziesięcinę kościołowi w Kielcach.
Według rejestru poborowego z 1578 wieś podzielona była pomiędzy kilku właścicieli. Wdowa Anna Olszyna posiadała połowę łanu i jednego zagrodnika. Stanisław Swarzyszowski i Wysocki mieli pół łanu i 3 zagrodników. Michał Swarzisz – połowę łanu, 2 zagrodników i jednego ubogiego komornika. Hieronim Swarz miał ¼ łanu. Stanisław Swarzisz – ¼ łanu i zagrodnika z rolą.
W 1827 Szwarszowice miały 8 domów i 45 mieszkańców. Według Słownika geograficznego Królestwa Polskiego z końca XIX wieku wieś "Swarszowice", w parafii Mychów i gminie Częstocice, posiadała 12 domów, 74 mieszkańców, 40 mórg ziemi dworskiej i 94 ziemi włościańskiej.
W latach 1975–1998 miejscowość położona była w województwie kieleckim.
12 lutego 1944 roku oddział Armii Ludowej im. Sowińskiego stoczył w majątku Szwarszowice walkę z żandarmerią niemiecką. Po zakwaterowaniu się oddziału w majątku, w nocy, doszło do walki z oddziałem Armii Krajowej „Białe Barwy” pod dowództwem Konrada Suwalskiego ps. „Cichy”. W kilkugodzinnej walce zginęło czterech alowców. Pozostali poddali się. Oddział przestał istnieć. Źródła powstałe w Polsce Ludowej podają, że 10 z pojmanych zostało rozstrzelanych w pobliskim lesie a pozostałych zwolniono. 
Od 1944 roku siedziba Publicznej Szkoły Powszechnej w Szwarszowicach, później Publicznej Szkoły Podstawowej w Szwarszowicach im. I Brygady AL Ziemi Kieleckiej.

</doc>
<doc id="381545" url="https://pl.wikipedia.org/wiki?curid=381545" title="Szwedy (województwo podkarpackie)">
Szwedy (województwo podkarpackie)

Szwedy – wieś w Polsce położona w województwie podkarpackim, w powiecie niżańskim, w gminie Jarocin. Leży nad rzeką Bukową.
W latach 1975–1998 miejscowość administracyjnie należała do województwa tarnobrzeskiego.
Historia.
W Słowniku Geograficznym Królestwa Polskiego i innych krajów słowiańskich z 1882 roku zawarty jest poniższy zapis:

</doc>
<doc id="381546" url="https://pl.wikipedia.org/wiki?curid=381546" title="Szwejki Wielkie">
Szwejki Wielkie

Szwejki Wielkie – wieś w Polsce położona w województwie łódzkim, w powiecie rawskim, w gminie Sadkowice.
W latach 1975–1998 miejscowość administracyjnie należała do województwa skierniewickiego.

</doc>
<doc id="381547" url="https://pl.wikipedia.org/wiki?curid=381547" title="Szwelice">
Szwelice

Szwelice – wieś w Polsce położona w województwie mazowieckim, w powiecie makowskim, w gminie Karniewo.
Wieś duchowna położona była w drugiej połowie XVI wieku w powiecie makowskim ziemi różańskiej województwa mazowieckiego. W 1785 roku wchodziła w skład klucza czarnostowskiego biskupstwa płockiego. W latach 1975–1998 miejscowość administracyjnie należała do województwa ciechanowskiego.
We wsi znajduje się kościół, ochotnicza straż pożarna oraz szkoła podstawowa. Do 2000 roku istniała poczta Szwelice(kod 06-423), później obowiązki doręczania listów przejęła poczta w Karniewie (06-425).
Wieś Szwelice od 1230 r. stanowiła własność biskupstwa płockiego i należała do parafii Karniewo. Parafię w Szwelicach erygował w 1402 r. bp Jakub, który w 1418 r. uzyskał dla niej odpusty papieskie. Kościół pod wezwaniem św. Wawrzyńca wzmiankowany był w 1491 r. wraz z proboszczem szwelickim Stanisławem.
Około 1600 r. bp Wojciech Baranowski zbudował nowy drewniany kościół z dwiema bocznymi kaplicami; kościół był konsekrowany i posiadał trzy ołtarze. W 1771 r. świątynia spłonęła. Nowy drewniany kościół wystawił miejscowy proboszcz ks. Kazimierz Szczepkowski, a konsekrował go bp Hilary Szembek w 1790 r. W 1944 r. wskutek działań wojennych kościół został zniszczony. Przez kilkanaście lat nabożeństwa odprawiane były w prowizorycznym baraku.
Obecny, murowany kościół z kamienia polnego, w stylu neoromańskim, według projektu architekta Stanisława Marzyńskiego, wybudował w latach 1957-1963 ks. Witold Biały.
Straż pożarna została założona w 1923 roku. Obecnie posiada jeden wóz bojowy i 40 członków.

</doc>
<doc id="381548" url="https://pl.wikipedia.org/wiki?curid=381548" title="Szwendrowy Most">
Szwendrowy Most

Szwendrowy Most – wieś w Polsce położona w województwie mazowieckim, w powiecie ostrołęckim, w gminie Lelis.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii Najświętszej Maryi Panny Częstochowskiej w Obierwi.

</doc>
<doc id="381549" url="https://pl.wikipedia.org/wiki?curid=381549" title="Szybowice">
Szybowice

Szybowice () – wieś w Polsce, położona w województwie opolskim, w powiecie prudnickim, w gminie Prudnik. Historycznie leży na Górnym Śląsku, na ziemi prudnickiej. Położona jest na pograniczu Gór Opawskich i Obniżenia Prudnickiego, będącego częścią Niziny Śląskiej. Przepływa przez nią struga Potoczyna.
W latach 1975–1998 miejscowość administracyjnie należała do ówczesnego województwa opolskiego.
31 marca 2011 r. wieś była zamieszkana przez 1041 osób.
Częścią wsi jest Włóczno.
Geografia.
Położenie.
Szybowice to długa wieś ulicówka (7,5 km) położona w południowo-zachodniej Polsce, w województwie opolskim, około 8,5 km od granicy z Czechami, w zachodniej części Obniżenia Prudnickiego, tuż przy granicy gminy Prudnik z gminą Głuchołazy. Należy do Euroregionu Pradziad. Leży na terenie Nadleśnictwa Prudnik (obręb Prudnik). Przez granice administracyjne wsi przepływa struga Potoczyna. Leży na wysokości 290–295 m n.p.m.
Środowisko naturalne.
W Szybowicach panuje klimat umiarkowany ciepły. Średnia temperatura roczna wynosi +7,8 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Szybowic wynoszą 625 mm. Dominują wiatry zachodnie.
Nazwa.
Nazwa (niem. "Schnellewalde") może pochodzić od słowa „szybki” lub od „szypów”, czyli wikliny, łoziny wykorzystywanej do wytwarzania trzonków do strzał. Dosłownie nazwę tłumaczy się jako „szybki las”, „szybki prąd rzeki”. Powstała na początku, chociaż pierwsza wzmianka pochodzi z 1305 r. (Księga uposażeń biskupa wrocławskiego). 12 listopada 1946 r. nadano miejscowości polską nazwę "Szybowice".
Historia.
Czasy niemieckie.
Wieś powstała w XIII wieku, choć po raz pierwszy odnotowano ją dopiero w roku 1305 w Księdze uposażeń biskupstwa wrocławskiego pod nazwą "Schnellewalde". Założycielami wsi byli rycerze von Schnellewalde, potomkowie wojewody krakowskiego Stefana Starego.
Pierwsza wzmianka o istnieniu we wsi kościoła pochodzi z roku 1335. Zapewne został on zniszczony, jak i cała wieś podczas najazdu husytów w pierwszej połowie XV wieku. W tym czasie wieś należała do Piastów śląskich. Później znalazła się w ręku margrabiego księża karniowskiego Jerzego Hohenzollerna-Ansbacha. Ten jako żarliwy zwolennik luteranizmu odebrał katolikom kościoły, wprowadził na miejsce księży pastorów. W 1550 pierwszym pastorem w Szybowicach został Florian Daul von Fürstenberg. Pełnił swoją posługę przez 38 lat. Podczas niej, najprawdopodobniej ok. 1580 został zbudowany obecny kościół. Podczas trwania wojny trzydziestoletniej, w 1629 roku zgodnie z nakazem cesarza Ferdynanda II siłą zmuszono luteran do przejścia na chrześcijaństwo, odebrano im świątynię i przekazano katolikom. Z tego okresu pochodzi bardzo cenna Biblia protestancka z 1545 roku, wydrukowana w Wittenberdze. Ocalała ona przed zniszczeniem, gdyż została przez nieznaną osobę ukryta w powale spichlerza. Drugi egzemplarz tej samej biblii znajduje się w Nowym Jorku, w Astor Muzeum. Los szybowickiej biblii jest dziś nieznany.
Przez ponad sto lat liczba luteran stopniała do zaledwie kilku osób. W 1722 roku było ich zaledwie 8. Zmiana ich sytuacji nastąpiła w 1741 roku, kiedy to większość Śląska odebrał Austrii król pruski Fryderyk II Wielki. Poparł on luteran, wysłał zaufanego pastora do Szybowic. Ten początkowo nabożeństwa odprawiał w stodole, następnie w drewnianym kościółku. Wkrótce ponad stu katolików przeszło na protestantyzm. Największą bolączką ewangelików był za mały drewniany budynek zboru. Dopiero w latach 1784–1785 protestanci zbudowali murowaną świątynię. Mogła ona pomieścić ponad 2000 osób. Jej ruiny zostały wyburzone w 1978 roku. Pastorzy z Szybowic swoją opieką otaczali luteran z Mieszkowic, Rudziczki, Wierzbca, Włóczna, Moszczanki, Pokrzywnej, Starego Lasu, Nowego Lasu, Gryżowa, Lipowej i Ścinawy Nyskiej. Ogółem parafii ewangelickiej w Szybowicach podlegało ponad 3600 protestantów. W samych Szybowicach przed wybuchem II wojny światowej na 2500 mieszkańców 1850 było luteranami, a 750 katolikami. Było to niezwykłym zjawiskiem w tej części Śląska, gdzie wyraźną przewagę w każdej wsi mieli katolicy. Wieś zaliczano do najlepszych w powiecie Neustadt O.S. pod względem moralności. O posadę pastora każdorazowo starało się nawet kilku kandydatów. W roku 1833 odnotowano informację, że roczna pensja pastora wynosiła 120 talarów, 8 sągów drewna, 8 kóp chrustu i 31,5 korca zboża.
Szybowice w roku 1597 zostały z rąk królewskich wykupione przez miasto Prudnik. We wsi mieszkało wówczas 89 rolników. Kolejna wzmianka z roku 1743 zawiera informację, że we wsi było 2 rzeźników, 2 piekarzy, 1 bednarz, 4 kowali i 3 krawców. Wieś najdynamiczniej rozwija się w XIX wieku. W połowie tego wieku wieś zamieszkiwało już ponad 2500 mieszkańców, funkcjonują dwa młyny wiatraczne, trzy tokarnie drewna, jeden browar, poczta i kilka gospód. Wieś znana jest z hodowli i handlu bydłem, uprawy lnu i wytwarzanej z niego przędzy. W 1876 roku przez wieś przeprowadzono linię kolejową z Nysy do Koźla. W Szybowicach funkcjonowały osobne przedszkola i szkoły – dla dzieci katolickich i ewangelickich, działa straż pożarna, posterunek policji i ambulatorium prowadzone przez siostry Szarytki. Według spisu ludności z 1 grudnia 1910, na 2229 mieszkańców Szybowic 2216 posługiwało się językiem niemieckim, 9 językiem polskim, a 1 był dwujęzyczny. W 1921 w zasięgu plebiscytu na Górnym Śląsku znalazła się tylko część powiatu prudnickiego. Szybowice znalazły się po stronie zachodniej, poza terenem plebiscytowym.
Czasy polskie.
W roku 1945 Szybowice zastały zajęte przez Armię Czerwoną. W czerwcu do wsi przybyli pierwsi repatrianci z Kresów Wschodnich, z miejscowości Podhajczyki i z okolicznych wsi. W czasie działań wojennych w marcu 1945 w wyniku ostrzału artyleryjskiego w Szybowicach zginęło 70 niemieckich żołnierzy, którzy następnie zostali pochowani na łące przez nowych mieszkańców wsi. W kwietniu 2016 przeprowadzono ekshumację masowego grobu. Znaleziono wówczas wymieszane szczątki 70 żołnierzy niemieckich, włożone do drewnianych skrzyń, a obok trzy pochówki żołnierzy radzieckich.
Na polecenie władz starostwa prudnickiego w listopadzie 1945 wieś opuszczają: niemiecki pastor Erhard Gäbel i niemiecki ksiądz Adolf Schwarz. Pozostali Niemcy wyjeżdżają z Szybowic w lipcu 1946 roku. W pierwszych powojennych latach we wsi działa organizacja antykomunistyczna – Krajowa Armia Podziemna (KAP). W 1952 roku została wykryta. Wielu członków konspiracji skazano na wysokie wyroki więzienia, a dwóch skazano na karę śmierci i wykonano wyroki.
Pod względem administracyjnym Szybowice w latach 1945–1954 należały do gminy zbiorczej w Moszczance. Podlegały urzędowi pocztowemu w Prudniku. Później z Wierzbcem tworzyły wspólną gromadę, a wybrani przedstawiciele zasiadali w Gromadzkiej Radzie Narodowej (1954-1972), a następnie stanowiły największe sołectwo w gminie Prudnik. Tuż po wojnie, w 1945 r. rozpoczęła swoją działalność szkoła podstawowa i przedszkole, w 1948 r. powołano do życia Ochotniczą Straż Pożarną, a w 1962. uruchomiono Wiejska Bibliotekę. Wieś ucierpiała podczas powodzi w lipcu 1997.
Demografia.
Według Narodowego Spisu Powszechnego w 2011 Szybowice liczyły 1041 mieszkańców, co czyni je trzecią największą wsią gminy Prudnik.
Zabytki.
Do wojewódzkiego rejestru zabytków wpisane są:
Zgodnie z gminną ewidencją zabytków w Szybowicach chronione są ponadto:
zabytki nieistniejące:
Transport.
Transport drogowy.
Do Szybowic prowadzą drogi z Wierzbca, Niemysłowic, Mieszkowic i Nowego Lasu.
Transport kolejowy.
Przystanek kolejowy w Szybowicach powstał w 1876 jako stacja Kolei Górnośląskiej. Przebiega przez nią linia kolejowa nr 137 łącząca Katowice i Legnicę.
Kultura.
We wsi znajduje się Wiejski Dom Kultury i filia Biblioteki Publicznej w Prudniku.
Sport.
W Szybowicach funkcjonuje drużyna piłkarska: LZS „GROM” Szybowice, zgłoszona do rozgrywek C klasy seniorów podokręgu prudnickiego. Była mistrzem jesieni 2009/2010.
Informacje o klubie: rok założenia: 2007; barwy: zielono–żółte; pojemność stadionu: ok. 300 osób; wymiary stadionu: 96/56.

</doc>
<doc id="381550" url="https://pl.wikipedia.org/wiki?curid=381550" title="Szyby">
Szyby

Szyby – wieś w Polsce położona w województwie świętokrzyskim, w powiecie ostrowieckim, w gminie Bodzechów.
W latach 1975–1998 miejscowość administracyjnie należała do województwa kieleckiego.

</doc>
<doc id="381551" url="https://pl.wikipedia.org/wiki?curid=381551" title="Szychowice">
Szychowice

Szychowice – wieś w Polsce położona w województwie lubelskim, w powiecie hrubieszowskim, w gminie Mircze.
Demografia.
W latach 1975–1998 miejscowość administracyjnie należała do województwa zamojskiego. Wieś stanowi sołectwo gminy Mircze. Według Narodowego Spisu Powszechnego (III 2011 r.) liczyła 512 mieszkańców i była czwartą co do wielkości miejscowością gminy Mircze.
Historia.
W latach 1392-1431 wieś należała do hrubieszowskich dóbr królewskich, odebranych książętom bełskim. W 1431 król Władysław Jagiełło przywrócił ją na własność tymże książętom w osobie Ziemowita V, w nagrodę za jego udział w walkach ze zbuntowanym Świdrygiełłą. W wyniku pewnych roszad terytorialnych, wieś wraz z całą włością kryłowską znalazła się na powrót w powiecie chełmskim, a ściślej – enklawie hrubieszowskiej tego powiatu. Jeszcze około 1458 r. potężny możnowładca – Jan Tęczyński, późniejszy kasztelan krakowski, domagał się od książąt bełskich zwrotu wsi, co zostało spełnione już wkrótce potem. Stąd nasuwa się wniosek, iż Tęczyńscy władali wsią już wcześniej, zapewne od ok. 1431 roku. W roku 1546 po możnych Tęczyńskich przejęli ją Ostrorogowie, a w 1642 Radziejowscy. W I połowie XVIII w. Szychowice należały do Leszczyńskich, zaś w początkach XIX stulecia do Rulikowskich, jeszcze w 1905 do Kazimierza Rulikowskiego. W 1827 r. wieś liczyła 74 domy i 549 mieszkańców. Spis z r. 1921 (wówczas w gminie Kryłów) wykazywał natomiast 116 domów oraz 675 mieszkańców, w tym 11 Żydów i 634 Ukraińców.
II wojna światowa.
We wsi na przełomie lat 1943 i 1944 powstał oddział Ukraińskiej Narodowej Samoobrony. Oddział ten prowadził następnie w rejonie wsi działania przeciwko partyzantom Batalionów Chłopskich Stanisława Basaja "Rysia". 9 marca 1944 w Szychowicach przebywał oddział UPA przybyły z Wołynia. Wywiad AK uznał Szychowice za jedno z trzech – obok Sahrynia i Łaskowa – miejsc koncentracji ukraińskich partyzantów w powiecie hrubieszowskim. W związku z tym AK zdecydowało dokonać pacyfikacji trzech wsi, aby ich zniszczenie podziałało odstraszająco na Ukraińców. Atak na wsie przeprowadzono 10 marca 1944. Szychowice zostały spalone, we wsi zamordowanych zostało co najmniej 138 osób (w tym 66 kobiet i 34 dzieci - 27 z nich nie miało ukończonych 15 lat)". Latem 1946 ocalała ludność została zmuszona do wyjazdu do Związku Sowieckiego, osadzono ich w spalonej polskiej kolonii Oktawin na Wołyniu.
Dwór.
W połowie XVIII wieku Józef Benedykt Leszczyński wzniósł w Szychowicach nowy, murowany dwór w stylu barokowym, który został po 1830 r. rozbudowany przez Wincentego Rulikowskiego o skrzydło o cechach neogotyckich. Był to budynek na planie prostokąta, w części centralnej – trójosiowej piętrowy, zwieńczony trójkątnym frontonem o bogatej heraldycznej dekoracji. We wnętrzu dwór miał zabytkowe wyposażenie, przechowywane w nim były pamiątki rodzinne, zbiory (m.in. porcelany z fabryki Rulikowskich w Horodnicy, pasów słuckich, broni, sreber). Posiadał dużą bibliotekę. Dwór z wyposażeniem głównie w stylu empire i niemal całą zawartością został spalony w czasie I wojny światowej. Po 1920 r. odbudowano część budynku. Podczas II wojny zniszczona została nie tylko pozostałość dworu, ale również pozostałe zabytkowe budynki, m.in. spichlerz, stajnia, wozownia i gorzelnia oraz kaplica.
Parafia i cmentarz.
W początkach XX wieku istniała tu drewniana cerkiew z 1767 r., fundacji Antoniego Leszczyńskiego. We wsi znajduje się cmentarz prawosławny. Murowana cerkiew św. Mikołaja z 1882 została rozebrana w latach 50. XX w., po wysiedleniu ludności ukraińskiej w ramach akcji „Wisła”.
Mimo braku świątyni, w Szychowicach działa prawosławny punkt duszpasterski pw. św. Mikołaja, podlegający parafii w Hrubieszowie.
Znane osoby.
W Szychowicach urodził się ks. Sergiusz Zacharczuk (1915–1943), proboszcz Nabroża, męczennik prawosławny.

</doc>
<doc id="381552" url="https://pl.wikipedia.org/wiki?curid=381552" title="Szychowo">
Szychowo

Szychowo – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Kowalewo Pomorskie.
W czasach krzyżackich należało do komturstwa kowalewskiego. Zwane było Schichau i Seykaw. 
W 1885 roku wieś zamieszkiwało 113 osób, w większości katolików.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 258 mieszkańców. Jest czternastą co do wielkości miejscowością gminy Kowalewo Pomorskie.
Zabytki.
Według rejestru zabytków NID na listę zabytków wpisany jest zespół dworski z 2 połowy XIX w.:

</doc>
<doc id="381553" url="https://pl.wikipedia.org/wiki?curid=381553" title="Szydłowice">
Szydłowice

Szydłowice – wieś w Polsce położona w województwie opolskim, w powiecie brzeskim, w gminie Lubsza.
W latach 1975–1998 miejscowość administracyjnie należała do ówczesnego województwa opolskiego.
W miejscowości istnieje powstała w 1946 roku amatorska drużyna piłkarska LZS "Zryw" Szydłowice.

</doc>
<doc id="381554" url="https://pl.wikipedia.org/wiki?curid=381554" title="Szydłowiec Śląski">
Szydłowiec Śląski

Szydłowiec Śląski (niem.: "Schedlau") – wieś w Polsce położona w województwie opolskim, w powiecie opolskim, w gminie Niemodlin.
W latach 1975–1998 miejscowość administracyjnie należała do ówczesnego województwa opolskiego.
Jedna z najmniejszych miejscowości gminy Niemodlin, położona nad Ścinawą Niemodlińską, przy drodze Niemodlin – Gracze.
Pierwsza wzmianka o Szydłowcu Śląskim datowana jest na 1285 rok. W ciągu siedmiu stuleci wioska nosiła kilka nazw (Sydlowitz, Schidalowicz, Holgotha) – najbardziej znana to Schedlau. Przez siedem wieków była w posiadaniu wielu zamożnych rodów. Pozostałością po dawnych dobrach szydłowieckich jest młyn, który jeszcze kilkanaście lat temu był znany w całej okolicy, dziś młyn został przekształcony w budynek mieszkalny.
Pod koniec XIX wieku Szydłowiec liczył ponad 400 mieszkańców, natomiast obecnie wieś zamieszkuje około 100 mieszkańców. Dawniej funkcjonowała tu czteroklasowa szkoła ewangelicka oraz przedszkole, dzisiaj uczniowie dojeżdżają do szkół w Niemodlinie.
Zabytki.
Do wojewódzkiego rejestru zabytków wpisane są:
Przyroda.
W Szydłowcu rośnie, wspomniany wyżej, jeden z największych polskich dębów – prawie 600-letni Dąb Pücklera, o ponad 9-metrowym obwodzie.

</doc>
<doc id="381555" url="https://pl.wikipedia.org/wiki?curid=381555" title="Szydłówka (województwo mazowieckie)">
Szydłówka (województwo mazowieckie)

Szydłówka – wieś w Polsce położona w województwie mazowieckim, w powiecie łosickim, w gminie Olszanka. 
Wierni Kościoła rzymskokatolickiego należą do parafii św. Jana Chrzciciela w Hadynowie.
Wieś leży w południowo-zachodniej części gminy. Obecnie jest tam 73 domy i 282 mieszkańców. Powierzchnia sołectwa liczy 675 ha. 
Historia.
Osada ta była własnością królewską. W połowie XVI w. wieś ta była pograniczną miejscowością Wielkiego Księstwa Litewskiego, leżącą na terenie ziemi drohickiej. Szydłówka była wsią ruską, genetycznie ukraińską. W inwentarzu zamku mielnickiego z 1545 i 1551 r. miejscowość ta jako Szyłowo wchodzi w skład dzierżawy łosickiej, podległej staroście mielnickiemu.
Nazwa wsi w roku 1580 to Sidlowka, w 1674 r. w źródłach zanotowana jest nazwa obecnie używana. Liczba poddanych w tym roku wynosiła 32 osoby.
Wieś Szydłówka należała w 1827 r. do pow. konstantynowkiego, gm. Olszanka i parafii Hadynów. W roku tym było tam 53 domów 
i 285 mieszkańców. W roku 1880 liczba domów wynosiła 48, a liczba ludności 344.
W zeszycie Urzędowe nazwy wykazano dwie nazwy części Szydłówki: BAGNO i LIPAK. 
Nazwa BAGNO pochodzi od wyrazu pospolitego bagno oznaczającego 'obszar trwale podmokły, porośnięty roślinnością przystosowaną do warunków środowiska, powstający w wyniku utrudnionego odpływu wód opadowych lub gruntowych, w których zachodzi proces tworzenia torfu'. Starsi mieszkańcy pamiętają jeszcze czasy, gdy na obszarze wsi były trzęsawiska gdzie topiły się zwierzęta. Druga nazwa części wsi LIPAK wywodzi się od lip, czyli drzew o gęstej, szerokiej koronie, sercowatych liściach i wonnych kwiatach. Teraz też można spotkać na obszarze wsi dużo takich drzew.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="381556" url="https://pl.wikipedia.org/wiki?curid=381556" title="Szydłów-Kolonia">
Szydłów-Kolonia

Szydłów-Kolonia – wieś w Polsce położona w województwie łódzkim, w powiecie piotrkowskim, w gminie Grabica.
W latach 1975–1998 miejscowość administracyjnie należała do województwa piotrkowskiego.
Istnieje tam kościół pod wezwaniem Matki Boskiej Nieustającej Pomocy i Świętego Ojca Pio.

</doc>
<doc id="381557" url="https://pl.wikipedia.org/wiki?curid=381557" title="Szygi">
Szygi

Szygi – wieś w Polsce położona w województwie mazowieckim, w powiecie makowskim, w gminie Różan.
Wieś szlachecka położona była w drugiej połowie XVI wieku w powiecie różańskim ziemi różańskiej. W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Anny w Różanie.

</doc>
<doc id="381558" url="https://pl.wikipedia.org/wiki?curid=381558" title="Szygówek">
Szygówek

Szygówek – wieś w Polsce położona w województwie mazowieckim, w powiecie pułtuskim, w gminie Pułtusk. Leży nad Narwią.
W latach 1975–1998 miejscowość administracyjnie należała do województwa ciechanowskiego.
Wierni kościoła rzymskokatolickiego należą do parafii św. Wojciecha w Zambskach Kościelnych.

</doc>
<doc id="381559" url="https://pl.wikipedia.org/wiki?curid=381559" title="Szyjki (województwo podlaskie)">
Szyjki (województwo podlaskie)

Szyjki – wieś w Polsce położona w województwie podlaskim, w powiecie grajewskim, w gminie Radziłów.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Przytuły.
Według Powszechnego Spisu Ludności z 1921 roku zamieszkiwało tu 38 osób w 7 budynkach. Miejscowość należała do parafii rzymskokatolickiej w m. Przytuły. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Jedwabne.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="381560" url="https://pl.wikipedia.org/wiki?curid=381560" title="Szyk (wieś)">
Szyk (wieś)

Szyk – wieś w Polsce położona w województwie małopolskim, powiecie limanowskim, gminie Jodłownik.
W latach 1975–1998 miejscowość administracyjnie należała do województwa nowosądeckiego.
Położenie.
Wieś Szyk położona jest w dolinie rzeki Tarnawka, na granicy dwóch mezororegionów; Beskidu Wyspowego i Pogórza Wiśnickiego, na północ od Kostrzy (730 m), a na południe od wzgórza Krzemionka (439 m). Zabudowania wsi zlokalizowane są głównie wzdłuż dwóch prawobrzeżnych dopływów Tarnawki.
Historia.
Pierwsze wzmianki o wsi Szyk pochodzą z pierwszej połowy XIII w. Miejscowość stanowiła wtedy własność rycerską. Zdaniem językoznawców nazwa wsi pochodzi od określeń formacji wojskowych z czasów średniowiecza. Pod koniec XIV w. Szyk należał do Mikołaja Mitoty z Chodynic i Dąbrowicy (herbu Pilawa).
Powstanie parafii w Szyku datuje się na lata 1358–1373 z fundacji rycerskiego rodu Lasockich, właścicieli dóbr ziemskich w Szyku i Lasocicach. Wzmianka w dokumencie z 1492, wspominająca budowę kościoła w Szyku w 1209 r. uznawana jest przez historyków za pomyłkę. W poł. XVI w. działał tu zbór braci polskich, wieś była jednym z ich głównych ośrodków na limanowszczyźnie.
W 1595 roku wieś położona w powiecie szczyrzyckim województwa krakowskiego była własnością kasztelana małogoskiego Sebastiana Lubomirskiego.
Warto również zauważyć, że od końca XVI wieku działała w Szyku szkoła parafialna.
Zabytki.
Obiekty wpisane do rejestru zabytków nieruchomych województwa małopolskiego:
Turystyka.
Najcenniejszym obiektem we wsi jest zabytkowy drewniany, kryty gontem kościół pw. św. Barbary i św. Stanisława Biskupa, pochodzący prawdopodobnie z pierwszej połowy XVII w. Wewnątrz podziwiać można datowany na lata 1520–1530, namalowany na deskach lipowych obraz "Matka Boża z Dzieciątkiem", który zajmuje dość ważne miejsce w kręgu zabytków małopolskiego malarstwa gotycko-renesansowego. Kościół znajduje się na Małopolskim Szlaku Architektury Drewnianej.
W Szyku znajduje się również pracownia rzeźbiarska Elżbiety i Piotra Zbrożków. Artyści – absolwenci Wydziału Rzeźby krakowskiej Akademii Sztuk Pięknych – w swojej twórczości stosują, oprócz tradycyjnych materiałów, unikatowe techniki własne wykorzystując słomę, papier czy łyko.
Na wschodnim zboczu doliny Tarnawki znajduje się ostaniec zwany Diabelskim Kamieniem.

</doc>
<doc id="381561" url="https://pl.wikipedia.org/wiki?curid=381561" title="Szyldak">
Szyldak

Szyldak (niem. "Schildeck") – wieś w Polsce położona w województwie warmińsko-mazurskim, w powiecie ostródzkim, w gminie Ostróda
Wieś leży przy DK7.
Siedziba sołectwa.
Do 1954 siedziba gminy Szyldak. W latach 1954-1971 wieś należała i była siedzibą władz gromady Szyldak, po jej zniesieniu w gromadzie Rychnowo. W latach 1975–1998 miejscowość administracyjnie należała do województwa olsztyńskiego.
Na jej terenie znajduje się wpisany do rejestru zabytków pałac eklektyczny z przełomu XIX i XX w. oraz park krajobrazowy z tego okresu, a także zabudowania folwarczne. W Szyldaku jest przystanek autobusowy, plac zabaw, siłownia, biblioteka, klub jeździecki, sklepy, poczta, ośrodek łowiecki oraz szkoła podstawowa.
Historia.
Wieś założona w 1325. W czasach krzyżackich wieś pojawia się w dokumentach w roku 1325, podlegała pod komturię w Ostródzie, były to dobra rycerskie o powierzchni 60 włók.
Zabytki.
Do wojewódzkiego rejestru zabytków wpisane są obiekty:

</doc>
<doc id="381562" url="https://pl.wikipedia.org/wiki?curid=381562" title="Szyleny">
Szyleny

Szyleny – wieś i sołectwo w Polsce położona w województwie warmińsko-mazurskim, w powiecie braniewskim, w gminie Braniewo. Wieś ta leży przy drodze ekspresowej nr S-22 (dawna berlinka).
W latach 1975–1998 miejscowość administracyjnie należała do województwa elbląskiego. Całe Szyleny dzielą się na Szyleny, Szyleny-Osada i Szyleny-Kolonia. W Szylenach znajduje się szkoła podstawowa, kościół pod wezwaniem św. Józefa Robotnika oraz cmentarz. Wieś znajduje się w historycznym regionie Warmia.

</doc>
<doc id="381563" url="https://pl.wikipedia.org/wiki?curid=381563" title="Szylina Wielka">
Szylina Wielka

Szylina Wielka (dawniej Szylina, niem. "Söllen") – wieś w Polsce, położona w województwie warmińsko-mazurskim, w powiecie bartoszyckim, w gminie Bartoszyce. 
W latach 1975–1998 wieś administracyjnie należała do województwa olsztyńskiego.
Historia.
W 1983 r. była to wieś o zwartej zabudowie z 18 budynkami i 99 mieszkańcami. We wsi było 25 indywidualnych gospodarstw rolnych, gospodarujących na 298 ha, utrzymujących 166 sztuk bydła, 171 sztuk trzody chlewnej, 16 koni i pięć owiec. W tym czasie we wsi była świetlica, punkt biblioteczny i sala kinowa na 60 miejsc.

</doc>
<doc id="381564" url="https://pl.wikipedia.org/wiki?curid=381564" title="Szymaniszki">
Szymaniszki

Szymaniszki – wieś w Polsce położona w województwie łódzkim, w powiecie brzezińskim, w gminie Brzeziny.
W latach 1975–1998 miejscowość administracyjnie należała do województwa skierniewickiego.

</doc>
<doc id="381565" url="https://pl.wikipedia.org/wiki?curid=381565" title="Hrabstwo Victoria (Ontario)">
Hrabstwo Victoria (Ontario)

Victoria - historyczne hrabstwo w Ontario, w Kanadzie. Przestało istnieć w 2001, kiedy to zmieniono jego status na samodzielne miasto Kawartha Lakes.

</doc>
<doc id="381566" url="https://pl.wikipedia.org/wiki?curid=381566" title="Szymanki">
Szymanki

Szymanki (dawniej "Klein Schiemanen") – wieś w Polsce położona w województwie warmińsko-mazurskim, w powiecie szczycieńskim, w gminie Wielbark. W latach 1975–1998 miejscowość administracyjnie należała do województwa olsztyńskiego.
Wieś mazurska, ulicówka, o zwartej i murowanej zabudowie, położona przy drodze Szczytno-Warszawa, wymieniana w dokumentach już w 1780 r. Czterdzieści lat później, w 1820 wieś została powiększona o nowe grunty.

</doc>
<doc id="381567" url="https://pl.wikipedia.org/wiki?curid=381567" title="Szymankowo (województwo pomorskie)">
Szymankowo (województwo pomorskie)

Szymankowo (niem. "Siemonsdorf") – wieś sołecka w Polsce położona w województwie pomorskim, w powiecie malborskim, w gminie Lichnowy przy trasie linii kolejowej Tczew-Malbork i na obszarze Wielkich Żuław Malborskich. We wsi znajduje się stacja kolejowa Szymankowo. Wieś jest placówką Ochotniczej Straży Pożarnej.
W latach 1975–1998 miejscowość administracyjnie należała do województwa elbląskiego.
Znajdujący się we wsi czerwony budynek szkolny z lwami na fasadzie powstał w okresie międzywojennym jako inwestycja Senatu Wolnego Miasta Gdańska.
Z kart historii.
Do 1 września 1939 miejscowość, leżąca na terenie Wolnego Miasta Gdańska, była częścią niemiecko-polskiego (kolejowego) węzła granicznego. 1 września 1939 tutejsi kolejarze i celnicy zatrzymali niemiecki pociąg pancerny (mający podstępnie zaatakować stację kolejową w polskim Tczewie), kierując go na ślepy tor. Uniemożliwiono przez to kontynuowanie operacji przeciwko polskiej załodze mostu. Dzięki temu żołnierzom polskim udało się wysadzić w powietrze most kolejowy i pokrzyżować plany ataku niemieckiego. Wykolejenie pociągu zostało przedstawione w ostatniej części czteroodcinkowego serialu "Gdańsk 39", zrealizowanego z okazji 50. rocznicy wybuchu wojny. W odwecie Niemcy rozstrzelali 40 osób (21 kolejarzy i celników (w tym dwie kobiety) oraz ok. 20 członków ich rodzin). Szczątki poległych zostały po wojnie przeniesione na gdański Cmentarz na Zaspie, gdzie spoczywają do dziś. Na terenie cmentarza znajduje się również pomnik ku ich czci. Także w Szymankowie, na pamiątkę czynu bohaterskich Polaków wzniesiono pomnik, pod którym co roku w rocznicę 1 września organizowane są uroczystości upamiętniające to wydarzenie.
W 1969 roku Rada Państwa Polskiej Rzeczypospolitej Ludowej odznaczyła wieś Orderem Krzyża Grunwaldu III klasy.

</doc>
<doc id="381568" url="https://pl.wikipedia.org/wiki?curid=381568" title="Szymankowszczyzna">
Szymankowszczyzna

Szymankowszczyzna – wieś w Polsce położona w województwie mazowieckim, w powiecie mińskim, w gminie Stanisławów.
W latach 1975–1998 miejscowość administracyjnie należała do województwa siedleckiego. 

</doc>
<doc id="381569" url="https://pl.wikipedia.org/wiki?curid=381569" title="Szymanowice Dolne">
Szymanowice Dolne

Szymanowice Dolne – wieś w Polsce położona w województwie świętokrzyskim, w powiecie sandomierskim, w gminie Klimontów.
W latach 1975–1998 miejscowość administracyjnie należała do województwa tarnobrzeskiego.
Wieś położona jest w dolinie rzeki Koprzywianki, w paśmie Gór Świętokrzyskich, liczy sobie ona ok. 50 domów jednorodzinnych. 
Zbiorniki wodne.
W 2007 roku rekultywowano i udostępniono turystom kąpielisko przy zalewie w Szymanowicach. Zalew ma powierzchnię 51 ha, kąpielisko – 1.45 ha.
Historia.
W wieku XIX Słownik Geograficzny opisuje Szymanowice Górne i Dolne jako : dwie wsie i folwark nad rzeką Pokrzywianką w powiecie sandomierskim, gminie Górki, parafii Olbierzowice, odległe od Sandomierza 20 wiorst. W roku 1892 Szymanowice Dolne posiadały młyn wodny, olejarnię, cegielnię, 30 domów, 298 mieszkańców. Szymanowice Górne 10 domów 44 mieszkańców 
W 1827 r. Szymanowice Dolne 26 domów 134 mieszkańców Szymanowice Górne 6 domów 65 mieszkańców 
W 1881 r. folwark Szymanowice Dolne i Górne (własność Ledóchowskiego) posiadały rozległość mórg 740: grunty orne i ogrody mórg 279, łąk mórg 112, pastwiska mórg 14, lasu mórg 302,wody mórg 11, nieużytki mórg 22, budynków murowanych 1, drewnianych 15, płodozmian 11. polowy, las urządzony. 
Wieś Szymanowice Dolne osad 22, mórg 238, Szymanowice Górne 99 mórg należały do dóbr Klimontów. 
W połowie XV w. Szymanowice major, w parafii Olbierzowice, własność Nowowieskiego h. Sulima, miały 9 łany kmiece, 2 karczmy, 6 zagrodników z rolą, z których dziesięcinę, wartości 10 grzywien, dawano plebanowi w Charzowicach, 2 folwarki rycerskie płaciły dziesięcinę, wartości 3 grzywien plebanowi w Piandziszowie. Na rzece Koprzywniance były dwa młyny. 
Szymanowice minor, własność Szymanowskiego i Ossolińskiego, miały 7 łanów kmiecych 3 karczmy, 2 zagrodników z których dziesięcinę snopową i konopną, wartości 6 grzywien, płacono plebanowi w Charzowicach (Długosz, L. B., II, 349, 367).
Według registru poborowego powiatu sandomierskiego z r. 1508 wieś Szymanowice, część Nowej Wsi, i inne, we własności Kacpra i Anny z Nowej Wsi płaciły poboru 4 grzywny 24 grosze. 
W r. 1578 w Szymanowicach Górnych Stanisław Gniewosz miał 6 osad, 1 1/2 łanu, 4 zagrodników z rolą, 1 biednego komornika i 1 rzemieślnika. Jakub Wierzbicki 7 osad, 1 3/4 łana, 2 zagrodników z rolą. 
Część należąca do Słupeckich (w zastawie od Trzcińskiego) 1 1/2 łanu, 3 osady. Do dworu należały 2 łany, 3 ogrodników z rolą, 1 komornik ubogi (Pawiński, Kod. Małop. s.173,463).
Według spisu powszechnego z roku 1921 miejscowość Szymanowice Dolne posiadała 29 domów i 234 mieszkańców.

</doc>
<doc id="381570" url="https://pl.wikipedia.org/wiki?curid=381570" title="Szymanowice Duże">
Szymanowice Duże

Szymanowice Duże (daw. "Szymonowice Duże") – wieś w Polsce położona w województwie mazowieckim, w powiecie otwockim, w gminie Sobienie-Jeziory.
Wierni Kościoła rzymskokatolickiego należą do parafii Matki Bożej Bolesnej w Mariańskim Porzeczu.
W latach 1975–1998 miejscowość administracyjnie należała do województwa siedleckiego.

</doc>
<doc id="381571" url="https://pl.wikipedia.org/wiki?curid=381571" title="Rozprza (ujednoznacznienie)">
Rozprza (ujednoznacznienie)



</doc>
<doc id="381573" url="https://pl.wikipedia.org/wiki?curid=381573" title="Szymanowice Górne">
Szymanowice Górne

Szymanowice Górne – wieś w Polsce położona w województwie świętokrzyskim, w powiecie sandomierskim, w gminie Klimontów.
W latach 1975–1998 miejscowość administracyjnie należała do województwa tarnobrzeskiego.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.

</doc>
<doc id="381574" url="https://pl.wikipedia.org/wiki?curid=381574" title="Szymanowice Małe">
Szymanowice Małe

Szymanowice Małe – wieś w Polsce położona w województwie mazowieckim, w powiecie otwockim, w gminie Sobienie-Jeziory.
Wierni Kościoła rzymskokatolickiego należą do parafii Matki Bożej Bolesnej w Mariańskim Porzeczu.
W latach 1975–1998 miejscowość administracyjnie należała do województwa siedleckiego.

</doc>
<doc id="381575" url="https://pl.wikipedia.org/wiki?curid=381575" title="Szymanówek (wieś)">
Szymanówek (wieś)

Szymanówek – wieś w Polsce położona w województwie mazowieckim, w powiecie warszawskim zachodnim, w gminie Leszno.
W latach 1975–1998 miejscowość administracyjnie należała do województwa warszawskiego.

</doc>
<doc id="381576" url="https://pl.wikipedia.org/wiki?curid=381576" title="Szymanówka (powiat opatowski)">
Szymanówka (powiat opatowski)

Szymanówka – wieś w Polsce położona w województwie świętokrzyskim, w powiecie opatowskim, w gminie Ożarów.
W latach 1975–1998 miejscowość administracyjnie należała do województwa tarnobrzeskiego.
Zabytki.
Zbiorowa mogiła wojenna z 1942 r., wpisana do rejestru zabytków nieruchomych (nr rej.: A.558 z 24.05.1993).

</doc>
<doc id="381577" url="https://pl.wikipedia.org/wiki?curid=381577" title="Szymany-Kolonie">
Szymany-Kolonie

Szymany-Kolonie – wieś w Polsce położona w województwie podlaskim, w powiecie grajewskim, w gminie Grajewo.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Parafia św. Ojca Pio w Grajewie.

</doc>
<doc id="381578" url="https://pl.wikipedia.org/wiki?curid=381578" title="Szymborno">
Szymborno

Szymborno – wieś w Polsce położona w województwie kujawsko-pomorskim, w powiecie chełmińskim, w gminie Kijewo Królewskie.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 212 mieszkańców. Jest dziewiątą co do wielkości miejscowością gminy Kijewo Królewskie.

</doc>
<doc id="381579" url="https://pl.wikipedia.org/wiki?curid=381579" title="Szymbory">
Szymbory

Szymbory – wieś w Polsce położona w województwie warmińsko-mazurskim, w powiecie elbląskim, w gminie Godkowo. W 2011 zamieszkiwało ją 160 osób.
W latach 1975–1998 miejscowość administracyjnie należała do województwa elbląskiego. Miejscowość leży w historycznym regionie Prus Górnych.

</doc>
<doc id="381580" url="https://pl.wikipedia.org/wiki?curid=381580" title="Szymbory-Andrzejowięta">
Szymbory-Andrzejowięta

Szymbory-Andrzejowięta – wieś w Polsce położona w województwie podlaskim, w powiecie wysokomazowieckim, w gminie Szepietowo.
Wierni kościoła rzymskokatolickiego należą do parafii św. Apostołów Piotra i Pawła w Jabłoni Kościelnej.
Historia.
Miejscowość wymieniona w aktach sądowych ziemi bielskiej w roku 1527.
W 1827 r. wieś liczyła 13 domów i 89 mieszkańców. Pod koniec wieku XIX wchodziła w skład tzw. "okolicy szlacheckiej" "Szymbory" w powiecie "mazowieckim", gmina Szepietowo, parafia Jabłoń Kościelna.
W 1921 r. było tu 16 budynków z przeznaczeniem mieszkalnym oraz 108 mieszkańców (56 mężczyzn i 52 kobiety). Narodowość polską podały 104 osoby, białoruską 1, a "inną" 3.
Od 1954 roku do 31 grudnia 1959 miejscowość wchodziła w skład Gromady Brzóski Stare, a następnie do 1972 r. znajdowała się w Gromadzie Jabłoń Kościelna.
W latach 1975–1998 miejscowość administracyjnie należała do województwa łomżyńskiego.
Współcześnie.
Ludność trudni się przede wszystkim rolnictwem. Produkcja roślinna podporządkowana hodowli krów mlecznych.
W pobliżu wsi przebiega linia kolejowa Warszawa – Białystok (Linia kolejowa nr 6).
Według stanu ludności z 31 grudnia 2011 r. miejscowość liczyła 89 osób.

</doc>
<doc id="381581" url="https://pl.wikipedia.org/wiki?curid=381581" title="Szymbory-Jakubowięta">
Szymbory-Jakubowięta

Szymbory-Jakubowięta – wieś w Polsce położona w województwie podlaskim, w powiecie wysokomazowieckim, w gminie Szepietowo.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Apostołów Piotra i Pawła w Jabłoni Kościelnej.
Historia.
Miejscowość wymieniona w aktach sądowych ziemi bielskiej w roku 1527.
W 1827 wieś liczyła 14 domów i 73 mieszkańców. Pod koniec wieku XIX wchodziła w skład tzw. okolicy szlacheckiej "Szymbory" w powiecie "mazowieckim", gmina Szepietowo, parafia Jabłoń Kościelna.
W 1921 r. było tu 17 budynków z przeznaczeniem mieszkalnym oraz 92 mieszkańców (48 mężczyzn i 44 kobiety). Narodowość polską podało 90 osób, a białoruską 2.
Współcześnie.
Ludność trudni się przede wszystkim rolnictwem. Produkcja roślinna podporządkowana hodowli krów mlecznych.
W pobliżu wsi przebiega linia kolejowa Warszawa – Białystok.

</doc>
<doc id="381582" url="https://pl.wikipedia.org/wiki?curid=381582" title="Szymbory-Włodki">
Szymbory-Włodki

Szymbory-Włodki – wieś w Polsce położona w województwie podlaskim, w powiecie wysokomazowieckim, w gminie Szepietowo.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Apostołów Piotra i Pawła w Jabłoni Kościelnej.
Historia.
Miejscowość wymieniona w aktach sądowych ziemi bielskiej w roku 1527.
W 1827 wieś liczyła 17 domów i 86 mieszkańców. Pod koniec wieku XIX wchodziła w skład tzw. okolicy szlacheckiej "Szymbory" w powiecie "mazowieckim", gmina Szepietowo, parafia Jabłoń Kościelna.
W 1921 r. było tu 15 budynków z przeznaczeniem mieszkalnym oraz 95 mieszkańców (46 mężczyzn i 49 kobiet). Wszyscy podali narodowość polską.
Współcześnie.
Ludność trudni się przede wszystkim rolnictwem. Produkcja roślinna podporządkowana hodowli krów mlecznych.
W pobliżu wsi przebiega linia kolejowa Warszawa – Białystok.

</doc>
<doc id="381583" url="https://pl.wikipedia.org/wiki?curid=381583" title="Szymiszów">
Szymiszów

Szymiszów (, w latach 1936-1945: "Heuerstein S.O.")– wieś w Polsce położona w województwie opolskim, w powiecie strzeleckim, w gminie Strzelce Opolskie.
W latach 1945-54 Szymiszów był siedzibą gminy Szymiszów. W latach 1975–1998 miejscowość administracyjnie należała do ówczesnego województwa opolskiego.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod obecnie używaną polską nazwą "Szymiszow" oraz niemiecką "Schimischow". Ze względu na polskie pochodzenie nazwy we wrześniu 1936 roku naziści zmienili nazwę miejscowości na nową, całkowicie niemiecką "Heuerstein O.S.".
Historia.
W czasie III powstania śląskiego zajęta przez powstańców, którzy najpierw ograbili miejscowy pałac, a następnie, w celu zatarcia śladów, podpalili go i wysadzili w powietrze. 
W Szymiszowie występują tuż pod powierzchnią gleby złoża wapieni środkowego triasu, które były bazą rozwoju przemysłu wapienniczego i cementowni już w XIX w. Zachował się do dziś jeden z kamieniołomów wapieni triasu. 
Zabytki.
Do wojewódzkiego rejestru zabytków wpisane są:

</doc>
<doc id="381584" url="https://pl.wikipedia.org/wiki?curid=381584" title="Szymki (województwo podlaskie)">
Szymki (województwo podlaskie)

Szymki – wieś w Polsce położona w województwie podlaskim, w powiecie białostockim, w gminie Michałowo.
Wieś jest siedzibą sołectwa Szymki w skład którego wchodzą: Szymki, Budy i Bachury.
Wieś królewska położona była w końcu XVIII wieku w starostwie niegrodowym jałowskim w powiecie wołkowyskim województwa nowogródzkiego.
W latach 1975–1998 miejscowość administracyjnie należała do województwa białostockiego. W latach 1973–1976 wieś była siedzibą gminy Szymki.
Wierni kościoła rzymskokatolickiego należą do parafii Przemienienia Pańskiego w Jałówce, a prawosławni do parafii Podwyższenia Krzyża Świętego w Jałówce.

</doc>
<doc id="381585" url="https://pl.wikipedia.org/wiki?curid=381585" title="Szymkowo">
Szymkowo

Szymkowo – wieś w Polsce położona w województwie kujawsko-pomorskim, w powiecie brodnickim, w gminie Brodnica.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyło 160 mieszkańców. Jest trzynastą co do wielkości miejscowością gminy Brodnica.

</doc>
<doc id="381586" url="https://pl.wikipedia.org/wiki?curid=381586" title="Szymocin">
Szymocin

Szymocin (niem. "Simbsen") – wieś w Polsce położona w województwie dolnośląskim, w powiecie polkowickim, w gminie Grębocice.
Podział administracyjny.
W latach 1975–1998 miejscowość administracyjnie należała do województwa legnickiego.
Położenie.
Wieś położona na obszarze równiny Grębocickiej.
Historia.
W roku 1282 wieś została wymieniona jako "Zamoczino", ale nazwa ta z biegiem czasu się zmieniała.
Zabytki.
Do wojewódzkiego rejestru zabytków wpisany jest:

</doc>
<doc id="381587" url="https://pl.wikipedia.org/wiki?curid=381587" title="Szymonka">
Szymonka

Szymonka (niem. "Schimonken", 1938–1945 "Schmidtsdorf") – wieś w Polsce położona w województwie warmińsko-mazurskim, w powiecie giżyckim, w gminie Ryn.
W latach 1975−1998 miejscowość administracyjnie należała do województwa suwalskiego. Siedziba parafii rzymskokatolickiej.
Wieś założona w 1503 r. nad Jeziorem Szymoneckim. Kościół wybudowano w latach 1874–1877 na miejscu starszej budowli z XVI w., uszkodzony w czasie walk w 1914 r., następnie odbudowany.
We wsi znajduje się wzniesienie zwane Zdunową lub Garncarska Górą (136 m n.p.m.), na stokach którego widoczne są ślady okopów z okresu I wojny światowej (biegła tu linia frontu 1914–1915 r.).

</doc>
<doc id="381588" url="https://pl.wikipedia.org/wiki?curid=381588" title="Szymonki">
Szymonki

Szymonki – wieś w Polsce położona w województwie wielkopolskim, w powiecie rawickim, w gminie Jutrosin.
W okresie Wielkiego Księstwa Poznańskiego (1815-1848) miejscowość wzmiankowana jako Szymonki należała do wsi większych w ówczesnym pruskim powiecie Kröben (krobskim) w rejencji poznańskiej. Szymonki należały do okręgu jutroszyńskiego tego powiatu i stanowiły część majątku Dubinko, którego właścicielem był wówczas (1846) książę Adam Jerzy Czartoryski. Według spisu urzędowego z 1837 roku wieś liczyła 145 mieszkańców, którzy zamieszkiwali 13 dymów (domostw).
W latach 1975–1998 miejscowość administracyjnie należała do województwa leszczyńskiego.

</doc>
<doc id="381589" url="https://pl.wikipedia.org/wiki?curid=381589" title="Szymonków">
Szymonków

Szymonków (niem. "Simmenau")– wieś w Polsce położona w województwie opolskim, w powiecie kluczborskim, w gminie Wołczyn.
Typ budowy wsi nazywany jest wielodrożnica.
Ukształtowanie powierzchni.
Szymonków położony jest w rejonie śląsko - wielkopolskim, krainie opolskiej. Ukształtowanie terenu gminy charakteryzuje się rzeźbą płaskorówninną oraz lekko falistą. Na terenie wsi Szymonków można zauważyć pozostałości po wzgórzach morenowych.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Symonow".
Zabytki.
Do wojewódzkiego rejestru zabytków wpisana jest:
inne zabytki:

</doc>
<doc id="381590" url="https://pl.wikipedia.org/wiki?curid=381590" title="Szymonowo">
Szymonowo

Szymonowo (niem. "Simnau, Gr. Simnau") – wieś w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość administracyjnie należała do województwa olsztyńskiego.
Zabytki.
We wsi znajduje się:
Historia.
Wieś wzmiankowana w dokumentach z 1301 i 1311, jako wieś czynszowa na 60 włókach. Inne dane wskazują, że wieś została założona w 1324. Pierwotna nazwa wsi – "Symenow". W 1782 we wsi odnotowano 29 domów (dymów), natomiast w 1858 w 17 gospodarstwach domowych było 245 mieszkańców. W latach 1937–1939 było 605 mieszkańców. W 1973 wieś, wraz z niezamieszkałym wówczas przysiółkiem Linecki Róg (niem. " Linkswinkel"), należała do powiatu morąskiego, gmina i poczta Małdyty.
Około 1 km na wschód od Szymonowa znajduje się jezioro Ruda Woda (na szlaku Kanału Elbląskiego, powierzchnia jeziora – 665 ha, szer. do 1,7 km, maksymalna głębokość – 28 m. Brzegi wysokie w większości zalesione. Na północy łączy się z jeziorem Sambród, na południu z jeziorem Ilińsk, od wschodu połączenie z Kanałem Duckim z jeziorem Bartężek).
Brzeziniak (niem. Birkenbruch) – bagno, położone na północny zachód od wsi Szymonowo.

</doc>
<doc id="381591" url="https://pl.wikipedia.org/wiki?curid=381591" title="Szymony">
Szymony

Szymony – wieś w Polsce położona w województwie mazowieckim, w powiecie mińskim, w gminie Kałuszyn.
W latach 1975–1998 miejscowość administracyjnie należała do województwa siedleckiego.
Od nazwy wsi (gniazda) swe nazwisko wywodzi ród Szymońskich herbu Jastrzębiec.

</doc>
<doc id="381592" url="https://pl.wikipedia.org/wiki?curid=381592" title="Szynczyce">
Szynczyce

Szynczyce – wieś w Polsce położona w województwie łódzkim, w powiecie piotrkowskim, w gminie Czarnocin.
W latach 1975–1998 miejscowość administracyjnie należała do województwa piotrkowskiego.
Liczba mieszkańców we wsi Szynczyce w 2011 roku wynosiła 218. 
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="381593" url="https://pl.wikipedia.org/wiki?curid=381593" title="Szyndziel">
Szyndziel

Szyndziel – kolonia w Polsce położona w województwie podlaskim, w powiecie sokólskim, w gminie Sokółka.
W okresie międzywojennym majątek Szyndziel należał do kompozytora Jana Tarasiewicza.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Przemienienia Pańskiego w Sokolanach.

</doc>
<doc id="381594" url="https://pl.wikipedia.org/wiki?curid=381594" title="Szynkarzyzna">
Szynkarzyzna

Szynkarzyzna "(dawniej: „Sękarzowizna”)" a dziś często potocznie nazywana „Sękara” – wieś w Polsce położona w województwie mazowieckim, w powiecie węgrowskim, w gminie Sadowne.
Pierwsza wzmianka o wsi pochodzi z 1756. W aktach kościelnych występuje od 1769.
W latach 1975–1998 miejscowość administracyjnie należała do województwa siedleckiego.
Wierni kościoła rzymskokatolickiego należą do parafii św. Jana Chrzciciela w Sadownem lub do parafii św. Stanisława Kostki w Jerzyskach

</doc>
<doc id="381595" url="https://pl.wikipedia.org/wiki?curid=381595" title="Szynkielew">
Szynkielew

Szynkielew – wieś w Polsce położona w województwie łódzkim, w powiecie pabianickim, w gminie Pabianice. Zachodnia granica wsi przebiega wzdłuż Dobrzynki. 
Wieś ma charakter wielodrożnicy i dzieli się na:
Dawne nazwy wsi to: Szynkielow, Sekielow oraz Mała Górka.
Prywatna wieś duchowna "Górka Mała" czyli "Siękielew" położona była w drugiej połowie XVI wieku w powiecie szadkowskim województwa sieradzkiego, własność krakowskiej kapituły katedralnej. W latach 1975–1998 miejscowość należała administracyjnie do ówczesnego województwa łódzkiego.
We wsi nieczynny młyn wodno-elektryczny na Dobrzynce zbudowany w okresie międzywojennym.
Miejscowość jest włączona do sieci komunikacji autobusowej MZK Pabianice (linie 260, 261).
Przez miejscowość, również przebiegają linie autobusowe Kris-Tour (linie 3, 4)

</doc>
<doc id="381596" url="https://pl.wikipedia.org/wiki?curid=381596" title="Szynkielów">
Szynkielów

Szynkielów – wieś w Polsce, położona w województwie łódzkim, w powiecie wieluńskim, w gminie Konopnica, przy drodze wojewódzkiej nr 481 z Łasku do Wielunia.
W latach 1975–1998 miejscowość administracyjnie należała do województwa sieradzkiego.
Najstarsze informacje o wsi pochodzą z 1413. W 1827 r. wieś zamieszkiwało 473 mieszkańców, a w drugiej połowie XIX w. liczba mieszkańców spadła do 295. W tym czasie dobra te należały do gen. Tichmieniewa, gen. Zabłockiego i Marii Kosowskiej.
Na wschód od wioski jest torfowisko „Na Ługiem” i wydma śródlądowa pokryta lasem o charakterze boru chrobotkowego. Torfowisko powstało w starorzeczu – w dawnym rozlewisku połączenia Oleśnicy z Wartą. Porasta je bór bagienny i rośliny chronione: widłak goździsty, rosiczka okrągłolistna, kruszczyk szerokolistny.

</doc>
<doc id="381597" url="https://pl.wikipedia.org/wiki?curid=381597" title="Szynkowizna">
Szynkowizna

Szynkowizna – wieś w Polsce położona w województwie kujawsko-pomorskim, w powiecie brodnickim, w gminie Osiek.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyła 170 mieszkańców. Jest dziewiątą co do wielkości miejscowością gminy Osiek.

</doc>
<doc id="381598" url="https://pl.wikipedia.org/wiki?curid=381598" title="Szynkówko">
Szynkówko

Szynkówko – wieś w Polsce położona w województwie kujawsko-pomorskim, w powiecie brodnickim, w gminie Górzno.
W latach 1975–1998 miejscowość administracyjnie należała do województwa toruńskiego.

</doc>
<doc id="381599" url="https://pl.wikipedia.org/wiki?curid=381599" title="Szynowo">
Szynowo

Szynowo (niem. "Schönau") – osada w Polsce położona w województwie warmińsko-mazurskim, w powiecie olsztyńskim, w gminie Barczewo.
W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia.

</doc>
<doc id="381600" url="https://pl.wikipedia.org/wiki?curid=381600" title="Szynych">
Szynych

Szynych – wieś w Polsce położona w województwie kujawsko-pomorskim, w powiecie grudziądzkim, w gminie Grudziądz.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 358 mieszkańców. Jest czternastą co do wielkości miejscowością gminy Grudziądz.
Historia.
Najstarsze znane wzmianki o wsi pochodzą z około 1340 roku, gdy jest wzmiankowana jako własność mieszczan chełmińskich. Z roku 1364 pochodzi przywilej lokacyjny na prawie chełmińskim. Podczas wojny trzynastoletniej wieś i parafia doznały znacznych zniszczeń. Wtedy starostowie grudziądzcy zaczęli osiedlać w okolicy mennonitów. Pierwsza kaplica, drewniana powstała w XIV wieku, rozbudowana w roku 1550, a w roku 1634 rozbudowana do rozmiarów kościoła. Kościół został zniszczony w czasie potopu szwedzkiego. Przy parafii, jeszcze przed rokiem 1655 działała szkoła (zniszczona w czasie potopu szwedzkiego, następnie odbudowana).
Zabytki.
Zabytkowy barokowy kościół rzymskokatolicki pw. św. Mikołaja. W 1742 r. wymurowany, w miejsce wcześniejszego drewnianego. Wewnątrz jednolity wystrój barokowy. Obok murowana plebania z około 1900 r. Budowa kościoła była sponsorowana przez biskupa Andrzeja Załuskiego oraz chełmińskich radnych. Wyposażenie nowej świątyni ufundował Jan Cieliczkowski, będący dziekanem grudziądzkim oraz proboszczem w Szynychu. 
W roku 1945, od stycznia do kwietnia, w kościele stacjonowali żołnierze Armii Czerwonej, którzy spalili drewniane wyposażenie oraz księgi, a w kościele urządzili stajnię. Remont kościoła rozpoczęto w maju 1945 i już w roku 1946 kościół służył wiernym. 

</doc>
<doc id="381601" url="https://pl.wikipedia.org/wiki?curid=381601" title="Szyperki">
Szyperki

Szyperki – wieś w Polsce położona w województwie podkarpackim, w powiecie niżańskim, w gminie Jarocin.
W latach 1975–1998 miejscowość administracyjnie należała do województwa tarnobrzeskiego.
10 lipca 1943 Wehrmacht i SS spacyfikowały wieś. Niemcy zamordowali 6 osób, a 10 wywieźli do obozu w Budzyniu. Spalili 15 budynków.
We wsi znajduje się kaplica Narodzenia Najświętszej Maryi Panny należąca do rzymskokatolickiej Parafii Matki Bożej Bolesnej w Jarocinie.
Na północy wsi znajduje się staw „Dolina” wraz z wiatami rekreacyjnymi, na południu - nowoczesne boisko multifunkcyjne, wiata i plac zabaw.

</doc>
<doc id="381602" url="https://pl.wikipedia.org/wiki?curid=381602" title="Szypliszki">
Szypliszki

Szypliszki (lit. "Šipliškė") – wieś w Polsce położona na Pojezierzu Wschodniosuwalskim (zachodnia część Pojezierza Litewskiego), w województwie podlaskim, w powiecie suwalskim, w gminie Szypliszki.
W latach 1975–1998 miejscowość administracyjnie należała do województwa suwalskiego.
Miejscowość jest siedzibą gminy Szypliszki.
Miejscowość od wschodu omija droga ekspresowa S61. Do 2022 roku przebiegała tędy droga krajowa nr 8. 
Historia.
Przed tysiącem lat ziemie dzisiejszej gminy Szypliszki, jak i całej Suwalszczyzny, zamieszkiwali Jaćwingowie – lud należący do bałtyjskiej grupy językowej. Po całkowitym wyniszczeniu Jaćwingów przez Zakon Krzyżacki w 1283 roku ziemie te były kilkakrotnie dzielone pomiędzy Krzyżaków i Wielkie Księstwo Litewskie i ostatecznie przeszły w ręce Litwinów.

</doc>
<doc id="381603" url="https://pl.wikipedia.org/wiki?curid=381603" title="Szypłów">
Szypłów

Szypłów – wieś w Polsce położona w województwie wielkopolskim, w powiecie średzkim, w gminie Nowe Miasto nad Wartą.
W latach 1975–1998 miejscowość administracyjnie należała do województwa poznańskiego.

</doc>
<doc id="381604" url="https://pl.wikipedia.org/wiki?curid=381604" title="Szypowice">
Szypowice

Szypowice – wieś w Polsce położona w województwie śląskim, w powiecie zawierciańskim, w gminie Kroczyce.
W latach 1975–1998 miejscowość administracyjnie należała do województwa częstochowskiego.

</doc>
<doc id="381605" url="https://pl.wikipedia.org/wiki?curid=381605" title="Szystowice">
Szystowice

Szystowice – wieś w Polsce położona w województwie lubelskim, w powiecie zamojskim, w gminie Grabowiec.
W latach 1975–1998 miejscowość administracyjnie należała do województwa zamojskiego.
Zabytki.
Według rejestru zabytków NID na listę zabytków wpisany jest zespół dworski z 2 poł. XIX w., nr rej.: A/238 z 25.01.1983: dwór i park.

</doc>
<doc id="381606" url="https://pl.wikipedia.org/wiki?curid=381606" title="Szyszkowa">
Szyszkowa

Szyszkowa – wieś w Polsce, położona w województwie dolnośląskim, w powiecie lubańskim, w gminie Leśna. 
Położenie.
Szyszkowa to wieś łańcuchowa o długości około 3,1 km, leżąca na Pogórzu Izerskim, na lewym brzegu Kwisy, na wysokości około 220–230 m n.p.m.
Podział administracyjny.
W latach 1975–1998 wieś administracyjnie należała do województwa jeleniogórskiego.
Zabytki.
Do wojewódzkiego rejestru zabytków wpisane są obiekty:
Przyroda.
Na terenie miejscowości znajduje się pomnik przyrody Dąb Szyszkowiak - dąb szypułkowy o obwodzie pnia 602 cm.
Edukacja.
Do 2004 r. funkcjonowała szkoła podstawowa. Od 2013 r. funkcjonuje przedszkole Szyszkowa Polana.

</doc>
<doc id="381607" url="https://pl.wikipedia.org/wiki?curid=381607" title="Szyszłowo">
Szyszłowo

Szyszłowo – wieś w Polsce położona w województwie wielkopolskim, w powiecie słupeckim, w gminie Ostrowite.
W latach 1975–1998 miejscowość administracyjnie należała do województwa konińskiego.

</doc>
<doc id="381608" url="https://pl.wikipedia.org/wiki?curid=381608" title="Szyszyn">
Szyszyn

Szyszyn – wieś w Polsce położona w województwie wielkopolskim, w powiecie konińskim, w gminie Ślesin.
W latach 1975–1998 miejscowość administracyjnie należała do województwa konińskiego.

</doc>
<doc id="381609" url="https://pl.wikipedia.org/wiki?curid=381609" title="Szyszyńskie Holendry">
Szyszyńskie Holendry

Szyszyńskie Holendry – wieś w Polsce położona w województwie wielkopolskim, w powiecie konińskim, w gminie Ślesin.
W latach 1975–1998 miejscowość administracyjnie należała do województwa konińskiego.

</doc>
<doc id="381610" url="https://pl.wikipedia.org/wiki?curid=381610" title="Szytki">
Szytki

Szytki – wieś w Polsce położona w województwie lubelskim, w powiecie parczewskim, w gminie Parczew. W latach 1929–72 w granicach Parczewa.
Historia.
1 kwietnia 1929 Szytki (3 ha 4.520 m2) wyłączono z gminy Tyśmienica i włączono je do Parczewa.
1 stycznia 1973 Szytki wyłączono ponownie z Parczewa i włączono je do nowo utworzonej gminy Parczew.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="381612" url="https://pl.wikipedia.org/wiki?curid=381612" title="Rozprza">
Rozprza

Rozprza – miasto w Polsce położone w województwie łódzkim, w powiecie piotrkowskim, w gminie Rozprza, której jest siedzibą. Leży nad rzekami Bogdanówką oraz Luciążą.
Miejscowość uzyskała lokację miejską przed 1272 rokiem. Pierwotnie Rozprza należała do ziemi łęczyckiej jako siedziba kasztelanii rozpierskiej, która w XIII wieku stała się częścią księstwa sieradzkiego w dawnej ziemi sieradzkiej. W drugiej połowie XVI wieku położona była w powiecie piotrkowskim województwa sieradzkiego. 
Zdegradowana do rangi wsi 31 maja 1870 i włączona do gminy Rozprza. W latach 1954–1972 siedziba gromady Rozprza, a od 1 stycznia 1973 reaktywowanej gminy Rozprza. W latach 1975–1998 miejscowość administracyjnie należała do województwa piotrkowskiego. Status miasta odzyskała 1 stycznia 2023.
Toponimia.
Nazwa Rozprza najprawdopodobniej pochodzi od słowa „rozprza”, które oznacza przedmiot sporu, bądź też „rozeprza”, czyli rozszerzanie. W pierwszym przypadku wiąże się ona z funkcją sądowniczą, jaką pełniły kasztelanie wczesnośredniowieczne. Druga wersja nazwy może z kolei wiązać się z okresem, kiedy opolne jednostki terytorialne wchłaniane były przez większe wspólnoty terytorialne.
Historia.
Pierwsze ślady osadnictwa w okolicach Rozprzy pochodzą z mezolitu, a znane są ze stanowisk w Ignacowie i Romanówce, jednakże do wczesnego średniowiecza nie powstała na tych terenach żadna trwała organizacja terytorialna. 
W początkach państwa piastowskiego centralna Polska należała do prowincji łęczyckiej, która z kolei była podzielona na szereg kasztelanii. Jeden z ośmiu ówczesnych kasztelanów miał swoją siedzibę w grodzie rozpierskim. Kasztelania ta zajmowała powierzchnię ok. 1150 km² i cechowała się nierównomiernym rozmieszczeniem osadnictwa – niemal cała południowa część nie była zaludniona.
Przez Rozprzę w okresie wczesnego średniowiecza przebiegały ważne szlaki handlowe – z Gdańska przez Kraków na Węgry i z Rusi przez Sieradz, Kalisz na Zachód. Ośrodek w Rozprzy został zlokalizowany na skraju terenów lesistych i na ważnym ciągu komunikacyjnym, biegnącym z południa na północ, w pobliżu przeprawy w Sulejowie. Tak jak w pozostałych grodach kasztelańskich tutaj również pobierane były opłaty celne, ponadto Rozprza odgrywała rolę kontrolną w stosunku do wcześniej wspomnianego szlaku komunikacyjnego i przeprawy. Kompleks ten znajduje się po wschodniej stronie doliny Luciąży, na gruntach miejscowości Rozprza i Łochyńsko, w odróżnieniu od znajdującego się na zachód od rzeki późniejszego miasta lokacyjnego.
Gród w Rozprzy rozwijał się w kilku etapach. Pierwszy ma szerokie ramy chronologiczne (wyznaczone na podstawie datowań ceramiki), gdyż obejmują okres od VI do IX wieku. Wówczas istniało grodzisko pierścieniowe, które zostało zniszczone w niewyjaśnionych okolicznościach. Ze względu na walory obronne, na wcześniejszych umocnieniach wybudowano nowy gród, który przetrwał do połowy X wieku. Jego kres według historyków mogło przypieczętować zajmowanie tych ziem przez państwo Polan. W II połowie X wieku wykształcił się system osad służebnych i tak na obszarze kasztelani rozpierskiej były to: Woźniki i Piekary położone w odległości około 15 km na północny zachód od Rozprzy, oraz znajdujące się w górnym odcinku Luciąży takie osady jak: Bartodzieje, Cieśle i Strzelce. W trzecim etapie nastąpiła całkowita przebudowa grodu, ponadto została wykopana fosa, mająca 12 metrów szerokości oraz wybudowany został wał zewnętrzny, co razem tworzyło system obronny o rozpiętości 30 m. W jego obrębie przebywała głównie załoga wojskowa, o czym według historyków świadczy brak znalezisk wskazujących na obecność kobiet. W tej fazie trwającej od XI do XIII wieku, Rozprza była już grodem kasztelańskim. Z tego okresu pochodzi też pierwsza historyczna wzmianka o Rozprzy zawarta w falsyfikacie mogileńskim z 1065 r., wystawionym przez Bolesława Szczodrego dla klasztoru benedyktynów w Mogilnie, w którym wymienia się Rozprzę jako gród, który ma płacić daninę – 7 grzywien. O znaczeniu, rozwoju i gospodarce w Rozprzy już jako kasztelanii mówi Bulla Gnieźnieńska z 1136 roku ustanawiająca daniny na rzecz arcybiskupstwa w Gnieźnie. Z treści bulli wynika, iż istniała tutaj komora celna, karczmy, młyny, odbywały się targi. Świadczy to o rozwoju osad podgrodowych zajmujących się bezpośrednią obsługą grodu, gdyż targ i karczmy mogły funkcjonować tylko na podgrodziu. Zarówno znaleziska archeologiczne jak i informacje zawarte w bulli pozwalają stwierdzić, iż ówczesna ludność trudniła się rolnictwem, wytopem żelaza (z rud darniowych), łowiectwem i bartnictwem. O burzliwej historii tej miejscowości świadczy kolejne zniszczenie grodu w XIII wieku, które mogło być wynikiem najazdu tatarskiego w 1241 roku lub latach 1259-60, lecz brak na to dostatecznych dowodów. Podobny los spotkał wówczas osady na podgrodziu. Przy ostatniej odbudowie grodu również wykorzystano wcześniejsze umocnienia, być może zyskał on formę stożkową. Jego egzystencja trwała od XIII do połowy XIV wieku. W tym czasie kompleks ten był znacznie bardziej rozwinięty niż w poprzednich okresach, jednakże miał on nadal charakter wojskowy. Ślady gwałtownego pożaru oraz elementy uzbrojenia znalezione na szczycie wału świadczą o końcu istnienia grodu w Rozprzy w warunkach wojennych. Dalsze dzieje Rozprzy związane są z istniejącym po zachodniej stronie doliny miastem lokacyjnym, którego lokacja nastąpiła przed 1344 r. Gród w ciągu czterech wieków swego istnienia padł dwukrotnie pastwą płomieni. Rozprza stanowiła własność m.in. Konrada Mazowieckiego. W roku 1247 została siłą zagarnięta przez Kazimierza swemu młodszemu bratu Ziemomysłowi. W roku 1263 przeszła w ręce księcia sieradzkiego Leszka Czarnego. Po nim w latach 1327–1339 należała do Przemysława. W roku 1344 Kazimierz Wielki przy okazji wyznaczenia dróg dla kupców cudzoziemskich ustanawia w Rozprzy celną komorę królewską. Z roku 1372 pochodzi dokument sprzedaży urzędu wójtowskiego, będący pośrednim dowodem, że miasto przed tą datą z pewnością posiadało lokację na prawie średzkim.
Od XIV wieku rozwój Rozprzy został zahamowany na skutek wzrastającej roli pobliskiego Piotrkowa, który zastąpił ją w roli głównego ośrodka administracyjnego na tym obszarze. W okresie późnego średniowiecza Rozprza stała się miastem prywatnym. 
Rozkwit miasta przypadł na okres panowania Jagiellonów, jakkolwiek utraciło ono już swoje znaczenie na rzecz pobliskiego Piotrkowa, gdzie powstało starostwo i siedziba powiatu. Odkrycie przez prof. M. Gumowskiego dwóch równocześnie używanych herbów miejskich wskazuje na to, że Rozprza była w tym czasie miastem podwójnym. Oba miasta nosiły tę samą nazwę, lecz posiadały osobne urzędy miejskie. Jedno stanowiło własność szlachecką, drugie stanowiło własność panującego.
Upadek Rozprzy spowodowały wojny szwedzkie w latach 1655–1660, wojna północna w latach 1700–1717 oraz walki konfederatów barskich, którym przewodził właściciel Rozprzy regimentarz Józef Zaremba.
Pod koniec XVIII wieku Rozprza liczyła niewiele ponad 300 mieszkańców, co sytuowało ją wśród mniejszych miast, mających charakter rolniczy. W wyniku II rozbioru Polski znalazła się w zaborze pruskim. Jednakże już w 1815 roku weszła w skład Królestwa Polskiego, pozostającego pod kuratelą Rosji. W roku 1870 utraciła prawa miejskie na mocy dekretu władz carskich w odwet za pomoc oddziałom powstańczym Józefa Oxińskiego.
W roku 1894 majątek Rozprza nabył Ignacy Jan Paderewski, który szybko sprzedał, gdyż nie spełnił jego oczekiwań.
W okresie I wojny światowej była bazą organizacyjną 4 i 5 pułku legionów. W latach międzywojennych stanowiła ubogą osadę rolniczą i siedzibę gminy. W 1928 roku padła ofiarą olbrzymiego pożaru. W czasie działań wojennych 1939 roku Rozprza stanowiła redutę obronną pozycji Prudki, bohatersko bronioną przez batalion kapitana Eustachiusza Marszałka ze 146 pułku piechoty. Ważnym wydarzeniem w rozwoju okolic Rozprzy była budowa kolei warszawsko-wiedeńskiej w latach 1846–1847.
W okresie II wojny światowej częściowemu zniszczeniu uległo grodzisko w Rozprzy. Pozostała tylko jego wschodnia część.
W roku 1965 dla upamiętnienia 900-lecia powstania grodu Rozprza ustawiono na prastarym grodzisku pamiątkowy głaz oraz tablicę z wyrytymi datami 1065–1965.
W 2021 roku, z prywatnej inicjatywy, powstało Muzeum Ziemi Rozprzańskiej. 
Odzyskanie praw miejskich (2023).
5 marca 2020 podczas sesji Rady Gminy, wójt Janusz Jędrzejczyk przedstawił radnym plan wystąpienia z wnioskiem o przeprowadzenie konsultacji społecznych na temat odzyskania przez Rozprzę praw miejskich, podkreślając, że jest to jednym z jego zobowiązań wyborczych, które chce zrealizować. W 2022 roku miejscowość podjęła kroki mające na celu przywrócenie jej praw miejskich. Konsultacje społeczne odbyły się od 28 lutego do 21 marca 2022. W konsultacjach na terenie gminy udział wzięły 2322 osoby spośród 12 107 osób uprawnionych do głosowania (frekwencja 19,18%). Oddano 1588 głosów popierających inicjatywę (68,39%), przeciwnych było 568 osób (24,46%), a 166 osób wstrzymało się (7,15%). W Rozprzy na 1609 osób uprawnionych, głos oddało 388 (frekwencja wyniosła 24,8%). Za nadaniem Rozprzy statusu miasta oddano 291 głosów (72,93% głosujących), przeciw były 94 osoby (23,56%), a 14 osób wstrzymało się (3,51%). Głosami 12 radnych „za” przy 3 głosach wstrzymujących się Rada Gminy Rozprza, podczas sesji w dniu 29 marca 2022 podjęła uchwałę o wystąpieniu z wnioskiem o nadanie statusu miasta miejscowości Rozprza. Wniosek o nadanie statusu miasta miejscowości Rozprza wojewoda zaopiniował pozytywnie. 1 stycznia 2023 doszło do przywrócenia statusu miasta. 

</doc>
<doc id="381614" url="https://pl.wikipedia.org/wiki?curid=381614" title="Hrabstwo Washington (Alabama)">
Hrabstwo Washington (Alabama)

Hrabstwo Washington (ang. "Washington County") – hrabstwo w USA, położone w stanie Alabama. Według spisu powszechnego z roku 2000 liczba mieszkańców hrabstwa wynosiła 18 097. Jego siedzibą jest miasto Chatom.
Geografia.
Według United States Census Bureau, hrabstwo Washington ma powierzchnię 2819 km², z czego 2799 km² to ląd, a 20 km² to woda. Woda stanowi 0,72% powierzchni hrabstwa.

</doc>
<doc id="381617" url="https://pl.wikipedia.org/wiki?curid=381617" title="Klasy parametryzowane wytycznymi">
Klasy parametryzowane wytycznymi

Klasy parametryzowane wytycznymi spopularyzował i omówił Andrei Alexandrescu. Wytyczne są techniką metaprogramowania w C++ z wykorzystaniem szablonów, umożliwiającą uzyskanie dużo większej elastyczności w projektowaniu klas.
Konstruowanie klas parametryzowanych wytycznymi polega na składaniu klasy z wykorzystaniem innych klas (tzw. "wytycznych"), z których każda określa pewien fragment zachowania głównej klasy. W praktyce, można myśleć o klasach wytycznych jako o pewnym rodzaju wtyczek, które doczepiane do klas, umożliwiają elastyczne, bezpieczne typologicznie i efektywne dostosowywanie klas przez użytkownika, bez ręcznego pisania setek różnych wariantów, które różnią się tylko szczegółami działania. Jest to technika bardzo podobna do wzorca projektowego Strategia, tyle tylko że tam zmiana działania obiektów może następować dynamiczne, podczas działania programu, natomiast wytyczne ustalają zachowanie już podczas kompilacji.
Przykład.
Załóżmy, że piszemy klasę inteligentnego wskaźnika i, ze względów efektywnościowych, chcemy dać użytkownikowi możliwość określenia czy w danym przypadku ma zachodzić przeprowadzane testowanie poprawności, czy nie. Jednym z możliwych rozwiązań tego problemu jak dodanie parametru do konstruktora obiektu, który determinuje jak inteligentny wskaźnik ma się zachowywać. Jednak wspomniane względy efektywnościowe przestrzegają nas przed tym, gdyż należałoby przeprowadzać testowanie if w każdym miejscu kodu, co wprowadzałoby dodatkowy narzut nawet wtedy, gdy użytkownik wybrałby wariant bez testowania poprawności.
Standardowa klasa SmartPtr może zostać skrótowo zapisana w ten sposób:
 template &lt;class T&gt;
 class SmartPtr
 // ...
Aby wykorzystać wytyczne, do klasy SmartPtr musimy dodać jeszcze jeden parametr szablonu, który będzie ustalał sposób obsługi błędów. Tak więc, od tej pory nasza klasa SmartPtr może wyglądać np. tak:
 template &lt;class T, class ErrorHandling&gt;
 class SmartPtr : public ErrorHandling
 // ...
Dziedziczymy publicznie od klasy ErrorHandling, tak więc wszystkie metody tej klasy od tej pory wchodzą w skład klasy SmartPtr. Co więcej, zachowanie tych metod zmienia się w zależności od tego jaką klasę wyślemy w miejsce ErrorHandling. Tak więc, gdy wywołamy np. metodę "void ErrorHandling :: Check()", to gdy ErrorHandling będzie równe NoChecking, wtedy nie będzie żadnego sprawdzania. Natomiast gdy wyślemy StrictCheckcing, to każda dereferencja wskaźnika przy wywołaniu (w tym przypadku) metody Get() będzie sprawdzana:
template &lt;class T&gt;
 struct NoChecking
 template &lt;class T&gt;
 struct StrictChecking
 // Opis klasy:
 // Wytyczna ErrorHandling musi posiadać metodę void Check(T*)
 template &lt;class T, class ErrorHandling&gt;
 class SmartPtr : public ErrorHandling
 public:
 T * Get() const
 Check(_ptr); // &lt;----- !!! zmienia się w zależności od ErrorHandling
 return _ptr;
 private:
 T * _ptr;
 // Używanie:
 struct Foo
 SmartPtr&lt;Foo, NoChecking&lt;Foo&gt; &gt; ptrNoCheck = new Foo();
 ptrNoCheck.Get()-&gt;Bar(); // Get() nie sprawdzane
 SmartPtr&lt;Foo, StrictChecking&lt;Foo&gt; &gt; ptrChecked = new Foo();
 ptrChecked.Get()-&gt;Bar(); // Get() sprawdzane
Aby dodać wsparcie dla np. wielowątkowości i liczenia referencji, i jednocześnie pozostawić użytkownikowi możliwość wyboru zachowania klasy, jak również dodawania własnych „strategii zachowań”, wystarczy dodać kolejne wytyczne. W przypadku stosowania innych technik, osiągnięcie podobnych rezultatów najprawdopodobniej nie byłoby tak łatwe.
Wytyczne są techniką użyteczną szczególnie dla twórców bibliotek i silników, ponieważ umożliwiają pisanie kodu, który może być w łatwy, przenośny, efektywny i bezpieczny typologicznie sposób rozszerzany przez użytkowników.

</doc>
<doc id="381619" url="https://pl.wikipedia.org/wiki?curid=381619" title="Polska na Zimowych Igrzyskach Olimpijskich 2006">
Polska na Zimowych Igrzyskach Olimpijskich 2006

Polska reprezentacja na Zimowych Igrzyskach Olimpijskich 2006 w Turynie liczyła 46 sportowców, w tym 30 mężczyzn i 16 kobiet. Reprezentacja Polski miała swoich przedstawicieli w 11 spośród wszystkich 15 sportów, a medale zdobywała w 2 dyscyplinach. Polacy wywalczyli łącznie 2 medale (srebrny i brązowy). Reprezentanci Polski zdobyli łącznie 29 punktów, co jest drugim wynikiem w historii startów na zimowych igrzyskach olimpijskich. Ponadto po raz pierwszy w historii startów Polski na zimowych igrzyskach olimpijskich zdobyła ona medale w dwóch różnych dyscyplinach. Pierwszy raz chorążym polskiej reprezentacji została kobieta. Początkowo miała nim być snowboardzistka Jagna Marczułajtis, dla której były to drugie igrzyska, ale ze względu na przeziębienie zrezygnowała z uczestnictwa, a jej miejsce zajęła inna przedstawicielka snowboardingu – Paulina Ligocka, dla której był to debiut na igrzyskach. Chorążym podczas ceremonii zamknięcia igrzysk był biathlonista Tomasz Sikora, dla którego były to czwarte igrzyska. Także po raz czwarty na igrzyskach startowali biathlonista Wiesław Ziemianin i panczenista Paweł Zygmunt.
Srebrny medal w biegu biathlonowym na 15 km ze startu wspólnego zdobył Tomasz Sikora. Był to pierwszy medal Polski w zawodach biathlonowych na igrzyskach olimpijskich. Brązowy medal w biegu narciarskim na 30 km techniką dowolną zdobyła Justyna Kowalczyk, dla której był to pierwszy start na igrzyskach.
W sumie wydatki związane z przygotowaniem reprezentantów Polski do startu na Zimowych Igrzyskach Olimpijskich 2006 wyniosły około 30 milionów złotych, czyli około 15 procent ówczesnego budżetu Polski na sport wyczynowy. Głównym sponsorem polskiej reprezentacji była Polska Telefonia Cyfrowa, która w latach 2005–2009 była generalnym sponsorem Polskiego Komitetu Olimpijskiego (sponsorowała także start Polaków na igrzyskach w Pekinie).
Nagrody finansowe.
We wrześniu 2005 roku Polski Komitet Olimpijski ustalił zasady przyznawania nagród finansowych za wyniki osiągnięte podczas Zimowych Igrzysk Olimpijskich 2006. Za zdobycie indywidualnie jednego złotego medalu olimpijskiego przewidziano nagrodę w wysokości 120 tysięcy złotych i samochodu osobowego, za zdobycie srebrnego medalu 80 tysięcy złotych, a brązowego 60 tysięcy złotych. Reprezentanci Polski, którzy indywidualnie zajęli miejsca od czwartego do ósmego przyznano gratyfikacje finansowe w wysokości odpowiednio 20, 15, 10, 8 oraz 6 tysięcy złotych. W przypadku zdobycia medalu w konkurencji drużynowej wszyscy członkowie danej drużyny mieli otrzymać do 75% kwot przeznaczonych dla medalistów indywidualnych. Ponadto premie przygotowano także dla trenerów kadr olimpijskich (odpowiednio 70, 50 i 40 tysięcy złotych za poszczególne miejsca na podium), szefów wyszkolenia związków sportowych (40 tysięcy złotych w przypadku zdobycia więcej niż 2 medali przez reprezentantów danego związku) oraz pozostałych osób uczestniczących w przygotowaniach medalistów (40% nagrody indywidualnej dla danego zawodnika lub zawodniczki).
Statystyki według dyscyplin.
Spośród piętnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Polski wzięła udział w jedenastu. Polacy nie wystawili żadnego reprezentanta w curlingu, hokeju na lodzie, kombinacji norweskiej i narciarstwie dowolnym.
Najliczniejszą reprezentację Polska wystawiła w zawodach biathlonowych, w których wystąpiło dziesięcioro polskich zawodników.
Konkurencje.
Objaśnienia.
Q – Awans
DSQ – Dyskwalifikacja
DNF – Zawodnik/Zawodniczka nie ukończył(-a) zawodów
DNS – Zawodnik/Zawodniczka nie wystartował(-a)
nq – Zawodnik/Zawodniczka nie awansował(-a)
Biathlon.
Zawody biathlonowe podczas Zimowych Igrzysk Olimpijskich 2006 były zaliczane do klasyfikacji generalnej Pucharu Świata. Polskę reprezentowało pięciu biathlonistów i pięć biathlonistek. Wśród mężczyzn najlepsze wyniki osiągnął Tomasz Sikora, który zdobył srebrny medal w biegu masowym, a w pozostałych trzech startach indywidualnych zajął punktowane miejsca. Trzykrotnie indywidualnie startował Wiesław Ziemianin, który dwukrotnie zdobył punkty (25. miejsce w sprincie i 28. w biegu pościgowym). Z kolei dwukrotnie w zawodach wziął udział Grzegorz Bodziana, jednak jego najlepszym wynikiem była 67. pozycja w sprincie. Indywidualnie po razie startowali Michał Piecha, który w sprincie zajął 64. miejsce oraz Krzysztof Pływaczyk, który w biegu indywidualnym był 75. Mężczyźni w składzie Ziemianin, Sikora, Piecha i Pływaczyk wystartowali także w biegu sztafetowym, który ukończyli na 13. pozycji. Wśród kobiet indywidualnie czterokrotnie startowały Krystyna Pałka oraz Magdalena Gwizdoń, których najlepszymi osiągnięciami były odpowiednio 5. miejsce w biegu indywidualnym i 20. pozycja w sprincie. Dwukrotnie startowały Magdalena Nykiel i Katarzyna Ponikwia, które jednak nie zdobyły punktów. Indywidualnie raz w zawodach wzięła udział Magdalena Grzywa, która w biegu indywidualnym była 71. Kobiety w składzie Pałka, Gwizdoń, Ponikwia i Grzywa wystartowały także w biegu sztafetowym, który ukończyły na 7. pozycji.
Biegi narciarskie.
Polskę w biegach narciarskich reprezentowało dwóch biegaczy narciarskich i jedna biegaczka. Wśród mężczyzn indywidualnie dwukrotnie startował Janusz Krężelok, który w sprincie zajął 19. miejsce, a w biegu indywidualnym był 25. Raz startował Maciej Kreczmer, który w sprincie został sklasyfikowany na 33. pozycji. Kreczmer i Krężelok wzięli także udział w sprincie drużynowym, w którym zajęli 7. miejsce. Wśród kobiet czterokrotnie startowała jedyna reprezentantka Polski, Justyna Kowalczyk. Zdobyła ona brązowy medal w biegu masowym, w biegu łączonym zajęła 8. pozycję, a w sprincie została sklasyfikowana na 44. miejscu. Wystartowała także w biegu indywidualnym, jednak w czasie rywalizacji straciła przytomność i wycofała się z biegu.
Bobsleje.
W zawodach bobslejowych Polskę reprezentowało 5 zawodników (jeden był rezerwowym). Wystartowali oni w konkurencji męskich czwórek, w której zajęli 15. miejsce. Roczny budżet bobsleistów wynosił wówczas blisko 330 tys. zł, w związku z czym nie było ich stać na zakup własnego bobsleja. Pod koniec 2005 roku Polacy wypożyczyli do końca sezonu sanie bobslejowe od Rosjan, jednak po wygraniu przez Polaków jednego z treningów przed zawodami Pucharu Świata w Schönau am Königssee Rosjanie zerwali umowę, a polscy bobsleiści musieli ponownie startować na starszym, dwuletnim modelu sań. Ostatecznie tuż przed igrzyskami swoje sanie wypożyczyli Polakom Duńczycy, którzy sami nie zakwalifikowali się do tych zawodów.
Łyżwiarstwo figurowe.
W łyżwiarstwie figurowym Polskę reprezentowały dwie pary (w sumie 2 mężczyzn i 2 kobiety). W konkurencji par sportowych 9.miejsce zajęli Mariusz Siudek i Dorota Zagórska, dla których, mimo wcześniejszych zapowiedzi, że w zawodach w Turynie nie wystąpią, był to ostatni, trzeci w karierze start na igrzyskach. W rywalizacji par tanecznych wystąpiła para Aleksandra Kauc i Michał Zych, która została sklasyfikowana na trzeciej od końca, 21. pozycji.
Łyżwiarstwo szybkie.
W rywalizacji panczenistów Polskę reprezentowało 4 mężczyzn i 1 kobieta. Dwukrotnie wystąpili Konrad Niedźwiedzki i Maciej Ustynowicz. Niedźwiedzki najlepszy rezultat zanotował w biegu na 1500 metrów, gdzie zajął 12. pozycji, a Ustynowicz w biegu na 500 metrów, gdzie był 36. Po razie zaprezentowali się Artur Waś (32. miejsce w biegu na 500 metrów) oraz Paweł Zygmunt (18. miejsce w biegu na 5000 metrów). Początkowo w zawodach miał wziąć udział także Witold Mazur, który wypełnił minimum wyznaczone przez Międzynarodową Unię Łyżwiarską, jednak z powodu zbyt dużej ilości zgłoszeń (limit dla łyżwiarstwa szybkiego wynosił 170 osób, a zgłoszono 220 osób) ostatecznie na igrzyska nie pojechał. Jedyną reprezentantką Polski była Katarzyna Wójcicka, która wystartowała w czterech konkurencjach, najlepszy wynik osiągając w biegu na 1000 metrów, gdzie była 8. i ustanowiła rekord Polski na tym dystansie. Ponad trzy lata po zakończeniu igrzysk oskarżyła Holenderkę Grethę Smit o próbę korupcji. Jej zdaniem Smit miała zaproponować Polce 50 tysięcy euro za rezygnację ze startu w biegu na 5000 metrów (Smit była pierwszą rezerwową, więc w razie rezygnacji którejś z zawodniczek zajęłaby jej miejsce i mogła wystartować w zawodach). Polka odrzuciła propozycję i wystartowała w wyścigu, w którym zajęła ostatnią, 16. pozycję.
Narciarstwo alpejskie.
W narciarstwie alpejskim Polskę reprezentowało 1 mężczyzna i 2 kobiety. Jedynym męskim przedstawicielem Polski w narciarstwie alpejskim był Michał Kałwa. Był on jednocześnie pierwszym uczestnikiem zimowych igrzysk olimpijskich pochodzącym z Poznania od 1936 roku. Kałwa wystartował w czterech konkurencjach, najlepszy wynik osiągając w zjeździe, w którym zajął 44. pozycję. W rywalizacji kobiet w jednej konkurencji wystartowały Katarzyna Karasińska i Dagmara Krzyżyńska. Obie były w pierwszej 30 zawodów, zajmując odpowiednio 30. (Karasińska w slalomie) i 25. pozycję (Krzyżyńska w slalomie gigancie).
Saneczkarstwo.
W zawodach saneczkarskich Polskę reprezentowało 2 mężczyzn i 1 kobieta, dla których był to debiut na igrzyskach. Krzysztof Lipiński i Marcin Piekarski wystartowali w konkurencji męskich dwójek, w której zostali sklasyfikowani na 17. pozycji. W rywalizacji jedynek kobiet wzięła udział Ewelina Staszulonek, która była pierwszą polską saneczkarką od 1976 roku. Ostatecznie Staszulonek, mimo upadków w pierwszym i trzecim przejeździe, zajęła 15. pozycję.
Short track.
Jedynym Polakiem w short tracku był Dariusz Kulesza. Oprócz niego o jedno miejsce w polskiej reprezentacji przed igrzyskami rywalizowało jeszcze dwóch innych zawodników – Karol Bobowicz oraz Jakub Jaworski, jednak dzięki srebrnemu medalowi w biegu na 500 metrów podczas mistrzostw świata juniorów w styczniu 2006 roku ostatecznie do składu wybrany został Kulesza. Wystartował on w 3 konkurencjach, najlepszy wynik osiągając w biegu na 1000 metrów, w którym został sklasyfikowany na 11. pozycji.
Skeleton.
Jedyną reprezentantką Polski w skeletonie była Monika Wołowiec. Jej start na igrzyskach był pierwszym startem zawodniczki z Polski w tej konkurencji w historii zimowych igrzysk olimpijskich. Wzięła ona udział w rywalizacji kobiet, w której zajęła ostatnią, 15. pozycję.
Skoki narciarskie.
Wstępną listę 12 polskich skoczków, z grona których miano wybrać skład reprezentacji na igrzyska ogłoszono w październiku 2005 roku. Ostatecznie Polska w skokach narciarskich reprezentowana była przez pięciu zawodników. Indywidualnie dwukrotnie startowali Robert Mateja, Adam Małysz i Kamil Stoch. Małysz zajął 7. i 14. miejsce. Stoch i Mateja najlepsze wyniki osiągnęli w konkursie na skoczni normalnej, gdzie zajęli odpowiednio 16. i 25. pozycję. Stefan Hula startował w konkursie na normalnej skoczni, gdzie zajął 29. miejsce. Rafał Śliż nie zdołał zakwalifikować się do konkursu na skoczni dużej i został sklasyfikowany na 58. miejscu. Polska reprezentacja, w składzie Hula, Stoch, Mateja i Małysz, wystartowała także w konkursie drużynowym, w którym zajęła 5. pozycję.
Snowboarding.
W snowboardingu reprezentowało Polskę trzech mężczyzn i trzy kobiety. Wśród mężczyzn dwukrotnie wystartował Mateusz Ligocki, który w snowcrossie był 20., a w halfpipie zajął ostatnie, 44. miejsce. W pierwszej z tych konkurencji rywalizował również Rafał Skarbek-Malczewski, który był 22., a w drugiej brał udział Michał Ligocki, który został sklasyfikowany na 29. pozycji. Wśród kobiet główną faworytką do zdobycia medalu była Jagna Marczułajtis, która w treningach przed zawodami regularnie zajmowała miejsca w czołówce. Ostatecznie jednak w eliminacjach slalomu giganta równoległego zabrakło jej 1 setnej sekundy do awansu do 1/8 finału i została sklasyfikowana na 17. pozycji. W tej samej konkurencji Blanka Isielonis zajęła 27. pozycję. Ponadto Polskę reprezentowała Paulina Ligocka, która startowała w kobiecym halfpipie, jednak nie przeszła eliminacji i ostatecznie zajęła 17. pozycję.

</doc>
<doc id="381620" url="https://pl.wikipedia.org/wiki?curid=381620" title="Słabęcin">
Słabęcin

Słabęcin – wieś w Polsce położona w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 129 mieszkańców. Jest 34. co do wielkości miejscowością gminy Kruszwica.

</doc>
<doc id="381621" url="https://pl.wikipedia.org/wiki?curid=381621" title="Słabkowice">
Słabkowice

Słabkowice – wieś w Polsce, położona w województwie świętokrzyskim, w powiecie buskim, w gminie Busko-Zdrój.
W latach 1975–1998 miejscowość administracyjnie należała do województwa kieleckiego.

</doc>
<doc id="381622" url="https://pl.wikipedia.org/wiki?curid=381622" title="Słabocin">
Słabocin

Słabocin (niem. "Schlabotschine") – wieś w Polsce położona w województwie dolnośląskim, w powiecie milickim, w gminie Cieszków.
Nazwa.
W roku 1939 administracja niemiecka zmieniła historyczną, posiadającą słowiańskie pochodzenie nazwę "Schlabotschine" na "Grunewald".
Włączenie do Polski.
W 1945 wieś została włączona do Polski, jej dotychczasową ludność wysiedlono do Niemiec.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="381623" url="https://pl.wikipedia.org/wiki?curid=381623" title="Słaboludz">
Słaboludz

Słaboludz (Słaboludź) – wieś w Polsce położona w województwie wielkopolskim, w powiecie konińskim, w gminie Kleczew.
W 1945 roku we wsi znajdowało się 20 gospodarstw. 
W latach 1975–1998 miejscowość administracyjnie należała do województwa konińskiego.

</doc>
<doc id="381624" url="https://pl.wikipedia.org/wiki?curid=381624" title="Słaborowice">
Słaborowice

Słaborowice – wieś w Polsce położona w województwie wielkopolskim, w powiecie ostrowskim, w gminie Ostrów Wielkopolski, ok. 8 km na północ od Ostrowa Wielkopolskiego.
Przynależność administracyjna.
Miejscowość przynależała administracyjnie przed rokiem 1887 do powiatu odolanowskiego. W latach 1975–1998 do województwa kaliskiego, a w latach 1887–1975 i od 1999 do powiatu ostrowskiego.
Historia.
Znane od roku 1414 jako wieś rycerska.
Pod koniec XIX wieku Słaborowice zostały wykupione przez bismarkowską Komisję Kolonizacyjną, wieś liczyła 130 mieszkańców, a obszar dworski specjalizujący się w hodowli bydła holenderskiego, liczył 134 mieszkańców.
W miejscowości funkcjonuje Ochotnicza Straż Pożarna (OSP Słaborowice).

</doc>
<doc id="381625" url="https://pl.wikipedia.org/wiki?curid=381625" title="Słaboszewo">
Słaboszewo

Słaboszewo – wieś w Polsce położona w województwie kujawsko-pomorskim, w powiecie mogileńskim, w gminie Dąbrowa. Jest siedzibą parafii pw. Świętej Trójcy.
Podział administracyjny.
Wieś duchowna, własność arcybiskupstwa gnieźnieńskiego, pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 187 mieszkańców. Jest dziewiątą co do wielkości miejscowością gminy Dąbrowa.

</doc>
<doc id="381626" url="https://pl.wikipedia.org/wiki?curid=381626" title="Słaboszowice">
Słaboszowice

Słaboszowice – wieś w Polsce położona w województwie świętokrzyskim, w powiecie jędrzejowskim, w gminie Sędziszów.
W Słaboszowicach urodził się Stanisław Berini.
Wieś duchowna, własność opactwa cystersów jędrzejowskich położona była w drugiej połowie XVI wieku w powiecie ksiąskim województwa krakowskiego. W latach 1975–1998 miejscowość administracyjnie należała do województwa kieleckiego.

</doc>
<doc id="381627" url="https://pl.wikipedia.org/wiki?curid=381627" title="Słaboszów">
Słaboszów

Słaboszów – wieś w Polsce położona w województwie małopolskim, w powiecie miechowskim, w gminie Słaboszów.
W 1595 roku wieś położona w powiecie ksiąskim województwa krakowskiego była własnością starosty chęcińskiego Piotra Myszkowskiego. Do 1954 roku siedziba gminy Nieszków. W latach 1975–1998 miejscowość administracyjnie należała do województwa kieleckiego. Integralna część miejscowości: Cyprianów.
Miejscowość jest siedzibą gminy Słaboszów.
We wsi znajduje się neogotycki, murowany kościół św. Mikołaja, zbudowany w latach 1854–1876 według projektu Henryka Marconiego, ufundowany przez miejscowego dziedzica Józefa Bzowskiego. Prace budowlane opóźnione przez wybuch powstania styczniowego dokończone zostały po śmierci fundatora przez jego żonę Katarzynę. Kościół konsekrował 11 lipca 1882 r. biskup Kuliński.
W Słaboszowie, w przedwojennym budynku szkoły powszechnej, w sierpniu 1944 roku, jeszcze przed wyzwoleniem został utworzony posterunek Ludowej Służby Bezpieczeństwa (która weszła w skład Armii Ludowej) na czele z komendantem Bronisławem Pilawskim ps. „Burza”.
Zabytki.
Obiekty wpisane do rejestru zabytków nieruchomych województwa małopolskiego:
Niedaleko miejscowości znajdowała się stacja kolejowa Słaboszów – nieistniejącego fragmentu obecnej Świętokrzyskiej Kolei Dojazdowej.

</doc>
<doc id="381628" url="https://pl.wikipedia.org/wiki?curid=381628" title="Słabowo">
Słabowo

Słabowo (niem. "Slabowen", od 1928 "Langenwiese") – wieś w Polsce położona w województwie warmińsko-mazurskim, w powiecie giżyckim, w gminie Ryn.
W latach 1975–1998 miejscowość administracyjnie należała do województwa suwalskiego.

</doc>
<doc id="381629" url="https://pl.wikipedia.org/wiki?curid=381629" title="Słabuszewice">
Słabuszewice

Słabuszewice – wieś sołecka w Polsce położona w województwie świętokrzyskim, w powiecie opatowskim, w gminie Lipnik
W latach 1975–1998 miejscowość administracyjnie należała do województwa tarnobrzeskiego.
Przez wieś przechodzi zielony szlak rowerowy do Opatowa.

</doc>
<doc id="381630" url="https://pl.wikipedia.org/wiki?curid=381630" title="Słajkowo">
Słajkowo

Słajkowo (kaszb. "Słajkòwò") – wieś kaszubska w Polsce, położona w województwie pomorskim, w powiecie wejherowskim, w gminie Choczewo. Wieś jest siedzibą sołectwa Słajkowo, w którego skład wchodzi również Niepoczyn, Żelazno.
W latach 1975–1998 miejscowość należała administracyjnie do województwa gdańskiego.
Integralne części wsi.
Na tym terenie nie ma żadnych zabudowań, pozostała tylko nazwa urzędowa.
Demografia.
Współczesna struktura demograficzna wioski Słajkowo na podstawie danych z lat 1995-2009 według roczników GUS-u, z prezentacją danych z 2002 roku:
 Rysunek 1.1 Piramida populacji — struktura płci i wieku wioski

</doc>
<doc id="381631" url="https://pl.wikipedia.org/wiki?curid=381631" title="Słajsino">
Słajsino

Słajsino – wieś sołecka w Polsce położona w województwie zachodniopomorskim, w powiecie goleniowskim, w gminie Nowogard.
Położenie.
W latach 1975–1998 miejscowość administracyjnie należała do województwa szczecińskiego.
 Droga wojewódzka nr 147 (DW147) – Wieś leży w odległości 11 km od Nowogardu przy drodze wojewódzkiej w woj. zachodniopomorskim.
Atrakcje turystyczne.
Opis zabytku - zabudowa ryglowa, salowy bez wyodrębnionego prezbiterium zamknięty prostokątnie, wieża drewniana od frontu, wolnostojąca, połączona z nawą łącznikiem, zwieńczona dachem namiotowym.

</doc>
<doc id="381632" url="https://pl.wikipedia.org/wiki?curid=381632" title="ZIO 2006">
ZIO 2006



</doc>
<doc id="381633" url="https://pl.wikipedia.org/wiki?curid=381633" title="Słajszewo">
Słajszewo

Słajszewo (kaszb. "Słajszéwò", niem. "Schlaischow") – stara kaszubska wieś szlachecka w Polsce położona w województwie pomorskim, w powiecie wejherowskim, w gminie Choczewo na obszarze Pobrzeża Kaszubskiego nad rzeką Chełst. Wieś jest siedzibą sołectwa Słajszewo, w którego skład wchodzą również Biebrowo i Słajszewko.
W latach 1975–1998 miejscowość administracyjnie należała do województwa gdańskiego.
Demografia.
Współczesna struktura demograficzna wioski Słajszewo na podstawie danych z lat 1995-2009 według roczników GUS-u, z prezentacją danych z 2002 roku:
Rysunek 1.1 Piramida populacji – struktura płci i wieku wioski

</doc>
<doc id="381634" url="https://pl.wikipedia.org/wiki?curid=381634" title="Sławatycze-Kolonia">
Sławatycze-Kolonia

Sławatycze-Kolonia – wieś w Polsce położona w województwie lubelskim, w powiecie bialskim, w gminie Sławatycze.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="381635" url="https://pl.wikipedia.org/wiki?curid=381635" title="Sławczyn">
Sławczyn

Sławczyn – wieś w Polsce położona w województwie mazowieckim, w powiecie kozienickim, w gminie Gniewoszów.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Stanisława w Oleksowie.
Linki zewnętrzne.
 

</doc>
<doc id="381636" url="https://pl.wikipedia.org/wiki?curid=381636" title="Sławęcice (województwo dolnośląskie)">
Sławęcice (województwo dolnośląskie)

Sławęcice – wieś w Polsce położona w województwie dolnośląskim, w powiecie górowskim, w gminie Góra.
Podział administracyjny.
W latach 1975–1998 miejscowość administracyjnie należała do województwa leszczyńskiego.
Nazwa.
Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienianazwę miejscowości jako "Slaventitz" podając jej znaczenie "Beruhmter Leute Sitz" czyli po polsku "Siedziba sławnych ludzi". Nazwa została później fonetycznie zgermanizowana na "Schlabitz" i utraciła swoje pierwotne znaczenie.
Zabytki.
Do wojewódzkiego rejestru zabytków wpisany jest obiekt:

</doc>
<doc id="381637" url="https://pl.wikipedia.org/wiki?curid=381637" title="Sławęcinek (województwo kujawsko-pomorskie)">
Sławęcinek (województwo kujawsko-pomorskie)

Sławęcinek – wieś w Polsce, położona w województwie kujawsko-pomorskim, w powiecie inowrocławskim, w gminie Inowrocław.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 299 mieszkańców. Jest dwunastą co do wielkości miejscowością gminy Inowrocław.

</doc>
<doc id="381639" url="https://pl.wikipedia.org/wiki?curid=381639" title="Sławianowo">
Sławianowo

Sławianowo – wieś krajeńska w Polsce, położona w województwie wielkopolskim, w powiecie złotowskim, w gminie Złotów, nad północnym brzegiem jeziora Sławianowskiego Wielkiego.
Sławianowo jest siedzibą rzymskokatolickiej parafii św. Jakuba Apostoła.
Historia.
Pierwsze wzmianki o wsi, założonej jako ulicówka pochodzą z 1442 ("Slawnanowo"). W 1498 dziedzicem był tu Jan, który sam przezwał się Sławianowskim. W dalszych latach wieś należała do trzech braci Sławianowskich oraz do rodziny Sulińskich i Potulickich. W latach 1772– 1945 wieś znajdowała się w zaborze pruskim, a potem w Niemczech (w okresie międzywojennym przez jezioro Sławianowskie przebiegała granica polsko-niemiecka). W tym okresie działało we wsi koło Związku Polaków w Niemczech. W 1929 rozpoczęła działalność szkoła polska. Jej pierwszym kierownikiem był Piotr Jasiek, a drugim – Edmund Smoczyński, rozstrzelany przez Niemców w 1939. 
W latach 1975–1998 miejscowość administracyjnie należała do województwa pilskiego.
Obiekty.
We wsi stoi kościół św. Jakuba Apostoła (mur pruski), a także domy strażników i celników, dom żandarma niemieckiego i gorzelnia. Istnieje też dwór z XIX wieku – była siedziba dzierżawcy majątku Steinbacha (obecnie właściciel jest prywatny). Na cmentarzu przykościelnym znajduje się ceglana kolumna z XIX wieku, druga zaś postawiona jest na cmentarzu cholerycznym z 1851. Całości dopełniają dwie kapliczki przydrożne.

</doc>
<doc id="381641" url="https://pl.wikipedia.org/wiki?curid=381641" title="Sławice">
Sławice

Sławice (niem. "Slawitz") – część miasta Opole w Polsce położonego w województwie opolskim.
Miejscowość wraz z obrębem ewidencyjnym wsi włączono do Opola 1 stycznia 2017. Przed włączaniem miejscowość była wsią w Polsce położoną w województwie opolskim, w powiecie opolskim, w gminie Dąbrowa.
Od 1950 Sławice należą administracyjnie do województwa opolskiego.
Nazwa.
Nazwa miejscowości pochodzi od imienia Sława lub Sławomir. 
Od 1936 roku do zakończenia II wojny światowej wieś nosiła nazwę Preisdorf ("Preis" jest niemieckim odpowiednikiem polskiego słowa „sława”).
Historia.
Wzmiankowana po raz pierwszy w 1198 roku jako Sclavono, później Zlivici (1223), Slawicz (1356). Dziesięcinę płaciła kościołowi św. Krzyża w Opolu, a w 1356 wikariuszom w Opolu. Kiedyś Sławice znajdowały się na terenie, gdzie dziś znajduje się Ferma Hodowli Drobiu w Półwsi. W latach 1456, 1644, 1723-25 była w posiadaniu rodzin szlacheckich, a w 1783-84 przynależała do hrabstwa Puecklera. W tym czasie w Sławicach był folwark, kmieci, 16 zagrodników, 5 chałupników i 276 mieszkańców. W 1845 wieś liczyła 67 domów oraz 390 osób. Z zakładów przemysłowych wymienia się tutaj młyn, browar i gorzelnię.
Przed II wojną światową majątkiem ziemskim w Sławicach zarządzała hrabina von Einer, do której należał również majątek w Bierkowicach i w Półwsi, gdzie miała główną siedzibę. Aranda, należąca do majątku w Sławicach, nadal istnieje. W majątku znajdował się pałac i park hrabiny von Einer. Pałac został zniszczony podczas II wojny światowej. Park obecnie jest własnością gminy. Po posiadłości hrabiny pozostały tylko ruiny muru ogradzającego pałac.
1 stycznia 2017 miejscowość została włączona do Opola.
Zabytki.
Do wojewódzkiego rejestru zabytków wpisane są:
Inne obiekty:

</doc>
<doc id="381642" url="https://pl.wikipedia.org/wiki?curid=381642" title="Sławice Szlacheckie">
Sławice Szlacheckie

Sławice Szlacheckie – wieś w Polsce położona w województwie małopolskim, w powiecie miechowskim, w gminie Miechów.
W latach 1975–1998 miejscowość administracyjnie należała do województwa kieleckiego. Integralna część miejscowości: Sławice Duchowne.
Sport.
9 stycznia 2010 roku otwarto nartostradę.

</doc>
<doc id="381643" url="https://pl.wikipedia.org/wiki?curid=381643" title="Sławiec">
Sławiec

Sławiec – wieś w Polsce położona w województwie podlaskim, w powiecie łomżyńskim, w gminie Nowogród.
Miejscem masowej egzekucji niemieckiej był skraj lasu koło wsi Sławiec, około 500 metrów od szosy Łomża – Ostrołęka. W dniu 23 lipca 1943 roku stracili Niemcy około 300 więźniów z łomżyńskiego więzienia. W 1945 roku rozpoznano i ekshumowano 33 mieszkańców Zambrowa i 6 mieszkańców Wysokiego Mazowieckiego. Wszystkich ich pochowano na miejscowych cmentarzach. Reszta ofiar pozostała w miejscu kaźni. Obecnie, w polu, pod dwoma charakterystycznymi świerkami, jest ogrodzona zbiorowa mogiła z krzyżem i pamiątkowym głazem. 
Wieś szlachecka "Sławc" położona była w drugiej połowie XVI wieku w powiecie łomżyńskim ziemi łomżyńskiej. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Narodzenia Najświętszej Maryi Panny w Nowogrodzie.

</doc>
<doc id="381644" url="https://pl.wikipedia.org/wiki?curid=381644" title="Sławików">
Sławików

Sławików (niem. "Bergkirch") – wieś w Polsce położona w województwie śląskim, w powiecie raciborskim, w gminie Rudnik. Sławików jest położony w północno-wschodniej części gminy. Ma powierzchnię 6 km² oraz prawie pięciuset mieszkańców.
Nazwa.
Nazwa pochodzi od polskiej nazwy "sławy" - określającej dużą popularność oraz rozgłos. Niektórzy badacze zaliczają nazwę do grupy nazw patronimicznych wywodząc ją od imienia założyciela lub właściciela Sławika.
Niemiecki geograf oraz językoznawca Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia wcześniejszą od niemieckiej nazwę miejscowości w obecnej polskiej formie "Slawików" podając jej znaczenie jako "Beruhmter Ort" czyli w tłumaczeniu "Sławna miejscowość". Niemcy fonetycznie zgermanizowali nazwę miejscowości na "Slawikau" w wyniku czego utraciła ona swoje pierwotne znaczenie.
Ze względu na słowiańskie pochodzenie w okresie hitlerowskiego reżimu w latach 1936-1945 nazistowska administracja III Rzeszy zmieniła zgermanizowaną nazwę miejscowości na nową, całkowicie niemiecką "Bergkirch".
Historia.
Prawdopodobnie jedna z najstarszych miejscowości na ziemi raciborskiej. Pierwszy raz wieś jest wzmiankowana w łacińskim dokumencie z 1223 roku jako "Slavicovo". W 1657 roku powstał tutaj drewniany kościół, który został przeniesiony w latach 1849-1850 do Zabełkowa (spłonął tam w 1976 r.). W latach 1842-1846 powstał nowy murowany kościół
W latach 1975−1998 miejscowość administracyjnie należała do województwa katowickiego.
Demografia.
W 2016 roku w Sławikowie ludność w wieku przedprodukcyjnym na 100 mieszkańców wynosiła 15,06, co uplasowało wieś poniżej średniej w gminie (16,95). Natomiast ludność w wieku produkcyjnym wynosiła 69,74 (średnia w gminie – 66,90), a w wieku poprodukcyjnym – 14,66 (średnia w gminie – 16,25). Stosunek mieszkańców w wieku poprodukcyjnym do mieszkańców w wieku produkcyjnym wynosił 21% (średnia w gminie – 24%). Mediana wieku mieszkańców wynosi 43 lat (średnia w gminie - 47,11).
Zabytki.
Przy ul. Parkowej znajdują się wpisane do wojewódzkiego rejestru zabytków (A/746/2021) ruiny pałacu wybudowanego w stylu eklektycznym na rzucie prostokąta, przebudowanego w 1865 r., którego frontowa elewacja ma 62 metry, a także ruiny oranżerii. Na terenie parku znajduje się również mauzoleum, a także spichlerz, który zbudowany z cegły na przełomie XVIII/XIX wieku, prostokątny z dachem naczułkowym, dwukondygnacyjny.
Przy ul. Parkowej (nr 48) stoi wpisany do rejestru zabytków (nr rej. A/628/2020) kościół parafialny pw. św. Jerzego, który został wzniesiony w latach 1842-1846, w stylu neogotyckim. Wokół kościoła znajdują się wpisane do wojewódzkiego rejestru zabytków (A/OP-616/59) cztery murowane późnoklasycystyczne kaplice z połowy XIX wieku.
Przy ul. Słowackiego stoi krzyż kamienny z postacią Chrystusa na postumencie z niszą, w której stoi figura Matki Boskiej Bolesnej. Krzyż pochodzi z początków XX wieku.
W Sławikowie znajdują się cztery stanowiska archeologiczne wpisane do wojewódzkiego rejestru zabytków. Oprócz tego jest również jedno stanowisko niewpisane do wojewódzkiego rejestru zabytków, gdzie znaleziono ślady osadnicze z pradziejów oraz XIII-XIX wieku.
Kultura.
W ostatnie dzień karnawału po wsi chodzą przebierańcy z niedźwiedziem, zwyczaj zwany jest "wodzeniem bera". W skład korowodu, oprócz niedźwiedzia, wchodzą diabły, baba, lekarz, policjant i trzech grajków (wśród instrumentów są tzw. "diabelskie skrzypce").

</doc>
<doc id="381645" url="https://pl.wikipedia.org/wiki?curid=381645" title="Sławiny">
Sławiny

Sławiny – wieś w Polsce położona w województwie mazowieckim, w powiecie garwolińskim, w gminie Garwolin.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Jana Pawła II w Sulbinach.

</doc>
<doc id="381646" url="https://pl.wikipedia.org/wiki?curid=381646" title="Sławka Mała">
Sławka Mała

Sławka Mała (nime. "Klein Schläfken") – wieś w Polsce położona w województwie warmińsko-mazurskim, w powiecie nidzickim, w gminie Kozłowo.
W latach 1975–1998 miejscowość administracyjnie należała do województwa olsztyńskiego.

</doc>
<doc id="381647" url="https://pl.wikipedia.org/wiki?curid=381647" title="Sławka Wielka">
Sławka Wielka

Sławka Wielka – wieś w Polsce położona w województwie warmińsko-mazurskim, w powiecie nidzickim, w gminie Kozłowo.
W latach 1975–1998 miejscowość administracyjnie należała do województwa olsztyńskiego.
Zobacz też: Sławka Mała

</doc>
<doc id="381648" url="https://pl.wikipedia.org/wiki?curid=381648" title="Sławki (województwo pomorskie)">
Sławki (województwo pomorskie)

Sławki (dodatkowa nazwa w j. kaszub. Słôwczi) – wieś kaszubska w Polsce, położona w województwie pomorskim, w powiecie kartuskim, w gminie Somonino, na turystycznym szlaku Wzgórz Szymbarskich. Siedziba sołectwa Sławki, w skład którego wchodzą również: Sławki Górne, Dębowo, Graniczny Dwór, Owczarnia. 
W latach 1975–1998 wieś administracyjnie należała do województwa gdańskiego.
Wieś leży na trasie magistrali węglowej (Maksymilianowo-Kościerzyna-Gdynia) i zlokalizowany jest w niej przystanek kolejowy Sławki.

</doc>
<doc id="381649" url="https://pl.wikipedia.org/wiki?curid=381649" title="Sławkowice">
Sławkowice

Sławkowice – wieś w Polsce, położona w województwie małopolskim, w powiecie wielickim, w gminie Biskupice.
W latach 1975–1998 miejscowość administracyjnie należała do województwa krakowskiego.
W 1595 roku wieś położona w powiecie szczyrzyckim województwa krakowskiego była własnością kasztelana małogoskiego Sebastiana Lubomirskiego.

</doc>
<doc id="381650" url="https://pl.wikipedia.org/wiki?curid=381650" title="Sławniowice">
Sławniowice

Sławniowice () – wieś w Polsce położona w województwie opolskim, w powiecie nyskim, w gminie Głuchołazy. Historycznie leży na Dolnym Śląsku, na ziemi nyskiej. Położona jest na terenie Przedgórza Paczkowskiego, będącego częścią Przedgórza Sudeckiego. Przepływa przez nią rzeka Mora.
W latach 1975–1998 miejscowość należała administracyjnie do ówczesnego województwa opolskiego.
Według danych na 2011 wieś była zamieszkana przez 548 osób.
Geografia.
Położenie.
Wieś jest położona w południowo-zachodniej Polsce, w województwie opolskim, około 1 km od granicy z Czechami, we wschodniej części Przedgórza Paczkowskiego. Należy do Euroregionu Pradziad. Przez granice administracyjne wsi przepływa rzeka Mora.
Środowisko naturalne.
W Sławniowicach panuje klimat umiarkowany ciepły. Średnia temperatura roczna wynosi +7,7 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Sławniowic wynoszą 611 mm. Dominują wiatry zachodnie.
Nazwa.
Miejscowość wzmiankowana w 1284 r. jako villa Cunati, w 1291 r. (niepewna lokalizacja) jako Slawnewiz, a w 1300 r. jako Cunczendorf. Niemiecką nazwą wsi było "Groß Kunzendorf", w odróżnieniu od pobliskiego Konradowa ("Dürr Kunzendorf") i Trzebini ("Kunzendorf") koło Prudnika. Obecna nazwa zatwierdzona administracyjnie w 1946.
Historia.
W 1201 miejscowość została przeniesiona na nowe prawo. Co najmniej od XIV wieku wydobywany jest w Sławniowicach marmur – w Kępnicy zachował się nagrobek proboszcza Flermana z 1314 roku.
W 1603 miejscowi chłopi (jednym z przywódców był Jerzy Grötzner) podnieśli bunt antyfeudalny i opanowali wieś, kapitulując dopiero po 13 latach. W XVII wieku nastąpił w miejscowości rozkwit wydobycia marmuru, lecz zamarło ono całkowicie w XVIII wieku. W XIX wieku w celu wywozu wydobywanego kamienia utworzono połączenie kolejowe Nowy Świętów – Sławniowice. Wydobycie wznowiono po 1945 roku.
W latach 1945–1950 Sławniowice należały do województwa śląskiego, a od 1950 do województwa opolskiego.
W latach 1945–1947 stacjonowała w Sławniowicach strażnica Wojsk Ochrony Pogranicza, po której pozostały gruzy przy tzw. „drodze czereśniowej”.
W 1977 w miejscowości znajdowało się 16 stanowisk kamieniołomów, częściowo nieczynnych.
W latach 1996–2007 funkcjonowało w Sławniowicach przejście graniczne Sławniowice-Velké Kunětice.

</doc>
<doc id="381651" url="https://pl.wikipedia.org/wiki?curid=381651" title="Sławniów">
Sławniów

Sławniów – wieś w Polsce, położona w województwie śląskim, w powiecie zawierciańskim, w gminie Pilica.
W latach 1975–1998 wieś administracyjnie należała do województwa katowickiego.
W 1595 roku wieś położona w powiecie lelowskim województwa krakowskiego była własnością kasztelana oświęcimskiego Wojciecha Padniewskiego. 
Od średniowiecza Sławniów występuje jako wieś prywatna we władaniu różnych rodów szlacheckich (najczęściej właścicieli zamku pilickiego).
Urodził się tu Ryszard Bartel – polski inżynier, konstruktor lotniczy, pilot i historyk lotnictwa, jeden z polskich pionierów lotnictwa.

</doc>
<doc id="381652" url="https://pl.wikipedia.org/wiki?curid=381652" title="Sławno-Kolonia">
Sławno-Kolonia

Sławno-Kolonia – wieś w Polsce położona w województwie łódzkim, w powiecie opoczyńskim, w gminie Sławno.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii św. Geroncjusza i Wniebowzięcia NMP w Sławnie.

</doc>
<doc id="381653" url="https://pl.wikipedia.org/wiki?curid=381653" title="Sławoborze">
Sławoborze

Sławoborze (niem. "Stolzenberg") – wieś w Polsce położona w województwie zachodniopomorskim, w powiecie świdwińskim, w gminie Sławoborze przy drodze wojewódzkiej 162.
W latach 1975–1998 miejscowość administracyjnie należała do województwa koszalińskiego.
Miejscowość jest siedzibą gminy Sławoborze. Partnerem wsi jest niemieckie Loiching.
Charakterystyka i układ wsi.
Sławoborze jest wsią kościelną o zwartej ulicówce z rozbudową do wielodrożnicy. Pierwotny układ wsi jest czytelny, a kolejne etapy rozbudowy związane są z wytrasowaniem szosy Świdwin – Kołobrzeg, ukośnie do dawnego układu drożnego oraz koryta rzeki Pokrzywnicy, która przepływa przez miejscowość. W latach 80. znajdował się tutaj również dworzec kolej wąskotorowej. Sławoborze nabiera charakteru małomiasteczkowego z bardzo ujednoliconą architekturą.
Historia.
Pierwsze informacje o wsi leżącej przy szlaku solnym pojawiają się w 1291 r. – wtedy Sławoborze było częścią kasztelanii świdwińskiej, w której panowali Brandenburczycy, a granice były ustalone pomiędzy dobrami biskupimi a Nową Marchią. Od XIV w. wieś była częścią księstwa biskupów Kamieńskich z ziemi kołobrzeskiej. W roku 1606 r. Sławoborze stało się lennikiem rodziny Blackenbergów nadanym przez księcia pomorskiego Franciszka I. W wieku XVIII podzielono majątek, a jedna jego część – należąca do Blackenbergów – została sprzedana (w 1718 r.) Manerbergerom, a następnie w 1763 r. nabył ją Ferdynand Wilhelm von Tuschen. Druga część majątku, mniejsza, wciąż pozostawała przy Blackenbergach jako część dóbr w Mysłowicach. W roku 1804 cała wieś była własnością wdowy von Wisman z domu von Tuschen. Kolejnymi właścicielami wsi byli von Schlieffen, lecz w połowie XIX w. Sławoborze podzielono pomiędzy 16 spadkobierców hrabiego Henryka Wilhelma von Schlieffen.
Od czasu wybudowania dworca kolei wąskotorowej wieś znacząco zaczęła się rozbudowywać, a nowe wytrasowanie drogi Kołobrzeg – Świdwin (obecnie część drogi nr 162) zaktywizowało nowe tereny budowlane leżące na wschodnim brzegu rzeki Pokrzywnicy, co spowodowało przybycie ludności nierolniczej. W spisie majątkowym z 1928 r. została wymieniona pozostałość majątku należącego do Hebbinga von Blackensee.
Odkrycie zaginionego miasta Stolzenberg.
W 2020 roku grupa archeologów odkryła, że średniowieczne Sławoborze (Stolzenberg) znajdowało się w innym miejscu niż współcześnie. Opisywane w źródłach niemieckich miasto jeszcze w XIX w. miało mieć widoczne pozostałości fos i obwałowań. Z pomocą pracowników Lasów Państwowych oraz analizom danych LiDAR odnaleźli oni lokalizację zaginionego miasta w lasach niecałe 2 km na południowy zachód od obecnego Sławoborza. Pozostałości opisywane są jako imponujące, odnaleziono m.in. zachowaną fosę o głębokości dochodzącej do 5,5 m.

</doc>
<doc id="381654" url="https://pl.wikipedia.org/wiki?curid=381654" title="Sławocin">
Sławocin

Sławocin () – wieś w Polsce położona w województwie lubuskim, w powiecie nowosolskim, w gminie Kolsko.
W latach 1975–1998 miejscowość administracyjnie należała do województwa zielonogórskiego.
Demografia.
Liczba mieszkańców miejscowości w poszczególnych latach:

</doc>
<doc id="381655" url="https://pl.wikipedia.org/wiki?curid=381655" title="Sławoszew">
Sławoszew

Sławoszew – wieś w Polsce położona w województwie wielkopolskim, w powiecie jarocińskim, w gminie Kotlin.
W latach 1975–1998 miejscowość administracyjnie należała do województwa kaliskiego.
Edukacja.
Szkoły podstawowe
Sąsiednie miejscowości.
Kotlin, Kurcew, Parzew, Racendów, Strzydzew, Twardów
Zobacz też: Sławoszewek, Sławoszewo 

</doc>
<doc id="381656" url="https://pl.wikipedia.org/wiki?curid=381656" title="Sławoszewek">
Sławoszewek

Sławoszewek – wieś w Polsce położona w województwie wielkopolskim, w powiecie konińskim, w gminie Kleczew. 
Wymieniona po raz pierwszy w źródłach w 1363 roku. W 1863 roku doszło do serii potyczek powstańczych, w wyniku których poległo jedenastu powstańców. Do 1954 roku istniała gmina Sławoszewek. Według stanu z 1952 roku gmina Sławoszewek składała się z 16 gromad: Biskupie, Cegielnia, Dąbrowa, Goranin, Makarowo Sławenckie, Marianowo, Mikorzyn, Ostrowąż, Roztoka, Różnowa, Sławęncin, Sławoszewek, Sławoszewo, Szyszyn, Szyszyńskie Holendry i Żółwieniec.
W latach 1975–1998 miejscowość administracyjnie należała do województwa konińskiego. 
We wsi krzyżują się dwie drogi wojewódzkie:
Wieś przecina nieczynna linia kolei wąskotorowej.
Od strony południowej wieś sąsiaduje z kopalnią odkrywkową węgla brunatnego "KWB Konin SA".
W Sławoszewku znajduje się kompleks parkowo-pałacowy. W parku występują pomniki przyrody:
oraz aleja grabowa ("Carpinus betulus") o długości 70 m, złożona z ok. 100 drzew o obwodach pierśnic od 100 do 200 cm. 
Od miesiąca października 2016 roku zostały nadane nazwy ulic zgodnie z planem zagospodarowania przestrzennego po wcześniejszych spotkaniach mieszkańców z władzami samorządu terytorialnego. Najdłuższe ulice w miejscowości to (wg długości):

</doc>
<doc id="381657" url="https://pl.wikipedia.org/wiki?curid=381657" title="Sławoszewo (województwo wielkopolskie)">
Sławoszewo (województwo wielkopolskie)

Sławoszewo – wieś w Polsce położona w województwie wielkopolskim, w powiecie konińskim, w gminie Kleczew.
W latach 1975–1998 miejscowość administracyjnie należała do województwa konińskiego.

</doc>
<doc id="381658" url="https://pl.wikipedia.org/wiki?curid=381658" title="Sławoszowice">
Sławoszowice

Sławoszowice – wieś w Polsce położona w województwie dolnośląskim, w powiecie milickim, w gminie Milicz.
Podział administracyjny.
W latach 1954-1972 wieś należała i była siedzibą władz gromady Sławoszowice. W latach 1975–1998 miejscowość administracyjnie należała do województwa wrocławskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Slavoschoviczi villa".
Zabytki.
Do wojewódzkiego rejestru zabytków wpisany jest:
Inne obiekty.
Na terenie wsi znajduje się Sala Królestwa zboru Świadków Jehowy.

</doc>
<doc id="381659" url="https://pl.wikipedia.org/wiki?curid=381659" title="Sławoszów">
Sławoszów

Sławoszów (niem. "Amaliengrund") – wieś w Polsce, położona w województwie opolskim, w powiecie głubczyckim, w gminie Głubczyce.
W latach 1975–1998 miejscowość administracyjnie należała do województwa opolskiego.
Leży na terenie Nadleśnictwa Prudnik (obręb Prudnik).
Nazwa.
12 lutego 1948 r. ustalono urzędową polską nazwę miejscowości – Sławoszów, określając drugi przypadek jako Sławoszowa, a przymiotnik – sławoszowski.
Historia.
Do głosowania podczas plebiscytu na Górnym Śląsku uprawnionych było w Sławoszowie 269 osób, z czego 159, ok. 59,1%, stanowili mieszkańcy (w tym 154, ok. 57,2% całości, mieszkańcy urodzeni w miejscowości). Oddano 267 głosów (ok. 99,3% uprawnionych), w tym 267 (100%) ważnych; za Niemcami głosowało 266 osób (ok. 99,6%), a za Polską 1 osoba (ok. 0,4%).

</doc>
<doc id="381660" url="https://pl.wikipedia.org/wiki?curid=381660" title="Sławoszyno">
Sławoszyno

Sławoszyno (kaszb. "Sławòszëno", niem. "Slawoschin") – wieś kaszubska w Polsce położona w województwie pomorskim, w powiecie puckim, w gminie Krokowa przy drodze wojewódzkiej nr 215. W najbliższej okolicy (na wschodzie) znajdują się rezerwaty przyrody "Moroszka Bielawskiego Błota" i "Woskownica Bielawskiego Błota". Przebiegała tędy trasa linii kolejowej Puck – Krokowa (wschodnia odnoga linii na Mierzeję Helską).
Podczas zaboru pruskiego wieś nosiła nazwę niemiecką "Slawoschin". Podczas okupacji niemieckiej nazwa "Slawoschin" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Wittenbrock", którą w 1943 po raz kolejny zmieniono na "Wittenbrook".
Wieś Klasztoru Cysterek w Żarnowcu w powiecie puckim województwa pomorskiego w II połowie XVI wieku. W latach 1975–1998 miejscowość administracyjnie należała do województwa gdańskiego.
Ciekawostka.
W okolicach Sławoszyna znany był z podań ludowych diabeł o imieniu "Stári Kinkusz". Jego ulubionym zajęciem było podsycanie w ludziach ciekawości, poprzez szeptanie im do ucha różnego rodzaju plotek.

</doc>
<doc id="381661" url="https://pl.wikipedia.org/wiki?curid=381661" title="Sławowice">
Sławowice

Sławowice (niem. "Schlanowitz") – wieś w Polsce położona w województwie dolnośląskim, w powiecie wołowskim, w gminie Wołów.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Slawowitz".
Zabytki.
Do wojewódzkiego rejestru zabytków wpisany jest:

</doc>
<doc id="381662" url="https://pl.wikipedia.org/wiki?curid=381662" title="Sławsk (powiat koniński)">
Sławsk (powiat koniński)

Sławsk – wieś w Polsce, położona w województwie wielkopolskim, w powiecie konińskim, w gminie Rzgów.
W latach 1975–1998 miejscowość administracyjnie należała do województwa konińskiego.
Położenie.
Sławsk położony jest na lewym brzegu Warty, ok. 8 km na południowy zachód od Konina przy drodze powiatowej nr 3096P Podbiel – Konin.
Historia.
W średniowieczu wieś była własnością klasztoru cystersów w Lądzie. Pierwsza wzmianka o istnieniu Sławska pochodzi z 1291 r. W połowie XIX w. we wsi funkcjonowała fabryka fajansu.

</doc>
<doc id="381663" url="https://pl.wikipedia.org/wiki?curid=381663" title="Sławsko">
Sławsko

Sławsko (niem. "Alt Schlawe") – wieś w północnej Polsce położona w województwie zachodniopomorskim, w powiecie sławieńskim, w gminie Sławno. W pobliżu wsi znajdują się ślady starego grodziska. Patrz: Sławsko (grodzisko)
W miejscowości ma remizę jednostka Ochotniczej Straży Pożarnej włączona do krajowego systemu ratowniczo-gaśniczego.
Nazwa i historia.
Obecna nazwa została nadana miejscowości po 1945, wcześniej określanej jako Alt Schlawe (niem. = "Stare Sławno"). Wieś usytuowana w miejscu osady przedlokacyjnej Sławna położonej na północ od miasta. Sławno było stolicą księstwa: "Wartzislaus Zlauine" został wspomniany w 1186 roku, później (1200) źródła wymieniają "Dobroslaua de Slauna" (Dobrosławę ze Sławna). Nazwa księstwa występuje jako "terre Sianie" w 1222, "terre Slauensis" w 1223, "de terra Zlauna" w 1277, etc. W słowiańskim nazwa ta brzmiała Sloцno lub Sloцąvno. Łączy się ją bądź z nazwą Słowianie, bądź z rdzeniem *slov-1/*slav-, który pojawia się w wielu nazwach wodnych, oznaczał więc jakieś mokre lub położone nad wodą miejsce.
W latach 1975–1998 miejscowość administracyjnie należała do województwa słupskiego.

</doc>
<doc id="381664" url="https://pl.wikipedia.org/wiki?curid=381664" title="Sławsko Dolne">
Sławsko Dolne

Sławsko Dolne – wieś w Polsce, położona w województwie kujawsko-pomorskim, w powiecie mogileńskim, w gminie Strzelno. 
Krótki opis.
Wieś ma ponad 800 lat i w marcu 2011 r. liczyła 349 mieszkańców. Poczta Strzelno, kod pocztowy 88-320.
Podział administracyjny.
W latach 1975–1998 miejscowość administracyjnie należała do województwa bydgoskiego.
Nazwa.
Nazwa wywodzi się od rzeki Sławki, która przepływała obok miejscowości.

</doc>
<doc id="381665" url="https://pl.wikipedia.org/wiki?curid=381665" title="Sławsk Wielki">
Sławsk Wielki

Sławsk Wielki – wieś w Polsce, położona w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 471 mieszkańców. Jest szóstą co do wielkości miejscowością gminy Kruszwica.
Archeologia.
W miejscowości (przy okazji budowy tranzytowego gazociągu Jamał–Europa) odkryto pozostałości okazałego sanktuarium z początków naszej ery wraz z jamami grobowymi zwierząt ofiarnych, a także szkielet człowieka, prawdopodobnie również złożonego jako ofiara przy świątyni. Ślady kultury materialnej stanowią żarna rotacyjne i pozostałości warsztatu obróbki poroża. Odkryte obiekty wskazują na łączność z kręgiem cywilizacji celtyckiej.
Zabytki.
Według rejestru zabytków NID na listę zabytków wpisany jest kościół parafialny pw. św. Bartłomieja z 1760, nr rej.: A/796 z 9.03.1933.

</doc>
<doc id="381666" url="https://pl.wikipedia.org/wiki?curid=381666" title="Sławutowo">
Sławutowo

Sławutowo (kaszb. "Sławùtowò" lub też "Wieldżé Sławùtowò", niem. "Groß Schlatau") – wieś kaszubska w Polsce, położona w województwie pomorskim, w powiecie puckim, w gminie Puck, na wschodnim skraju Puszczy Darżlubskiej. Wieś jest siedzibą sołectwa Sławutowo, w którego skład wchodzi również Sławutówko.
Wieś szlachecka położona była w II połowie XVI wieku w powiecie puckim województwa pomorskiego. W latach 1975–1998 miejscowość administracyjnie należała do województwa gdańskiego.
18 kwietnia 2015 w miejscowości (przy ul. Wejherowskiej) otworzono rekonstrukcję osady wczesnośredniowiecznej Słowian z przełomu IX i X wieku z 8 chatami, 3 bramami obronnymi i palisadą o długości 400 m, a także kamiennymi kręgami i kurhanami. Wewnątrz chat znajdują się na przedmioty i narzędzia codziennego użytku, stosowane w warsztatach bursztynnika, rymarza oraz piekarza. Są tu także stanowiska łucznicze i ścieżka edukacyjna. 

</doc>
<doc id="381667" url="https://pl.wikipedia.org/wiki?curid=381667" title="Słączno">
Słączno

Słączno – wieś w Polsce położona w województwie dolnośląskim, w powiecie milickim, w gminie Milicz.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="381668" url="https://pl.wikipedia.org/wiki?curid=381668" title="Słębowo">
Słębowo

Słębowo – wieś w Polsce położona w województwie kujawsko-pomorskim, w powiecie żnińskim, w gminie Żnin.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 332 mieszkańców. Jest trzynastą co do wielkości miejscowością gminy Żnin.

</doc>
<doc id="381669" url="https://pl.wikipedia.org/wiki?curid=381669" title="Słępy">
Słępy

Słępy (niem. "Schlömpen") – przysiółek w Polsce położony w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 miejscowość administracyjnie należała do województwa olsztyńskiego. Przysiółek jest częścią sołectwa Karszewo.
Szkoła.
Początki szkolnictwa w Słępach są datowane na pierwszą połowę XVIII wieku, na okres panowania króla Prus Fryderyka Wilhelma I. W roku 1732 za sprawą działalności komisji szkolnej założono na terenie parafii Sątoczno osiem szkół pod przewodnictwem pastora Jakuba Michaela Webera, wśród nich także szkołę w Słępach.
Po II wojnie światowej w Słępach działała szkoła podstawowa, będąca filią Szkoły Podstawowej w Sątocznie. Filia w Słępach została włączona do szkoły w Sątocznie od września 1973 r.

</doc>
<doc id="381670" url="https://pl.wikipedia.org/wiki?curid=381670" title="Słobity">
Słobity

Słobity (niem. "Schlobitten") – osada w Polsce, położona w województwie warmińsko-mazurskim, w powiecie braniewskim, w gminie Wilczęta.
W latach 1975–1998 miejscowość administracyjnie należała do województwa elbląskiego.
We wsi ruiny manierystycznego pałacu rodu Dohna-Schlobitten wzniesiono w latach 1622–1624, znacznie rozbudowany w latach 1696–1723 (m.in. Joachim Ludwig Schultheiß von Unfried). Była to piękna rezydencja zawierająca dwukondygnacyjną salę balową, apartamenty królewskie (Słobity miały przywilej "pałacu królewskiego" - w którym monarchowie zatrzymywali się w trakcie podróży). W marcu 1945 pałac został spalony, a wyposażenie zostało rozkradzione przez żołnierzy armii radzieckiej. Zachowały się tylko mury obwodowe korpusu pałacu i masztalni oraz fragmenty murów galerii bocznych. Zachował się też budynek gorzelni i dwie kordegardy.
Neogotycki kościół poewangelicki z końca XIX w. z wysoką wieżą, w górnej części ośmioboczną, zwieńczoną hełmem wiciowym z pinaklami. Na zewnętrznej ścianie tablica upamiętniająca mieszkańców wsi poległych podczas I wojny światowej, poza napisem przedstawia wizerunek drzewa i leśne zwierzęta.

</doc>
<doc id="381671" url="https://pl.wikipedia.org/wiki?curid=381671" title="Słobódka (powiat suwalski)">
Słobódka (powiat suwalski)

Słobódka – wieś w Polsce położona w województwie podlaskim, w powiecie suwalskim, w gminie Szypliszki.
W latach 1975–1998 miejscowość administracyjnie należała do województwa suwalskiego.
Wierni kościoła rzymskokatolickiego należą do parafii w Becejły.

</doc>
<doc id="381672" url="https://pl.wikipedia.org/wiki?curid=381672" title="Słochy Annopolskie">
Słochy Annopolskie

Słochy Annopolskie – wieś w Polsce położona w województwie podlaskim, w powiecie siemiatyckim, w gminie Siemiatycze.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Siemiatyczach.
Historia.
Wieś "Słochy Wielkie" położona w ziemi drohickiej w 1795 roku, wchodziła w skład klucza siemiatyckiego księżnej Anny Jabłonowskiej. Według Powszechnego Spisu Ludności z 1921 roku wieś zamieszkiwało 212 osób, wśród których 24 było wyznania rzymskokatolickiego, 136 prawosławnego, 2 ewangelickiego a 50 mojżeszowego. Jednocześnie 23 mieszkańców zadeklarowało polską przynależność narodową, 138 białoruską, 1 niemiecką a 50 żydowską. Było tu 37 budynków mieszkalnych.
23 czerwca 1941 żołnierze Wehrmachtu ze 141 Dywizji Piechoty spalili wieś i zamordowali 62 jej mieszkańców. Według innych źródeł ofiar było 64. (Ustalono 47 nazwisk zamordowanych). W tym samym dniu spalono także wsie Klekotowo i Ogrodniki.
Od 2004 w miejscowości budowana jest prawosławna cerkiew pod wezwaniem św. Marii Magdaleny i Świętych Męczenników Ziemi Chełmskiej i Podlaskiej (jako filia parafii Świętych Apostołów Piotra i Pawła w Siemiatyczach). Obecnie (2014) trwają prace wykończeniowe wewnątrz świątyni. Cerkiew ma upamiętniać martyrologię mieszkańców wsi w czasie okupacji hitlerowskiej.
W 2009 roku na terenie wsi odnaleziono kilkadziesiąt monet rzymskich z lat 107-138 n.e., które przypuszczalnie zostały ukryte w II wieku przez przedstawicieli kultury przeworskiej wiązanej z plemieniem Wandalów.

</doc>
<doc id="381673" url="https://pl.wikipedia.org/wiki?curid=381673" title="Słocin">
Słocin

Słocin – wieś w Polsce położona w województwie wielkopolskim, w powiecie grodziskim, w gminie Grodzisk Wielkopolski.
Historia wsi.
Pierwsza wzmianka o wsi pochodzi z 1257 roku, a rok wcześniej wzmiankowany jest las "Suhcino", należący do klasztoru w Paradyżu. W późniejszym okresie wieś była gniazdem rodziny "Sułockich" herbu Gryf, a następnie wchodziła w skład dóbr grodziskich. Przez pewien czas forma jej nazwy brzmiała Sulęcino.
W XVIII wieku obok wsi założono osadę "Słocińskie olędry" obecnie zwaną "Słociniec".
W okresie Wielkiego Księstwa Poznańskiego (1815–1848) obok Słocina wzmiankowana była osada Słocin Olędry. Obie wsie leżały w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Słocin i Słocin Olędry należały do okręgu grodziskiego i stanowiły część majątku Grodzisk (Grätz), którego właścicielem był wówczas Szolc i Łubieński. Według spisu urzędowego z 1837 roku Słocin liczył 219 mieszkańców i 28 dymów (domostw), z kolei Słocin Olędry – 64 mieszk. i 8 domostw.
W latach 1975–1998 miejscowość administracyjnie należała do województwa poznańskiego.

</doc>
<doc id="381674" url="https://pl.wikipedia.org/wiki?curid=381674" title="Słodkowo">
Słodkowo

Słodkowo – wieś w Polsce położona w województwie zachodniopomorskim, w powiecie stargardzkim, w gminie Suchań, położona na północny zachód od Suchania (siedziby gminy) i na południowy wschód od Stargardu (siedziby powiatu).
W latach 1945-54 siedziba gminy Słodkowo. W latach 1975–1998 miejscowość administracyjnie należała do województwa szczecińskiego.
Zobacz też: Słodków 

</doc>
<doc id="381675" url="https://pl.wikipedia.org/wiki?curid=381675" title="Słodków">
Słodków

Słodków – wieś w Polsce położona w województwie wielkopolskim, w powiecie tureckim, w gminie Turek.
Wieś położona jest w odległości około 4 km na zachód od Turku, przy drodze krajowej 72. W miejscowości funkcjonuje Biblioteka Publiczna Gminy Turek (w dworku), a także szkoła podstawowa i gimnazjum. Ponadto na terenie miejscowości znajduje się wiatrak koźlak z XIX wieku.
Historia.
Osada Słodków istniała już w XIV wieku, niegdyś była własnością arcybiskupów gnieźnieńskich, do których należał także pobliski Turek. Wieś posiadała niegdyś kilka, stopniowo ewoluujących nazw: "Szlothkowo" (1521), "Zlotcow" (1533). W XIX wieku istniał tutaj jeden z niewielkich majątków ziemskich, złożony z kilku wsi. Wówczas dobra Słodków składały się z folwarku w samej osadzie, wsi Szadłowice i osady Budy Słodkowskie, oraz Kolonii Słodków. W 1885 roku, po częściowej parcelacji, dwór słodkowski dysponował 510 morgami ziemi (około 286 ha).
W 1912 roku właścicielem Słodkowa był Teodor Sznerr, który występuje w źródłach również w pierwszym okresie powojennym, kiedy to majątek ulegał stopniowej parcelacji. W latach dwudziestych właścicielami tutejszych dóbr stali się Daniszewscy - ostatnimi właścicielami przed wybuchem II wojny światowej byli Helena i Tadeusz Daniszewscy.
Do 1937 roku siedziba gminy Piętno. Po II wojnie światowej, kiedy to dobra słodkowskie znajdowały się pod zarządem okupacyjnym, dawny majątek upaństwowiono.
W latach 1946-1960 dwór był siedzibą Nadleśnictwa Turek. Później gmach pełnił różne funkcje, będąc własnością gminy, ulokowano tu też mieszkania komunalne oraz Kółko Rolnicze.
W latach 1975–1998 miejscowość administracyjnie należała do województwa konińskiego.
Dwór.
Ośrodkiem tutejszego majątku ziemskiego był zbudowany w pierwszej połowie XIX wieku dwór, od wschodu otoczony parkiem, a od zachodu i południa sąsiadujący z budynkami gospodarczymi folwarku.
Dwór zwrócony jest dłuższą, główną fasadą na zachód, w stronę częściowo zachowanych zabudowań folwarcznych. Jest to parterowa, murowana budowla, licząca od frontu siedem osi. Kompozycja elewacji - symetryczna; dominuje w niej nawiązujący do klasycyzmu ganek na czterech pseudotoskańskich kolumnach, dźwigających drewniany naczółek trójkątny. Wschodnia elewacja prezentuje się nieco odmiennie - na osi symetrii znajduje się tu piętrowy ryzalit o dwóch osiach i parterowej przybudówce, zwieńczony trójkątnym szczytem z półkolistym okienkiem w polu. W ten sposób główna oś neoklasycznej budowli, zaakcentowana przez frontowy ganek i sień dwutraktowego wnętrza, zostaje też podkreślona od strony parku. Całość bryły nakryto dachem naczółkowym, obecnie krytym papą, a niegdyś być może gontem lub dachówką.
Od północy do dworu przylega nowsze, parterowe skrzydło, zapewne z przełomu wieków, mieszczące niegdyś pomieszczenia dla służby i całkowicie pozbawione dekoracji. Na zachód od budowli do dziś znajdują się pozostałości budynków gospodarczych wchodzących w skład folwarku, a niegdyś zgrupowanych wokół dużego dziedzińca przed dworem. W XIX wieku funkcjonowała tu również gorzelnia.
Całość rezydencji, poprzez obecność skrzydła południowego, jest niestety daleka od harmonii. Mimo to, pierwotny budynek dworu można zaliczyć do nurtu skromnej architektury klasycystycznej, powstającej na prowincji w pierwszych dziesięcioleciach XIX wieku, szczególnie w okresie Królestwa Kongresowego.
Na wschód od dworu rozpościera się park mający charakter malowniczego, krajobrazowego założenia. Jego wytyczenie datuje się w przybliżeniu na okres po połowie XIX stulecia. W kompozycji dominują dwa stały połączone kanałami, dostępne dla spacerowiczów z sieci alejek i zabytkowej alei wschodniej, wyznaczającej granicę założenia. Pośród występujących tu drzew wyróżniają się buki i dęby, sosna wejmutka, graby i brzozy.
Po 1945 roku rozebrano część zabudowy gospodarczej, a dziedziniec folwarczny uległ podzieleniu i daleko idącej przemianie, przez co dawny układ uległ zatarciu. Również powojenne remonty zatarły dawny wystrój elewacji.
W roku 2006 dokonano kompleksowej renowacji zespołu dworskiego, finansowanej w przeważającej części ze środków Unii Europejskiej, z udziałem funduszy Ministerstwa Kultury i gminy Turek. Odrestaurowano dwór, od nowa rozplanowano też założenie parku, oczyszczając stawy i drzewostan. Powstały alejki z ławkami i mostki nad kanałami, wprowadzono też szereg nowych nasadzeń oraz ogrodzono teren.
Szkoła podstawowa.
Historia szkoły w Słodkowie sięga roku 1850, kiedy to powstała czteroklasowa szkoła, w której przedmiotów uczono po rosyjsku. Szkoła ta mieściła się w prywatnym domu. W 1864 roku rozpoczęła się budowa pierwszej drewnianej szkoły. W czasie I wojny światowej szkoła była zamknięta. W okresie międzywojennym istniała pięcioklasowa szkoła, zaś kontynuacja nauki było możliwa w Turku. W okresie okupacji hitlerowskiej w szkole nauczano tylko dzieci niemieckie. Bezpośrednio po wyzwoleniu, w roku 1945 zorganizowano szkołę sześcioklasową. W latach pięćdziesiątych naukę pobierało blisko 200 dzieci z okolicznych wiosek.
W 1955 roku powstał Komitet Budowy Szkoły. Pracę przy budowie nowej szkoły rozpoczęto w styczniu 1961 roku - odebrano plac pod budowę i zaczęto zwozić materiały budowlane. W lutym pracowano przy zagospodarowaniu terenu, a w marcu położono pierwszą cegłę; 29 marca 1961 wmurowano akt erekcyjny rozpoczęcia budowy szkoły. W dniu 30 sierpnia 1962 roku nastąpiło komisyjne oddanie nowego budynku szkolnego, zaś 10 września rozpoczęto prace w nowej szkole.
20 maja 2022 roku patronem Szkoły Podstawowej został polski lekkoatleta Janusz Kusociński ( 1907-1940) 

</doc>
<doc id="381676" url="https://pl.wikipedia.org/wiki?curid=381676" title="Słodków Drugi">
Słodków Drugi

Słodków Drugi – wieś w Polsce, położona w województwie lubelskim, w powiecie kraśnickim, w gminie Kraśnik.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Kraśnik. Według Narodowego Spisu Powszechnego (III 2011 r.) wieś liczyła 668 mieszkańców. 
Charakter wsi – rolniczy, o zabudowie rzędowej.

</doc>
<doc id="381677" url="https://pl.wikipedia.org/wiki?curid=381677" title="Słodkówko">
Słodkówko

Słodkówko – wieś w Polsce położona w województwie zachodniopomorskim, w powiecie stargardzkim, w gminie Suchań. Jest położona na północ od Suchania (siedziby gminy) i na wschód od Stargardu (siedziby powiatu). We wsi znajduje się kościół z XIV wieku.
W latach 1975–1998 miejscowość administracyjnie należała do województwa szczecińskiego.
Zobacz też: Słodkowo 

</doc>
<doc id="381678" url="https://pl.wikipedia.org/wiki?curid=381678" title="Słodków-Kolonia">
Słodków-Kolonia

Słodków-Kolonia – wieś w Polsce położona w województwie wielkopolskim, w powiecie tureckim, w gminie Turek.
W latach 1975–1998 miejscowość administracyjnie należała do województwa konińskiego.

</doc>
<doc id="381679" url="https://pl.wikipedia.org/wiki?curid=381679" title="Słodków Pierwszy">
Słodków Pierwszy

Słodków Pierwszy – wieś w Polsce położona w województwie lubelskim, w powiecie kraśnickim, w gminie Kraśnik.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Kraśnik. Według Narodowego Spisu Powszechnego (III 2011 r.) wieś liczyła 795 mieszkańców. 
Jest drugą pod względem liczby ludności wsią gminy Kraśnik.

</doc>
<doc id="381680" url="https://pl.wikipedia.org/wiki?curid=381680" title="Słodków Trzeci">
Słodków Trzeci

Słodków Trzeci – wieś w Polsce położona w województwie lubelskim, w powiecie kraśnickim, w gminie Kraśnik.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Kraśnik. Według Narodowego Spisu Powszechnego (III 2011 r.) wieś liczyła 677 mieszkańców. 
We wsi funkcjonuje szkoła podstawowa.
Położenie.
Słodków Trzeci to jedna z 16 wsi sołeckich Gminy Kraśnik. Sołectwo Słodków Trzeci obejmuje tylko jedną wieś o tej samie nazwie. Wieś Słodków Trzeci położona jest w południowo-wschodniej części gminy.
Sołectwo położone jest wzdłuż drogi powiatowej Nr 22592 łączącej miasto Kraśnik z Szastarką przez wsie Pasieka – Słodków Pierwszy – Słodków Drugi – Słodków Trzeci oraz drogi gminnej nr 108382L charakteryzującą się dużą ilością zakrętów i małą szerokością pasa jezdni.
Charakter gospodarczy.
Wieś ma charakter rolniczy, rozwija się także agroturystyka. W miejscowości znajduje się cegielnia.
W Słodkowie Trzecim doskonale widać zasadę układu osadniczego, wzdłuż drogi, w zwartej formie, praktycznie bez zabudowy rozproszonej. Ciekawe jest położenie szosy względem zabudowań. Wężyk szosy ma tu dominujące znaczenie, ponieważ wokół niej, pośrodku pagórków, usytuowane są budynki, poprzecinane skupiskami drzew. Całe piękno takiego położenia doskonale można zauważyć z wyżej położonych punktów miejscowości, których w sołectwie nie brakuje, skąd widać całą panoramę miejscowości.
Słodków Trzeci leży w obrębie Roztocza Zachodniego. Dominuje tu krajobraz rolniczo-leśny. Przeważają obszary pagórkowate o deniwelacjach przekraczających często 30 m. Istnieje sporo śródpolnych enklaw leśnych. Ponadto na granicy z gmina Szastarka znajduje się las mieszany Jurnica z przepiękną polaną i wąwozem. Atrakcyjna jest sama droga do lasu od wsi, ponieważ wrażenie robi stromy stok porośnięty modrzewiami (kat nachylania ok. 60-70 stopni), „Babia Góra” – niebezpieczna przełęcz, bogactwo roślin i zwierząt. Ponadto latem można wybrać się na grzyby, których w lesie nie brakuje, czarne jagody. Przy takiej leśnej wędrówce można natknąć się na powojenne okopy.
Na polu między Słodkowem Trzecim a Karpiówka rośnie dzika grusza o obwodzie 310 cm, prawdopodobnie najgrubsza w województwie lubelskim.
Innym ciekawym miejscem, trochę niedocenionym jest tzw. „Podgórze”, z enklawą dzikiej, nieskażonej przyrody.
W jednym z lasków znajduje się wąwóz, dno którego pokrywają przeogromne kamienie wapniowe.
Podobnym miejscem pod względem przyrodniczym są tzw. „Kobyle Doły”, bogate w wąwozy i strome zbocza. Warto również wspomnieć o Lesie Słodkowskim (las mieszany) bogatym w grzyby. Las stanowi swoistą otulinę obszaru oraz ma znaczenie mikroklimatyczne. W drzewostanie największy udział maja: buk, świerk i grab. Na szczególna uwagę zasługują jodła i buk – rosnące tutaj poza granica ich naturalnego zasięgu. Od 1993 r. Lasy Słodkowskie zostały włączone do tzw. Kraśnickiego Obszaru Chronionego Krajobrazu.
Innym niezwykłym miejscem charakteryzującym naszą miejscowość są źródełka, dające początek rzece Wyżnica. Rzeczka biegnie wśród łąk w kierunku Kraśnika, mijając stawy rybne. Gdy zakwitną kaczeńce tworzy się piękna panorama.
Do dyspozycji:
W domu znajduje się ekspozycja starego sprzętu domowego, a w ogrodzie dużo miejsca do wypoczynku.
Demografia.
Stan na koniec każdego roku kalendarzowego
Warunki geograficzno-klimatyczne.
Słodków Trzeci położony jest na skraju Roztocza Zachodniego. Krajobraz wsi jest pagórkowaty, falisty. Wysokości bezwzględne wahają się w granicach ok. 240–260 m n.p.m. Najwyższe wzniesienie osiąga 295,5 m n.p.m. i jest to zarazem najwyższe wzniesienie Gminy Kraśnik. Charakterystycznym elementem krajobrazu są nieckowate doliny, wąwozy, jary oraz inne miseczkowate zagłębienia. Więcej wąwozów znajduje się na wyniosłościach prawostronnych niż lewostronnych. Dzięki rytmicznemu powtarzaniu się niektórych form, rzeźba upodabnia się do rzeźby roztoczańskiej, niespotykanej w innych częściach gminy.
Obecna rzeźba terenu to nie tylko wynik naturalnych procesów geomorfologicznych.
Dużą rolę odegrały działania człowieka, co „zaowocowało” kilkoma wykopaliskami powstałymi po eksploatacji piasku. Ponadto wytworem działań człowieka jest trapezowate wzniesienie wokół ujęcia wody, widoczne z wielu miejsc i przykuwające uwagę (w pobliżu cegielni – obok „gościńca blinowskiego”). Zjawiska te pogłębiają procesy eksploatacyjne lessu, na surówkę w cegielniach. Z dwóch cegielni znajdujących się na wsi jedna jest nadal czynna.
Tereny „Słodkowskie” zbudowane są ze skał wapiennych (kredowych), pokrytych utworami trzeciorzędowymi, a te z kolei czapami lessu, wykorzystywanymi do produkcji cegły. Osady na terenie wsi reprezentowane są głównie przez piaski.
Głównym ciekiem Gminy Kraśnik jest Wyżnica, mająca swoje źródło w Słodkowie Trzecim, na wysokości 229 m n.p.m. Warto dodać, że długość rzeki do ujścia w okolicy Józefowa wynosi 42,5 km. Poza źródłem wspomnianej rzeki istnieją jeszcze inne trzy źródełka, znajdujące się pod skarpą na Krancach dawnego folwarku. Dawniej rzeczkę nazywano Stróża. W 1994 r. obszar źródliskowy został uznany za prawnie chroniony użytek ekologiczny, co jest związane z zakazem zanieczyszczania wód oraz polowania na ptactwo wodne.
Dolina rzeki wraz z kompleksami leśnymi do niej przylegającymi jest częścią Kraśnickiego Obszaru Chronionego Krajobrazu.
Klimat ma cechy kontynentalne – krótkie, przejściowe pory roku, długie lata i zimy (ponad 100 dni). Pokrywa śnieżna utrzymuje się średnio 65 dni. Największe nasłonecznienie występuje w okresie czerwiec – wrzesień.
Opady deszczowe są stosunkowo nieduże.
Najczęściej wiejące wiatry to wiatry zachodnie.
Dzięki małym przekształceniom środowiska, na obszarze wsi występują rzadkie i chronione gatunki fauny i flory.
Pod względem przyrodniczym dość wysoka ocenę otrzymują również pola uprawne (gleby o wysokiej kulturze), związane z obszarem lessowym. Licznie występują tu zadrzewienia śródpolne, pełniące ważną rolę glebochronną i w istotny sposób podnoszące walory krajobrazowe. Na terenie wsi, ze względu na lokalne występowanie stosunkowo dużych deniwelacji, istnieje zagrożenie erozji gleb.
Historia.
Pierwsze wzmianki o wsi pochodzą z 1565 r. Nazwa „Słodków” prawdopodobnie wzięła się od pasiek i uli, których swego czasu było sporo na tym terenie. Wiadomo, że pszczoły wytwarzają miód, który jest słodki i stąd nazwa miejscowości. Inna wersja mówi, że to od łąk i kwiatów, które w porze letniej pachniały słodko nektarem.
Miejscowość była już podana w rejestrze poborowych z 1676 r. jako Sladkow.
Należała wtedy do kasztelana halickiego, który zarządzał nią za pośrednictwem administratora ze służbą złożona z 7 osób. W 1827 r. wieś liczyła 80 domów zamieszkanych przez 610 osób. Była już wówczas własnością Zamoyskich. Włościanie (od 1864 r.) odznaczali się zamożnością, utrzymywali znaczne pasieki oraz zajmowali się furmaństwem.
Pod koniec XIX wieku Słodków liczył 135 osad włościańskich, w których mieszkało 987 osób. Areał ziemi uprawianej przez włościan wynosił 275 mórg.
W czasie II wojny światowej 17 mężczyzn ze Słodkowa należało do Armii Ludowej i Gwardii Ludowej. Ze Słodkowa Niemcy zabrali w 1942 r. 28 mężczyzn do obozu koncentracyjnego na Majdanku (w tym siedemnastu ww. działaczy organizacji), gdzie wszyscy zostali wymordowani.
Po okupacji wieś otrzymała elektryfikacje, szkołę Tysiąclecia, odcinki dróg o nawierzchni twardej.
Dziedzictwo kulturowe – Na terenie wsi znajdują się dwa zabytki objęte strefa pośredniej ochrony konserwatorskiej:Kapliczka z figura Sw. Jana Nepomucena i Kapliczka murowana z pocz. XX w. Ciekawym miejscem jest „grób Nieznanego Żołnierza”, położony na polu na styku Jurnicy i modrzewi.
We wsi znajduje się również pomnik poległych w latach 1939–1944 mieszkańców wsi.
Jest to niewielki teren położony przy drodze wiodącej przez wieś, wygrodzony niskim, metalowym ogrodzeniem. Pomnik w kształcie prostopadłościanu umieszczony jest na schodkowym podwyższeniu. Zawiera wykaz osób poległych oraz tablice z napisem: w hołdzie pomordowanym mieszkańcom wsi Słodków III przez okupanta niemieckiego w latach 1939–1944.
Osadnictwo – Model zabudowy w sposób szczególny charakteryzuje wieś. Doliną ciągnie się droga gminna, zaś na poboczach otaczających ją wzniesień znajdują się budynki mieszkalne i gospodarcze, co ważne – z dala od szosy, najczęściej w połowie pagórkowatych wzniesień. Można się domyślać, że spowodowane to było sezonowym zagrożeniem po zimie, gdzie topniejące śniegi z okolicznych lasów i pól zmieniają się w wodę, która spływa do najniżej położonych miejsc, co powoduje, że szosa płynie rwącą rzeką. Podobne niebezpieczeństwo istnieje po gwałtownych i obfitych ulewach. Przewidując taką ewentualność ludzie, aby uniknąć zalewania postanowili budować swoje domy nieco wyżej, aby uniknąć takich sytuacji.

</doc>
<doc id="381681" url="https://pl.wikipedia.org/wiki?curid=381681" title="Słoja">
Słoja

Słoja – wieś w Polsce położona w województwie podlaskim, w powiecie sokólskim, w gminie Szudziałowo.
Historia.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego Wielkiego Księstwa Litewskiego.
Między rokiem 1916 a 1918 w Słoi powstała szkoła powszechna z białoruskim językiem nauczania. Była to jedna z pierwszych tego typu placówek oświatowych na Białostocczyźnie.
Według Pierwszego Powszechnego Spisu Ludności, przeprowadzonego w 1921 r., wieś Słoja liczyła 51 domów i zamieszkiwana była przez 235 osób (121 kobiet i 114 mężczyzn). Wszyscy mieszkańcy miejscowości zadeklarowali wówczas białoruską przynależność narodową oraz wyznanie prawosławne.
W latach 1975–1998 miejscowość administracyjnie należała do województwa białostockiego.
Inne.
Prawosławni mieszkańcy wsi podlegają parafii pw. Św. Apostołów Piotra i Pawła w niedalekim Samogródzie

</doc>
<doc id="381682" url="https://pl.wikipedia.org/wiki?curid=381682" title="Słojki">
Słojki

Słojki – wieś w Polsce położona w województwie mazowieckim, w powiecie makowskim, w gminie Rzewnie. Wieś dawniej nazywała się Słowiki
Miejscowość należy do rzymskokatolickiej parafii św. Jacka w Rzewniu.
W latach 1975–1998 miejscowość administracyjnie należała do województwa ostrołęckiego.

</doc>
<doc id="381683" url="https://pl.wikipedia.org/wiki?curid=381683" title="Słojniki">
Słojniki

Słojniki – wieś w Polsce położona w województwie podlaskim, w powiecie sokólskim, w gminie Sokółka.
Wieś leśnictwa sokólskiego w ekonomii grodzieńskiej w drugiej połowie XVII wieku. W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Sokółce.

</doc>
<doc id="381684" url="https://pl.wikipedia.org/wiki?curid=381684" title="Słoków">
Słoków

Słoków () – wieś w Polsce położona w województwie opolskim, w powiecie prudnickim, w gminie Lubrza. Historycznie leży na Górnym Śląsku, na ziemi prudnickiej. Położona jest na terenie Wysoczyzny Bialskiej, będącej częścią Niziny Śląskiej.
W latach 1975–1998 miejscowość należała administracyjnie do ówczesnego województwa opolskiego.
Według danych na 31 grudnia 2013 r. wieś była zamieszkana przez 91 osób.
Geografia.
Położenie.
Wieś jest położona w południowo-zachodniej Polsce, w województwie opolskim, około 3 km od granicy z Czechami, na Wysoczyźnie Bialskiej, tuż przy granicy gminy Lubrza z gminą Biała. Należy do Euroregionu Pradziad. Ogólna powierzchnia wsi to 248 ha, w tym użytków rolnych 225 ha.
Środowisko naturalne.
W Słokowie panuje klimat umiarkowany ciepły. Średnia temperatura roczna wynosi +8,1 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Słokowa wynoszą 624 mm. Dominują wiatry zachodnie.
Nazwa.
Topograficzny opis Górnego Śląska z 1865 roku notuje wieś pod obecnie stosowaną, polską nazwą "Sloków", a także niemiecką "Schlogwitz" we fragmencie: "„Schlogwitz (1379 Slohowicz, polnisch Sloków)”". To najmniejsza wieś gminy wzmiankowana pierwszy raz w 1379 roku pod nazwą "Slokowicz" (Sławkowice), pochodzącej od nazwy osobowej „Sławek” (z 1224 roku). W młodszych dokumentach historycznych występuje pod nazwą "Slawkowicz" (1416), "Sloków" (1485), "Schlogwitz" i "Schlagenhof".
Historia.
Układ i funkcja dzisiejszej zabudowy wskazuje na to, że genetycznym układem przestrzennym wsi był folwark, który w dokumentach historycznych wzmiankowany jest późno, bo około XVI wieku (prawdopodobnie istniał znacznie wcześniej). Dopiero w późniejszych czasach zabudowa pałacowo folwarczna, lokowana obecnie w północnej części siedliska wiejskiego „obrosła” od południa zabudową rolną chłopów pańszczyźnianych, stąd generalnie brak jest na siedliskach zagrodowych obszernych zabudowań gospodarczych. Wieś kmiecia licząca pierwotnie mniej niż 20 rodzin chłopskich, powstała samorzutnie. Na dalsze zmiany zasadniczy wpływ miała powolna utrata przez wieś funkcji rolniczej. Mniejsze zmiany zaobserwować można w układzie zabudowy folwarcznej.
Według spisu ludności z 1 grudnia 1910, na 238 mieszkańców Słokowa 190 posługiwało się językiem niemieckim, 43 językiem polskim, a 5 było dwujęzycznych. W 1921 w zasięgu plebiscytu na Górnym Śląsku znalazła się tylko część powiatu prudnickiego. Słoków znalazł się po stronie wschodniej, w obszarze objętym plebiscytem. Do głosowania uprawnione były w Słokowie 142 osoby, z czego 52, ok. 36,6%, stanowili mieszkańcy (w tym 50, ok. 35,2% całości, mieszkańcy urodzeni w miejscowości). Oddano 142 głosy (100% uprawnionych), w tym 140 (ok. 98,6%) ważnych; za Niemcami głosowało 140 osób (100%), a za Polską 0 osób (0%).
W styczniu 1945 przez Słoków przeszły kolumny więźniów niemieckich obozów koncentracyjnych. W toku tzw. „marszu śmierci” wiele osób zmarło lub zostało zamordowanych przez Niemców. W wyniku działań wojennych w 1945 roku zastał zniszczony barokowy pałac (dwór), a zachowały się oficyna mieszkalna, kaplica dworska, część budynków gospodarczych oraz park krajobrazowy.
Dziś Słoków liczy 93 mieszkańców i znajduje się tu 27 budynków mieszkalnych.
Zabytki.
Do wojewódzkiego rejestru zabytków wpisany jest:
Zgodnie z gminną ewidencją zabytków w Słokowie chronione są ponadto:

</doc>
<doc id="381685" url="https://pl.wikipedia.org/wiki?curid=381685" title="Słomiróg">
Słomiróg

Słomiróg – wieś w Polsce, położona w województwie małopolskim, w powiecie wielickim, w gminie Niepołomice.
Wieś duchowna "Złomiróg", własność Opactwa Benedyktynek w Staniątkach położona była w drugiej połowie XVI wieku w powiecie szczyrzyckim województwa krakowskiego. W latach 1975–1998 Słomiróg położony był w województwie krakowskim.

</doc>
<doc id="381686" url="https://pl.wikipedia.org/wiki?curid=381686" title="Słomka (przyrząd)">
Słomka (przyrząd)

Słomka – przyrząd służący do przenoszenia cieczy (zazwyczaj napoju) z jednego miejsca do innego (np. ze szklanki do ust). Słomki są długimi, cienkimi, wydrążonymi walcami o cienkich ściankach. Mogą one być pomarszczone na pewnym odcinku, co umożliwia zginanie słomki. Ruch mięśni powoduje obniżenie ciśnienia w jamie ustnej, co wywołuje podniesienie poziomu cieczy w słomce i transportuje płyn do ust.
Pierwszych słomek używali Sumerowie do picia piwa (by uniknąć wypicia stałych zanieczyszczeń po fermentacji).
Pierwsze słomki wykonywano ze słomy. Obecnie najczęściej wykonuje się je z tworzyw sztucznych.
W związku z regulacjami przyjętymi przez Unię Europejską od 2021 roku tworzywa sztuczne jednorazowego użytku (w tym słomki plastikowe) zostaną zakazane. Na rynku zaczynają pojawiać się alternatywne słomki ekologiczne. Słomki alternatywne wobec plastikowych można podzielić na dwie grupy - słomki jednorazowe i wielorazowe.
Słomki ekologiczne wielorazowe:
Słomki ekologiczne jednorazowe:
Ekologiczne słomki posiadają szereg cech i charakterystyk:

</doc>
<doc id="381687" url="https://pl.wikipedia.org/wiki?curid=381687" title="Słomków Mokry">
Słomków Mokry

Słomków Mokry – wieś w Polsce położona w województwie łódzkim, w powiecie sieradzkim, w gminie Wróblew.
W latach 1975–1998 miejscowość administracyjnie należała do województwa sieradzkiego.

</doc>
<doc id="381688" url="https://pl.wikipedia.org/wiki?curid=381688" title="Słomków Suchy">
Słomków Suchy

Słomków Suchy – wieś w Polsce położona w województwie łódzkim, w powiecie sieradzkim, w gminie Wróblew.
W latach 1975–1998 miejscowość administracyjnie należała do województwa sieradzkiego.

</doc>
<doc id="381689" url="https://pl.wikipedia.org/wiki?curid=381689" title="Słona">
Słona

Słona – wieś w Polsce, położona w województwie małopolskim, w powiecie tarnowskim, w gminie Zakliczyn.
W latach 1975–1998 wieś administracyjnie należała do województwa tarnowskiego.
We wsi urodził się bł. o. Krystyn Gondek OFM.

</doc>
<doc id="381690" url="https://pl.wikipedia.org/wiki?curid=381690" title="Słoniawy">
Słoniawy

Słoniawy – wieś w Polsce położona w województwie mazowieckim, w powiecie makowskim, w gminie Karniewo.
W latach 1975–1998 miejscowość administracyjnie należała do województwa ciechanowskiego.

</doc>
<doc id="381691" url="https://pl.wikipedia.org/wiki?curid=381691" title="Słonice">
Słonice

Słonice (niem. "Kleeberg") – wieś sołecka w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 82 mieszkańców. 
Geografia.
Wieś leży ok. 3 km na północny wschód od Krzęcina, przy linii kolejowej nr 351.
Komunikacja.
We wsi znajduje się stacja kolejowa.

</doc>
<doc id="381692" url="https://pl.wikipedia.org/wiki?curid=381692" title="Słonin">
Słonin

Słonin – wieś w Polsce położona w województwie wielkopolskim, w powiecie kościańskim, w gminie Czempiń.
Wieś położona była w 1581 roku w powiecie kościańskim województwa poznańskiego.
W okresie Wielkiego Księstwa Poznańskiego (1815-1848) miejscowość wzmiankowana jako Słonin należała do wsi większych w ówczesnym pruskim powiecie Kosten rejencji poznańskiej. Słonin należał do okręgu kościańskiego tego powiatu i stanowił część majątku Racat (niem. Razoten, dziś Racot), który należał wówczas do byłego króla Niderlandów (Wilhelma I). Według spisu urzędowego z 1837 roku Słonin liczył 238 mieszkańców, którzy zamieszkiwali 28 dymów (domostw).
W latach 1975–1998 miejscowość administracyjnie należała do województwa poznańskiego.
Na terenie wsi znajdują się dwa obiekty zabytkowe: szkoła murowana z 1882 i oberża (dom nr 49), szachulcowa z końca XIX wieku.

</doc>
<doc id="381693" url="https://pl.wikipedia.org/wiki?curid=381693" title="Słonne">
Słonne

Słonne – wieś w Polsce położona w województwie podkarpackim, w powiecie przemyskim, w gminie Dubiecko. Wschodnią część wsi stanowi dawniej samodzielna wieś Polchowa.
W połowie XIX wieku właścicielką posiadłości tabularnej Słonne była hr. Eleonora Krasicka. W drugiej połowie XIX wieku właścicielem był Edmund Krasicki.
W latach 1975–1998 miejscowość administracyjnie należała do województwa przemyskiego.

</doc>
<doc id="381694" url="https://pl.wikipedia.org/wiki?curid=381694" title="Słonowiczki">
Słonowiczki

Słonowiczki (kaszb. "Nowé Słonojce") – wieś w Polsce położona w województwie pomorskim, w powiecie słupskim, w gminie Kobylnica.
W latach 1975–1998 miejscowość administracyjnie należała do województwa słupskiego.

</doc>
<doc id="381695" url="https://pl.wikipedia.org/wiki?curid=381695" title="Słonów">
Słonów

Słonów – wieś w Polsce położona w województwie lubuskim, w powiecie strzelecko-drezdeneckim, w gminie Dobiegniew.
W latach 1945-54 siedziba gminy Słonów. W latach 1975–1998 miejscowość administracyjnie należała do województwa gorzowskiego.
Zabytki.
Do wojewódzkiego rejestru zabytków wpisane są:

</doc>
<doc id="381696" url="https://pl.wikipedia.org/wiki?curid=381696" title="Słończ">
Słończ

Słończ – wieś niesołecka w Polsce, położona w województwie kujawsko-pomorskim, w powiecie bydgoskim, w gminie Dąbrowa Chełmińska. W latach 1975–1998 miejscowość administracyjnie należała do województwa bydgoskiego.
Położenie.
Miejscowość położona jest w gminie Dąbrowa Chełmińska, powiecie bydgoskim, na historycznej Ziemi Chełmińskiej. Wieś położona jest na wysoczyźnie morenowej w zachodniej części Wysoczyzny Chełmińskiej, na krawędzi zbocza Doliny Dolnej Wisły. W otoczeni wsi wysoczyzna urozmaicona jest kemami oraz licznymi formami wklęsłymi, wytopiskowymi lodowca, zajętymi przez niewielkie oczka wodne, bądź torfowiska. 
Nazwa.
Miejscowość występowała w dokumentach XV-wiecznych pod nazwami: "Slontcz", "Slunyecz".
Charakterystyka.
Demografia.
Według Narodowego Spisu Powszechnego (III 2011 r.) liczył 95 mieszkańców. Jest czternastą co do wielkości miejscowością gminy Dąbrowa Chełmińska.
Przyroda i rekreacja.
Wieś położona jest na obszarze o godnych uwagi walorach przyrodniczych. Jest otoczona dużym kompleksem leśnym. Na zachód od wsi w obniżeniu terenu leży użytek ekologiczny – śródleśne jezioro Skrzynka, a w pewnym oddaleniu cztery rezerwaty przyrody: Las Mariański, Wielka Kępa Ostromecka, Linje oraz Reptowo, które chronią siedliska związane z doliną Wisły: łęgi, grądy i bory mieszane, torfowiska i stanowisko lęgowe czapli siwej. W 2003 wieś włączono w obszar Zespołu Parków Krajobrazowych Chełmińskiego i Nadwiślańskiego. 
Archeologia.
We wsi znajduje się cmentarzysko kultury łużyckiej badane na większą skalę w latach 1931,1936 i 1964.
Historia.
Pierwsza wzmianka o wsi Słończ pochodzi z 1480 roku. Ówczesnym jej właścicielem był m.in. Hans Mollner z Torunia, który posiadał również majątek w Czarżu. Z 1484 roku pochodzi akt króla polskiego Kazimierza Jagiellończyka, który zezwolił Klemensowi Wolskiemu ze Stablewic wykupić w Słończu sołectwo i 12 łanów z rąk Bartosza Flonella z Torunia. Następnymi właścicielami wsi byli Działyńscy, którzy na początku XVII wieku nabyli okoliczne osady. W 1602 roku wybudowali w Gzinie dwór i włączyli do klucza także Słończ. W 1667 przekazali część ziemi olędrom w czasową dzierżawę. Koloniści holenderscy posiadali wolność osobistą i za prawo do użytkowania ziemi płacili roczny czynsz. Po Działyńskich właścicielami wsi byli: Zamoyscy, Czapscy, Nieborowski, Potocki, Radziwiłł, Stanisław Małachowski, Twarowski, a później kilka rodzin szlachty pruskiej. W 1883 roku całość gruntów szlacheckich rozparcelowano. W 1885 cała wieś zajmowała 726 ha. Mieszkało tu 48 rolników gospodarujących w 264 obiektach na obszarze 415 ha. Istniał ponadto majątek należący do parafii w Czarżu o powierzchni 201 ha. Dawny podział własności obejmował następujące części wsi: 
Późniejsze nazewnictwo wsi dzieliło ją ze względu na położenie: Słończ Dolny, Średni i Górny. Według spisu ludności z 1921 roku w Słończu istniało 36 budynków, w których zamieszkiwało 197 osób, w tym 110 Polaków i 87 Niemców. 

</doc>
<doc id="381697" url="https://pl.wikipedia.org/wiki?curid=381697" title="Słończewo">
Słończewo

Słończewo – wieś w Polsce położona w województwie mazowieckim, w powiecie pułtuskim, w gminie Gzy.
W latach 1975–1998 miejscowość administracyjnie należała do województwa ciechanowskiego.
Słynni mieszkańcy:
Tomasz Majewski - złoty medalista Igrzysk XXIX Olimpiady w Pekinie oraz Igrzysk XXX Olimpiady w Londynie.

</doc>
<doc id="381698" url="https://pl.wikipedia.org/wiki?curid=381698" title="Słońsk">
Słońsk

Słońsk () – wieś gminna o charakterze miejskim w Polsce położona w województwie lubuskim, w powiecie sulęcińskim, siedziba gminy Słońsk. Dawniej miasto; uzyskał lokację miejską przed 1341 rokiem, zdegradowany w 1945 roku. W latach 1975–1998 miejscowość administracyjnie należała do województwa gorzowskiego.
Według danych z 2011 roku Słońsk liczył 3028 mieszkańców.
Słońsk leży 12 km od granicy przy drodze nr 22 łączącej Berlin i Kostrzyn nad Odrą z Poznaniem i Gorzowem Wielkopolskim. Różnymi formami ochrony przyrody objęto ponad 80% powierzchni gminy, w tym 4,5 tys. ha znajduje się na terenie Parku Narodowego Ujście Warty.
Historia.
W okresie pozostawania miasta w granicach Niemiec nosiło ono nazwę Sonnenburg. Zmiana na Słońsk nastąpiła po II wojnie światowej, wraz z włączeniem tych ziem w obszar Polski.
Pierwsza wzmianka o Słońsku (opidium) pochodzi z 1295 roku.
Pierwszym udokumentowanym właścicielem miejscowości była rodzina Wedlów (gałąź Uchtenhagen), która w 1341 roku na podstawie zgody margrabiego Ludwika rozpoczęła budowę zamku. Od 1375 roku miejscowość w posiadaniu rodziny Vockenrode. W 1415 roku zamek został sprzedany Henrykowi Kinichowi; po jego śmierci został włączony do dóbr elektora brandenburskiego jako spadek.
20 marca 1426 miasto i zamek Słońsk (niem. „Schloss und Stadt Sonnenburg”) zostały nabyte i wyznaczone na siedzibę brandenburskich joannitów. W latach 1427-1429 zakon wybudował potężny zamek.
W 1808 r. Słońsk, liczący 2000 mieszkańców, uzyskał pełne prawa miejskie.
W 1933 roku utworzono tu pierwsze ciężkie hitlerowskie więzienie, podczas II wojny światowej przetrzymywano tu wybitnych przywódców ruchu oporu z państw Europy zachodniej i Skandynawii. 10 grudnia 1944 wylądowała w okolicy wsi sześcioosobowa grupa polskich spadochroniarzy pod dowództwem porucznika Czesława Szelachowskiego. Prowadziła ona działania rozpoznawcze na głównym kierunku berlińskim, a także wykoleiła osiem pociągów i wysadziła dwa mosty kolejowe na Warcie i Noteci. Byli to pierwsi polscy żołnierze operujący na terenie przyszłego województwa gorzowskiego. W nocy z 30 na 31 I 1945 r. grupa SS-manów przybyła z pobliskiego Frankfurtu n. Odrą, przy pomocy załogi więzienia rozstrzelała na jego terenie 819 więźniów. Była to jedna z największych zbrodni dokonana na obszarze obecnej Polski, podczas przechodzenia przez niego wojsk radzieckich w kierunku na Berlin (największa w Łodzi, w więzieniu radogoskim, w nocy z 17 na 18 stycznia 1945; 1500 więźniów rozstrzelanych lub spalonych żywcem). W maju 1946 miejscowość otrzymała obecną nazwę.
Po wojnie niezagospodarowany zamek niszczał i do lat 70. XX wieku zalegały tam na podłogach stosy papierów niemieckich i radzieckich. Zamek spłonął w 1975 roku. Zachowały się mury bez stropów.
W miejscowości działały dwa państwowe gospodarstwa rolne. Państwowe Gospodarstwo Rolne w Słońsku znajdujące się na Osiedlu PGR, przy przystanku autobusowym „Słońsk PGR”. Później przekształcone w Zakład Rolny w Słońsku podległy pod Państwowe Przedsiębiorstwo Gospodarki Rolnej w Ośnie Lubuskim. Drugie państwowe gospodarstwo, Zakład Produkcji Rolnej w Słońsku znajdował się na południu, w części miejscowości Łęczynek.
W miejscowości działała też spółdzielnia produkcyjna w części miejscowości Beszewice.
W marcu 2022 roku został tu otwarty Ośrodek Muzealno-Edukacyjny Parku Narodowego Ujście Warty, którego siedziba mieści się przy ulicy 3-ego Lutego. W Ośrodku znajduje się osiem tematycznych, interaktywnych sal przedstawiających florę i faunę Parku Narodowego Ujście Warty.
Zabytki.
Do wojewódzkiego rejestru zabytków wpisane są:
inne obiekty:
Oświata.
We wsi znajduje się Szkoła Podstawowa im. Przyjaźni Narodów, Przedszkole Samorządowe oraz Gminna Biblioteka Publiczna.
Sport.
W Słońsku siedzibę ma Klub Sportowy „Warta” Słońsk, który został założony w 1948 r. i aż do 2009 roku występował przeważnie w lubuskiej klasie okręgowej, grupa Gorzów Wielkopolski lub ligach niższych. Największym sukcesem klubu był awans do IV ligi lubuskiej (V poziom rozgrywek) wywalczony w 2009 roku. W sezonie 2010-2011 klub spadł do ligi okręgowej. 
Stadion klubu mieści się przy ulicy 3-go Lutego.

</doc>
<doc id="381699" url="https://pl.wikipedia.org/wiki?curid=381699" title="Słońsk Dolny">
Słońsk Dolny

Słońsk Dolny – wieś w Polsce położona w województwie kujawsko-pomorskim, w powiecie aleksandrowskim, w gminie Aleksandrów Kujawski.
W latach 1975–1998 miejscowość administracyjnie należała do województwa włocławskiego.
Wieś sołecka – zobacz jednostki pomocnicze gminy Aleksandrów Kujawski w BIP.
Historia.
Dawna wieś Słońsk (obecnie podzielona na Słońsk Górny i Słońsk Dolny) należała w latach 1867–1954 do gminy Raciążek w powiecie radziejowskim (do 1871), nieszawskim (1871–1948) i aleksandrowskim (od 1948). W Królestwie Polskim przynależała do guberni warszawskiej, a w okresie międzywojennym do woj. warszawskiego. Tam, 20 października 1933 utworzyła gromadę Słońsk w granicach gminy Raciążek, składającą się ze wsi Słońsk i Kępa Dzikowska. W związku z reformą administracyjną z 1938, powiat nieszawski przeniesiono do województwa pomorskiego (w 1950 przemianowanego na bydgoskie).
Podczas II wojny światowej włączona do III Rzeszy. Po wojnie ponownie w Polsce. W związku z reorganizacją administracji wiejskiej (zniesienie gmin) jesienią Słońsk wszedł w skład nowo utworzonej gromady Nowy Ciechocinek w powiecie aleksandrowskim. 31 grudnia 1959 część Słońska Dolnego (ok. 14 ha), włączono do Ciechocinka. Po zniesieniu gromady Nowy Ciechocnek 31 grudnia 1961 Słońsk Górny włączono do gromady Raciążek. Tam przetrwał do końca 1972 roku, czyli do kolejnej reformy gminnej.
1 stycznia 1973, w związku z kolejną reformą administracyjną (odtworzenie gmin i zniesienie gromad i osiedli) Słońsk Dolny (i Górny) wszedł w skład nowo utworzonej gminy Aleksandrów Kujawski. 
W latach 1975–1977 miejscowość administracyjnie należała do województwa włocławskiego. 1 lutego 1977 35 ha ze Słońska Dolnego (oraz cały Słońsk Górn) włączono do Ciechocinka.

</doc>
<doc id="381700" url="https://pl.wikipedia.org/wiki?curid=381700" title="Słońsko">
Słońsko

Słońsko – wieś w Polsce, położona w województwie kujawsko-pomorskim, w powiecie inowrocławskim, w gminie Inowrocław.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 393 mieszkańców. Jest dziewiątą co do wielkości miejscowością gminy Inowrocław.

</doc>
<doc id="381701" url="https://pl.wikipedia.org/wiki?curid=381701" title="Słopanowo">
Słopanowo

Słopanowo – wieś w Polsce, położona w województwie wielkopolskim, w powiecie szamotulskim, w gminie Obrzycko.
W latach 1975–1998 miejscowość administracyjnie należała do województwa poznańskiego.
Znajduje się tam zabytkowy kościół drewniany pw. św. Mikołaja, zbudowany w latach 1695–1699. Interesujące jest wnętrze kościoła, utrzymane w stylu ludowym, zwłaszcza późnorenesansowe i barokowe polichromie. Ukazują one m.in. sceny z życia św. Mikołaja (prezbiterium), sceny biblijne i z życia świętych (nawa) i aniołów grających na instrumentach muzycznych na chórze organowym.
Najsłynniejsza polichromia znajduje się pod chórem organowym i przedstawia diabła trzymającego za kołnierz karczmarkę z kuflem piwa. Diabeł spisuje na wołowej skórze grzechy, a nad głową karczmarki widnieje opis, być może najcięższego zdaniem autora polichromii, grzechu: „Bo nie dolewała”.
Kościół w Słopanowie jest kościołem filialnym parafii w Obrzycku. Msze w nim odbywają się raz w tygodniu, w niedziele o godz. 9.15.

</doc>
<doc id="381702" url="https://pl.wikipedia.org/wiki?curid=381702" title="Słopiec">
Słopiec

Słopiec – wieś w Polsce położona w województwie świętokrzyskim, w powiecie kieleckim, w gminie Daleszyce.
W latach 1975–1998 miejscowość administracyjnie należała do województwa kieleckiego.
Historia.
Słopiec był niegdyś wsią prywatną. Nazwa osady zapisywana była jako Słopiec lub Słupiec, nasuwa silne przekonanie, że w najbliższej okolicy znajdował się obiekt typu dworu na kopcu, w języku polskim określony jako słup, wieży na kopcu. Słopiec był pierwotnie osadą młyńską położoną przy dużym stawie w widłach rzek Belnianki i Trupienia. W XVI wieku wiódł tamtędy szlak przegonu bydła z Wołynia na Śląsk. W XVIII wieku biskup krakowski Kajetan Ignacy Sołtyk zbudował w Słopcu tartak napędzany energią wodną, czynna tam także była papiernia. Młyn wodny działał już w XVI wieku.
Zobacz też.
Rezerwat przyrody Słopiec

</doc>
<doc id="381703" url="https://pl.wikipedia.org/wiki?curid=381703" title="Słopnice">
Słopnice

Słopnice – wieś w Polsce, położona w województwie małopolskim, w powiecie limanowskim, w gminie Słopnice.
Siedziba gminy Słopnice.
W latach 1975–1998 miejscowość administracyjnie należała do województwa nowosądeckiego. Dawniej Słopnice należały do gminy Tymbark.
Położenie.
Położona jest w centralnej części powiatu limanowskiego, u stóp najwyższego wzniesienia Beskidu Wyspowego – góry Mogielicy (1171 m). Graniczy z gminami Dobra, Kamienica, Tymbark i miastem/gminą Limanowa. Jest to najmłodsza gmina w powiecie, powstała w 1997 roku poprzez odłączenie się od gminy Tymbark. W jej skład wchodzi jedna miejscowość Słopnice podzielona na pięć sołectw: Słopnice Górne – położone na południu, Słopnice Dolne Królewskie i Szlacheckie zajmują środkową i północną część gminy, Słopnice Mogielica położona na zachodzie i Słopnice Granice we wschodniej części gminy.
Obszar gminy liczący 57 km² na dzień 7 grudnia 2022 r. zamieszkuje 7007 osób, w tym: 3544 kobiet i 3463 mężczyzn, które trudnią się handlem, rolnictwem, usługami i drobną wytwórczością. Słopnice, podobnie jak inne miejscowości leżące w Beskidzie Wyspowym, posiadają charakter rolniczo-turystyczny. 
Miejscowość położona jest w Beskidzie Wyspowym w dolinie rzeki Słopniczanka i jej głównego dopływu Czarnej Rzeki, u podnóży Cichonia (929 m), Mogielicy (1170 m) i Łopienia (951 m). Na terenie wsi znajdują się jeszcze inne zalesione wzniesienia: Świerczek (734 m) i Dzielec (753 m).
Historia.
Za panowania Władysława Łokietka i Kazimierza Wielkiego w dolinie Słopniczanki pojawili się pierwsi osadnicy (pierwsze informację o tym pochodzą z 1337 roku). Właśnie w tym roku król Władysław Łokietek osadził we wsi szesnastu jeńców pochodzenia Tatarskiego. Dodatkowo popularne dzisiaj we wsi nazwiska takie jak: Ubik czy Gaura wskazują na kolonizację wołoską. Pierwsi osadnicy zamieszkali w dwóch osobnych wsiach: Słopnicy Królewskiej i Słopnicy Szlacheckiej, dwie wsie przedzielała rzeka Słopniczanka, u której początku biegu zaczęli osadzać się pierwsi mieszkańcy. Wraz z postępującym karczowaniem lasu, wieś zaczęła się powiększać i przesuwać coraz to wyżej. Proces wykarczania lasów potwierdza między innymi obecna nazwa części wsi ,Zarębki". Wieś została ulokowana na surowym korzeniu jako wieś leśno-łanowa na prawie niemieckim. Nawsie zgrupowane było po obu stronach potoku Słopnickiego. Właścicielami strony Szlacheckiej byli rycerze pochodzący ze Zbydniowa spod herbu Drużyna lub Krzywaśń. W późniejszym czasie wieś została własnością rodu Mostowskich.
Już pomiędzy 1358 a 1373 ufundowano tu pierwszą parafię. Została ona erygowana przez Kazimierza Wielkiego. W tym okresie wzniesiony został również pierwszy kościół pw. św. Andrzeja Apostoła. Kościół ten został rozebrany w XVIII wieku. W latach 1774-1776 zbudowano w Słopnicach kolejny drewniany kościół, zachowany do dziś.
W 1446 roku biskup krakowski Zbigniew Oleśnicki wyłączył wieś z dekanatu szczyrzyckiego i włączył Słopnice do dekanatu dobczyckiego, do którego Słopnice będą należeć aż do 1784.
August III 30 sierpnia 1754 roku dał Słopnicom prawo do organizowania jarmarków. Natomiast w 1784 Słopnice zostają włączone do dekanatu tymbarskiego.
W połowie XVIII w. we wsi mieszkało prawie siedemdziesiąt rodzin kmiecych i istniały w niej dwa młyny i karczma, w której warzone było piwo. Słopnice Szlacheckie weszły w skład „tenuty” tymbarskiej, która była zarządzana głównie przez ród Lubomirskich. W tamtym czasie wieś bardzo się rozwinęła w uprawie roli i gospodarce pasterskiej i zaczęła słynąć z wyrobu gontów.
W 1815 urodził się tutaj Jan Kanty Andrusikiewicz, nauczyciel ludowy i organista w parafii chochołowskiej, jeden z przywódców powstania chochołowskiego z 1846 r. Jedna z szkół podstawowych w Słopnicach została nazwana jego imieniem.
Już pod koniec XIX w. w obu wsiach liczba ludności wynosiła już 3500 mieszkańców.
W 1891 Słopnice zostają włączone do utworzonego dekanatu limanowskiego, do którego należą do czasów obecnych.
We wsi wykorzystywano len włóknisty jako surowiec olejarski, na co wskazuje tłocznia pochodząca z XIX wieku, obecnie znajdująca się w skansenie w Nowym Sączu.
W 1904 w Słopnicach w rodzinie żydowskiej urodził się Eliasz Sanders, ojciec Berniego Sandersa, kandydata w wyborach prezydenckich w Stanach Zjednoczonych w 2016. Eliasz Sanders wyemigrował do Stanów Zjednoczonych w 1921.
W czasie I wojny światowej na terenie Słopnic przebywał Józef Piłsudski z Legionami. Na niedalekiej Przełęczy Chyszówki (obecnie Przełęcz Rydza-Śmigłego) jego żołnierze stoczyli w listopadzie 1914 zwycięską bitwę z wojskami rosyjskimi.
Od końca listopada roku 1914 we wsi stacjonował Jan Opeliński, który przeprowadzał tam nocne patrole.
W 1930 utworzono gminę Słopnice. W tym roku doszło również do połączenia osobnych dotąd wsi po obu stronach rzeki. Nową miejscowość zaczęto nazywać Słopnice. Gmina Słopnice istniała zaledwie 5 lat, później została włączona do gminy Tymbark.
II wojna światowa w Słopnicach zapisała się walką partyzantów z lasów mogielickich z hitlerowskim okupantem. W okolicach doliny potoku Mogielica znajdują się dwa bezimienne groby. W położonym nieopodal osiedlu Groń, doszło do spacyfikowania w 1942 roku po odnalezieniu w nim radiostacji. Natomiast 28 stycznia 1944 r. w nieznanych okolicznościach doszło do wypadku niemieckiego bombowca He-111. W wyniku II wojny światowej w Słopnicach zginęło łącznie 38 osób.
Biblioteka publiczna zostaje utworzona w 1953, dzięki staraniom Eugenii Filipiak. W 1957 roku we wsi odbywa się elektryfikacja (nie następuje ona jednakże na Przylaskach i Zaświerczu).
Jesienią 1955 roku na znak protestu przeciwko usunięciu lekcji religii ze szkół, dzieci ze Słopnic przez trzy dni nie uczęszczały do szkoły.
W 1981 wydzielono drugą parafię na terenie Słopnic – parafię Najświętszej Maryi Panny Częstochowskiej. 2 grudnia 1984 został konsekrowany wybudowany dla jej potrzeb kościół parafialny.
W latach 90. ankietę na temat oddzielenia Słopnic od gminy Tymbark wypełniło 2300 osób. Tylko trzy osoby były za pozostaniem w gminie Tymbark, a cztery osoby wstrzymały się od głosu.
Od 1 stycznia 1997 Słopnice są siedzibą gminy, której granice pokrywają się z granicami wsi.
Od 2003 roku w nakładzie tysiąca egzemplarzy wydawany jest kwartalnik ,Nasze Słopnice", który informuje o wydarzeniach i życiu miejscowości.
18 czerwca 2004 roku na Mogielicy został zbudowany 3,5 metrowy krzyż na pamiątkę rocznicy pięćdziesięciu lat od odwiedzenia tej góry przez papieża Jana Pawła II. Co roku w przedostatnią niedzielę sierpnia odbywa się pod nim msza w intencji turystów, która jest częścią organizowanego ,złazu turystycznego Mogielica".
Herb.
1997 roku po utworzeniu samodzielnej Gminy Słopnice rozpoczęto prace mające na celu opracowanie herbu Gminy. Powołana wówczas komisja ds. herbu miała na celu nie tylko opracowanie herbu ale również odtworzenie na podstawie istniejących w przeszłości herbów wsi: Słopnicy Królewskiej i Słopnicy Szlacheckiej. Każda z tych wsi miała swój herb: Słopnice Królewskie – kosę i grabie, a Szlacheckie – sowę.
Na stworzenie herbu w gminie został ogłoszony konkurs, który został rozstrzygnięty wybraniem propozycji Bogumiły Wikar z osiedla Plebańskie.
Zasoby naturalne.
W Słopnicach znajdują się niewielkie zasoby gazu ziemnego (80 mln m³) i ropy naftowej (1,5 tys. ton). W maju 1953 roku udzielono koncesji na wydobycie gazu ziemnego. Później wydobycie ropy i gazu zostało zaniechane.
Turystyka.
Szczególnie atrakcyjne dla turystów i wczasowiczów są tereny Zaświercza – głębokiej kotliny pomiędzy Łopieniem i Świerczkiem oraz rejony Górnych Słopnic i Przełęczy Słopnickiej.
Szlaki turystyczne.
 – z Tymbarku podnóżami Łopienia, przez Zaświercze, Mogielicę, Krzystonów, Jasień w Gorce (na Turbacz).
 "-" biegnie od Dobrej przez szczyt Łopienia, Przełęcz Rydza Śmigłego, Mogielicę, przełęcz Słopnicką.
 – na terenie Słopnic wyznaczono ok. 40 km szlaków rowerowych:
 Ścieżka historyczna 1 Pułku Strzelców Podhalańskich AK im kpt. Juliana Krzewickiego – to najnowsza propozycja skierowana do turystów i sympatyków historii okresu wojennego. Szlak prowadzi między masywami Cichonia (929 m), Dzielca (753 m) oraz Mogielicy (1171 m). Na trasie znajduje się 12 punktów – miejsc pamięci, leśniczówek, gajówek, miejsc zrzutów, obrazujących działalność konspiracyjną oddziałów AK w okresie II wojny światowej.
Pochodzenie nazwy miejscowości.
Obecna nazwa miejscowości weszła w użycie w okolicach XVIII i XIX wieku. Nazwa „Słopnice” wzięła się od nazwy rodzaju sieci, służącej do połowu ryb w górskich potokach „slop” albo „slemp”. Miejscowość ta nosiła jednak wiele różnych nazw „Słopnicza” w 1400 r., jednak już w 1405 nazwa brzmiała „Slopnicza”, później występowała również nazwa „Słopnica”.

</doc>
<doc id="381704" url="https://pl.wikipedia.org/wiki?curid=381704" title="Słopsk">
Słopsk

Słopsk – wieś w Polsce położona w województwie mazowieckim, w powiecie wyszkowskim, w gminie Zabrodzie.
Prywatna wieś szlachecka położona była w drugiej połowie XVI wieku w powiecie kamienieckim ziemi nurskiej województwa mazowieckiego. W latach 1975–1998 miejscowość administracyjnie należała do województwa ostrołęckiego.

</doc>
<doc id="381705" url="https://pl.wikipedia.org/wiki?curid=381705" title="Słoptów">
Słoptów

Słoptów – wieś sołecka w Polsce położona w województwie świętokrzyskim, w powiecie opatowskim, w gminie Lipnik.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="381706" url="https://pl.wikipedia.org/wiki?curid=381706" title="Słosinko">
Słosinko

Słosinko (kaszb. "Słoszënkò", niem. "Reinfeld") – wieś w Polsce położona w zachodniej części Pojezierza Bytowskiego, w województwie pomorskim, w powiecie bytowskim, w gminie Miastko,
Miejscowość przy trasie linii kolejowej Piła Główna - Ustka, z przystankiem Słosinko, między jeziorami Słosineckim Wielkim i Słosineckim Małym.
Wieś stanowi sołectwo gminy Miastko.
W latach 1975–1998 miejscowość administracyjnie należała do województwa słupskiego.

</doc>
<doc id="381707" url="https://pl.wikipedia.org/wiki?curid=381707" title="Słostowice">
Słostowice

Słostowice – wieś w Polsce położona w województwie łódzkim, w powiecie radomszczańskim, w gminie Gomunice.
W latach 1975–1998 miejscowość administracyjnie należała do województwa piotrkowskiego.
We wsi były kręcone niektóre sceny filmu Prywatne śledztwo w reżyserii Wojciecha Wójcika.

</doc>
<doc id="381708" url="https://pl.wikipedia.org/wiki?curid=381708" title="Słoszewo">
Słoszewo

Słoszewo – wieś w Polsce położona w województwie mazowieckim, w powiecie płońskim, w gminie Płońsk.
W latach 1975–1998 miejscowość administracyjnie należała do województwa ciechanowskiego.
Linki zewnętrzne.
 

</doc>
<doc id="381709" url="https://pl.wikipedia.org/wiki?curid=381709" title="Słoszów">
Słoszów

Słoszów – wieś w Polsce położona w województwie dolnośląskim, w powiecie kłodzkim, w gminie Szczytna.
Położenie.
Słoszów to niewielka wieś łańcuchowa leżąca we Wzgórzach Lewińskich, na wysokości 590-630 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Słoszów powstał najprawdopodobniej w XIV wieku na terenie państwa homolskiego i w dalszych latach dzielił jego losy. W roku 1840 w miejscowości było 41 budynków. W XIX wieku przez wieś prowadziła droga do Zamku Homole, uczęszczana przez turystów i kuracjuszy z pobliskich Dusznik. Na przełomie XIX i XX wieku w sąsiedztwie Słoszowa przeprowadzono linię kolejową do Kudowy-Zdroju.

</doc>
<doc id="381710" url="https://pl.wikipedia.org/wiki?curid=381710" title="Słotowa">
Słotowa

Słotowa – wieś w Polsce, położona w województwie podkarpackim, w powiecie dębickim, w gminie Pilzno.
W latach 1975–1998 wieś administracyjnie należała do województwa tarnowskiego.
Wieś jest siedzibą rzymskokatolickiej parafii Najświętszej Maryi Panny Królowej Polski należącej do dekanatu Pilzno w diecezji tarnowskiej.
Złotowa była wsią królewską starostwa niegrodowego pilzneńskiego w województwie sandomierskim w 1629 roku.
Zabytki.
We wsi znajduje się zabytkowa kapliczka, która została wzniesiona z kamienia i cegły w 1720 roku. Fundatorką była Anna Złocka, żona ówczesnego właściciela dworu słotowskiego – wybudowała ją jako wotum dziękczynne za spełnienie modłów o urodzenie dziecka.
Pisze na ten temat Józefa Łazowska:
"„Pani Złocka z Witwickich mając syna straconego przez stronników Sasa a będąc w leciach 40. strwożoną się być czuła, że chrana ojczyźnie nie urodzi. O świtaniu widywana była u krzyża, gdzie zabili jej 18 lat mającego syna i ciało unieśli w nieznane. Opłakująca ją z dobrego serca kmiotka Rdzaczyna wprosiła się z radą, by u Matki Boskiej od Czystych Wód ratunku szukała, która wedle jej dworu, nad paryją wodną od wieków była umieszczona. Ona wtedy dłubaczowi słotowskiemu Bartłomiejowi Nowakowi kazała wyrzeźbić od nowa ową figurę i do niej o świtaniu chodziła, prosząc, aby narościło się jej łono jeszcze jednego syna na świadka losu rodziny i obrońcę kraju, chociaż jest w leciach. Gdy zbrzemieniała z wdzięczności kapliczkę ufundowała i w niej Matkę Boska od Czystych Wód umieściła. Uproszonym był u niej Karol, urodzony w 1720 roku, ożeniony z Zofią z Trzecieckich gawrzyłowskich. Z córka Karola – Zofia ożenił się Giżycki z Mazowsza ścigany przez saskich pachołków za wierność królowi Leszczyńskiemu. On przywiózł z sobą talizman narodowych nadziei – statuetkę Matki Boskiej Skępskiej Patronki Mazowsza. Statuetkę te umierająca Giżycka ofiarowała Jakubowi Rybie, który ją z kolei przekazał synom. Statuetka znajduje się w zbiorach Jana Wojnarowskiego.""
Z dalszej części tego rękopisu wynika, że w 1809 roku Austriacy mszcząc się za ukrywanie powstańców, zabrali zgromadzone przez ludność zboże. Spowodowało to głód. Wówczas obnoszono figurę Matki Boskiej od Czystych Wód po polach. W rezultacie tatarka i rzepa tak obrodziły w jesieni, że uratowały ludzi od głodu. Nic dziwnego, że do kaplicy przyjeżdżały z okolicznych dworów i modliły się przed figurą Matki Boskiej wdowy i panny z Budynia, Dulczówki, Łęk, Dzwonowej i Strzegocic.
Tekst ten dowodzi, że zarówno kaplica, jak i umieszczona w niej figura były przez długie lata otoczone kultem. Według pamięci Kazimierza Wojnarowskiego i Józefa Papiernika jeszcze w roku 1910 kobiety lubeckie paliły świece i modliły się przed figurą Matki Boskiej w kapliczce. Kult ten trwa do dziś.

</doc>
<doc id="381711" url="https://pl.wikipedia.org/wiki?curid=381711" title="Funkcja Cobba-Douglasa">
Funkcja Cobba-Douglasa

Funkcja Cobba-Douglasa to funkcyjne przedstawienie zależności produkcji od zasobów pracy i kapitału, często stosowane w ekonomii jako funkcja produkcji. Została sformułowana przez Knuta Wicksella i przetestowana na danych statystycznych przez Paula Douglasa i Charlesa Cobba w 1928.
Oryginalnie sformułowana jako funkcja powyższych dwóch zmiennych:
gdzie:
Funkcja zachowuje zasadę malejących przychodów – każda kolejna jednostka jednego z zasobów bez wzrostu zasobu drugiego skutkuje mniejszym przyrostem produkcji.
W klasycznej funkcji Cobba-Douglasa formula_6, co skutkuje brakiem efektów skali (wzrost formula_2 i formula_3 o 100% spowoduje wzrost formula_9 także o 100%). Założenie to jest postulatem części makroekonomistów, argumentujących, że z jednej strony w całej gospodarce nie ma niekorzyści skali, bo zakłady pracy można po prostu kopiować, z drugiej jednak strony istnieje wiele zakładów pracy, które osiągnęły już optymalną wielkość.
Zdjęcie ostatniego założenia daje funkcję typu Cobba-Douglasa. W przypadku formula_10 mamy korzyści skali, w odwrotnym przypadku są ujemne skutki skali.
W uogólnieniu funkcja Cobba-Douglasa – to funkcja wielu zmiennych wyrażająca się wzorem:
określona dla formula_12
Funkcja posiada następujące własności:
co daje stałe przychody względem skali produkcji.

</doc>
<doc id="381712" url="https://pl.wikipedia.org/wiki?curid=381712" title="Słotwin">
Słotwin

Słotwin – wieś w Polsce położona w województwie mazowieckim, w powiecie płońskim, w gminie Załuski.
W latach 1975–1998 miejscowość administracyjnie należała do województwa ciechanowskiego.

</doc>
<doc id="381713" url="https://pl.wikipedia.org/wiki?curid=381713" title="Słowak">
Słowak

Słowak – wieś w Polsce położona w województwie łódzkim, w powiecie zgierskim, w gminie Aleksandrów Łódzki.
W latach 1975–1998 miejscowość administracyjnie należała do ówczesnego województwa łódzkiego.

</doc>
<doc id="381714" url="https://pl.wikipedia.org/wiki?curid=381714" title="Słowienkowo">
Słowienkowo

Słowienkowo (do 1945 niem. "Wolfshagen") – wieś sołecka w Polsce położona w województwie zachodniopomorskim, w powiecie koszalińskim, w gminie Będzino.
W miejscowości znajduje się przystanek kolejowy Słowienkowo.

</doc>
<doc id="381715" url="https://pl.wikipedia.org/wiki?curid=381715" title="Słowikowa">
Słowikowa

Słowikowa – wieś w Polsce położona w województwie małopolskim, w powiecie nowosądeckim, w gminie Korzenna.
Wieś duchowna "Sławikowa", własność klasztoru klarysek w Starym Sączu, położona była w drugiej połowie XVI wieku w powiecie sądeckim województwa krakowskiego. W latach 1975–1998 miejscowość administracyjnie należała do województwa nowosądeckiego.

</doc>
<doc id="381716" url="https://pl.wikipedia.org/wiki?curid=381716" title="Słowikowo (województwo wielkopolskie)">
Słowikowo (województwo wielkopolskie)

Słowikowo – wieś w Polsce położona w województwie wielkopolskim, w powiecie słupeckim, w gminie Orchowo.
Historia.
W 1725 we wsi urodził się Michał Kosmowski.
W latach 1975–1998 miejscowość administracyjnie należała do województwa konińskiego.
Zabytki i skansen.
We wsi znajduje się zabytkowy park z połowy XIX wieku, wpisany do krajowego rejestru zabytków pod nr rej.: 269/11 z 30.04.1984 r., a także niewielki skansen maszyn rolniczych przy szkole ("Skansen nad Potokiem").

</doc>
<doc id="381717" url="https://pl.wikipedia.org/wiki?curid=381717" title="Interjęzyk">
Interjęzyk

Interjęzyk (, dosł. „język przejściowy”) – mowa osobnicza używana przez osobę uczącą się języka obcego, która nie opanowała jeszcze w pełni tego języka. Interjęzyk odznacza się pewnymi cechami języka obcego (np. użycie present simple), ale nie zawiera innych (np. użycie okresów warunkowych). Interjęzyk może ulec fosylizacji i zjawisku tzw. backslidingu.
Termin wprowadzony został przez Larrego Selinkera w 1972 roku.

</doc>
<doc id="381718" url="https://pl.wikipedia.org/wiki?curid=381718" title="Słowin">
Słowin

Słowin – wieś w Polsce położona w województwie lubuskim, w powiecie strzelecko-drezdeneckim, w gminie Dobiegniew.
W latach 1975–1998 miejscowość administracyjnie należała do województwa gorzowskiego.
Zabytki.
Do wojewódzkiego rejestru zabytków wpisany jest:

</doc>
<doc id="381719" url="https://pl.wikipedia.org/wiki?curid=381719" title="Słójka">
Słójka

Słójka – wieś w Polsce, położona w województwie podlaskim, w powiecie sokólskim, w gminie Szudziałowo.
W latach 1975–1998 wieś administracyjnie należała do województwa białostockiego.
Przez wieś przebiega droga wojewódzka nr 674.

</doc>
<doc id="381720" url="https://pl.wikipedia.org/wiki?curid=381720" title="Słójka-Borowszczyzna">
Słójka-Borowszczyzna

Słójka-Borowszczyzna – wieś w Polsce położona w województwie podlaskim, w powiecie sokólskim, w gminie Szudziałowo.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Wincentego Ferreriusza i św. Bartłomieja Apostoła w Szudziałowie.

</doc>
<doc id="381721" url="https://pl.wikipedia.org/wiki?curid=381721" title="Słubica A">
Słubica A

Słubica A – wieś w Polsce położona w województwie mazowieckim, w powiecie grodziskim, w gminie Żabia Wola.
W latach 1975–1998 miejscowość administracyjnie należała do województwa skierniewickiego.

</doc>
<doc id="381722" url="https://pl.wikipedia.org/wiki?curid=381722" title="Słubica B">
Słubica B

Słubica B – wieś w Polsce położona w województwie mazowieckim, w powiecie grodziskim, w gminie Żabia Wola.
W skład sołectwa "Słubica B" wchodzi także wieś Słubica Dobra.
W latach 1975–1998 miejscowość administracyjnie należała do województwa skierniewickiego.

</doc>
<doc id="381723" url="https://pl.wikipedia.org/wiki?curid=381723" title="Słubica Dobra">
Słubica Dobra

Słubica Dobra – wieś w Polsce położona w województwie mazowieckim, w powiecie grodziskim, w gminie Żabia Wola.
Wieś Słubica Dobra wchodzi w skład sołectwa "Słubica B".
W latach 1975–1998 miejscowość administracyjnie należała do województwa skierniewickiego.

</doc>
<doc id="381724" url="https://pl.wikipedia.org/wiki?curid=381724" title="Słubica-Wieś">
Słubica-Wieś

Słubica-Wieś – wieś w Polsce położona w województwie mazowieckim, w powiecie grodziskim, w gminie Żabia Wola.
W latach 1975–1998 miejscowość administracyjnie należała do województwa skierniewickiego.

</doc>
<doc id="381725" url="https://pl.wikipedia.org/wiki?curid=381725" title="Słuchocin">
Słuchocin

Słuchocin – wieś w Polsce położona w województwie mazowieckim, w powiecie węgrowskim, w gminie Grębków.
Wierni Kościoła rzymskokatolickiego należą do parafii Matki Bożej Królowej Korony Polskiej w Kopciach.
W latach 1975–1998 miejscowość administracyjnie należała do województwa siedleckiego.

</doc>
<doc id="381726" url="https://pl.wikipedia.org/wiki?curid=381726" title="Słuchowo">
Słuchowo

Słuchowo (kaszb. "Sychòwë" lub też "Słëchòwò", niem. "Schlochow") – wieś kaszubska w Polsce położona w województwie pomorskim, w powiecie puckim, w gminie Krokowa, nad Bychowską Strugą i przy trasie drogi wojewódzkiej nr 213.
W latach 1975–1998 miejscowość administracyjnie należała do województwa gdańskiego.
Historia.
Pierwsze wzmianki w dokumentach pochodzą z XVI wieku. Początkowo wieś należała do rodziny Słuchowskich, w późniejszych latach wieś była własnością między innymi do Krokowskich, Tessmarów, Sulickich.

</doc>
<doc id="381727" url="https://pl.wikipedia.org/wiki?curid=381727" title="Słuczanka">
Słuczanka

Słuczanka (białorus. Случанка) – wieś w Polsce położona w województwie podlaskim, w powiecie białostockim, w gminie Gródek.
W latach 1975–1998 miejscowość administracyjnie należała do województwa białostockiego.
Według Pierwszego Powszechnego Spisu Ludności w 1921 r. wieś liczyła 3 domostwa, które zamieszkiwały 33 osoby. Zdecydowana większość mieszkańców Słuczanki w liczbie 30 zadeklarowało wyznanie prawosławne, zaś pozostałe 3 rzymskokatolickie. Podział religijny mieszkańców miejscowości pokrywał się z ich strukturą etniczną, bowiem 30 mieszkańców podało białoruską przynależność narodową, a 3 polską.
Prawosławni mieszkańcy wsi należą do parafii Narodzenia Najświętszej Marii Panny w Gródku, a wierni kościoła rzymskokatolickiego do parafii Najświętszego Serca Pana Jezusa w Gródku.

</doc>
<doc id="381728" url="https://pl.wikipedia.org/wiki?curid=381728" title="Sługi">
Sługi

Sługi – wieś w Polsce położona w województwie łódzkim, w powiecie łęczyckim, w gminie Góra Świętej Małgorzaty.
Wieś kustosza kapituły kolegiaty łęczyckiej w powiecie łęczyckim województwa łęczyckiego w końcu XVI wieku. W latach 1975–1998 miejscowość administracyjnie należała do województwa płockiego.

</doc>
<doc id="381729" url="https://pl.wikipedia.org/wiki?curid=381729" title="Sługocinek">
Sługocinek

Sługocinek – wieś w Polsce położona w województwie wielkopolskim, w powiecie konińskim, w gminie Golina.
W latach 1975–1998 miejscowość administracyjnie należała do województwa konińskiego.

</doc>
<doc id="381730" url="https://pl.wikipedia.org/wiki?curid=381730" title="Sługocin-Kolonia">
Sługocin-Kolonia

Sługocin-Kolonia – wieś w Polsce położona w województwie wielkopolskim, w powiecie słupeckim, w gminie Lądek.
W latach 1975–1998 miejscowość administracyjnie należała do województwa konińskiego.
Zobacz też: Sługocin, Sługocinek 

</doc>
<doc id="381731" url="https://pl.wikipedia.org/wiki?curid=381731" title="Słupcza">
Słupcza

Słupcza – wieś w Polsce, położona w województwie świętokrzyskim, w powiecie sandomierskim, w gminie Dwikozy.
W latach 1975–1998 miejscowość administracyjnie należała do województwa tarnobrzeskiego.
Prywatna wieś szlachecka położona była w drugiej połowie XVI wieku w powiecie sandomierskim województwa sandomierskiego.

</doc>
<doc id="381732" url="https://pl.wikipedia.org/wiki?curid=381732" title="Słupeczka">
Słupeczka

Słupeczka – wieś w Polsce położona w województwie wielkopolskim, w powiecie kolskim, w gminie Kłodawa.
W latach 1975–1998 miejscowość administracyjnie należała do województwa konińskiego.

</doc>
<doc id="381733" url="https://pl.wikipedia.org/wiki?curid=381733" title="Słupeczno">
Słupeczno

Słupeczno – wieś w Polsce położona w województwie lubelskim, w powiecie lubelskim, w gminie Wysokie.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Wysokie. Według Narodowego Spisu Powszechnego z roku 2011 wieś liczyła 232 mieszkańców.
Historia.
Wieś wraz z folwarkiem wchodziła w skład dóbr Wysokie Lubelskie księżnej Anny Jabłonowskiej. Słupeczno, według Słownika geograficznego Królestwa Polskiego z roku 1889, wieś włościańska w ówczesnym powiecie krasnostawskim, gminie i parafii Wysokie. Wieś posiadała szkołę początkową, 19 osad i 397 mórg.
W 1827 roku spisano tu 17 domów zamieszkałych przez 150 mieszkańców. Wchodziła w skład dóbr ordynacji Zamoyskich.

</doc>
<doc id="381734" url="https://pl.wikipedia.org/wiki?curid=381734" title="Słupia Kapitulna">
Słupia Kapitulna

Słupia Kapitulna – wieś w Polsce położona w województwie wielkopolskim, w powiecie rawickim, w gminie Rawicz.
Wieś duchowna Słupia, własność kapituły katedralnej gnieźnieńskiej, pod koniec XVI wieku leżała w powiecie kościańskim województwa poznańskiego.
W okresie Wielkiego Księstwa Poznańskiego (1815-1848) miejscowość wzmiankowana jako Słupia należała do wsi większych w ówczesnym pruskim powiecie Kröben (krobskim) w rejencji poznańskiej. Słupia należała do okręgu sarnowskiego tego powiatu i stanowiła odrębny majątek, którego właścicielami byli wówczas (1846) chłopi. Według spisu urzędowego z 1837 roku Słupia liczyła 604 mieszkańców, którzy zamieszkiwali 91 dymów (domostw).
W latach 1975–1998 miejscowość administracyjnie należała do województwa leszczyńskiego.
Publikacja z 1964 roku podaje, że Słupia Kapitulna jest jedną z miejscowości występowania grupy Hazaków.

</doc>
<doc id="381735" url="https://pl.wikipedia.org/wiki?curid=381735" title="Słupia Nadbrzeżna">
Słupia Nadbrzeżna

Słupia Nadbrzeżna – wieś w Polsce położona w województwie świętokrzyskim, w powiecie opatowskim, w gminie Tarłów. Leży na lewym brzegu Wisły.
W latach 1975–1998 miejscowość położona była w województwie tarnobrzeskim.
W 1629 roku właścicielem wsi w powiecie sandomierskim województwa sandomierskiego był Mikołaj Oleśnicki. 

</doc>
<doc id="381736" url="https://pl.wikipedia.org/wiki?curid=381736" title="Słupia Nadbrzeżna-Kolonia">
Słupia Nadbrzeżna-Kolonia

Słupia Nadbrzeżna-Kolonia – wieś w Polsce położona w województwie świętokrzyskim, w powiecie opatowskim, w gminie Tarłów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="381737" url="https://pl.wikipedia.org/wiki?curid=381737" title="Słupia Wielka">
Słupia Wielka

Słupia Wielka – osada w Polsce położona w województwie wielkopolskim, w powiecie średzkim, w gminie Środa Wielkopolska. Leży na trasie Średzkiej Kolei Powiatowej.
Dawniej podzielona na dwie odrębne wsie i dwa różne majątki - Słupia Wielka i Mała. Podczas zaborów występowały pod nazwą Gross i Klein Slupia. Około połowy XIX w. z map zniknęła nazwa Słupa Mała. Podczas II wojny światowej wprowadzono od nazwiska ówczesnych właścicieli nazwę Bleckersdorf. Obecna nazwa zaczęła funkcjonować po wojnie.
Do dziś zachował się kompleks budynków dawnego majątku składający się z pałacu w parku i budynków gospodarczych wokół podwórza folwarcznego. W drugiej połowie XIX wieku wieś przeszła w ręce rodziny niemieckiej. Pierwszym niemieckim właścicielem był Wilhelm Schemmann, kolejnym rodzina Bleeker-Kohlsaat. Niewielki pałac w typie renesansowej wili włoskiej został zbudowany zapewne dla tej rodziny w trzeciej ćwierci XIX w. W pomieszczeniach parteru rozplanowano wnętrza reprezentacyjne, natomiast mieszkalne, dostępne z osobnej bocznej klatki schodowej, zlokalizowano na drugiej kondygnacji. W okresie międzywojennym majątek liczył około 600 ha i specjalizował się w uprawie nasion buraków cukrowych. Po drugiej wojnie światowej (1952 r.) w Słupi utworzono rolniczą stację doświadczalną powiązaną z miejscowym PGR. W latach 1965-66 ośrodek w Słupi uzyskał status samodzielnej placówki naukowo-badawczej. Budowę nowoczesnego ośrodka naukowo-badawczego, położonego na północ od pałacu, rozpoczęto w 1967 r., według projektu J. Kopydłowskiego. Placówka nosi obecnie nazwę Centralny Ośrodek Badania Odmian Roślin Uprawnych i podporządkowana jest Ministerstwu Rolnictwa. W dawnym pałacu zlokalizowano jedną ze stacji badawczych ośrodka, jak i pomieszczenia mieszkalne. Pałac i park krajobrazowy w dobrym stanie, dostępne dla zwiedzających.
We wsi znajduje się Szkoła Podstawowa, a także filia Miejskiej Biblioteki Publicznej w Środzie Wlkp. podporządkowana filii tejże biblioteki w Pławcach.
W latach 1975–1998 miejscowość administracyjnie należała do województwa poznańskiego.

</doc>
<doc id="381738" url="https://pl.wikipedia.org/wiki?curid=381738" title="Słupica">
Słupica

Słupica – wieś w Polsce położona w województwie mazowieckim, w powiecie radomskim, w gminie Jedlnia-Letnisko.
W latach 1945–1975 miejscowość administracyjnie należała do województwa kieleckiego, następnie W latach 1975–1998 do województwa radomskiego.
Wieś jest siedzibą rzymskokatolickiej parafii św. Andrzeja Boboli w Słupicy.

</doc>
<doc id="381739" url="https://pl.wikipedia.org/wiki?curid=381739" title="Słup-Kolonia">
Słup-Kolonia

Słup-Kolonia – wieś w Polsce położona w województwie mazowieckim, w powiecie ostrowskim, w gminie Szulborze Wielkie.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Najświętszej Maryi Panny Królowej Polski w Szulborzu Wielkim.

</doc>
<doc id="381740" url="https://pl.wikipedia.org/wiki?curid=381740" title="Słupnica">
Słupnica

Słupnica (niem. "Stangenwalde") – wieś w Polsce położona w województwie warmińsko-mazurskim, w powiecie nowomiejskim, w gminie Biskupiec na terenie Pojezierza Iławskiego, założona w 1331 roku. Przepływa przez nią rzeka Młynówka (8,4 km) zwana również Strugą Piotrowicką (prawy dopływ Osy).
Sąsiednie wsie: Biskupiec, Piotrowice, Goryń, Mały Podlasek, Podlasek, Babalice, Sędzice.
W latach 1975–1998 miejscowość administracyjnie należała do województwa toruńskiego.
W Słupnicy znajduje się gród późnośredniowieczny oraz cmentarz sekty katolicko-apostolskiej. Na Młynówce zlokalizowane są: jaz i elektrownia.
Przyroda.
Na terenie miejscowości znajduje się Las Słupnicki. Jest to niewielki kompleks leśny nad rzeką Młynówką, o powierzchni 1,37 ha. Las jest zespołem przyrodniczo-krajobrazowym należącym do Nadleśnictwa Jamy. W lesie znajduje się około 150-letni drzewostan, który tworzą m.in. dąb, jesion, lipa i klon. Las osłania grodzisko późnośredniowieczne.
Grodzisko.
W pobliżu wsi znajduje się grodzisko średniowieczne zbudowane około lat 1280-1310 w czasach panowania Zakonu krzyżackiego. Podstawę grodziska stanowi czworobok z ostro zakończonymi rogami. Grodzisko otoczone jest fosą. Wysokość stożka w stosunku do dna fosy wynosi 7-8 metrów. Od strony południowo-wschodniej występują dwa wały. Dziś obiekt mocno zarośnięty drzewami, jednak wały są dobrze czytelne. Gród użytkowany jeszcze w XVII wieku. Obiekt został 20 listopada 1968 roku wpisany do rejestru zabytków archeologicznych województwa warmińsko-mazurskiego.

</doc>
<doc id="381741" url="https://pl.wikipedia.org/wiki?curid=381741" title="Słupowa">
Słupowa

Słupowa – wieś w Polsce położona w województwie kujawsko-pomorskim, w powiecie nakielskim, w gminie Kcynia.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 205 mieszkańców. Jest 22. co do wielkości miejscowością gminy Kcynia.

</doc>
<doc id="381742" url="https://pl.wikipedia.org/wiki?curid=381742" title="Słupów">
Słupów

Słupów – wieś w Polsce położona w województwie małopolskim, w powiecie miechowskim, w gminie Słaboszów.
W latach 1975–1998 miejscowość administracyjnie należała do województwa kieleckiego. Integralne części miejscowości: Stara Wieś, Toporów.

</doc>
<doc id="381743" url="https://pl.wikipedia.org/wiki?curid=381743" title="Słup Pierwszy">
Słup Pierwszy

Słup Pierwszy – wieś w Polsce położona w województwie mazowieckim, w powiecie garwolińskim, w gminie Borowie.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii Świętej Trójcy w Borowiu.

</doc>
<doc id="381744" url="https://pl.wikipedia.org/wiki?curid=381744" title="Słupy Duże">
Słupy Duże

Słupy Duże – wieś w Polsce położona w województwie kujawsko-pomorskim, w powiecie aleksandrowskim, w gminie Bądkowo.
Podział administracyjny.
W latach 1975–1998 miejscowość administracyjnie należała do województwa włocławskiego. Z pierwotnej wsi Słupy, pod koniec XIX wieku, wydzielono dwie wsie: Słupy Duże i Słupy Małe.
Historia wsi.
Wzmianka z roku 1557 informuje, że wieś należała do kapituły włocławskiej. W tym czasie wieś miała powierzchnię 12 łanów i był tam 1 zagrodnik oraz 4 komorników. W 1827 roku we wsi było 18 domów i 168 mieszkańców. W 1881 roku wieś miała powierzchnię 1144 mórg (około 640,6 ha), a mieszkało w niej 305 osób. Od połowy XIX w. mieszkańcem wsi był Bartłomiej Nowak – przywódca chłopski powstania styczniowego na Kujawach. Prowadził on gospodarstwo rolne razem z żoną i pasierbem. We wsi znajdowała się również olejarnia, której właścicielem był Teodor Sobczak. Syn Teodora – Antoni Sobczak należał do komitetu rozbudowy kościoła parafialnego w Bądkowie. W latach 20. XX w. właścicielem olejarni był J. Szulc. We wsi od 1956 r. istnieje jednostka ochotniczej straży pożarnej (OSP).
Grupy wyznaniowe.
Słupy Duże należą do parafii Pod Wezwaniem św. Mateusza Apostoła w Bądkowie, odpust odbywa się w ostatnią niedziele lipca.

</doc>
<doc id="381745" url="https://pl.wikipedia.org/wiki?curid=381745" title="Słupy Małe">
Słupy Małe

Słupy Małe – wieś w Polsce położona w województwie kujawsko-pomorskim, w powiecie aleksandrowskim, w gminie Bądkowo.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy Bądkowo w BIP.

</doc>
<doc id="381746" url="https://pl.wikipedia.org/wiki?curid=381746" title="Słustowo">
Słustowo

Słustowo – wieś w Polsce położona w województwie mazowieckim, w powiecie nowodworskim, w gminie Nasielsk.
Prywatna wieś szlachecka "Słostowo" położona była w drugiej połowie XVI wieku w powiecie nowomiejskim ziemi zakroczymskiej województwa mazowieckiego. W latach 1975–1998 miejscowość administracyjnie należała do województwa ciechanowskiego.

</doc>
<doc id="381747" url="https://pl.wikipedia.org/wiki?curid=381747" title="Słuszczyn">
Słuszczyn

Słuszczyn – wieś w Polsce położona w województwie mazowieckim, w powiecie lipskim, w gminie Solec nad Wisłą.
W styczniu 1943 żandarmeria niemiecka z posterunku w Lipsku w związku z podejrzeniem współpracy z partyzantami Stanisława Borka, zamordowała jego rodzinę liczącą 6 osób. W listopadzie tego samego roku żandarmi zamordowali rodzinę Pałków a zabudowania spalili.
Wierni kościoła rzymskokatolickiego należą do parafii św. Jana Chrzciciela w Pawłowicach. W Słuszczynie znajduje się kaplica wybudowana w 1985 roku pod wezwaniem Miłosierdzia Bożego.

</doc>
<doc id="381748" url="https://pl.wikipedia.org/wiki?curid=381748" title="Słuszewo">
Słuszewo

Słuszewo (kaszb. "Słëszewò", niem. "Schluschow") - wieś kaszubska w Polsce położona w województwie pomorskim, w powiecie wejherowskim, w gminie Gniewino na zachodnim skraju Puszczy Wierzchucińskiej w pobliżu trasy linii kolejowej Wejherowo-Choczewo-Lębork (obecnie zawieszonej).
W latach 1975–1998 miejscowość administracyjnie należała do województwa gdańskiego.

</doc>
<doc id="381749" url="https://pl.wikipedia.org/wiki?curid=381749" title="Słuszków">
Słuszków

Słuszków – wieś w Polsce, w województwie wielkopolskim, w powiecie kaliskim, siedziba gminy Mycielin.
W latach 1975–1998 miejscowość administracyjnie należała do województwa kaliskiego.
W 1935 we wsi odkryto skarb ze Słuszkowa.

</doc>
<doc id="381750" url="https://pl.wikipedia.org/wiki?curid=381750" title="Słutowo">
Słutowo

Słutowo (niem. "Steinberg") – osada sołecka w Polsce położona w województwie zachodniopomorskim, w powiecie choszczeńskim, w gminie Recz. W latach 1975–1998 miejscowość administracyjnie należała do województwa gorzowskiego. W roku 2007 osada liczyła 72 mieszkańców. 
Geografia.
Osada leży ok. 3,5 km na północny wschód od Recza, przy drodze krajowej nr 10, przy linii kolejowej nr 403, między Reczem a Żółwinem.
Historia.
Osada o metryce średniowiecznej, po raz pierwszy wymieniana w źródłach w 1337 r. zasiedlona przez kolonistów niemieckich. Od połowy XIV wieku należała do rodu von Wedel. Przypuszczalnie na przełomie XV / XVI wieku w Słutowie został wzniesiony kamienny kościół. Folwark jest wzmiankowany już w 2. poł. XVI wieku. Jako właściciel wymieniany jest Hasso von Wedel, któremu margrabia darował 15 łanów. Jego spadkobierca Berndt von Wedel, żonaty z Anną Marią z domu von Flemming został upamiętniony na dzwonie kościelnym z 1608 r. Podczas wojny trzydziestoletniej (1618 - 1648) Słutowo, podobnie jak inne wsie Ziemi Reczańskiej, uległa spustoszeniu. Pod koniec XVII wieku osada przeszła na własność rodu von Blankensee, wywodzącej się z Płotna. W 2. poł. XVIII wieku osada należała do Friedricha W. von Blankensee - królewskiego nadleśniczego, który zmarł bezpotomnie, pochowany w 1803 r. na cmentarzu przykościelnym, majątek przeszedł na inną linię rodu (z Ogard). W 1828 r. dobra słutowskie nabył mieszczanin Franz Heinrich Haken. W 1841 r. jego syn wykupił wszystkie gospodarstwa chłopskie i systematycznie podnosił wartość majątku. W tym okresie wzniesiono nowe budynki gospodarcze, wprowadzono hodowlę owiec na szeroka skalę, podaje się, że działała tutaj szkoła. Na przełomie XIX / XX wieku w osadzie działały dwa zakłady kamieniarskie (tłuczeń drogowy, budulec). Własnością rodziny Hakenów folwark pozostał do końca II wojny światowej. Po 1945 r. majątek upaństwowiono, w następnych latach jako Państwowe Gospodarstwo Rolne wchodził w skład Kombinatu Państwowych Gospodarstw Rolnych w Choszcznie – Zakładu Rolnego w Reczu. Następnie w zasobach Agencji Własności Rolnej Skarbu Państwa – większość budynków opuszczona, część zrujnowana. Dwór częściowo rozebrany już w latach 1981 - 1982, resztki w postępującej ruinie.
Zabytki.
Do wojewódzkiego rejestru zabytków wpisane są:

</doc>
<doc id="381752" url="https://pl.wikipedia.org/wiki?curid=381752" title="Służejów">
Służejów

Służejów – wieś w Polsce położona w województwie dolnośląskim, w powiecie ząbkowickim, w gminie Ziębice.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Zabytki.
Do wojewódzkiego rejestru zabytków wpisane są:
Kościoły.
Na terenie wsi działalność duszpasterską prowadzą 2 następujące Kościoły:
Szlaki turystyczne.
 Starczów - Służejów - Rososznica - Czerńczyce - Muszkowice - Muszkowicki Las Bukowy (północ)

</doc>
<doc id="381753" url="https://pl.wikipedia.org/wiki?curid=381753" title="Służewo (województwo kujawsko-pomorskie)">
Służewo (województwo kujawsko-pomorskie)

Służewo – wieś w Polsce położona w województwie kujawsko-pomorskim, w powiecie aleksandrowskim, w gminie Aleksandrów Kujawski. Dawniej miasto; uzyskało lokację miejską przed 1489 rokiem, zdegradowane w 1870 roku. Do 1976 roku miejscowość była siedzibą gminy Służewo. W latach 1975–1998 miejscowość administracyjnie należała do województwa włocławskiego.
Historia.
Początki osadnictwa.
Pierwsze ślady osadnictwa na tych terenach pochodzą z V wieku p.n.e. W tym czasie obszary dzisiejszej miejscowości porośnięte były dzikimi puszczami i zamieszkane przez plemiona zajmujące się zbieractwem i łowiectwem. Tereny te były odwiedzane przez Celtów zajmujących się handlem bursztynem.
Pierwsze dokumenty świadczące o istnieniu Służewa pochodzą z 1241 r. Konrad I książę mazowiecki nadał miejscowość komesowi Gotardowi synowi Łukasza za zwycięstwa odniesione nad Prusami, Litwinami i Jadźwingami i ujęcie w niewolę siedmiu wodzów Jadźwingów. Król wieś uwolnił od wszelkich podatków, opłat i danin. Rozwój Służewa i okolic nastąpił w II w. W tym czasie Służewo znajdowało się na trasie tzw. szlaku bursztynowego. Było miejscem postojowym przed dalszą drogą do brodu na Wiśle w miejscowości Otłoczyn. Świadczy o tym znalezisko tzw. skarb ze Służewa. Zbiór monet rzymskich i arabskich z tamtego okresu.
Okres rodziny Służewskich herbu Pomian.
Od XII w. Służewo należało do rodziny Pomianów, którzy pochodzili ze Służewa i Grabia. Już od wczesnego średniowiecza bogaci włościanie. Posiadali znaczne połacie Kujaw. Uzyskali duże wpływy w średniowiecznej administracji. Z rodzinnych Kujaw rozprzestrzenili się do innych części kraju, umacniając swoje wpływy i zdobywając kolejne dobra. Pierwsze ślady Pomianów Służewskich pojawiły się w 1154 r. w dokumentach biskupa Włocławskiego Zbyluta.
Służewo Pomianów było typem opola i należało do kasztelanii Słońsk. Kasztelania Słońsk obejmowała teren lewobrzeżnej Wisły, od południa Niestuszewo od północy Otłoczyn i rzeka Tążyna, a od zachodu Służewo i Ostrowąs. Od 1267 r. Służewo należało do księstwa inowrocławskiego, leżało na pograniczu z księstwem brzeskim. Od 1392 r. aż do rozbiorów należało do województwa inowrocławskiego.
W XIII w. przez Służewo przebiegały ważne szlaki:z Torunia do Wrocławia, Lwowa i Krakowa. Wpłynęło to na rozwój i zamożność miejscowości. W XIII-XIV w. Służewo przez rządzących postrzegane było jako punkt strategiczny ze względu na położenie przy granicy i bliskość naturalnych przeszkód. Jan Długosz w swoich kronikach pisał o „warowniach Jarosława w Służewie”.Gród prawdopodobnie otoczony był murem z cegły bądź kamienia z basztami lub wieżami. W okresie panowania zakonu krzyżackiego na Pomorzu Służewo było miejscowością graniczną. Z jednej strony było to źródło dodatkowych dochodów z istnienia komory celnej, z drugiej był to teren wielu walk i potyczek. Rycerze zakonu często zapuszczali się na tereny Kujaw łupiąc pobliskie wsie i miasta. Dopiero II pokój toruński w 1466 przyniósł odmianę sytuacji. Przesunięto granicę daleko na północ. Służewo przestało być graniczną miejscowością, a Krzyżacy zostali odsunięci na wiele kilometrów.
Nie wiadomo kiedy dokładnie Służewo uzyskało prawa miejskie. Nie zachowały się dokumenty mówiące kiedy i na jakich prawach lokowano miasto. Jednakże już w dokumentach z 1339 r. pojawiła się wzmianka o mieście Służewo. Prokurator generalny Królestwa Polskiego podczas procesu warszawskiego polsko-krzyżackiego wśród miast zniszczonych przez Krzyżaków w latach 1329-1332 wymienił Służewo.
Okres rodziny Służewskich herbu Sulima.
W początkach XV w. właścicielami Służewa stali się Służewscy herbu Sulima.
Wpływowa średniowieczna rodzina skoligacona z wieloma bogatymi rodami magnackimi takimi jak: Działyńscy, Potuliccy, Latalscy, Leszczyńscy, Kretkowscy, Kościelscy, Lubrańscy. Najbardziej znanym przedstawicielem tej linii był Jan ze Służewa, wojewoda brzeskokujawski i budowniczy służewskiego kościoła. Zasłużonym dla Kujaw był także Maciej Oporowski ze Służewa.
Służewo XVI wieku było ośrodkiem rzemieślniczo-handlowym z silnym zapleczem rolniczym. W 1500 r. ludność Służewa wynosiła około 400 osób. Był to samowystarczalny folwark. Istniały w nim browar i gorzelnia. W 1598 r. istniało Bractwo Piwowarów, co dawało prawo eksportu produkowanego trunku. Wywożono go głównie do Torunia. Istniały także warsztaty rzemieślnicze głównie krawieckie i szewskie. W 1583 r. podatek pogłówny opłacały w Służewie 42 rodziny rzemieślnicze. Istniały także bractwa szewców, krawców i bractwo literackie. W 1600 r. powstał cech szewców. W XVI w. istniał w Służewie przemysł ceramiki. W okolicy, szczególnie we wsi Białe Błota, istniały bogate złoża specjalnej gliny. W tym czasie w Służewie organizowano jarmarki, na które przyjeżdżali kupcy z Torunia, Radziejowa, a nawet Brześcia Kujawskiego. W XVII-wiecznym Służewie istniała karczma. Głównym obszarem działalności Służewa była uprawa i handel zbożem oraz wełną, które transportowano do Torunia i dalej na Prusy.
Przed wjazdem do Torunia król Zygmunt Stary nocował z 1 na 2 grudnia 1519 roku w Służewie, dokąd przybyli na jego powitanie w sto koni przedstawiciele prowincji Prus Królewskich. Kiedy król Zygmunt August zbliżał się do Torunia obradowała tutaj od 9 czerwca 1552 roku Rada Pruska. Dnia 11 czerwca o godzinie 2 w nocy udało się poselstwo do króla do Służewa (...).
Liczne w tym czasie wojny (m.in. Potop szwedzki) spowodowały nakładanie dużych podatków na ludność. Przez Kujawy przetaczały się kilkakrotnie zarazy dziesiątkujące ludność i zwierzęta (morowe powietrze). Podczas II wojny północnej przez Kujawy przechodziły wojska szwedzkie i polskie. Odbywało się dużo drobnych potyczek. W 1656 r. 16 i 17 kwietnia przez Służewo przemaszerowały korpusy Czarnieckiego w pogoni za wojskami szwedzkimi. Przemarszom wojska i potyczkom towarzyszy plądrowanie i niszczenie okolicy. Według danych podatkowych w 1661 r. podymne w Służewie płaciło 42% stanu sprzed 1629 r. Po wojnach szwedzkich w 1660 r. zostało w Służewie tylko 8 domów osiadłych oraz 8 rzemieślników. W tym czasie wszystkie z 23 łanów osiadłych w poprzednim wieku leżały odłogiem. Służewo w 1668 r. zostało zniszczone przez pożar. Aby dokonać odbudowy, sejmik radziejowski i kujawski wprowadzały liczne ulgi podatkowe. Swej pomocy udzielił wtedy także kościół. Ówczesny biskup włocławski Czartoryski 3 czerwca 1673 udzielił pozwolenia na wypożyczenie 3000 złp i zastawienie kosztowności ze skarbca diecezjalnego. Z danych podatkowych wynika, iż około 1670 r. miasto zamieszkiwało zaledwie 220 osób.
Okres rodziny Niemojewskich herbu Rola.
W połowie XVII w. Służewo, prawdopodobnie poprzez skoligacenie, przeszło w ręce rodu Niemojewskich herbu Rola. Rodzina ta w Wielkopolsce pisała się z Lubieńca. Była to rodzina o dużych wpływach politycznych. Maciej z Lubieńca Niemojewski był w 1524 r. dworzaninem królewskim, Wojciech Niemojewski posłem na sejm w 1572 r., sędzią grodzkim inowrocławskim i jednym z najzamożniejszych szlachciców kujawskich.
Posiadanie przez ten ród Służewa zostało poświadczone w źródłach w 1685 r., gdy właścicielem Służewa był niejaki Wincenty Andrzej z Lubieńca Niemojewski. Dzięki jego działalności Służewo uzyskało 20 stycznia 1685 r. liczne prawa i przywileje.
Jego następcy ograniczali nadane prawa. Niejaki Antoni z Lubieńca Niemojewski skasował przywilej uzyskany przez swojego wielkiego antecesora. Zmuszał on mieszczan do orania swojej roli i powiększył żniwną robociznę.
Zwiększył powinności mieszczan wobec dworu. Wprowadził też tzw. propinację. Alkohole mógł robić tylko dziedzic, natomiast inni musieli u niego kupować. Jego sukcesor Józef podtrzymywał ojcowski styl rządów co doprowadziło w 1801 r., do procesu sądowego między dziedzicem a mieszkańcami Służewa. Sprawa zakończyła się polubownie.
Rozbiory.
W przededniu rozbiorów ówcześni królowie chętnie nadawali przywileje handlowe niewielkim wsiom, stało się tak w przypadku Konecka i Osięcin. Takie działania powodowały odciągnięcie produkcji rzemieślniczej z miast do tych właśnie wsi, do warsztatów chałupniczych. Już w 1793 r. nie istniał w Służewie żaden zakład rękodzieła rzemieślniczego. Produkcja skupiła się w jednoosobowych warsztatach chałupniczych. Polacy zajmowali się szewstwem, Żydzi krawiectwem.
Po II rozbiorze Służewo znalazło się pod panowaniem Pruskim. Z chwilą przejęcia miasta w 1793 r. Służewo liczyło 454 mieszkańców. Nie istniała szkoła. Browar miejski był zamknięty ze względu na propinację dziedzica. Alkohole do karczmy dostarczali Niemojewscy. Jarmarki nie odbywały się.
Służewo po III rozbiorze stało się miejscowością graniczną między zaborem rosyjskim i pruskim. Granicę wyznaczała rzeka Tążyna. Służewo należało do zaboru rosyjskiego. Ówcześni właściciele Niemojewscy dążyli raczej do wyzysku mieszkańców miasta niż rozwoju Służewa. Pomocny miał być przywilej nadany w 1777 przez króla Stanisława Augusta Poniatowskiego dający prawo organizowania 12 jarmarków.
Pruska władza wprowadziła ograniczenia w samowoli właścicieli folwarków w prywatnych miastach. Zniesiono wiele przywile jarmarków wiejskich. Spowodowało to powrót rozdrobnionego rzemiosła do miast. W tym czasie nastąpił szybki przyrost ludności. W 1800 r. miasto liczyło 938 mieszkańców. Wraz z rozwojem ludności nie nastąpiła szybka urbanizacja miejscowości.
W 1798 r. ograniczono przywilej jarmarczny z 12 w roku do 4. Dominujący był handel żywnością, produktami korzennymi i suknem. Księstwo Warszawskie zwiększyło liczbę jarmarków do 6. W początkowym okresie rozbiorów Służewo było miastem prywatnym należącym do Niemojewskich. Rodzina Niemojewskich została ukarana za uczestnictwo w insurekcji kościuszkowskiej. Józef Niemojewski walczył w Wielkopolsce pod dowództwem samego Dąbrowskiego. Został za to ukarany konfiskatą dóbr także Służewa. Dodatkowo na miasto nałożono srogie kontrybucje. Niemojewscy miasto stracili. Prawdopodobnie na aukcji lub za wyznaczoną cenę urzędową nowymi właścicielami stali się Wodzyńscy. W 1811 r. właścicielem miasta był Antoni Wodzyński.
W 1806 r. Służewo gościło wojska Generała Dąbrowskiego w drodze na Bydgoszcz.
W tym czasie stary trakt z Warszawy przez Brześć Kujawski do Torunia nabrał znaczenia militarnego dla wojsk Księstwa Warszawskiego i Napoleońskich. Miejscowość miała obowiązek prowadzenia magazynu wojskowego i zaprowiantowania armii.
Spodziewano się ożywienia gospodarczego miejscowości, gdy uruchamiano w Ciechocinku warzelnie soli. Spodziewano się, iż towary na trasie Ciechocinek – Toruń będą przepływać przez przejście graniczne w Służewie. Około 1823 r. budowniczy Walicki wybrał inną krótszą drogę przez przejście Kuth na Wygodzie.
Rzeczywiste ożywienie przyniosło ustanowienie w Służewie w 1827 r. komory celnej i urzędu granicznego I stopnia. Poprawiło to kondycję finansową miasta, zwiększyło liczbę mieszkańców oraz ich dochody. W latach 30. XIX wieku mieszkańcy Służewa nawiązali kontakty z pobliskim Ciechocinkiem. Handlowano głównie towarami rolnymi, rzemieślniczymi i drewnem. W tym celu w latach 30. wybudowano drogę do Ciechocinka, którą oddano do użytku w 1850 r. W tym czasie w Służewie istniała ważna stacja pocztowa wozowa i konna. W 1834 r. była to jedna z najważniejszych stacji pocztowych Kujaw Wschodnich. W 1845 r. istniały w mieście dwa browary, gorzelnia oraz garbarnia. W latach 40. XIX wieku powstała droga z Nieszawy przez Ciechocinek do Torunia. Droga ta była krótsza od Służewskiej, stąd duża część wymiany towarowej zaczęła omijać miasto. W tym czasie na Kujawach zaprzestano organizować jarmarki. W ich miejsce zaczęły powstawać małe targi dużo mniej dochodowe. Miasto znowu zaczęło ubożeć a mieszkańcy zaczęli zajmować się przemytem.
W 1852 przez Służewo przeszła epidemia cholery.
W połowie XIX w. rodzina Wodzińskich zaczęła podupadać, a ich dobra ich były kilkakrotnie konfiskowane. Służewo i rodzina Wodzyńskich aktywnie wspierali powstanie styczniowe. Leon Wodzyński był uczestnikiem działań wojskowych. Także chłopi i mieszczanie wspierali walki powstańcze. Specyfika terenu nie pozwalała na organizowanie i walkę oddziałów partyzanckich dlatego zajęli się oni przemycaniem i organizowaniem broni i amunicji.
Podczas budowy kolei żelaznej właściciel Służewa nie zgodził się przekazać swoich gruntów na rzecz tej inwestycji. Pierwotnie na planach z 1858 r. było Służewo. Kolej wybudowano ze zmianami w 1860 r. W 1867 r. poprowadzono linię do Ciechocinka omijającą Służewo.
Za udział w powstaniu styczniowym rodzina Wodzińskich została zdegradowana. Służewo utraciło prawa miejskie 1 czerwca 1869 r. specjalnym ukazem cara Aleksandra. W zaborze rosyjskim wprowadzono obowiązek szkolny. W Służewie już w 1816 r. istniała szkoła elementarna. Rozwój szkoły nastąpił w latach 30 i 40 XIX wieku. Zaczęła ona obejmować zasięgiem pobliskie miejscowości tworząc tzw. Towarzystwo Szkolne Służewo. Szkoła Służewska miała charakter ekumeniczny, uczyli się w niej przedstawiciele różnych wyznań. Ukaz carski z 15 maja 1851 r. zwalniał dzieci wiejskie z obowiązku szkolnego. Efektem tego było zmniejszenie liczby dzieci w szkole. Po niedługim czasie znacznie wzrosła liczba analfabetów. W początkach XX w. Służewo było dość mocno zadłużoną miejscowością. Prawdopodobnie z tego właśnie powodu Wodzyńscy postanowili sprzedać wieś. W 1913 r. Służewo przeszło w ręce warszawskiego adwokata Edwarda Życkiego.
W 1915 r. do wsi wkroczyły wojska niemieckie. Z majątku uciekł Życki i nigdy już nie wrócił. Nowa władza wyznaczyła na zarządcę majątku Baranowskiego z Przybranowa.
Dwudziestolecie międzywojenne.
Po odzyskaniu niepodległości majątek Służewo wrócił w ręce Życkich, stając się własnością żony, córki i czterech przedstawicieli rodu. W ich imieniu zarządcą został Stanisław Życki.
Miejscowość była mocno zniszczona w wyniku częstych przemarszów wojsk, kontrybucji i utrzymania armii. W pobliżu nie było rozwiniętego przemysłu, nie organizowano jarmarków. Istniało tylko kilka małych warsztatów. Rolnictwo było słabe i mocno zacofane. Praktycznie nie istniał handel. W tej sytuacji często dochodziło do rozbojów i kradzieży. Szansą na odmianę sytuacji miała być reforma rolna zatwierdzona ustawą z 1925 r. Nie udało się jej jednak zrealizować. Dokonano tylko częściowej dobrowolnej parcelacji części gruntów folwarku. Udało się przeprowadzić na niewielką skalę komasację małych rozdrobnionych gospodarstw. Zaczęto w miejsce jarmarków organizować niewielkie targowiska ze spędem koni i bydła w środy po 15 każdego miesiąca. Po 1927 r. zaczęły rozwijać się cechy rzemiosł. Najprężniej działał, mający wielowiekową tradycję, cech szewców. Jednak wielki światowy kryzys (1929-1933) zahamował ich działalność.
W 1912 z inspiracji ówczesnego właściciela majątku Stefana Wodzińskiego powstała ochotnicza straż pożarna. W rok później z pomocą miejscowej ludności wybudowano pierwszą remizę.
Wraz z rozwojem rzemiosła powrócono do tradycji jarmarków. Odbywały się one 6 razy do roku we wtorki:
W okresie międzywojennym istniało kilka sklepów spożywczych i tekstylnych. Na placu, na którym stoi obecnie budynek Domu Kultury, znajdował się targ.
Dawną komorę celną przebudowano na szkołę.
W 1918 r. młodzież utworzyła drużynę harcerską. W 1919 r. stworzono tzw. pluton harcerski. W 1920 r. zawiązała się samodzielna drużyna harcerzy, jej kapelanem został miejscowy proboszcz ks. Wawrzyniec Waszak, który zmarł 2 lutego 1925. Jego miejsce zajął ks. proboszcz Michał Koźbiał. W 1927 powstało Koło Przyjaciół Harcerstwa. Była to organizacja starszych, którzy nie mogli uczestniczyć bezpośrednio w działalności harcerstwa, a chcieli wesprzeć młodzież. Koło działało pod przewodnictwem miejscowego dziedzica Stanisława Życkiego.
Aktywne były też młodzieżowe organizacje wiejskie. Najsilniej działającą był Związek Młodzieży Wiejskiej „Siew”. Od 1928 zaczął działać także związek „Wici”. Oba związki mimo deklaracji antypolitycznych były ideowo związane z obozem sanacji Józefa Piłsudskiego. Zajmowały się organizacją życia kulturalno-oświatowego miejscowości. Oprócz uczestnictwa w przeróżnych uroczystościach kościelnych i państwowych organizowały wiele kursów i odczytów. Zorganizowały one także i później wspierały bibliotekę wiejską.
Działało także kółko rolnicze „Jutrzenka”. Od 24 września 1929 działało gniazdo „Sokoła”, organizacja sportowa stawiająca sobie za cel oprócz krzewienia kultury fizycznej kształtowanie postaw patriotycznych. Od 1929 r. działał Związek Strzelecki i drużyna Przysposobienia Wojskowego. Wskutek owocnej działalności związku 20 listopada 1932 powołano Kompanię Strzelecką.
Przy miejscowym kościele działały także dwie organizacje katolickie: Stowarzyszenie Młodzieży Polskiej Męskiej „Ostoja” i Stowarzyszenie Młodzieży Polskiej Żeńskiej.
II wojna światowa.
Podczas kampanii wrześniowej w okolicach Służewa zginęło 3 żołnierzy, pochowano ich we wspólnej mogile na pobliskim cmentarzu. W sąsiednim Ostrowąsie leżą służewiacy pomordowani 15 października 1939
Podczas II wojny światowaej Służewo znalazło się w Kraju Warty. Włączono je do powiatu ciechocińskiego i przemianowano na Sluzewo. Ludność miejscowowa została wysiedlona. Ludność żydowską wywieziono do obozów. Miejscowość zasiedlono ludnością niemiecką. Kościół zamknięto, a później utworzono w nim magazyn zboża. Wszystkie polskie organizacje przestały działać.
Niemcy stosowali szeroko zakrojoną germanizację. Podstawowym jej elementem miała być eksterminacja polskiej inteligencji i duchowieństwa. Zamknięto kościół i okoliczne szkoły. Zwolnieni nauczyciele organizowali tajne komplety. Tutejsze komplety zorganizował i przewodził im Franciszek Pobereszko. Pod pretekstem malowania tabliczek na wozach przemieszczał się po okolicy rowerem i koordynował działanie kompletów.
Podczas całej wojny zamordowano 111 mieszkańców Służewa, w tym także księdza. Deportowano 311, z czego 248 wysłano na przymusowe roboty, 26 do obozu koncentracyjnego, a 59 do obozu zagłady. Dwóch żołnierzy pochodzących ze Służewa trafiło do niewoli radzieckiej i zostało straconych w Katyniu. Ku ich pamięci wystawiono pomnik przy ulicy Toruńskiej.
Służewo wyzwolono 19 stycznia 1945 (niektóre źródła mówią o dacie 21 lub 22 stycznia).
Po II wojnie światowej.
Po wyzwoleniu ustanowiono komisarza Henryka Malinowskiego. 17 marca 1945 zorganizowano w Służewie gminę, wójtem został Marcin Jentczak z Gosławic. Szacunki z 16 czerwca 1945 mówią, iż gminę zamieszkiwało 6860 mieszkańców, w tym 204 Niemców i 28 innej narodowości. Miejscowa ludność wysprzątała i odnowiła zniszczony przez Niemców kościół.
Przystąpiono od razu do wprowadzania reformy rolnej PKWN. W tym celu powołano Urząd Ziemski pod kierownictwem Lenkiewicza. Parcelację gruntów zakończono w Służewie 29 września 1945. Zatwierdzono ją oficjalnie dopiero w 1947. Prowadzono także akcję zasiedleńczą. Do końca 1945 zasiedlono wszystkie 101 gospodarstw poniemieckich w gminie. Stopniowo wysiedlano także rodziny Niemieckie. Ostatnią w Służewie była rodzina Klemp.
Wiosną 1945 ruszył młyn. Działały spółdzielnie „Społem” i „Samopomoc Chłopska”. W latach 50. powołano Spółdzielnię Kółek Rolniczych.
20 maja 1945 powstała żeńska drużyna harcerska im Królowej Jadwigi zrzeszająca 32 osoby. 5 stycznia 1946 powstała męska drużyna harcerska im. Tadeusza Kościuszki licząca 42 członków.
3 kwietnia 1950 powołano Spółdzielnię Wytwórczą „Sztandar Jedności”. W 1950 powołano spółdzielnie rolniczą, i po sprzeciwie miejscowej ludności zamknięto ją w 1957. W 1951 powstało stałe kino, zamknięte po przemianach społecznych lat 90. W 1958 powstał Ludowy Klub Sportowy „Orzeł” Służewo.
W latach 1955-1957 dokonano melioracji terenu.
Szybki rozwój sąsiedniego Aleksandrowa Kujawskiego zmarginalizował znaczenie Służewa. W 1976 Służewo straciło na rzecz Aleksandrowa status gminy. W 1950 przeprowadzono elektryfikację wsi. W okresie powojennym w miejscowości istniały zakłady szewskie i krawieckie, które działały jeszcze w latach 90. XX wieku. Ostatnim pracującym szewcem był Zygmunt Kozłowski, a krawcem Wit Rybowicz.
Straż ogniowa w Służewie została włączona w struktury krajowego systemu ratowniczo-gaśniczego pożarnictwa.
Funkcjonuje klub sportowy „Orzeł”. Klub posiada sekcję piłki nożnej oraz sekcję biegaczy. W dawnym domu kultury znajduje się biblioteka.
W miejscowości znajduje się Szkoła Podstawowa im. Tadeusza Kościuszki. Do 2018 Szkoła nosiła nazwę Zespołu szkół, gdyż funkcjonowało tam gimnazjum. Funkcjonuje również 13. drużyna Harcerska im Jana Bytnara "Rudego" "Sokoły".
Historia parafii.
Parafię w Służewie erygowano przed 1325 r. Pierwszy, drewniany kościół św. Jana Chrzciciela ufundowali właściciele majątku – Służewscy herbu Pomian prawdopodobnie przed erygowaniem parafii. W roku 1467 biskup kujawski Zbigniew Oleśnicki przy kościele ustanowił czterech mansjonarzy. Jeden z nich zobowiązany był prowadzić naukę w szkole parafialnej.
W latach 70. i 80. XV w. przetoczyła się przez Polskę reformacja. Kilkoro służewskich włościan stawało przed sądem z powództwa kościelnego oskarżeni o herezję.
W Służewie innowiercy pojawili się około 1582 r. W dokumentach z wizytacji biskupiej w 1598 r. zanotowano, iż plebania zajęta była przez protestantów. Budowę gotycko-renesansowego kościoła rozpoczął w 1560 r. Jan ze Służewa, wojewoda brzesko-kujawski. Gdy zmarł, kontynuatorką budowy była wdowa po nim, Małgorzata Służewska z domu Sternberg-Kostka. Służewscy byli też fundatorami nowej plebanii i przykościelnego szpitala. Szpital składał się z dwóch izb, w których było 7 łóżek. W holu szpitala znajdował się ołtarz. Na utrzymanie szpitala przeznaczona była dziesięcina ze wsi Ośno. W 1581 r. kościół poświęcił biskup Stanisław Karnkowski. Kościół wzniesiony został z czerwonej cegły, z masywną, czworokątną wieżą od frontu. W 1615 r. Służewo stał się dekanatem. Proboszcz Eustachy Górski prawdopodobnie przed 1625 r. ustanowił bractwo różańcowe. Powołał bractwo św. Anny zajmujące się pomocą ubogim i schorowanym. W tym czasie istniała także biblioteka parafialna.
W wyniku szybkiego rozbudowania się powstającego wtedy miasta i stacji kolejowej Trojanowa, nazwanego później na cześć cara Aleksandra II Aleksandrowem Kujawskim, nastąpił dalszy rozwój parafii. W 1886 r. wybudowano w Aleksandrowie kaplicę pod wezwaniem Przemienienia Pańskiego, która staje się kościołem filialnym parafii Służewo. Wczas parafia liczyła 5500 wiernych. W końcówce XIX w. przy wydatnej pomocy ówczesnych właścicieli Służewa Wodzyńskich proboszcz Wawrzyniec Waszak przeprowadził gruntowną renowację świątyni. W latach 1898–1899 wymieniono sklepienie i podwyższono o jedną kondygnację wieżę. Wodzyńscy sprowadzili do Służewa znanego rzeźbiarza Wacława Bębnowskiego, który w Służewskim kościele wykonał szereg rzeźb: chrzcielnicę, ołtarz główny z okazałą pietą, ambonę, lożę kolatorską i stacje drogi krzyżowej. Współcześnie świątynia znajduje się przy placu Jana Pawła II; na terenie przykościelnym stoi pomnik Ojca Świętego.
Służewo jest jedyną (poza Włocławkiem) miejscowością leżącą na terenie diecezji włocławskiej, w której przebywał kardynał Karol Wojtyła. Od 27 stycznia 2000 r. Jan Paweł II jest honorowym obywatelem Służewa i gminy.
Zabytkowy park dworski.
Park krajobrazowy w Służewie jest pozostałością założenia pałacowego, w którym usytuowany był pałac Służewskich. Park pierwotnie urządzony był jako ogród angielski, którego elementem było niewielkie jezioro. Wybudowany w XVII w. barokowy pałac w Służewie zawierał w swoich murach elementy wcześniej istniejącego tu zamku. Chorągiewki na narożnych wieżyczkach pałacu posiadały datę 1683 r. Pałac spłonął w 1945 r. Po II wojnie światowej pozostałości spalonego pałacu zostały rozgrabione przez miejscową ludnoś.
Fryderyk Chopin.
W Służewie urodziła się (w 1819 r.) Maria Wodzińska, młodzieńcza miłość Chopina i jego jedyna narzeczona. Narzeczeństwo obwarowane było warunkiem poprawienia przez Fryderyka stanu zdrowia. Maria wyszła za hr. Jana Skarbka a później (po rozwodzie) za Władysława Orpiszewskiego. Fryderyk obwiązał listy od ukochanej czerwoną wstążką, opisał jako „"moja bieda"” i poświęcił się znajomościom z Delfiną Potocką i George Sand. Maria Wodzińska była także malarką. Wykonany przez nią w 1836 r. portret Fryderyka uważany jest za jedną z najwierniejszych podobizn artysty.
Historia Żydów w Służewie.
Ludność żydowska pojawiła się w Służewie w XVII w. Początkowa była to dosyć nieliczna grupa.
W przeddzień rozbiorów istniał w mieście swoisty podział – Polacy byli szewcami, Żydzi zajmowali się krawiectwem. W 1774 roku 241 mieszkańców Służewa stanowili Żydzi, co stanowiło około 50% liczebności mieszkańców. W okresie zaborów ludność wyznania mojżeszowego chętnie osiedlała się na Kujawach ze względu na to, iż władze pruskie w Wielkopolsce nakładały na nich wysokie podatki lub po prostu wypędzały. W 1807 r. w Służewie mieszkało już 557 Żydów, co stanowiło 53,6% ogółu mieszkańców. W 20-leciu międzywojennym bardzo prężną grupą byli Służewscy Żydzi. Posiadali swoje ugrupowanie polityczne o charakterze lewicowym. W mieście działała Żydowska Partia Socjalistyczna „Bund”. Zorganizowali także Bezprocentową Kasę Pożyczkową „Gemilus-Chesed”. Taką drogą wprowadzili oni kilku swoich przedstawicieli do lokalnej władzy.
Po odzyskaniu przez Polskę niepodległości liczba żydowskich mieszkańców miejscowości wynosiła 259, co stanowiło jedynie 18% ogółu. W swej historii Służewo miało dwie synagogi – starą i nową. W przeszłości był też tu cmentarz żydowski. W czasie okupacji niemieckiej w roku 1939 powstało w Służewie getto. Getto było likwidowane w 1940 r., aby zapobiec ucieczkom kilkaset osób na kilka dni zamknięto w kościele św. Jana Chrzciciela. (W tym czasie kościoły były już pozamykane dla katolików np. Sędzin, Byczyna). Więźniów przewieziono do Ciechocinka, a dalej koleją do obozu przejściowego w Radogoszczy.
Zabytki.
Według rejestru zabytków NID na listę zabytków wpisane są:
Obok kościoła znajdują się budynki plebanii i ochronki.
Inne obiekty zabytkowe:

</doc>
<doc id="381754" url="https://pl.wikipedia.org/wiki?curid=381754" title="Służów">
Służów

Służów – wieś w Polsce, położona w województwie świętokrzyskim, w powiecie buskim, w gminie Busko-Zdrój.
Był wsią klasztoru norbertanek buskich w województwie sandomierskim w ostatniej ćwierci XVI wieku. W latach 1975–1998 miejscowość administracyjnie należała do województwa kieleckiego.

</doc>
<doc id="381755" url="https://pl.wikipedia.org/wiki?curid=381755" title="Spalice">
Spalice

Spalice – wieś w Polsce położona w województwie dolnośląskim, w powiecie oleśnickim, w gminie Oleśnica.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="381756" url="https://pl.wikipedia.org/wiki?curid=381756" title="Spaliny Małe">
Spaliny Małe

Spaliny Małe (niem. "Klein Spalienen", 1938–1945 "Spallingen") – wieś w Polsce położona w województwie warmińsko-mazurskim, w powiecie szczycieńskim, w gminie Rozogi.
W latach 1975–1998 miejscowość administracyjnie należała do województwa ostrołęckiego.
Spaliny Małe powstały w 1804 r., jako osada leśna, administracyjnie do 1945 r. położona była w powiecie piskim. Stosunkowo szybko rozwijały się, bo już w 1810 r. założono szkołę elementarną. W styczniu 1813 r. w jej sąsiedztwie szczycieński landrat Berg witał podróżującego za cesarzem Napoleonem Bonapartem cara Aleksandra Wielkiego. W 1867 r. Spaliny Małe liczyły 129 mieszkańców, w 1933 r. mieszkało w niej 86 osób, a w 1939 r. 96 osób. Obecnie (31.12.2007) miejscowość liczy 41 mieszkańców.

</doc>
<doc id="381758" url="https://pl.wikipedia.org/wiki?curid=381758" title="Spaliny Wielkie">
Spaliny Wielkie

Spaliny Wielkie (dawniej "Groß Spalienen", w latach 1938–1945 "Neuwiesen") – wieś w Polsce położona w województwie warmińsko-mazurskim, w powiecie szczycieńskim, w gminie Rozogi. W latach 1975–1998 miejscowość administracyjnie należała do województwa ostrołęckiego.
Historia.
Spaliny Wielkie zostały założone 21 lipca 1708 r. przez "Martina Bartscha", na 20 włókach chełmiń­skich (w 1858 r. obejmowały obszar 43 ½ włók). Podczas I wojny światowej wieś została całkowicie zniszczona, ponieważ w jej sąsiedztwie od jesieni 1914 r. do lutego 1915 r. przebiegała linia frontu. Budynek szkoły został odbudowany w 1920 r. Spaliny Wielkie w 1938 r. liczyły 324 mieszkańców, z tego 219 zajmowało się rolnictwem, 5 rzemiosłem, a 10 handlem i usługami. W 1939 r. było tu 48 gospodarstw. Obecnie w końcu 2007 r. miejscowość liczyła 193 mieszkańców.
Zabytki.
Zobacz też: Spaliny Małe

</doc>
<doc id="381759" url="https://pl.wikipedia.org/wiki?curid=381759" title="Spała">
Spała

Spała – osada letniskowa w województwie łódzkim, w powiecie tomaszowskim, w gminie Inowłódz.
Położenie.
Spała położona jest w Puszczy Pilickiej, na krańcu Doliny Białobrzeskiej. Przez miejscowość przepływa rzeka Pilica i struga Gać (lewy dopływ Pilicy). Osada leży we wschodniej części województwa łódzkiego, około 7 km na zachód od Inowłodza. Przez wieś przebiega droga krajowa nr 48.
Osada ma sołtysa.
Historia.
I Rzeczpospolita.
Dzieje Spały sięgają początku XVII wieku. W XVIII wieku rozpoczęto eksploatację spalskich lasów. Drewno wykorzystywano do wyrobu węgla drzewnego, smoły, jako opał dla pobliskich zakładów przemysłowych, np. wytopu żelaza w piecach hutniczych w osadzie Kuźnice (dziś Tomaszów Maz.) i wypalania wapna. Część drewna spławiano Pilicą do Wisły. Z dokumentów z przełomu XVIII i XIX wieku wynika, że w sąsiedztwie Spały istniała osada o nazwie Winduga, której położenie pozostaje do dziś zagadką – flisacy piliczni (oryle) zamieszkiwali blisko rzeki, tworząc często skupiska, a jedną z charakterystycznych nazw dla flisackich wsi była właśnie Winduga (w połowie drogi między Sulejowem i Przedborzem, nad Pilicą, znajduje się miejscowość o takiej nazwie). W XVIII w. istniała w Spale osada młynarska, która stała się zaczątkiem kurortu.
Z dokonanej 1789 lustracji (przeglądzie inwentaryzacyjnym dóbr królewskich) w województwie łęczyckim wynika, że w okolicach Spały istniały trzy osady młynarskie. Leżały one przy młynach wodnych usytuowanych prawdopodobnie przy rzeczce Gać. Dwie z tych osad to dzisiejsze Spała i Konewka. , za naruszanie przywilejów monarszych, jakimi cieszyli się młynarze nad Gacią. Ze skargi wynika, że w Spale, w II połowie XVIII wieku, istniał młyn oraz folusz (urządzenie do zagęszczania tkanin).
Pod zaborem.
Po II rozbiorze Polski w 1793 dobra inowłodzkie wraz ze spalskimi lasami znalazły się w zaborze pruskim. W 1819 młyn i folusz odziedziczył Kacper Spała. Nowy właściciel uruchomił wkrótce tartak, stawiając jednocześnie budynki z izbami dla kilku zatrudnionych robotników. W 1864 osada podupadła gospodarczo, prawdopodobnie na skutek powstania styczniowego. O dzierżawę tego terenu zaczął się starać tomaszowski przedsiębiorca Zajdler. Miał on zamiar urządzić tu hamernię, czyli zakład obróbki żelaza.
W dniach 10–18 września 1876 w lasach spalskich polował następca tronu Rosji, carewicz Aleksander, późniejszy car Aleksander III. Goście zakwaterowani byli w klasztorze św. Anny w Smardzewicach, a podejmującym ich gospodarzem był zapalony myśliwy, proboszcz parafii św. Marcina w Białobrzegach Opoczyńskich, ks. Ludwik Żmudowski, który w swoich zapiskach wspomina:
W 1884 wybudowano drewniany pałacyk według projektu Leona Mikuckiego – krakowskiego architekta. Jedna z sal w spalskim pałacyku myśliwskim była cała udekorowana porożem jeleni, a sprzęty stanowiące jej wyposażenie wykonano z rogu jelenia. Na trofeach myśliwskich umieszczono tabliczki z datą polowania i odpowiednią cyfrą, jak np. „A.III.”, „M.II.” lub „W.II.”, która oznaczała imię myśliwego (odpowiednio: Aleksander III Romanow, Mikołaj II Romanow, Wilhelm II Hohenzollern). Obok powstały koszary dla sotni kozackiej i kompanii jegrów, kasyno oficerskie, domy dla gości. Wieżę ciśnień postawiono w 1890. Około 1900 zbudowano jeszcze dwa hotele dla carskich gości (mieszczą się tam obecnie domy wczasowe „Rogacz” i „Dzik”). Całość rezydencji zajmowała duży obszar. Zarządzał nim początkowo margrabia Zygmunt Andrzej Wielopolski, a od 1888 Ignacy Bończa-Modzelewski jako łowczy polowań carskich w Księstwie Łowickim z siedzibą w Spale. Jemu podlegali jegrzy, pełniący funkcję służby leśnej. Ich zadaniem była ochrona i dokarmianie zwierzyny, odstrzał drapieżników i dostarczanie upolowanej zwierzyny na stół. Wstęp do lasu i na teren rezydencji był zabroniony. Rodzinę carską chroniła sotnia kozacka. By zapewnić spokój carskim gościom wysiedlono z okolic Spały kilka wsi. Tereny po nich zalesiono. Mieszkańców przeniesiono w okolice Nagórzyc (powstały wówczas przysiółki Swolszewice Małe i Duże). Po carskich czasach w Spale pozostały: kamień pamiątkowy w miejscu, gdzie Aleksander III upolował swojego pierwszego jelenia (szaniec św. Huberta), domy wczasowe „Rogacz” i „Dzik” oraz piękny drewniany domek strażnika leśnego (dziś muzeum).
Podczas I wojny światowej Spała znalazła się w niemieckiej strefie okupacyjnej. Urządzono tu wielki szpital wojskowy. W okolicznych lasach prowadzona była rabunkowa gospodarka. Nadleśnictwo lubocheńskie straciło w stosunku do 1913 niemal 50% drzewostanu. Wybudowano jednak wtedy linię kolejową Spała – Tomaszów (jej budowę ukończono w 1916). Wycofując się w 1918, Niemcy zrabowali całe wyposażenie pałacyku i zrujnowali lub zniszczyli wiele budynków rezydencji.
II Rzeczpospolita.
Po odzyskaniu niepodległości przez Polskę zamierzano przeznaczyć Spałę na rezydencję Józefa Piłsudskiego, który przebywał tu kilka razy podczas świąt w 1921 i początkach 1922. W 1922 Spałę przeznaczono na letnią rezydencję prezydentów Rzeczypospolitej. Do jej odrestaurowania przyczynił się Stanisław Wojciechowski. Na jego polecenie inżynier Kazimierz Skórewicz zbudował w 1923 na miejscu dawnych koszar kaplicę drewnianą w stylu zakopiańskim nazywaną przez długi czas Kaplicą Prezydentów RP pw. Królowej Korony Polskiej. W Spale często przebywał prezydent Ignacy Mościcki – wielki amator polowań. Wprowadził on zwyczaj obchodzenia w Spale dorocznych ogólnopolskich dożynek. Pierwsze polskie centralne święto plonów odbyło się tu 28 sierpnia 1927. Przybyło na nie około 10 tysięcy gości. Dla potrzeb tej uroczystości w 1928 zbudowano stadion, w późniejszym czasie też halę sportową na 38 tys. osób.
W 1928 do Spały przeniesiony został z Warszawy odlany w 1860 roku posąg żubra – obecny symbol Spały. Losy tego pomnika wiążą się z Białowieżą (Zwierzyńcem), gdzie był pierwotnie ustawiony (obecnie znajduje się tam jego wierna kopia). Pomnik został z Białowieży wywieziony w głąb Rosji w 1915, po jego zwrocie Polsce stał na dziedzińcu Zamku Królewskiego w Warszawie, do Spały został przekazany na polecenie prezydenta Ignacego Mościckiego. Pomnik jest wspominany w autobiograficznej powieści Igora Newerlego "Zostało z uczty bogów".
W 1935 w Spale odbył się pod patronatem Prezydenta RP Jubileuszowy Zlot Harcerstwa Polskiego Jamboree z okazji 25-lecia ZHP.
II wojna światowa.
25 września 1939 na mocy dekretu Adolfa Hitlera ustanowiono zostało Naczelne Dowództwo Wojskowe „Wschód” (tzw. Oberost), którego siedzibę umieszczono w Spale. W październiku na czele NDW stanął gen. płk. Johannes Blaskowitz, odbierający 28 września kapitulację Warszawy. Po zmianach organizacyjnych, jakie Niemcy przeprowadzili w administracji wojskowej okupowanych terenów, od lipca 1940 mieściła się tu siedziba Militärbefehlhaber im Generalgouvernement, czyli dowództwa wojskowego w GG. W tym czasie powstały w okolicy silne umocnienia wojskowe – wybudowano potężne bunkry w pobliskim na Jeleniu i Konewce. Mieściło się tu też przez pewien czas dowództwo i część sztabu Grupy Armii „Środek”, biorącej udział w operacji Barbarossa.
Od pierwszych miesięcy okupacji na terenie Spały działał wywiad Związku Walki Zbrojnej. Zorganizował go wśród leśników Roman Wojewódzki – szef grupy wywiadowczej Obwodu ZWZ Tomaszów Maz. Szefem placówki wywiadowczej w Spale był Ignacy Stadziński. Zaangażował on do pracy swego syna Alfreda, rodziny Poborców i Cabanów, oraz Stefana Dąbrowskiego. Niestety w październiku 1941 polska placówka została rozpracowana przez hauptsturmführera SS Petera Machera, przy pomocy zdrajcy – adiutanta obwodu Henryka Nowaka ps. „Szelągowski”, który zginął z wyroku wojskowego sądu Polski Podziemnej. Zginęli także wszyscy aresztowani. Dziś w Domu Pamięci Walki i Męczeństwa Leśników i Drzewiarzy można zobaczyć specjalną wystawę. Obok stoi pomnik odsłonięty w 1982, wykonany przez Włodzimierza Władykę. W 1945 po wycofaniu się Niemców pałacyk prezydencki został najpierw niemal całkowicie rozszabrowany przez okoliczną ludność, a następnie po wkroczeniu Rosjan został przez nich spalony jako carska pozostałość. Dzisiaj po pałacyku został tylko obrys fundamentów.
Dzieje najnowsze.
W czasach PRL Spałę zmieniono na ośrodek wczasów pracowniczych FWP, teren zawodów sportowych, ośrodek szkoleń i spotkań rozmaitych specjalności. W latach 1975–1998 miejscowość administracyjnie należała do województwa piotrkowskiego.
W latach 70. w miejscowości działało "Państwowe Gospodarstwo Rolne Spała".
W I poł. lat 70. XX w., w lasach spalskich, na północ od wsi Konewka, w głębokim lesie, powstała letnia rezydencja dla Edwarda Gierka. W 1981 przekazana Lotowi na ośrodek szkoleniowo-wypoczynkowy, ale nie sprawdziła się w tej roli. Obiekt został zburzony w 2011.
1 maja 1985 arcybiskup warszawski, kardynał Józef Glemp utworzył w Spale parafię Matki Bożej Królowej Korony Polskiej.
W 1992 przy kościele zbudowano Kościół Polowy Armii Krajowej. Jego głównym akcentem są wykonane w drewnie przez kustosza Domu Pamięci – Mieczysława Lisowskiego Stacje Męki Pańskiej, nazywane Drogą Krzyżową AK. W 2000 po 62 lat przerwy powrócono do organizowania dożynek prezydenckich w Spale. Od 2005, od maja do października w każdą drugą niedzielę, odbywają się Spalskie Jarmarki Antyków i Rękodzieła Ludowego. Impreza została nagrodzona w 2007 jako "Najlepszy Produkt Turystyczny 2007 roku". Organizatorem imprezy jest Robert Papis.
Zabytki.
Według rejestru zabytków NID na listę zabytków wpisane są obiekty:
W Skansenie Rzeki Pilicy w Tomaszowie Mazowieckim znajdują się ponadto:
Szlaki turystyczne.
 Szlak partyzancki – czerwony – długość: 220 km. Trasa: Radomsko – Ojrzeń – Ewina – rezerwat Jasień – Kobiele Wielkie – Góra Chełmno – Przedbórz – Bąkowa Góra – Sulejów – Przygłów – Witów – Piotrków Trybunalski – Meszcze – Polichno – Swolszewice – Nagórzyce – Tomaszów Mazowiecki – Spała – Anielin – Poświętne – Radzice PKP – Skarżysko-Kamienna.
 Szlak zielony (przebiegający przez Spalski Park Krajobrazowy) – długość: 28 km. Trasa: Spała – COS – Stanica Harcerska – Królowa Wola – Glina – Luciąża – Kozłowiec – Łęg – Grotowice – Luboszcza.
Szlak wodny Pilicy – długość: 228 km. Trasa: Zarzecze k. Szczekocin – Przedbórz – Faliszew – Skotniki (powiat piotrkowski) – Sulejów – Zbiornik Sulejowski – Tomaszów Maz. – Spała – Inowłódz – Żądłowice – Grotowice – Domaniewice – Nowe Miasto nad Pilicą – Białobrzegi – Warka – ujście Pilicy. Stopień trudności według klasyfikacji międzynarodowej: CL I (przejazd łatwy), miejscami CL II (przejazd trudniejszy – wąskie koryto, znaczny spadek, kamieniste dno).

</doc>
<doc id="381760" url="https://pl.wikipedia.org/wiki?curid=381760" title="Spądoszyn">
Spądoszyn

Spądoszyn – wieś w Polsce położona w województwie mazowieckim, w powiecie ciechanowskim, w gminie Sońsk.
Spądoszyn graniczy z miejscowościami: Kałęczyn, Jurzyn, Cichawy, Łopacin, Soboklęszcz i Gutków
W latach 1975–1998 miejscowość administracyjnie należała do województwa ciechanowskiego.

</doc>
<doc id="381761" url="https://pl.wikipedia.org/wiki?curid=381761" title="Spędoszyn">
Spędoszyn

Spędoszyn – wieś w Polsce położona w województwie łódzkim, w powiecie poddębickim, w gminie Wartkowice.
W latach 1975–1998 miejscowość administracyjnie należała do województwa sieradzkiego.
Zobacz też: Spędoszyn-Kolonia

</doc>
<doc id="381762" url="https://pl.wikipedia.org/wiki?curid=381762" title="Spędoszyn-Kolonia">
Spędoszyn-Kolonia

Spędoszyn-Kolonia – wieś w Polsce położona w województwie łódzkim, w powiecie poddębickim, w gminie Wartkowice.
W latach 1975–1998 miejscowość administracyjnie należała do województwa sieradzkiego.

</doc>
<doc id="381763" url="https://pl.wikipedia.org/wiki?curid=381763" title="Spędy">
Spędy

Spędy (niem. "Spanden") – osada w Polsce położona w województwie warmińsko-mazurskim, w powiecie braniewskim, w gminie Wilczęta.
W latach 1975–1998 miejscowość administracyjnie należała do województwa elbląskiego.
W przeszłości bardzo ważna przeprawa mostowa przez Pasłękę. Miejsce bitwy wojsk napoleońskich z siłami rosyjsko-pruskimi w czerwcu 1807 r. 
We wsi ruiny klasycystycznego dworu.

</doc>
<doc id="381764" url="https://pl.wikipedia.org/wiki?curid=381764" title="Spiczki">
Spiczki

Spiczki (dodatkowa nazwa w języku białoruskim Спічкі) – wieś w Polsce położona w województwie podlaskim, w powiecie bielskim, w gminie Orla. Znajduje się przy drodze łączącej Parcewo z Orlą. Nazwa wsi w dosłownym tłumaczeniu z języka rosyjskiego to „zapałki”.
Wierni wyznania prawosławnego należą do parafii pod wezwaniem św. Archanioła Michała w Bielsku Podlaskim, a wierni kościoła rzymskokatolickiego do parafii Najświętszej Opatrzności Bożej w Bielsku Podlaskim.
Historia.
Początki Spiczek należy łączyć z XVI wiekiem, kiedy to wokół Bielska Podlaskiego rozlokowano 6 wsi mieszczańskich: Widowo, Szastały, Parcewo, Augustowo, Stryki i Spiczki. Mieszkańcy Spiczek posiadali status analogiczny do statusu mieszkańca Bielska Podlaskiego. Były przedmieściem Bielska położonym w starostwie bielskim w II połowie XVII wieku, były położone w ziemi bielskiej województwa podlaskiego w 1795 roku.. 
Pod koniec XIX w. na terenie parafii św. Michała Archanioła w Bielsku Podlaskim zaczęto organizować cerkiewne szkolnictwo – otwarto szkoły gramoty w Pilikach (1885), Proniewiczach (1885), Spiczkach (1890), Szastałach (1899), a także szkoły parafialne (męską i żeńską) w Bielsku Podlaskim (1891), w których wykładała córka ówczesnego proboszcza, Zofia Taranowicz. Po II wojnie światowej w Spiczkach nadal funkcjonowała szkoła podstawowa (nauczanie początkowe). Po zakończeniu nauczania początkowego dzieci ze Spiczek kontynuowały naukę w szkole podstawowej w Parcewie (obecnie budynek zabytkowy – przy drodze do Spiczek).
11 stycznia 2011 r. w gminie Orla wprowadzono 25 białoruskich nazw dla wsi i kolonii. Oficjalną nazwę w języku białoruskim otrzymała wówczas również wieś Spiczki. Z nazwą tą wynikły pewne komplikacje. Rada Gminy uchwaliła bowiem zapis w formie "Cnічкі" z literą „n” z alfabetu łacińskiego zamiast w formie "Спічкі" z literą „п” z cyrylicy. Nazwę w tej postaci przyjęła Komisja Nazw Miejscowości i Obiektów Fizjograficznych, a następnie Minister Spraw Wewnętrznych i Administracji zamieścił ją w "Rejestrze gmin, na których obszarze używane są nazwy w języku mniejszości". W efekcie nazwę w takiej właśnie formie zamieszczono na tablicach przed wjazdem do miejscowości
W latach 1975–1998 miejscowość administracyjnie należała do województwa białostockiego.
We wsi znajdują się dwa cmentarze prawosławne z XIX wieku.

</doc>
<doc id="381765" url="https://pl.wikipedia.org/wiki?curid=381765" title="Metaprogramowanie">
Metaprogramowanie

Metaprogramowanie – technika umożliwiająca programom tworzenie lub modyfikację kodu innych programów (lub ich samych). Program będący w stanie modyfikować lub generować kod innego programu nazywa się metaprogramem. 
Wykorzystanie zasad metaprogramowania pozwala na przykład na dynamiczną modyfikację programu podczas jego kompilacji.
Metaprogramy tworzy się w metajęzykach. Jeśli język jest jednocześnie swoim metajęzykiem, taką cechę nazywamy refleksyjnością (ang. reflexivity).
Metaprogramowanie może polegać nie tylko na generowaniu kodu, ale również na modyfikacjach w czasie wykonania programu. Takie możliwości dają języki Javascript, C#, Lisp, Perl, PHP, Prolog, Python, Ruby, Groovy, Smalltalk, R oraz Tcl. 
Przykłady.
Przykładem prostego metaprogramu jest ten skrypt w bashu:
echo '#!/bin/bash' &gt;program
for ((I=1; I&lt;=992; I++)) do
 echo "echo $I" »program
done
chmod +x program
Program ten generuje 993 linie, wypisujące liczby od 1 do 992. Nie jest to zbyt efektywny sposób na wypisanie liczb 1-992, ale ilustruje jak w kilka minut można stworzyć program o długości 1000 linii.
Dość analogiczny program w języku python wersji 3.0:
from os import system
clay = open( "adam.py", "w" )
clay.write( "print( \"Madam, i'm Adam.\" )" )
clay.close()
system("python3.0 adam.py")
Jeśli umieścimy powyższy kod w pliku i uruchomimy go to program wygeneruje plik/program adam.py i uruchomi go, a ten wypisze "Madam, i'm Adam.". Python posiada kilka funkcji ułatwiających metaprogramowanie np. codice_1 czy codice_2.
Poniżej analogiczny kod w scheme:
(define adam "adam.scm") 
(define clay 
 (open-output-file adam))
Makra lispowe.
Dialekty języka Lisp, takie jak Scheme, Clojure czy Common Lisp, jako języki symboliczne, obsługują tzw. makra składniowe. Kod źródłowy zorganizowany jest w nich w postaci tzw. S-wyrażeń i może być po wczytaniu do pamięci zmieniany tak samo, jak inne dane, z użyciem funkcji operujących na jednokierunkowych listach, którymi reprezentowane są złożone S-wyrażenia.
Przykład makra "when" w Scheme:
 `(if ,cond
 (begin
 ,@body)))
Przykład makra "when" w Clojure:
(defmacro when
 [test &amp; body]
 (list 'if test (cons 'do body)))
Powyższe makro działa podobnie do konstrukcji sterującej "if," ale ma tylko jedną "odnogę" i można do niej wstawiać wiele wyrażeń. Zapisanie tego kodu w postaci funkcji wywołałoby zarówno warunek, jak i ciało.
Warto zauważyć, że lispowe makra są specyficznymi funkcjami, jednak różnią się od zwykłych funkcji następującymi cechami:
Introspekcja i Refleksja.
Są to cechy meta programowania umożliwiające sprawdzanie jak wyglądają obiekty w pamięci np. sprawdzenie listy pól i metod w obiekcie czy pobranie i wywołanie metody,
na podstawie wygenerowanego ciągu znaków.
Magiczne metody.
Jest to mechanizm występujący mi. w JavaScript, Python czy PHP umożliwiający zastąpienie wbudowanego mechanizmu własną implementacją np. w php są funkcje takie jak __call czy __get, które wywołają się, gdy próbujemy wywołać metodę lub pobrać właściwość, która nie istnieje. Podobny mechanizm występuje w języku Python. W JavaScript mechanizm ten zaimplementowany jest za pomocą zdefiniowanych symboli oraz obiektów Proxy, które weszły do języka wraz z wersją ES6.

</doc>
<doc id="381766" url="https://pl.wikipedia.org/wiki?curid=381766" title="Spiczyn">
Spiczyn

Spiczyn – wieś w Polsce położona na Wysoczyźnie Lubartowskiej, w województwie lubelskim, w powiecie łęczyńskim, w gminie Spiczyn, nad rzeką Bystrzycą (dopływ Wieprza). Miejscowość leży przy drodze wojewódzkiej nr 829.
Miejscowość jest siedzibą gminy Spiczyn.
Historycznie położona jest w Małopolsce (początkowo w ziemi sandomierskiej, a następnie w ziemi lubelskiej). Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość administracyjnie należała do ówczesnego województwa lubelskiego.
W Spiczynie znajdują się:
Historia.
Wykopaliska potwierdziły istnienie tutaj osady już w czasach rzymskich. Z VII w. pochodzą kurhany całopalne opisane w latach pięćdziesiątych przez prof. Jana Gurbę i prof. Leszka Gajewskiego. 
Spiczyn już w XIV w. był własnością szlachecką, podobnie jak Kijany i Zawieprzyce. Pierwsza wzmianka o Spiczynie pochodzi z 1381 r., kiedy właścicielem miejscowości był Hieronim Spiczyński. Opracowania naukowe podają, że w XV w. w Spiczynie był zamek strzegący przeprawy na Bystrzycy, młyn wodny oraz karczma. Wieś w XVI w. występująca jako Syczyn wchodziła w skład dóbr łęczyńskich odziedziczonych około 1662 przez Annę Noskowską.
Osada swoją nazwę zawdzięcza prawdopodobnie słowu "stpica", co oznaczało w dawnych czasach drewnianą szprychę koła od wozu. Nazwa może pochodzić również od słowa "spikać się", co oznaczało łączyć się. To tutaj Bystrzyca wpada do Wieprza, a więc rzeki "spikają się". Wg innej legendy nazwa pochodzi od starego mężczyzny, który chodził po wsi ze szpicą (zaostrzonym na końcu kijem) i pilnował w dzień i w nocy, aby w tej miejscowości panował porządek.

</doc>
<doc id="381767" url="https://pl.wikipedia.org/wiki?curid=381767" title="Spieszyn">
Spieszyn

Spieszyn – wieś w Polsce położona w województwie podlaskim, w powiecie bielskim, w gminie Brańsk.
W 1921 roku wieś liczyła 38 domów i 227 mieszkańców, w tym 172 katolików i 51 prawosławnych oraz 4 wyznania mojżeszowego. wszyscy mieszkańcy zadeklarowali polską przynależność narodową.
W latach 1975–1998 miejscowość administracyjnie należała do województwa białostockiego.
Rzymskokatoliccy mieszkańcy miejscowości należą do parafii Najświętszej Maryi Panny Królowej Świata w Szmurłach, zaś prawosławni do parafii Opieki Matki Bożej w Czarnej Cerkiewnej.
Przez miejscowość przepływa Czarna, rzeka dorzecza Bugu.

</doc>
<doc id="381768" url="https://pl.wikipedia.org/wiki?curid=381768" title="Spławy Drugie">
Spławy Drugie

Spławy Drugie – wieś w Polsce położona w województwie lubelskim, w powiecie kraśnickim, w gminie Kraśnik.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Kraśnik. Według Narodowego Spisu Powszechnego (III 2011 r.) wieś liczyła 223 mieszkańców.
Historia.
Dawniej część wsi "Spławy". Od 1867 w gminie Dzierzkowice w powiecie janowskim. W okresie międzywojennym miejscowość należała do powiatu janowskiego w woj. lubelskim. 1 września 1933 Spławy weszły w skład nowo utworzonej gromady Wyżnica w granicach gminy Dzierzkowice.
Po II wojnie światowej wojnie Spławy należały do powiatu kraśnickiego w woj. lubelskim. 3 listopada 1953 utworzono gromadę Spławy-Niziny jako osiemnastą w gminie Dzierzkowice.
W związku z reorganizacją administracji wiejskiej jesienią 1954, wschodnią część wsi Spławy oraz wieś Niziny włączono 5 października 1954 do Kraśnika, natomiast zachodnią część wsi Spławy (obecnie Spławy Drugie) włączono do nowo utworzonej gromada Olbięcin.
1 stycznia 1973 Spławy (obecnie Spławy Pierwsze) z Nizinami (obecnie część wsi Spławy Drugie) wyłączono ponownie z Kraśnika, natomiast mniejsza część, która pozostała w jego granicach tworzy obecną część miasta Spławy. Rozdzielone w 1954 roku wsie nadal tworzą osobne jednostki (Spławy Pierwsze i Spławy Drugie).

</doc>
<doc id="381769" url="https://pl.wikipedia.org/wiki?curid=381769" title="Spławy Pierwsze">
Spławy Pierwsze

Spławy Pierwsze – wieś w Polsce położona w województwie lubelskim, w powiecie kraśnickim, w gminie Kraśnik. W latach 1954–1972 w granicach Kraśnika.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Kraśnik. Według Narodowego Spisu Powszechnego (III 2011 r.) wieś liczyła 347 mieszkańców.
Historia.
Dawniej część wsi "Spławy". Od 1867 w gminie Dzierzkowice w powiecie janowskim. W okresie międzywojennym miejscowość należała do powiatu janowskiego w woj. lubelskim. 1 września 1933 Spławy weszły w skład nowo utworzonej gromady Wyżnica w granicach gminy Dzierzkowice.
Po II wojnie światowej wojnie Spławy należały do powiatu kraśnickiego w woj. lubelskim. 3 listopada 1953 utworzono gromadę Spławy-Niziny jako osiemnastą w gminie Dzierzkowice.
W związku z reorganizacją administracji wiejskiej jesienią 1954, wschodnią część wsi Spławy (obecne Spławy Pierwsze) oraz wieś Niziny włączono 5 października 1954 do Kraśnika, natomiast zachodnią część wsi Spławy (obecne Spławy Drugie) włączono do nowo utworzonej gromada Olbięcin.
1 stycznia 1973 Spławy (obecnie Spławy Pierwsze) z Nizinami (obecnie część wsi Spławy Drugie) wyłączono ponownie z Kraśnika, natomiast mniejsza część, która pozostała w jego granicach tworzy obecną część miasta Spławy. Rozdzielone w 1954 roku wsie nadal tworzą osobne jednostki (Spławy Pierwsze i Spławy Drugie).

</doc>
<doc id="381770" url="https://pl.wikipedia.org/wiki?curid=381770" title="Spoczynek">
Spoczynek



</doc>
<doc id="381771" url="https://pl.wikipedia.org/wiki?curid=381771" title="Spokojna">
Spokojna

Spokojna (niem. "Friedendorf") – wieś w Polsce położona w województwie lubuskim, w powiecie wschowskim, w gminie Sława.
W okresie Wielkiego Księstwa Poznańskiego (1815–1848) miejscowość wzmiankowana jako Friedendorf należała do wsi większych w ówczesnym powiecie babimojskim rejencji poznańskiej. Friedendorf należał do kaszczorskiego okręgu policyjnego tego powiatu i stanowił część majątku Kaszczor, który należał wówczas do rządu Królestwa Prus w Berlinie. Według spisu urzędowego z 1837 roku Friedendorf liczył 184 mieszkańców, którzy zamieszkiwali 26 dymów (domostw).
W latach 1975–1998 miejscowość administracyjnie należała do województwa zielonogórskiego.

</doc>
<doc id="381772" url="https://pl.wikipedia.org/wiki?curid=381772" title="Spore">
Spore



</doc>
<doc id="381773" url="https://pl.wikipedia.org/wiki?curid=381773" title="Sporok">
Sporok



</doc>
<doc id="381774" url="https://pl.wikipedia.org/wiki?curid=381774" title="Sporwiny">
Sporwiny

Sporwiny (do 1945 niem. "Sporwienen") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
Historia.
Dawny folwark, należący do majątku Łabędnik, znajdujący się w posiadaniu rodu von der Gröben. W 1935 roku w szkole zatrudnionych było trzech nauczycieli a uczyło się 87 uczniów. 
W 1978 roku było tu 13 indywidualnych gospodarstw rolnych, uprawiających łącznie 167 ha ziemi, a w 1983 we wsi było 10 domów (15 mieszkań) i 59 mieszkańców.

</doc>
<doc id="381775" url="https://pl.wikipedia.org/wiki?curid=381775" title="Spóle">
Spóle

Spóle – wieś w Polsce położona w województwie łódzkim, w powiecie wieruszowskim, w gminie Galewice.
W 2004 roku w Spólu mieszkało 130 osób.
W latach 1975–1998 miejscowość administracyjnie należała do województwa kaliskiego.

</doc>
<doc id="381776" url="https://pl.wikipedia.org/wiki?curid=381776" title="Spręcowo">
Spręcowo

Spręcowo (dawniej niem. "Spiegelberg") – wieś w Polsce położona w województwie warmińsko-mazurskim, w powiecie olsztyńskim, w gminie Dywity. W latach 1975–1998 miejscowość administracyjnie należała do województwa olsztyńskiego. Wieś znajduje się w historycznym regionie Warmia
We wsi znajduje się Dom Mniszek Bosych Zakonu Najświętszej Maryi Panny z Góry Karmel, podlegający parafii w Brąswałdzie. Wieś położona na północ od Olsztyna i Dywit, przy drodze z Olsztyna do Dobrego Miasta (nowa droga łukiem omija wieś). We wsi jest szkoła podstawowa, remiza strażacka, sklep spożywczy, warsztat samochodowy, wulkanizacja, zakład produkcji kotłów C.O oraz zakład poligraficzny „Spręcograf”. Nazwa wsi jest pochodzenia pruskiego.
Historia.
Wieś powstała w 1360 r., kiedy to dwaj Prusowie: "Mikołaj" i "Hinczko Sprensen", otrzymali przywilej lokacyjny na 60 włók na prawie chełmińskim. W dokumencie lokacyjny nazwa wsi wymieniana jest jako "Spigelber", natomiast w 1673 r. – „Spiegelberg alias Sprencowo”. Pierwotna nazwa nie przyjęła się. W 1820 pojawia się także polska nazwa – "Sprynzowo", a w 1879 r. już obecna – "Spręcowo". Nazwa wsi nawiązuje do nazwiska zasadźcy.
W 1517 r. Mikołaj Kopernik osadzał chłopów na opuszczonych włókach, po wojnach polsko-krzyżackich. Po wojnie 1519-1521 wieś ponownie opustoszała. W połowie XVI wieku wieś obejmowała 52 włóki, zasiedlone osadnikami z Mazowsza. W końcu XVIII w. we wsi było 38 domów. Na przełomie XVIII i XIX w. we wsi powstała szkoła. W 1825 r. nauczycielem w tej szkole był "Andrzej Pieczewski". Do szkoły w tym czasie uczęszczało 40 dzieci, z których tylko jedno mówiło po niemiecku. Uczniowie umieli czytać i pisać po polsku. Pod koniec XIX w. Spręcowo obejmowało 1112 ha ziemi i było tu 119 domów z 602 mieszkańcami. W tym czasie we wsi mieszkali Polacy. W latach 1888-1891 funkcjonowała tu biblioteczka Towarzystwa Czytelni Ludowych. Bibliotekarzami byli: Jakub Junker (kowal) oraz Tadeusz Moric. Kolektorem tej czytelni był J. Dost.
W okresie międzywojennym działało w Spręcowie koło Związku Polaków w Niemczech. Do koła należeli: Piotr Heina, Antoni Luka, Joanna i Joachim Lukowie, Łucja Pieczkowska, Paweł Polakowski.
W 1993 r. we wsi mieszkało 295 osób (wliczając Pistki). Obecnie mieszka 513, a Spręcowo jest wsią sołecka.

</doc>
<doc id="381777" url="https://pl.wikipedia.org/wiki?curid=381777" title="Sprowa">
Sprowa

Sprowa – wieś w Polsce położona w województwie świętokrzyskim, w powiecie jędrzejowskim, w gminie Słupia.
W latach 1975–1998 miejscowość administracyjnie należała do województwa kieleckiego.
Nazwa.
Nazwę miejscowości w zlatynizowanej staropolskiej formie "Wsprowa villa" oraz "Sprowa" wymienia w latach (1470–1480) Jan Długosz w księdze "Liber beneficiorum dioecesis Cracoviensis".
Historia.
W połowie XV w. wieś była własnością rodu Odrowążów. Wywodził się stąd Jan Sprowski z rodu Odrowążów – arcybiskup gnieźnieński i prymas Polski.
Około 1460 r. wojewoda i starosta lwowski Andrzej Odrowąż nadał połowę wsi klasztorowi w Mogile. W 1475 r. klasztor odsprzedał swoją część Pieniążkowi z Iwanowic za 350 grzywien. Ze pieniądze te zakupiono wieś Opatkowice.
Według Długosza łany folwarczne w Sprowie dziesięcinę oddawały plebanowi w Szczekocinach. Natomiast 12 łanów kmiecych oddawało dziesięcinę prepozyturze krakowskiej. Było tu również 8 zagrodników i dwie karczmy z rolą – oddające dziesięcinę także prepozyturze krakowskiej.
W 1581 r. właścicielem wsi był Szczepanowski, który zapłacił podatek od 9 łanów kmiecych, 5 zagrodników z rolą, 5 komorników z bydłem, 5 komorników bez bydła oraz ćwierci karczmy.
W 1827 r. było tu 31 domów i 497 mieszkańców.
4 grudnia 1863 – miejsce zwycięskiej bitwy gen. Hauke-Bosaka w powstaniu styczniowym (zob. mogiła powstańców styczniowych koło wsi Goleniowy).

</doc>
<doc id="381778" url="https://pl.wikipedia.org/wiki?curid=381778" title="Sprzęcice">
Sprzęcice

Sprzęcice (dodatkowa nazwa w j. niem. Sprentschütz) – wieś w Polsce położona w województwie opolskim, w powiecie strzeleckim, w gminie Izbicko.
W latach 1975–1998 miejscowość administracyjnie należała do ówczesnego województwa opolskiego.
Historia.
W 1910 roku wszystkich 145 mieszkańców mówiło w języku polskim. W wyborach komunalnych w listopadzie 1919 roku wszystkie 31 głosy oddano na kandydatów z list polskich, którzy zdobyli komplet 9 mandatów. Podczas plebiscytu w 1921 roku we wsi uprawnionych do głosowania było 83 mieszkańców (w tym 8 emigrantów). Za Polską głosowały 34 osoby, za Niemcami 47 osób. Podczas wybuchu III powstania śląskiego miejscowość została 7 maj zajęta przez baon tarnogórski Romana Koźlika z Podgrupy "Bogdan". 21 maja Sprzęcice były miejscem ciężkich walk baonów Wincentego Mięsoka i Seweryna Jędrysika, które broniły się przed wojskiem niemieckim nacierającym z Gogolina i Górażdży w kierunku Góry św. Ammy. 23 maja miał miejsce kontratak powstańczy, który jednak nie przyniósł rezultatu.

</doc>
<doc id="381779" url="https://pl.wikipedia.org/wiki?curid=381779" title="Spudłów">
Spudłów

Spudłów () – wieś w Polsce położona w województwie lubuskim, w powiecie słubickim, w gminie Górzyca. 
W latach 1975–1998 miejscowość administracyjnie należała do województwa gorzowskiego.
W miejscowości działało państwowe gospodarstwo rolne – Gospodarstwo w Spudłowie, należące do Zakładu Rolnego w Żabicach, wchodzącego w skład Lubuskiego Kombinatu Rolnego w Rzepinie.
Miejscowość położona jest przy drodze lokalnej Żabice-Sienno.
Na południowy zachód od miejscowości, przy nieutwardzonej drodze do Lasków Lubuskich, znajdowała się osada Spudłówek (niem. "Spudlower Gehege") (52°28'31"N 14°42'33"E), w 1895 zamieszkiwana przez 11 osób, a w 1910 przez 10, obecnie nieistniejąca.
Zabytki.
Do wojewódzkiego rejestru zabytków wpisany jest:

</doc>
<doc id="381780" url="https://pl.wikipedia.org/wiki?curid=381780" title="Spurgle">
Spurgle

Spurgle (do 1945 r. niem. "Sporgeln") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
Historia.
W 1889 roku był to majątek ziemski obejmujący 265 ha. Należał do rodu von der Gröben.
W roku 1983 we wsi było 8 domów (15 mieszkań) z 52 mieszkańcami oraz 12 indywidualnych gospodarstw rolnych o łącznej powierzchni 165 ha. W gospodarstwach tych hodowano łącznie 95 sztuk bydła (w tym 71 krów mlecznych), 72 sztuki trzody chlewnej, 13 koni i jedną owcę.

</doc>
<doc id="381781" url="https://pl.wikipedia.org/wiki?curid=381781" title="Spychowo">
Spychowo

Spychowo (niem. "Puppen", 1945-60 "Pupy") – wieś w północnej Polsce, położona w województwie warmińsko-mazurskim, w powiecie szczycieńskim, w gminie Świętajno, na Mazurach, 13 km na wschód od Świętajna i ok. 29 km od Szczytna.
Spychowo jest dużą wsią, są tu m.in.: ośrodek zdrowia, poczta, szkoła, apteka, a także budynek nadleśnictwa Spychowo. W pobliżu znajdują się też inne wsie: Bystrz, Koczek, Kierwik i Połom.
Współcześnie wieś znana jest m.in. z oddolnie stworzonych społecznych patroli, których wprowadzenie pozwoliło znacznie ograniczyć przestępczość w okolicy. Inicjatywa, która znalazła naśladowców w innych miejscowościach, stała się tematem filmu "Ludzie Juranda", wyreżyserowanego i wyprodukowanego przez Piotra Zarębskiego.
Położenie.
W latach 1975–1998 miejscowość położona była w województwie olsztyńskim.
Leży pomiędzy Jeziorem Spychowskim a jeziorem Kierwik, które łączy Struga Spychowska. W pobliżu znajduje się też bardzo małe Jezioro Ciche. Miejscowość jest otoczona gęstymi lasami Puszczy Piskiej. Walory przyrodnicze wsi sprawiają, że postawiła ona na rozwój turystyki.
Przez wieś przechodzi linia kolejowa nr 219 łącząca Szczytno z Rucianem-Nidą i Ełkiem, droga krajowa nr 59 i powiatowa nr 2629.
Toponimia.
Do 1945 r. obowiązywała niemiecka nazwa "Puppen", pochodząca od staropruskiego "pupele", oznaczającego bób lub groch. Nazwa "Puppen" oznacza w języku niemieckim słowo 'lalki'.
W 1946 r. zastąpiono niemiecką nazwę "Puppen", spolszczając ją na "Pupy".
W 1960 r. na wniosek mieszkańców zmieniono nazwę wsi na "Spychowo". Z tego powodu błędne jest wiązanie tej miejscowości z literacką postacią Juranda ze Spychowa, choć pomysł przemianowania na "Spychowo" powstał właśnie w związku z powieścią "Krzyżacy" (autor nie umieścił akcji swojej powieści w istniejących miejscowościach). Notabene powieściowa miejscowość związana z Jurandem nosiła nazwę "Spychów", a nie Spychowo.
Historia.
Wieś wymieniana w dokumentach już w XV w. W tym czasie istniał tu krzyżacki dwór myśliwski. W okolicach wsi istniała huta kuźnicza, smolarnie oraz dziegciarnie. W XVII wieku wieś stanowiła centrum administracyjne rewiru puszczańskiego. W II połowie XIX wieku powstał żeński klasztor filiponów, który w późniejszych latach został przeniesiony do Ekiertowa (obecnie Wojnowo). Intensywny rozwój miejscowości nastąpił po wybudowaniu w 1884 r. linii kolejowej ze Szczytna do Pisza. W Spychowie wielokrotnie przebywała pruska księżniczka Anna Hohenzollern. Na początku XX w. we wsi mieszkało ponad 1000 osób, było kilka tartaków i smolarnia. W tym czasie we wsi o charakterze turystycznym były dwa hotele (Engla i Junga), kilka pensjonatów i gospoda studencka.
23 września 1979 miejscowy kościół luterański został siłą przejęty przez katolików i odebrany ewangelikom w czasie trwania ewangelickiego nabożeństwa. Kuria olsztyńska zgodziła się zapłacić za przejęty budynek w 1981.
Komunikacja.
Spychowo leży;
Spychowo (Pupy) było jedną z krańcowych stacji wąskotorowej Ostrołęckiej Kolei Dojazdowej, styczną z siecią normalnotorową. Odcinek kolei wąskotorowej z Pup do Rozóg zbudowali Niemcy w 1912 roku jako pierwszy odcinek tej kolei. Ruch osobowy na kolei wąskotorowej ze Spychowa zawieszono w 1960 roku, a w 1962 roku zamknięto ruch całkowicie i rozpoczęto rozbiórkę linii.

</doc>
<doc id="381783" url="https://pl.wikipedia.org/wiki?curid=381783" title="Spycimierz">
Spycimierz

Spycimierz (lub "Spicymierz", "Spicimierz") – wieś (dawniej miasto) w Polsce położona w województwie łódzkim, w powiecie poddębickim, w gminie Uniejów.
W latach 1975–1998 miejscowość administracyjnie należała do województwa konińskiego.
Spycimierz uzyskał lokację miejską około 1357 roku, zdegradowany po 1450 roku. Wieś arcybiskupstwa gnieźnieńskiego w powiecie szadkowskim województwa sieradzkiego w końcu XVI wieku.
Nazwa.
Nazwa miejscowości pochodzi od męskiego imienia słowiańskiego "Spycimir", które występuje również w formie "Spycimierz". Miejscowość w staropolskiej formie "Spicimir" notuje Gall Anonim w swojej Kronice polskiej spisanej w latach 1112–1116.
Historia.
Wieś położona na południe od Uniejowa. Istniał tu gród, wspomniany w kronice Galla Anonima pod r. 1107, zbudowany na miejscu, w którym krzyżowały się szlaki piesze: z Pomorza na Ruś oraz z Łęczycy do Kalisza. Był to obiekt pierścieniowaty, o stosunkowo niewielkich rozmiarach. Urządzenia obronne składały się z wału drewniano-ziemnego o konstrukcji rusztowej, zwieńczonego drewnianym ostrokołem. W grodzie tym w toku walk ze Zbigniewem Bolesław Krzywousty więził arcybiskupa Marcina, stronnika swego brata. Warownia spicymierska była siedzibą kasztelana i przetrwała w tym charakterze do początków XIV stulecia, czyli do przejścia grodu w prywatne ręce. Gall Anonim odnotował, że pod Spicymierz w 1108 r. latem zapuścił się zbrojny oddział Pomorzan. Spicymierz wymieniony jest także w bulli papieża Innocentego II w 1136 r. jako gród książęcy.
Kasztelania spicymierska wchodziła w skład Księstwa sieradzkiego i obejmowała na prawym brzegu Warty tereny do rzeki Ner. Kasztelan spicymierski został wymieniony w dokumencie Konrada mazowieckiego z 1236 r. W bliżej nieznanych okolicznościach przed 1331 r. gród przeszedł w prywatne ręce Pawła Ogończyka. Upadek grodu nastąpił w 1331 r., kiedy to Krzyżacy, podążający na umówione spotkanie z Janem Luksemburskim pod Kaliszem skorzystali z przepraw przez Wartę właśnie w rejonie Spicymierza. Stary gród został wtedy doszczętnie zniszczony: „Podłożyli ogień i gród spalili, ponieważ w inny sposób dobyć go nie mogli” (według zeznań Pawła Ogończyka na procesie przeciw Krzyżakom). Badania archeologiczne wykazały, iż w jakiś czas po spaleniu w miejscu byłej warowni, wykorzystując resztki wału obronnego, usypano niewielki stożek, na którym wzniesiono drewniane umocnienia. W ten sposób powstał drewniany „zameczek” pełniący funkcję prywatnej siedziby.
W XIV w. Spicymierz utracił znaczenie na rzecz sąsiedniego Uniejowa. Obecnie grodzisko bardzo wyraźnie wyodrębnia się spośród otaczających go łąk: usytuowane jest pomiędzy nurtem rzeki a starorzeczem, tuż pod wsią. Prowadzi do niego polna droga. Miejsce to okoliczna ludność nazywa „Górą” lub „Kasztelanką”.
Na terenie wsi znajduje się 5 bunkrów wybudowanych w okresie II wojny światowej. W 1993 sołtys Stanisław Pełka zdobył tytuł Najaktywniejszego sołtysa roku 1992 województwa konińskiego. 
Tradycja kwiatowych dywanów na procesję Bożego Ciała.
Spycimierz najbardziej znany jest z dywanów kwiatowych, które członkowie miejscowej parafii od dziesięcioleci układają na procesję Bożego Ciała. W 2018 roku tradycja ta została wpisana na Krajową Listę Niematerialnego Dziedzictwa Kulturowego. W marcu 2020 roku Polska zgłosiła tradycję dywanów kwiatowych na procesje Bożego Ciała w Spycimierzu oraz w czterech miejscowościach (Klucz, Olszowa, Zalesie Śląskie i Zimna Wódka) w województwie opolskim do wpisu na Listę reprezentatywną niematerialnego dziedzictwa kulturowego ludzkości prowadzoną przez Organizację Narodów Zjednoczonych do spraw Oświaty, Nauki i Kultury UNESCO. 15 listopada 2021 r. komisja oceniająca UNESCO wydała dokument zawierający rekomendacje do wpisu na Listę w 2021 r. Komisja pozytywnie zarekomendowała wpisanie tradycji dywanów kwiatowych na procesje Bożego Ciała na Listę reprezentatywną niematerialnego dziedzictwa kulturowego ludzkości.Decyzja o wpisie została podjęta 15 grudnia 2021 r. podczas XVI sesji Międzyrządowego Komitetu ds. Ochrony Niematerialnego Dziedzictwa Kulturowego.
Historia dywanów kwiatowych w Spycimierzu sięga trudnego do sprecyzowania okresu. Wprawdzie najstarsza pisemna relacja o tym zwyczaju pochodzi z kroniki parafialnej z 1957 r., ale przekaz ustny jest znacznie starszy. Za najstarszy należy uznać legendę o pojawieniu się tego zwyczaju wraz z powrotem żołnierzy napoleońskich do rodzinnej wsi. Skład dywanów kwiatowych zmieniał się i ewoluował na przestrzeni lat. Na początku używano żółtego piasku i gałązek, więc dawna dekoracja była skromna. Później zaczęto używać kwiatów, a obecny sposób ubierania traktu ukształtował się po 1945 roku. Kolorowy dywan z żywych kwiatów układany jest przez parafian wzdłuż drogi Bożego Ciała, która ma około 1 km długości. Uroczysta procesja przechodzi po nim o godz. 17:00.

</doc>
<doc id="381784" url="https://pl.wikipedia.org/wiki?curid=381784" title="Spycimierz-Kolonia">
Spycimierz-Kolonia

Spycimierz-Kolonia – wieś w Polsce położona w województwie łódzkim, w powiecie poddębickim, w gminie Uniejów. Na terenie wsi znajdują się 3 bunkry z okresu II wojny światowej.
W latach 1975–1998 miejscowość administracyjnie należała do województwa konińskiego.

</doc>
<doc id="381785" url="https://pl.wikipedia.org/wiki?curid=381785" title="Spytajny">
Spytajny

Spytajny (do 1945 niem. "Spittehnen") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
Historia.
Wieś założona w 1326 r. przez kolonistów niemieckich. Koloniści nadali nazwę wsi jako "Urbach", jednakże nazwa ta nie przyjęła się a była używana nazwa "Spitteynen", wywodząca się z języka staropruskiego. W wojnie polsko-krzyżackiej w 1414 Spytajny zostały mocno zniszczone. Straty oceniono na 600 grzywien. W czasie kolejnej wojny polsko-krzyżackiej z lat 1454-1466 wieś została oddana w zastaw Zygmuntowi Barenwaldowi, dowódcy wojsk zaciężnych. W późniejszych czasach wieś była w posiadaniu rodziny "von Kreytzen". W 1600 r. wieś wykupił skarb państwa.
W 1935 r. w tutejszej szkole uczyło się 66 dzieci, nauczanych przed dwóch nauczycieli. W 1939 r. we wsi mieszkało 329 osób. W czasie II wojny światowej, w 1945 r. wieś została mocno zniszczona. W 1946 r. ponownie uruchomiono szkołę a jej organizatorką i pierwszą kierowniczką była Stefania Łohutko. W 1975 r. szkoła w Spytajnach została zlikwidowana. W 1983 r. we wsi było 38 domów oraz 36 indywidualnych gospodarstw rolnych, uprawiających łącznie 413 ha ziemi i hodujących 291 sztuk bydła, 190 świń, 11 koni i 6 owiec. W tym okresie we wsi był punkt biblioteczny, świetlica, klub, salka kinowa na 60 miejsc, sklep wielobranżowy oraz kuźnia.

</doc>
<doc id="381786" url="https://pl.wikipedia.org/wiki?curid=381786" title="Spytkowo">
Spytkowo

Spytkowo (niem. "Spiergsten", 1938–1945 "Spirgsten") – wieś w Polsce położona w województwie warmińsko-mazurskim, w powiecie giżyckim, w gminie Giżycko.
W latach 1975–1998 miejscowość administracyjnie należała do województwa suwalskiego.

</doc>
<doc id="381787" url="https://pl.wikipedia.org/wiki?curid=381787" title="Spytków">
Spytków

Spytków – wieś w Polsce położona w województwie dolnośląskim, w powiecie zgorzeleckim, w gminie Zgorzelec.
Położenie.
Spytków to mała wieś leżąca na Pogórzu Izerskim, na północno-wschodnim skraju Wyniosłości Działoszyńskiej, na południowo-zachodnim brzegu zbiornika Niedów, na wysokości około 210-240 m n.p.m. 
Podział administracyjny.
W latach 1975–1998 miejscowość administracyjnie należała do województwa jeleniogórskiego.

</doc>
<doc id="381788" url="https://pl.wikipedia.org/wiki?curid=381788" title="Spytkówki">
Spytkówki

Spytkówki – wieś w Polsce położona w województwie wielkopolskim, w powiecie kościańskim, w gminie Kościan.
W latach 1975–1998 miejscowość administracyjnie należała do województwa leszczyńskiego.
Zobacz też: Spytkowo.

</doc>
<doc id="381792" url="https://pl.wikipedia.org/wiki?curid=381792" title="Wieki ciemne (starożytność)">
Wieki ciemne (starożytność)

Wieki ciemne – okres w historii starożytnej Grecji, trwający od upadku kultury mykeńskiej (XII/XI wiek p.n.e.) do początku epoki archaicznej (IX/VIII wiek p.n.e.), podczas którego zaszły w świecie greckim zasadnicze zmiany, które zadecydowały o kształcie klasycznej cywilizacji greckiej. Określenie "ciemne" wiąże się z bardzo skromnym (w porównaniu z wcześniejszym i późniejszym okresem) zasobem źródeł archeologicznych (znajdowane zabytki pochodzą głównie z grobów) i całkowitym brakiem źródeł pisanych (zanikło mykeńskie pismo linearne B, a nie powstało jeszcze nowe), a także występującym w tym okresie wyludnieniem, zubożeniem kultury materialnej i zanikiem kontaktów ze światem zewnętrznym. Po gwałtownym upadku cywilizacji mykeńskiej wiele jej ośrodków zostało opuszczonych. Wydaje się, że niektóre regiony jak np. Lakonia, Messenia czy część wysp zostały niemalże całkowicie wyludnione. Sytuacja zaczęła się powoli poprawiać dopiero w ciągu X i IX wieku p.n.e.
Periodyzacja.
Na podstawie sposobu zdobienia wyrobów ceramicznych, wieki ciemne podzielono na 3 okresy:
Wielu badaczy wyodrębnia jeszcze następujący po geometrycznym "okres orientalizujący" trwający do schyłku VII wieku p.n.e., datując okres archaiczny dopiero od jego zakończenia.
Niestety, powyższy podział ma sens właściwie tylko w przypadku Aten, stosowanie go dla innych obszarów słabo oddaje przebieg procesu dziejowego.
Migracje, najazdy, dialekty.
Okres upadku cywilizacji mykeńskiej to w Grecji czas przemieszczania się dużych grup ludności – migracji i najazdów, a także zasadniczych zmian na mapie dialektów języka greckiego. Ok. 1200 roku p.n.e. miała miejsce pierwsza fala migracji ludności mykeńskiej, która dotarła na Kretę, Rodos, Cypr oraz na południowe wybrzeża Azji Mniejszej (Cylicja, Pamfilia). Tereny, które opuszczali ogarnięte były zamętem, część z nich została prawie całkowicie wyludniona (Lakonia, Messenia). Sytuację tę wykorzystały ludy z północno-zachodniego pogranicza świata mykeńskiego, które wkroczyły do Grecji. Proces ten znany był jako tzw. inwazja Dorów, obecnie uważa się jednak, że nie był to jednorazowy najazd, lecz stopniowe przenikanie nowej ludności na tereny Grecji trwające cały XII wiek, jeśli nie dłużej. Ok. 1125 p.n.e. Dorowie zajęli Argolidę, także opustoszałą Messenię i Lakonię, później (prawdopodobnie w XI wieku p.n.e.) pojawili się na Krecie, a następnie (ok. X wiek p.n.e.) na Rodos, Kos oraz na wybrzeżu małoazjatyckim leżącym w bezpośredniej bliskości tych wysp (historyczna Doryda). Inne ludy północno-zachodnie pojawiły się w Elidzie i Achai, w Grecji Środkowej (pomijając Attykę i Eubeę), oraz w Tesalii. Najazdy te wzmogły migrację ludności mykeńskiej z Peloponezu i Grecji Środkowej przez wyspy Morza Egejskiego ku przeciwległym wybrzeżom Azji Mniejszej i znajdującym się w ich pobliżu wyspom (co przyczyniło się do hellenizacji tych obszarów).
Wydarzenia te zasadniczo zmieniły mapę dialektów świata greckiego. W czasach mykeńskich na Peloponezie, Eubei, w Attyce dominował dialekt achajski, zidentyfikowany na podstawie badań tabliczek zapisanych pismem linearnym B, w Grecji Środkowej (m.in. Beocji) i Tesalii używano jego odmiany – dialektu protoeolskiego, który później dał początek eolskiemu. Natomiast ludy mieszkające na północny zachód od centrów mykeńskich, w rejonie gór Pindos, używały dialektu będącego protoplastą znanych z późniejszych okresów doryckiego i dialektów północno-zachodnich. W wyniku przemian związanych z upadkiem świata mykeńskiego dialekt achajski przetrwał jedynie w niedostępnej Arkadii, położonej w centrum Peloponezu, oraz na Cyprze i w Pamfilii (dialekt arkado-cypryjski). W rejony te nie dotarła napływowa ludność z północnego zachodu. Z kolei w Jonii (środkowa część zachodniego wybrzeża małoazjatyckiego) na wyspach Chios i Samos, gdzie dotarły późniejsze fale mykeńskiej migracji z Peoloponezu, mówiono jońskim, używanym też na Eubei i Cykladach – dialektem wywodzącym się z achajskiego. Bardzo podobny do jońskiego był dialekt attycki, używany w Attyce. Nowa mapa dialektów wskazuje, że migracja ludności achajskiej musiała objąć duży procent całości, skoro stosunkowo niewielka grupa doryckich najeźdźców zdołała narzucić swoją mowę obszarom, które zajęła. Inna sytuacja miała miejsce w Grecji Środkowej – tamtejsze dialekty północno-zachodnie zawierają elementy eolskie (słabsze w Akarnanii i Etolii, silniejsze w Lokrydzie i Fokidzie), co świadczy o tym, że pozostało tam więcej pierwotnej ludności z czasów mykeńskich niż np. na Peloponezie. W Beocji elementy eolskie były tak silne, że tamtejszy dialekt zalicza się nie do północno-zachodnich, ale do eolskiego. Dialekt eolski używany był także w Tesalii, gdzie niewielka grupa najeźdźców stała się wąską grupą arystokratyczną, oraz w krainie zwanej Eolią (obejmującą północną część zachodniego wybrzeża Azji Mniejszej oraz wyspę Lesbos) zasiedlonej przez migrantów z Grecji Środkowej.
Ważniejsze wydarzenia i procesy.
Rola Attyki.
Wiodącym ośrodkiem okresu była Attyka (dobrze rozwinięta już w okresie mykeńskim), która według tradycji mówiącej o inwazji Dorów (teorii raczej dzisiaj odrzucanej w całości lub części) udzieliła schronienia ludności uciekającej przed najeźdźcami. Dowody archeologiczne pokazują, że obszar ten nie został dotknięty poważnymi zniszczeniami i zachowana została ciągłość osadnicza. To tutaj w XI wieku p.n.e. wykształcił się nowy styl w ceramice – protogeometryczny. Tradycja grecka mówi także, że to Ateny odegrały wtedy główną rolę w zasiedlaniu zachodnich wybrzeży Azji Mniejszej. O ile samo wydarzenie jest faktem (kolonizacja tego rejonu rozpoczęła się w końcu XI wieku p.n.e.), to poza Atenami uczestniczyła w nim także ludność innych obszarów. Proces ten doprowadził do powstania nowych ośrodków, które wkrótce szybko się rozwinęły, sprawił też, że Morze Egejskie stało się właściwie greckim akwenem.
Sieć osadnicza.
Budownictwo było w okresie wieków ciemnych prymitywne, a sieć osadnicza na większości obszaru Grecji rzadka i rozproszona. Za wyjątki od tej reguły można uznać Eubeę, Attykę (gdzie większość ludności była skoncentrowana w Atenach), Argolidę (Argos), Beocję, Kretę i być może Jonię. Badania w Atenach i Argos pokazały, że były to osady o rozproszonej zabudowie, bez monumentalnej architektury. Ateny miały wtedy od kilku do kilkunastu tysięcy mieszkańców. Z czasem rosło zróżnicowanie zamożności mieszkańców osad, co znajduje odbicie w wyposażeniu badanych grobów.
Kontakty ze światem zewnętrznym.
Wieki ciemne przyniosły drastyczne ograniczenie kontaktów ze światem zewnętrznym, w znaleziskach archeologicznych dominują produkty miejscowe. Jednak odkrycia archeologiczne wskazują, że niektóre miejsca utrzymywały kontakty ze Wschodem – w Lefkandi na Eubei odkryto bogato wyposażone groby datowane na X i XI wiek p.n.e., w których znaleziono produkty z Fenicji, Egiptu i Cypru. Ceramika eubejska z X wieku p.n.e. została odkryta w fenickim Tyrze, a od ok. 900 p.n.e. ceramika ze Wschodu pojawia się w grobach w Attyce, Argolidzie i w greckich miastach Azji Mniejszej. Z ok. 800 roku mamy wyraźne świadectwa obecności Greków na Wschodzie (faktoria grecka w Al-Mina w Syrii) i na Zachodzie (Italia).
Alfabet.
Pierwszy napis w alfabecie greckim odkryto na naczyniu znalezionym w Italii i datowanym na około 800 p.n.e. Jego odkrycie poza Grecją wskazuje, że w niej samej alfabet musiał powstać wcześniej, już w wiekach ciemnych. Alfabet grecki został zapożyczony od Fenicjan – litery, odpowiadające im dźwięki oraz ich nazwy są bardzo podobne. Grecy wprowadzili jednak modyfikacje – fenickim znakom oznaczających dźwięki nie występujące w języku greckim przypisali samogłoski (Fenicjanie zapisywali jedynie spółgłoski), tworząc w ten sposób pierwsze pismo, w którym reprezentowane były wszystkie głoski. Wzajemne podobieństwo różnych wariantów alfabetu greckiego sugeruje, że adaptacja fenickiego pisma była jednorazowym wynalazkiem, przyjętym później przez wszystkich Greków. Co do miejsca, gdzie powstał alfabet grecki, wskazuje się Kretę, Eubeę lub Rodos. Sami Grecy wskazywali Teby, miasto według ich legend założone przez Fenicjanina Kadmosa.
Żelazo.
W XII wieku p.n.e., kiedy jeszcze do końca nie zanikły kontakty ze światem zewnętrznym, mieszkańcy Grecji przejęli z Cypru umiejętność obróbki żelaza, jednak adaptacja nowego materiału do produkcji narzędzi i broni postępowała powoli – upowszechnił się dopiero w okresie VIII-VII wieku p.n.e.

</doc>
<doc id="381794" url="https://pl.wikipedia.org/wiki?curid=381794" title="Sąborze">
Sąborze

Sąborze (niem. "Ludwigslust") – wieś w Polsce położona w województwie pomorskim, w powiecie słupskim, w gminie Damnica przy drodze krajowej nr w odległości 10 kilometrów od Słupska. Wieś jest siedzibą sołectwa "Sąborze" w którego skład wchodzi również miejscowość Paprzyce.
W latach 1975–1998 miejscowość administracyjnie należała do województwa słupskiego.

</doc>
<doc id="381795" url="https://pl.wikipedia.org/wiki?curid=381795" title="Sąchocin">
Sąchocin

Sąchocin – wieś w Polsce położona w województwie mazowieckim, w powiecie mińskim, w gminie Dobre.
W latach 1975–1998 miejscowość administracyjnie należała do województwa siedleckiego.

</doc>
<doc id="381796" url="https://pl.wikipedia.org/wiki?curid=381796" title="Sączkowo">
Sączkowo

Sączkowo – wieś w Polsce położona w województwie wielkopolskim, w powiecie wolsztyńskim, w gminie Przemęt.
Położenie.
Miejscowość Sączkowo położona jest w południowo-wschodnim pasie wysoczyznowym, na skraju dwóch dużych rejonów: Wysoczyzny Leszczyńskiej i Pradoliny Warszawsko-Berlińskiej. Administracyjnie należy do Gminy Przemęt w powiecie wolsztyńskim, Województwo wielkopolskie. Gmina Przemęt wraz z Sączkowem zlokalizowana jest na granicy Pojezierza Lubuskiego i Pojezierza Wielkopolskiego.
Przyroda.
Ukształtowanie terenu jest wynikiem ostatniego zlodowacenia. Podczas wycofywania się, lodowiec pozostawił naniesione duże masy materiału, są to przede wszystkim piaski i żwiry. Spowodowało to powstanie moreny dennej i czołowej, w postaci drobnych pagórków.
Historia.
Pierwsze wzmianki o miejscowości Sączkowo pochodzą z 1303, z dokumentu, w którym Jan, starosta wielkopolski, poświadcza sprzedaż przez Jakuba z Sączkowa łanów sołeckich. W kronikach Sączkowo przedstawiane jest jako folwark i wieś pańszczyźniana należąca do dóbr Kluczewa. Po 1822, po dekrecie o uwłaszczeniu i zniesieniu pańszczyzny, folwark w Sączkowie został rozparcelowany i utworzono nową wieś z 20 gospodarstwami, które otrzymali robotnicy rolni z Kluczewa i 9 z folwarku Sączkowo. Pozostałe gospodarstwa zostały zbudowane od podstaw. W akcie nadania „nowi chłopi” dostali po ok. 20 ha ziemi.
W okresie Wielkiego Księstwa Poznańskiego (1815–1848) miejscowość wzmiankowana jako Sączkowo należała do wsi większych w ówczesnym pruskim powiecie Kosten rejencji poznańskiej. Sączkowo należało do okręgu wielichowskiego tego powiatu i stanowiło część majątku Kluczewo, którego właścicielem był wówczas Quos. Według spisu urzędowego z 1837 roku Sączkowo liczyło 170 mieszkańców, którzy zamieszkiwali 17 dymów (domostw).
W latach 1975–1998 miejscowość administracyjnie należała do województwa leszczyńskiego.
Zabudowa.
Obok gospodarstwa nr 11 stoi figura Serca Jezusowego z tablicą na cokole. Tablica ta upamiętnia 21 ofiar I wojny światowej i 3 ofiary II wojny światowej. Jedną z upamiętnionych ofiar jest Edward Tomiński, dyrektor miejscowej szkoły w latach 1931–1939, który zginął w Katyniu w roku 1940. W Sączkowie znajduje się też wiatrak koźlak z początku XIX wieku. Pomiędzy Sączkowem a Buczem przez kilka lat istniała kopalnia kredy jeziornej. Po jej zamknięciu wyrobiska zalano, tworząc stawy, obecnie zarybione.
W Sączkowie urodził się Jonasz Szlichtyng, jeden z najwybitniejszych pisarzy braci polskich. Wywodził się z rodziny saksońskiej, która osiadła w Wielkopolsce na początku XVI w. Nauki pobierał w Bytomiu Odrzańskim, Gdańsku i Akademii Rakowskiej braci polskich w Rakowie, gdzie w latach 1619–1638 był wykładowcą etyki. Za dzieło "Wyznanie wiary zborów tych, które się w Polsce Chrystiańskim tytułem pieczętują", na sejmie w 1647, wydano na niego zaoczny wyrok śmierci i skonfiskowano majątek. Po wyroku ukrywał się, aby następnie opuścić kraj. Zmarł w Żelechowie koło Świebodzina.
Zabytki.
Obiekty zabytkowe podlegające ochronie:

</doc>
<doc id="381797" url="https://pl.wikipedia.org/wiki?curid=381797" title="Sączów">
Sączów

Sączów – wieś w Polsce położona w województwie śląskim, w powiecie będzińskim, w gminie Bobrowniki.
W latach 1950-1954 miejscowość była siedzibą gminy Sączów. W latach 1975–1998 miejscowość administracyjnie należała do województwa katowickiego.
Nazwa.
Nazwę miejscowości w zlatynizowanej staropolskiej formie "Sanczow" wymienia w latach (1470-1480) Jan Długosz w księdze Liber beneficiorum dioecesis Cracoviensis.
Edukacja.
W Sączowie znajduje się Szkoła Podstawowa imienia Marii Konopnickiej, do której uczęszczają uczniowie z okolicznych miejscowości. W lipcu 2009 roku odbyła się uroczystość nadania szkole sztandaru.
Oprócz tego w Sączowie znajdują się: ośrodek zdrowia, cmentarz, Dom Kultury, sklepy, ochotnicza straż pożarna.

</doc>
<doc id="381798" url="https://pl.wikipedia.org/wiki?curid=381798" title="Sądkowa">
Sądkowa

Sądkowa – wieś w Polsce położona w województwie podkarpackim, w powiecie jasielskim, w gminie Tarnowiec. Wieś leży na lewym brzegu rzeki Jasiołki, na wzniesieniu sięgającym ok. 30 m nad poziomem doliny.
W latach 1975–1998 miejscowość administracyjnie należała do województwa krośnieńskiego.
Sądkowa była do końca XV wieku w posiadaniu Sądkowskich a w XVI wieku przeszła na własność Glińskich. Na początku XX wieku Sądkową rozparcelowano.
Wierni kościoła rzymskokatolickiego należą do parafii Narodzenia Najświętszej Maryi Panny w Tarnowcu w dekanacie Jasło Wschód, diecezji rzeszowskiej.

</doc>
<doc id="381799" url="https://pl.wikipedia.org/wiki?curid=381799" title="Sądrożyce">
Sądrożyce

Sądrożyce – wieś w Polsce, położona w województwie dolnośląskim, w powiecie oleśnickim, w gminie Twardogóra.
W latach 1975–1998 wieś administracyjnie należała do województwa wrocławskiego.
Nazwa.
Heinrich Adamy zalicza nazwę miejscowości do grupy nazw patronomicznych, która pochodzi od polskiego szlacheckiego nazwiska "Sandrecki" wywodząc się od założycieli lub właścicieli wsi Sandreckich herbu Ślepowron. W swoim dziele o nazwach miejscowych na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Sandracice" podając jej znaczenie "Dorf des Sandreczky" czyli po polsku "Wieś Sandreckiego".

</doc>
<doc id="381800" url="https://pl.wikipedia.org/wiki?curid=381800" title="Sądry">
Sądry

Sądry (niem. "Zendern", "Zondern") – wieś w Polsce położona w województwie warmińsko-mazurskim, w powiecie mrągowskim, w gminie Mrągowo. W latach 1975–1998 miejscowość administracyjnie należała do województwa olsztyńskiego. Przed 1945 r. wieś należała do powiatu giżyckiego.
Wieś leży przy drodze krajowej nr 59 z Giżycka do Mrągowa. Niedaleko wsi znajduje się jezioro Mierzejewskie.
Historia.
Wieś lokowana była na prawie chełmińskim. W 1427 prokurator kętrzyński Hans von Behnhusen z polecenia wielkiego mistrza Pawła von Rusdorfa zapisał kilku wolnym 30 włók "Hansowi" i jego synom "Martenowi" i "Gregorowi" dwa dobra służebne po 15 włok każde, z których jedno położone było "koło lasu Zandern" (Sonderwald), a drugie koło jeziora Notyst. Te dwa majątki dały w następstwie początek dwóm wsiom Sądrom i Mierzejewu. Zobowiązani byli do wystawienia po jednej służbie konnej w lekkiej zbroi z każdego dobra, odbywania podróży dla zakonu, budowy nowych zamków, naprawiania starych lub burzenia. Ponadto ciążyła na nich danina od pługa (płużne) po jednym korcu pszenicy i żyta, a oprócz tego funt wosku i jeden fenig od służby, tytułem opłaty uznaniowej. Obdarowani otrzymali prawo do niższego sądownictwa oraz prawo do połowu ryb "małym sprzętem" na własne potrzeby w jeziorze Notyst. We wsi w 1539 r. mieszkali sami Polacy i była to wieś chłopska. W 1564 r. w księdze rachunkowej starostwa w Ryne zapisano Sądry i Mierzejewo łącznie na 30 łanach, było tam wówczas 14 gospodarstw. W tym czasie była to już wieś czynszowa (zmiana wniknęła najpewniej na skutek ponownego osadnictwa po wyludnieniach po wojnach polsko-krzyżackich). Mierzejewo i Sądrach do roku 1719 traktowano łącznie. W 1602 r. wieś otrzymała dodatkowo jedną włókę ziemi. W 1631 r. jedna włókę ziemi w Sądrach kupił "Jakub Białek". W 1673 r. w obu wsiach łącznie istniało 16 gospodarstw.
W 1719 r. w Sądrach było 10 gospodarstw czynszowych, średnio po półtora włóki (ok. 25 ha) każde. Szkoła w Sądrach powstała przed 1740 rokiem (prawdopodobnie w 1725 r.), uczęszczały do niej także dzieci z Mierzejewa. W 1785 r. we wsi było 16 domów. W 1823 r. we wsi było 113 mieszkańców. W 1838 r. mieszkało tu 157 osób w 23 domach. Wieś należała do parafii w Rynie. W 1846 r. wskutek tzw. separacji gruntów, powstało 8 rozproszonych wybudowań. W 1849 r. wieś liczyła 24 domy i 158 mieszkańców, w 1870 r. mieszkało tu 158 osób. W 1928 r. w Sądrach było 332 mieszkańców. W 1939 r. we wsi mieszkało 127 osób a obszar wsi obejmował 358,8 ha. W tym czasie we wsi było 16 gospodarstw chłopskich, z których największym było gospodarstwo "Michała Barańskiego", liczące 83 ha.
Zabytki oraz interesujące miejsca.
We wsi zachowało się kilka przedwojennych chałup. W stuletniej chałupie utworzono prywatne muzeum etnograficzne, które przedstawia życie dawnych Mazurów.

</doc>
<doc id="381801" url="https://pl.wikipedia.org/wiki?curid=381801" title="Sądzia">
Sądzia

Sądzia – wieś w Polsce położona w województwie wielkopolskim, w powiecie leszczyńskim, w gminie Włoszakowice.
W latach 1975–1998 miejscowość administracyjnie należała do województwa leszczyńskiego.

</doc>
<doc id="381802" url="https://pl.wikipedia.org/wiki?curid=381802" title="Sągnity">
Sągnity

Sągnity (niem. "Sangnitten") – wieś w Polsce, położona w województwie warmińsko-mazurskim, w powiecie bartoszyckim, w gminie Górowo Iławeckie. 
W latach 1975–1998 wieś administracyjnie należała do województwa olsztyńskiego.
Większość obszaru przyległego do wsi zajmuje glinianka, eksploatowana przez przedsiębiorstwo „Cegielnia Sągnity”.
Nazwa wsi wywodzi się od imienia pruskiego "Santop" – właściciela lub założyciela wsi. Pierwotna nazwa wsi brzmiała "Zanthoniten".
Historia.
Wieś wzmiankowana w dokumentach z roku 1414, przy okazji spisywania strat wojennych (wojna polsko-krzyżacka). W tym czasie nosiła nazwę "Zanthoniten".
Szkoła we wsi powstała w połowie XVIII wieku. W 1935 r. pracowało w niej dwóch nauczycieli i uczyło się 87 uczniów. W 1939 r. we wsi mieszkało 369 osób.
W 1983 r. we wsi było 39 domów z 231 mieszkańcami. W tym czasie było tu 41 indywidualnych gospodarstw rolnych, gospodarujących na 252 ha ziemi oraz hodujących 164 sztuk bydła (w tym 92 krowy mleczne), 141 sztuk trzody chlewnej, 27 koni i 31 owiec. We wsi była szkoła podstawowa (filia), klub, biblioteka, boisko sportowe, leśnictwo, cegielnia, mleczarnia, zakład remontowo-budowlany. W cegielni i mleczarni łącznie zatrudnionych było 62 osoby.

</doc>
<doc id="381803" url="https://pl.wikipedia.org/wiki?curid=381803" title="Sągole">
Sągole

Sągole – wieś w Polsce położona w województwie mazowieckim, w powiecie sokołowskim, w gminie Kosów Lacki.
W latach 1975–1998 miejscowość administracyjnie należała do województwa siedleckiego.
Mieszkańcy wyznania rzymskokatolickiego należą do parafii św. Wojciecha w Skibniewie-Podawcach.
Wieś Sągole powstała wskutek wydzielenia się części gruntów należących do wsi Kurcze na początku XVI wieku. W roku 1525 w aktach sądowych drohickich pojawia się Stanisław „Sągol” (Stanislao Zagol) z Kurczów. Wyrokiem sądu Stanisław Dybowski miał być wprowadzony w swe dobra, do których go nie dopuszczał Stanisław „Zagol” z Kurczów, co miał wyegzekwować woźny Piotr Trzciński. Od jego to przydomku wziął nazwę przysiółek Sągole (= Sągolowie) powstały na gruntach wsi Kurcze. W 1561 roku w dokumentach pojawia się określenie „"grunty Sągolów"”.

</doc>
<doc id="381804" url="https://pl.wikipedia.org/wiki?curid=381804" title="Sąkieły Małe">
Sąkieły Małe

Sąkieły Małe (niem. "Klein Sunkeln") – wieś w Polsce, w województwie warmińsko-mazurskim, w powiecie węgorzewskim, w gminie Budry.
W latach 1975–1998 miejscowość należała administracyjnie do województwa suwalskiego.
Nazwa.
28 marca 1949 r. ustalono urzędową polską nazwę miejscowości – Sąkieły Małe, określając drugi przypadek jako Sąkieł Małych, a przymiotnik – sąkielski.

</doc>
<doc id="381805" url="https://pl.wikipedia.org/wiki?curid=381805" title="Sąpłaty">
Sąpłaty

Sąpłaty (niem. "Samplatten") – wieś mazurska w Polsce położona w województwie warmińsko-mazurskim, w powiecie szczycieńskim, w gminie Dźwierzuty. W latach 1975–1998 miejscowość administracyjnie należała do województwa olsztyńskiego.
Obecnie wieś zmienia charakter rolniczy na turystyczny. Położona nad czystym jeziorem Sąpłaty i okolona lasami przyciąga wielu turystów. We wsi istnieje muzeum regionalne pod nazwą "Babska Izba".
Historia.
Wieś lokowana na początku XV w. na prawie chełmińskim. Murowaną szkołę wybudowano w 1904 r.
Na początku XX w. we wsi mieszkało 900 osób a nad jeziorem Sąpłaty znajdowała się gorzelnia.

</doc>
<doc id="381806" url="https://pl.wikipedia.org/wiki?curid=381806" title="Sąpolnica">
Sąpolnica

Sąpolnica – wieś sołecka w Polsce położona w województwie zachodniopomorskim, w powiecie goleniowskim, w gminie Nowogard, przy drodze wojewódzkiej nr 106 Rzewnowo - Stargard - Pyrzyce.
Według danych z 1 stycznia 2011 roku wieś liczyła 75 mieszkańców. 
W latach 1975–1998 miejscowość administracyjnie należała do województwa szczecińskiego.

</doc>
<doc id="381807" url="https://pl.wikipedia.org/wiki?curid=381807" title="Sąpolno">
Sąpolno

Sąpolno (kaszb. "Sąpólno", "Sąpòlniô" lub też "Sãpòlno", niem. "Sampohl", dawniej "Szampolnieii", "Sampolno") – wieś w Polsce, położona w województwie pomorskim, w powiecie człuchowskim, w gminie Przechlewo, przy trasie linii kolejowej Miastko-Człuchów (obecnie zawieszonej). Siedziba sołectwa Sąpolno, w którego skład wchodzą również Czosnowo i Zdrójki.
W latach 1975–1998 wieś administracyjnie należała do województwa słupskiego.
Niedaleko wsi znajduje się byłe lotnisko wojskowe w Konarzynach.
Od 1819 roku w Sąpolnie funkcjonuje szkoła podstawowa.
Zabytki.
Według rejestru zabytków NID na listę zabytków wpisany jest kościół parafialny pw. św. Wawrzyńca z lat 1933-34, nr rej.: A-1866 z 19.08.2010.

</doc>
<doc id="381808" url="https://pl.wikipedia.org/wiki?curid=381808" title="Sąsiadka">
Sąsiadka

Sąsiadka (dawniej Sutiejsk lub Sąciaska) – wieś w Polsce położona w województwie lubelskim, w powiecie zamojskim, w gminie Sułów, nad rzeką Pór.
Historia.
Na terenie dzisiejszej wsi znajdował się niegdyś jeden z ważniejszych Grodów Czerwieńskich – Sutiejsk, znany od 1097. W 1097 gród zajął Dawid Igorewicz a później Włodzimierz II Monomach zawarł tutaj pokój z Polakami. W 1205 zajął go Roman Mścisławowicz podczas wyprawy przeciwko Leszkowi Białemu, w której poległ w bitwie pod Zawichostem.
W latach 1975–1998 miejscowość administracyjnie należała do województwa zamojskiego.
W Sąsiadce urodził się Władysław Wyłupek – żołnierz Batalionów Chłopskich.
Opis krajoznawczy.
Teraz Sąsiadka jest małą miejscowością słynącą z pięknych krajobrazów, w których skład wchodzą właśnie "Gród Czerwieński" oraz wielka liczba wąwozów leśnych. Leży w sercu Szczebrzeszyńskiego Parku Krajobrazowego.
Agroturystyka jest słabo rozwinięta. Przez wieś przebiega szlak rowerowy „Czarna Perła”.

</doc>
<doc id="381809" url="https://pl.wikipedia.org/wiki?curid=381809" title="Sąsieczno (województwo kujawsko-pomorskie)">
Sąsieczno (województwo kujawsko-pomorskie)

Sąsieczno – wieś w Polsce położona w województwie kujawsko-pomorskim, w powiecie toruńskim, w gminie Obrowo.
W latach 1975–1998 miejscowość administracyjnie należała do województwa toruńskiego. Według Urzędu Gminy Obrowo (31.12.2018 r.) liczyła 402 mieszkańców.

</doc>
<doc id="381810" url="https://pl.wikipedia.org/wiki?curid=381810" title="Sąspów">
Sąspów

Sąspów – wieś w Polsce położona w województwie małopolskim, w powiecie krakowskim, w gminie Jerzmanowice-Przeginia, w górnej części Doliny Sąspowskiej.
Wieś znajduje się na Wyżynie Krakowsko-Częstochowskiej. Przez Sąspów płynie rzeczka Sąspówka, która ma 5 źródeł.
W latach 1975–1998 miejscowość administracyjnie należała do województwa krakowskiego.
Historia.
Pierwsza wzmianka o wsi pochodzi z 1326 roku. Źródła notują, że znajdowała się ona w kluczu pieskoskalskim. W XV wieku notowana jako "Sanspow". Do XVII w. przetrwały działy, które należały do miejscowej szlachty zagrodowej: Jakuba i Stefana Załków oraz Krzysztofa Sąspowskiego. We wsi istniał folwark, 6 i 1/2 łanów kmiecych oraz 6 zagród, zamieszkałych przez 2 komorników. Stanisław Szafraniec, wojewoda, kasztelan, był rzecznikiem tolerancji religijnej i ograniczeniem uprawnień Kościoła katolickiego. Brał czynny udział w życiu małopolskiego kościoła protestanckiego. W latach 1550–1555 ufundował w swoich dobrach zbory kalwińskie m.in. w Sąspowie. Kościół zamienił na zbór. Źródła z 1791 podają liczbę ludności: 436 osób. Na początku lat 60. XX w. we wsi odkryto neolityczne kopalnie i pracownie krzemieniarskie, pochodzące z ok. IV tys. lat p.n.e. Kopalnie były usytuowane na stoku, co w znacznej mierze pomagało w eksploatacji.
Zabytki.
Obiekt wpisany do rejestru zabytków nieruchomych województwa małopolskiego:
Edukacja.
Pierwsza wzmianka o szkole w Sąspowie pochodzi z 1518 roku, była to szkoła parafialna.
Obecna szkoła podstawowa w Sąspowie została wybudowana w latach 50. XX wieku. Jest ona usytuowana pod skałą, na której znajduje się "kościół pw. św Katarzyny".
Instytucje publiczne.
W budynku remizy strażackiej OSP znajduje się biblioteka.
Szlak turystyczny.
Przez Sąspów prowadzi szlak : – żółty z Wierzchowia przez Dolinę Prądnika i Dolinę Sąspowską do Pieskowej Skały.
Mrozy i powódź w 2010.
W styczniu 2010 roku w Sąspowie mieszkańcy pozbawieni byli prądu ok. 3 tygodnie. Co jakiś czas były również przerywane dostawy wody. Oszronione drzewa łamały się, uszkadzając m.in.: dach wiejskiej remizy strażackiej.
Dnia 12 maja 2010 roku lokalna rzeczka Sąspówka wystąpiła z brzegów wlewając się do pomieszczeń gospodarczych, zrywając asfalt z drogi, niszcząc uprawy.

</doc>
<doc id="381811" url="https://pl.wikipedia.org/wiki?curid=381811" title="Sątoczek">
Sątoczek

Sątoczek (niem. "Klein Leunenburg") – osada w Polsce położona w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 miejscowość administracyjnie należała do województwa olsztyńskiego. Wchodzi w skład sołectwa Bykowo.

</doc>
<doc id="381812" url="https://pl.wikipedia.org/wiki?curid=381812" title="Sątok">
Sątok

Sątok – wieś w Polsce położona w województwie dolnośląskim, w powiecie oleśnickim, w gminie Bierutów.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="381813" url="https://pl.wikipedia.org/wiki?curid=381813" title="Sątop">
Sątop

Sątop (niem. "Sontopp", w latach 1938–1945 "Santop") – osada w Polsce położona w województwie warmińsko-mazurskim, w powiecie nidzickim, w gminie Kozłowo. W latach 1975–1998 miejscowość administracyjnie należała do województwa olsztyńskiego.
Dawniej wieś nosiła nazwę "Santop", w wieku XIX "Sontop" oraz "Sontopp". W 1454 r. wieś lokowana była na 20 łanach na prawie chełmińskim. W 1858 roku do wsi należało 1358 morgów ziemi. W roku 1818 było tu 9 domów (zamieszkałych przez 56 osób), w 1871 – 10 domów i 62 osoby, a w 189 – 12 domów z 87 mieszkańcami. W 1939 roku we wsi mieszkało 81 osób.
Zobacz też: Sątopy

</doc>
<doc id="381814" url="https://pl.wikipedia.org/wiki?curid=381814" title="Sątrzaska">
Sątrzaska

Sątrzaska – wieś w Polsce położona w województwie mazowieckim, w powiecie przasnyskim, w gminie Przasnysz.
Sołectwo Sątrzaska obejmuje Sątrząskę oraz Frankowo. Wierni Kościoła rzymskokatolickiego należą do parafii św. Stanisława Biskupa w Świętym Miejscu.
W latach 1975–1998 miejscowość administracyjnie należała do województwa ostrołęckiego.

</doc>
<doc id="381815" url="https://pl.wikipedia.org/wiki?curid=381815" title="Sęczkowo (województwo kujawsko-pomorskie)">
Sęczkowo (województwo kujawsko-pomorskie)

Sęczkowo – wieś w Polsce położona w województwie kujawsko-pomorskim, w powiecie radziejowskim, w gminie Osięciny.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy w BIP.
Demografia.
Według Narodowego Spisu Powszechnego (III 2011 r.) liczyła 161 mieszkańców. Jest szesnastą co do wielkości miejscowością gminy Osięciny.

</doc>
<doc id="381816" url="https://pl.wikipedia.org/wiki?curid=381816" title="Sędańsk">
Sędańsk

Sędańsk (Sedańsk, niem. "Seedanzig") – wieś w Polsce położona w województwie warmińsko-mazurskim, w powiecie szczycieńskim, w gminie Szczytno.
Niewielka wieś leżąca przy północnym krańcu Jeziora Sędańskiego, ok. 3 km na południowy zachód od Szczytna. Dojazd wyłącznie drogą gruntową, przedłużeniem ul. Partyzantów. Tereny wokół wsi nieco podmokłe.
W latach 1975–1998 miejscowość położona była w województwie olsztyńskim.

</doc>
<doc id="381817" url="https://pl.wikipedia.org/wiki?curid=381817" title="Sendeń Duży">
Sendeń Duży

Sendeń Duży (do 2012 "Sędeń Duży") – wieś w Polsce położona w województwie mazowieckim, w powiecie płockim, w gminie Łąck. 
W latach 1975–1998 miejscowość administracyjnie należała do województwa płockiego.
W 2012 r. zmieniono urzędowo nazwę miejscowości z "Sędeń Duży" na "Sendeń Duży".

</doc>
<doc id="381819" url="https://pl.wikipedia.org/wiki?curid=381819" title="Sendeń Mały">
Sendeń Mały

Sendeń Mały (do 2012 "Sędeń Mały") – wieś w Polsce położona w województwie mazowieckim, w powiecie płockim, w gminie Łąck. 
W latach 1975–1998 miejscowość administracyjnie należała do województwa płockiego.
W 2012 r. zmieniono urzędowo nazwę miejscowości z "Sędeń Mały" na "Sendeń Mały".

</doc>
<doc id="381820" url="https://pl.wikipedia.org/wiki?curid=381820" title="Sędławki">
Sędławki

Sędławki (do 1945 r. niem. "Sandlack") – osada w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
Historia.
W 1889 r. Sędławki były majątkiem ziemskim o powierzchni 338 ha. W 1939 r. we wsi mieszkało 156 osób.
W 1983 r. we wsi było 11 domów z 199 mieszkańcami. W tym czasie ulice miały już elektryczne oświetlenie a sieć wodociągowa miała 800 m długości.
Zabytki.
We wsi znajduje się klasycystyczny dwór pochodzący z II połowy XIX wieku. We wsi znajdują się 5 mostów, a jeden jest z 1925 roku. Przez Sędławki przepływa rzeka, która uchodzi w Jeziorze Miejskim w Bartoszycach, a zaczyna się w Jeziorze Kinkajmskim. 

</doc>
<doc id="381822" url="https://pl.wikipedia.org/wiki?curid=381822" title="Sędowo">
Sędowo

Sędowo (niem. "Königstreu") – wieś w Polsce położona w województwie kujawsko-pomorskim, w powiecie mogileńskim, w gminie Dąbrowa.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 261 mieszkańców. Jest ósmą co do wielkości miejscowością gminy Dąbrowa.
Położenie.
Sędowo wyznacza południową część granicy regionu z gminą Mogilno, a od wschodu z gminą Janikowo. Wieś jest stosunkowo rozległa.

</doc>
<doc id="381823" url="https://pl.wikipedia.org/wiki?curid=381823" title="Sędraszyce">
Sędraszyce

Sędraszyce – wieś w Polsce położona w województwie dolnośląskim, w powiecie milickim, w gminie Cieszków.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="381824" url="https://pl.wikipedia.org/wiki?curid=381824" title="Sędrowo">
Sędrowo

Sędrowo (niem. "Sendrowen", w latach 1938-1945 "Treudorf") – wieś w Polsce położona w województwie warmińsko-mazurskim, w powiecie szczycieńskim, w gminie Wielbark. W latach 1975–1998 miejscowość administracyjnie należała do województwa olsztyńskiego.
Wieś mazurska, położona w pobliżu ujścia rzeki Wałpuszy do Omulwi, z ciekawym architektonicznie budynkiem starej szkoły (z początku XX w.).
Wieś lokowana w 1556 r. przez księcia Albrechta, nadana "Marcinowi Foltart von Schlegenberg". Na początku XIX w. przekształcona w wieś chłopską. W 1938 r. w ramach akcji germanizacyjnej zmieniono urzędową nazwę miejscowości na "Treudorf".

</doc>
<doc id="381825" url="https://pl.wikipedia.org/wiki?curid=381825" title="Sędziejowice-Kolonia">
Sędziejowice-Kolonia

Sędziejowice-Kolonia – wieś w Polsce położona w województwie łódzkim, w powiecie łaskim, w gminie Sędziejowice.
W latach 1975–1998 miejscowość administracyjnie należała do województwa sieradzkiego.

</doc>
<doc id="381826" url="https://pl.wikipedia.org/wiki?curid=381826" title="Sędzimirów">
Sędzimirów

Sędzimirów (niem. "Wilhelmsdorf") – wieś w Polsce położona w województwie dolnośląskim, w powiecie złotoryjskim, w gminie Pielgrzymka, na Pogórzu Kaczawskim w Sudetach.
Podział administracyjny.
W latach 1975–1998 miejscowość administracyjnie należała do województwa legnickiego.
Położenie.
W pobliżu wsi ma swoje źródło rzeczka Bobrzyca, dopływ Bobru.
Zabytki.
Do wojewódzkiego rejestru zabytków wpisane są:

</doc>
<doc id="381827" url="https://pl.wikipedia.org/wiki?curid=381827" title="Sędziniec">
Sędziniec

Sędziniec – wieś w Polsce położona w województwie wielkopolskim, w powiecie pilskim, w gminie Wysoka. Wchodzi w skład sołectwa Bądecz.
W latach 1975–1998 miejscowość administracyjnie należała do województwa pilskiego.

</doc>
<doc id="381828" url="https://pl.wikipedia.org/wiki?curid=381828" title="Sędzinko">
Sędzinko

Sędzinko (niem. "Klein Lintze") – wieś w Polsce położona w województwie wielkopolskim, w powiecie szamotulskim, w gminie Duszniki.
Położenie.
Sędzinko leży nad Mogilnicą Wschodnią, w pobliżu drogi wojewódzkiej nr 306 i autostrady A2 (MOP "Sędzinko").
Historia.
Wcześniejszymi nazwami były: Sędzinki, Sądzinko, Sandzinka i Sendzinko. Wieś istniała przynajmniej w 1399, kiedy to wzmiankowano Jakusza z Sędzinka. W 1580 właścicielką dóbr była Zofia z Ostroroga. Pod koniec XVIII wieku Sędzinko było własnością Chłapowskich. Pod koniec XIX wieku miejscowość liczyła 38 domostw i 386 mieszkańców, wszyscy wyznania katolickiego. Folwark Sędzinko leżał między Sędzinkiem a Wilkowem i liczył 3 domostwa z 61 mieszkańcami. Administracyjnie podlegał pod okręg dominialny Sędziny. W XIX wieku powstał cmentarz ewangelicki przy drodze na Wilkowo.
W latach 1975–1998 miejscowość administracyjnie należała do województwa poznańskiego.
W 2008 roku wieś zmieniła swój wygląd. Z funduszy gminnych oraz unijnych została wyremontowana główna droga prowadząca przez wieś. Dwa lata później wyremontowano salę w Wiejskim Domu Kultury. 

</doc>
<doc id="381829" url="https://pl.wikipedia.org/wiki?curid=381829" title="Sędzin-Kolonia">
Sędzin-Kolonia

Sędzin-Kolonia – kolonia w Polsce położona w województwie kujawsko-pomorskim, w powiecie aleksandrowskim, w gminie Zakrzewo.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy Zakrzewo w BIP.
Demografia.
Według Narodowego Spisu Powszechnego (III 2011 r.) liczyła 225 mieszkańców. Jest ósmą co do wielkości miejscowością gminy Zakrzewo.

</doc>
<doc id="381830" url="https://pl.wikipedia.org/wiki?curid=381830" title="Sędziny">
Sędziny

Sędziny – wieś w Polsce położona w województwie wielkopolskim, w powiecie szamotulskim, w gminie Duszniki.
Miejscowość leży w odległości 5 km od Dusznik, przy drodze wojewódzkiej nr 306. Na wschód od wsi przepływa Mogilnica. Sędziny zamieszkiwało w 2011 roku 469 osób.
Historia.
Zapiski o miejscowości pochodzą z 1387, kiedy to wzmiankowano Mścigniewa z Sędzina. Nazwa wsi oznacza prawdopodobnie, iż stanowiła ona uposażenie jakiegoś sędziego. Dawniejsze nazwy to Sandzino i Sądzino. W 1580 Sędzin był w rękach Anny i Jana Sędzińskich. Około 1793 właścicielem Sędzin był Chłapowski, a później rodzina Oppenów. Pod koniec XIX wieku nazwą urzędową był Sendzin, ale spotykano też nazwę Sędzin. Majątek leżał wtedy w powiecie szamotulskim i prócz Sędzin składały się nań folwarki Sędzinko i Zalesie. Łącznie majątek liczył 23 domostwa i 489 mieszkańców. Była tu gorzelnia oraz młyny: parowy i wodny. W latach 1975–1998 miejscowość administracyjnie należała do województwa poznańskiego.
We wsi mieszkał od 1921 Kazimierz Filip Wize (1873–1953) – lekarz psychiatra, filozof i filozof medycyny, mikrobiolog, lepidopterolog, poeta i tłumacz poezji, działacz społeczny.
Zabytki.
We wsi znajduje się zabytkowy pałac w stylu klasycystycznym z XVIII wieku, przebudowany w końcu XIX wieku. Wokół pałacu położony jest park z XIX wieku i pozostałości zabudowań folwarcznych z lat 1858-1900. Pałac ten, to jedyne udokumentowane w zapiskach miejsce gdzie przebywał przez krótki czas podróżnik Paweł Edmund Strzelecki.
Religia.
Wiadomo, że w 1686 roku we wsi była kaplica, najprawdopodobniej prywatna - należąca do właścicieli majątku. Dopiero w 1931 roku utworzono tu parafię, do której należały także miejscowości Sarbia i Wierzeja. Murowany kościół parafialny został zniszczony przez Niemców podczas II wojny światowej, na jego miejscu wybudowano najpierw drewniany kościółek. W latach 1976-1983 (za proboszcza Kajetana Manugiewicza) powstał nowy, duży kościół, którego projektantem był inż. Aleksander Holas. Budowlę sfinansowali wierni parafii, która obejmuje: Sędziny, Wierzeję, Sarbię, Sędzinko i Turkowo (gm. Kuślin). Kościół nosi wezwanie NMP i św. Wojciecha.
Gospodarka.
Jest tu sporo gospodarstw rolnych o powierzchni 15-30 ha. Rolnicy uprawiają głównie rzepak, zboża i buraki cukrowe oraz zajmują się hodowlą trzody chlewnej.
Kultura i sport.
We wsi istnieje jednostka ochotniczej straży pożarnej, znajduje się tu świetlica, sklep. Działa klub piłkarski "Real Sędziny", który co sezon zajmuje czołowe miejsce w lidze gminnej.

</doc>
<doc id="381831" url="https://pl.wikipedia.org/wiki?curid=381831" title="Sędziszowice">
Sędziszowice

Sędziszowice – wieś w Polsce położona w województwie świętokrzyskim, w powiecie kazimierskim, w gminie Bejsce.
W latach 1975–1998 wieś administracyjnie należała do województwa kieleckiego.

</doc>
<doc id="381833" url="https://pl.wikipedia.org/wiki?curid=381833" title="Sędziwojewo">
Sędziwojewo

Sędziwojewo – wieś w Polsce położona w województwie wielkopolskim, w powiecie wrzesińskim, w gminie Września.
Wieś szlachecka, własność wojewody płockiego Piotra Potulickiego, około 1580 roku leżała w powiecie gnieźnieńskim województwa kaliskiego. W latach 1975–1998 miejscowość administracyjnie należała do województwa poznańskiego.

</doc>
<doc id="381834" url="https://pl.wikipedia.org/wiki?curid=381834" title="Sędziwuje">
Sędziwuje

Sędziwuje – wieś w Polsce położona w województwie podlaskim, w powiecie zambrowskim, w gminie Zambrów.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Długobórz.
Według Powszechnego Spisu Ludności z 1921 roku wieś zamieszkiwało 229 osoby w 36 budynkach mieszkalnych. Miejscowość należała do parafii rzymskokatolickiej w Zambrowie. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Zambrowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
Do 1954 roku miejscowość należała do gminy Długobórz. Z dniem 18 sierpnia 1945 roku została wyłączona z woj. warszawskiego i przyłączona z powrotem do woj. białostockiego. W latach 1975–1998 miejscowość administracyjnie należała do województwa łomżyńskiego.

</doc>
<doc id="381835" url="https://pl.wikipedia.org/wiki?curid=381835" title="Sękocin Nowy">
Sękocin Nowy

Sękocin Nowy – wieś w Polsce położona w województwie mazowieckim, w powiecie pruszkowskim, w gminie Raszyn.
W latach 1975–1998 miejscowość administracyjnie należała do województwa warszawskiego, przy DK7.

</doc>
<doc id="381836" url="https://pl.wikipedia.org/wiki?curid=381836" title="Sękocin Stary">
Sękocin Stary

Sękocin Stary – wieś w Polsce położona w województwie mazowieckim, w powiecie pruszkowskim, w gminie Raszyn. Leży przy drodze krajowej nr 7.
W Sękocinie Starym mieści się siedziba główna Instytutu Badawczego Leśnictwa. Na terenie pobliskiej wsi Słomin mieści się Szkoła Podstawowa w Sękocinie.
W latach 1975–1998 miejscowość administracyjnie należała do województwa warszawskiego.
Miejscowość stała się słynna w latach 2001–2002, kiedy to znajdował się w niej Dom Wielkiego Brata – budynek, w którym mieszkali, otoczeni kamerami, uczestnicy reality show Big Brother, a także studio telewizyjne.
We wsi znajduje się parafia rzymskokatolicka pw. św. Faustyny Kowalskiej należąca do dekanatu raszyńskiego.

</doc>
<doc id="381837" url="https://pl.wikipedia.org/wiki?curid=381837" title="Sękowa">
Sękowa

Sękowa – wieś w Polsce, położona w województwie małopolskim, w powiecie gorlickim, w gminie Sękowa, nad rzeką Sękówką, dopływem Ropy. Miejscowość jest siedzibą tejże gminy i parafii św. Józefa Oblubieńca NMP, należącej do dekanatu Gorlice, diecezji rzeszowskiej.
W latach 1975–1998 miejscowość administracyjnie należała do województwa nowosądeckiego.
Historia.
Aktem wydanym 22 lutego 1363 Kazimierz Wielki zezwolił Niemcowi imieniem Nikiel założyć wieś na surowym korzeniu w tzw. Sękowym Lesie. Jednocześnie uposażył parafię katolicką "jednym łanem ziemi".
Wieś królewska starostwa bieckiego w powiecie bieckim województwa krakowskiego w końcu XVI wieku.
Wieś była jednym z najstarszych ośrodków wydobycia ropy naftowej. W 1790 na pograniczu Sękowej i Siar istniały studnie ropne, dzierżawione i eksploatowane przez chłopów pańszczyźnianych od właściciela pól, Jana Wybranowskiego. W 1854 udział w kopalniach miał Ignacy Łukasiewicz. W 1873 miejscowe wyroby ropopochodne prezentowane były na Wystawie Powszechnej w Wiedniu. W 1875 eksploatację prowadziło tu już 9 firm zatrudniających łącznie 250 pracowników, roczne wydobycie wynosiło jedynie ok. 350 ton. Kopalnie te z różną wydajnością działały do II wojny światowej.
W XIX w. wieś znana też była jako ośrodek tkactwa. W 1889 liczyła 165 gospodarstw i 1051 mieszkańców.
W 1874 została założona przez ks. Pawła Kretowicza, tutejszego rodaka a proboszcza w Bączalu Dolnym koło Jasła – pierwsza szkoła powszechna, której kierownikiem i jednocześnie nauczycielem został mianowany Stanisław Dobrowolski.
Wieś znacznie ucierpiała w czasie I wojny światowej. Od stycznia do początku maja 1915 znajdowała się na linii frontu (jako tzw. ziemia niczyja). Rosjanie zajmowali wzgórza po wschodniej stronie doliny Sękówki: Zagórz (507 m) i Wierszek (582 m). Oddziały austro-niemieckie miały pozycje na stokach pasma Oboczy (627 m). Rano 2 maja 1915 – pierwszego dnia „bitwy gorlickiej” – oddziały 11 Bawarskiej Dywizji Piechoty zaatakowały Rosjan (3 Armia gen. Radko Dimitriewa). Zaciekłe walki, w wyniku których Niemcy zajęli pierwszą linię Rosjan, trwały do wieczora, przy ogromnych stratach obu stron. Pozostały po nich w Sękowej 2 cmentarze wojenne (w całej dolinie Sękówki – 7 cmentarzy).
Do II wojny światowej Sękowa była najdalej na południe wysuniętą wsią polską w dorzeczu Sękówki.
Sękowa została w 2003 wpisana na Listę Światowego Dziedzictwa Kulturowego UNESCO, jako Drewniane kościoły południowej Małopolski – Binarowa, Blizne, Dębno, Haczów, Lipnica Murowana, Sękowa. Podstawą wpisu były kryteria III (nieść unikalne lub co najmniej wyjątkowe świadectwo tradycji kulturowej lub cywilizacji wciąż żywej bądź już nieistniejącej) i IV (być wybitnym przykładem typu budowli, zespołu architektonicznego, zespołu obiektów techniki lub krajobrazu, który ilustruje znaczący(e) etap(y) w historii ludzkości). Miejscowość zrzeszona jest w Lidze Polskich Miast i Miejsc UNESCO.
Od 2010 roku pod koniec kwietnia w Sękowej odbywa się rekonstrukcja bitwy pod Gorlicami. W 2015 roku w setną rocznicę Bitwy pod Gorlicami w inscenizacji uczestniczyło 500 rekonstruktorów z Polski, Rosji, Austrii, Niemiec, Czech, Słowacji, Węgier, Białorusi i Litwy.
Zabytki.
Obiekty wpisane do rejestru zabytków nieruchomych województwa małopolskiego:
Kościół św. Filipa i św. Jakuba.
Kościół pw. św. Filipa i św. Jakuba – drewniana świątynia wzniesiona na początku XVI wieku (~1520 r.), wpisana na Listę UNESCO. Znajduje się na szlaku architektury drewnianej województwa małopolskiego. Kościół jednonawowy z trójbocznie zamkniętym prezbiterium, konstrukcji zrębowej. Ściany z ręcznie ciosanych, modrzewiowych bali pokryte są w całości gontem. Węższe prezbiterium i szerszą nawę nakrywa wspólny stromy dach jednokalenicowy o więźbie storczykowej. Wieża niska, nakryta kopulastym hełmem z latarnią oraz wieżyczkę na sygnaturkę dobudowano w XVIII w. Wyposażenie wnętrza dosyć ubogie, ponieważ kościół został poważnie zdewastowany podczas działań wojennych I wojny światowej, kiedy żołnierze austriaccy urządzili we wnętrzu stajnię dla koni, a pokrycie rozbierali na opał. W następnych latach był kilkakrotnie remontowany i restaurowany, a w latach 1981–1983 przeprowadzono jego kompleksową konserwację. We wnętrzu na uwagę zasługują:
Kościół św. Józefa.
Neogotycki, murowany kościół parafii pw. św. Józefa Oblubieńca NMP ufundowany i całkowicie wyposażony przez Józefę Szymonowiczową ówczesną właścicielkę wsi w 1885, konsekrowany 12 października 1886 przez biskupa przemyskiego Łukasza Sołeckiego.
Nad ostrym łukiem zakończonym portalem napis: "Z Daru Twego Panie Składa Ofiarę Józefa Szymonowicowa." Ponad nim kolista tarcza zegara. Dach przyozdobiony sterczynami w formie pinakli. Okna przyozdobione maswerkiem. Wewnątrz ładne wyposażenie. Uwagę zwraca obraz na ścianie prezbiterium autorstwa Wygrzewalskiego, przedstawiający Matkę Bożą wśród miejscowego ludu. Kościół był remontowany po zniszczeniach, jakich doznał w czasie I i II wojny światowej. Prace renowacyjne ołtarza i polichromii trwały 4 lata, zostały ukończone w 2008. 6 września 2008. ks. bp. Edward Białogłowski poświęcił polichromie i obraz Jezusa Miłosiernego (w ołtarzu bocznym).
Cmentarze wojenne.
Cmentarze wojskowe z okresu I wojny światowej:
Stowarzyszenie Gminne Koło Gospodyń Wiejskich.
Od 15 października 2005 działa Stowarzyszenie Gminne Koło Gospodyń Wiejskich w Sękowej. W pierwszym zebraniu założycielskim uczestniczyło 40 pań z Sękowej, Ropicy Górnej i Siar. Stowarzyszenie gościło na wielu imprezach, największą z nich była AGROpromocja w Nawojowej w 2006. Sękowskie Panie nawiązały kontakty z KGW z całego województwa. KGW jest honorowane wyjazdami np. do Brukseli (wyjazd studyjny). Stowarzyszenie promuje lokalne tradycje Pogórzan, jak i Łemków. Przewodniczącą i główną założycielką tej organizacji jest Grażyna Janik.
Uczniowski Klub Sportowy „Maraton”.
9 listopada 1998, w 40 rocznicę działalności Szkolnego Klubu Sportowego z inicjatywy nauczyciela i trenera lekkiej atletyki Aleksandra Gucwy, przy Szkole Podstawowej w Sękowej założono UKS „MARATON”, który został wpisany do rejestru stowarzyszeń kultury fizycznej i ich związków Wydziału Turystyki i Kultury Urzędu Wojewódzkiego w Nowym Sączu w dniu 07.12.1998 pod numerem 422 i jest pierwszym UKS utworzonym na terenie gminy Sękowa. UKS bierze udział w realizacji ogólnokrajowego programu „Sport Wszystkich Dzieci”. Przedstawiciel UKS Wojciech Stankowski zdobył medale w sprincie na Mistrzostwach Polskich Młodzików. W nowej sali gimnastycznej odbywają się powiatowe i międzynarodowe zawody w halowym konkursie skoku wzwyż. Na pierwszym zebraniu założycielskim wybrano zarząd i komisje rewizyjną, prezesem klubu został wybrany nauczyciel wychowania fizycznego Aleksander Gucwa a jego zastępcą Władysław Tokarz – dyrektor Szkoły Podstawowej w Sękowej.
Szlaki turystyczne.
Karpacko-galicyjski Szlak Naftowy.
Przez wieś biegnie Karpacko-Galicyjski Szlak Naftowy. Szlak jest jedną z głównych atrakcji turystycznych regionu, a jego celem jest ukazanie reliktów przemysłu naftowego.

</doc>
