<doc id="393713" url="https://pl.wikipedia.org/wiki?curid=393713" title="Bielanka (województwo dolnośląskie)">
Bielanka (województwo dolnośląskie)

Bielanka – wieś w Polsce położona w województwie dolnośląskim, w powiecie lwóweckim, w gminie Lwówek Śląski, na Pogórzu Kaczawskim w Sudetach.
Nazwa.
Przed 1945 wieś pojawiała się w źródłach w różnych wariantach pisowni niemieckiej nazwy "Lauterseifen": w 1217 jako "Luternsiven", 1300 "Luthersyph", 1330 "Luternsyphen", 1374 "Luteseifen", "Lutirseifen", 1677 "Lauterseiffen", 1726 "Lauter Seyffen", "Lauter Seifffen", 1765 "Lauterseiffen", 1816 "Lauterseifen". W latach 1945–1947 Bielankę znano jako "Starą Wieś", a obecną nazwę uzyskała w 1947 roku.
Podział administracyjny.
Do połowy XVIII wieku wieś należała do księstwa jaworskiego. Następnie weszła w skład powiatu bolesławiecko-lwóweckiego, a po jego podziale w 1816 powiatu lwóweckiego. W latach 1954–1972 należała do gromady Płakowice, a od 1972 do gminy Lwówek Śląski. W latach 1975–1998 miejscowość administracyjnie należała do województwa jeleniogórskiego, w latach 1990–1998 w rejonie Bolesławiec.
Demografia.
Brak jest informacji o liczbie ludności Bielanki w okresie rozkwitu górnictwa złota. Szczyt zaludnienia (562 osoby) wieś osiągnęła w 1840 roku. Następnie liczebność Bielanki systematycznie spadała, by zejść do 180 w 2011 roku.
Historia.
Początki wsi związane są z górnictwem złota. Rozpoczęło się ono na tym obszarze około 1180 roku. Wieś wzmiankowano w 1217. Z 1479 roku pochodzą zapisy o kopalniach złota "Zmartwychwstanie Pańskie" i "Święta Elżbieta". Roboty górnicze zakończono w XV wieku. W 1687 żyło tu 22 chłopów. Wieś należała do parafii w Sobocie. Dopiero w 1697 wybudowano Kościół św. Anny. Na przełomie XVI i XVII wieku przybyli tu szwenkfeldyści, zmuszeni do opuszczenia wsi w 1726. W 1765 w Bielance był majątek należący baronowej von Schmettau o wartości 8 185 talarów. Mieszkało tu 89 chałupników, 25 zagrodników, 14 kmieci i 8 rzemieślników. Działały dwie szkoły — katolicka i ewangelicka.
W 1812 w pobliżu Bielanki miała miejsce pierwsza bitwa nad Bobrem. Wojska francuskie dotarły do wsi wieczorem 21 sierpnia, a następnego dnia przejechał tędy cesarz Napoleon Bonaparte. W 1812 majątek w Bielance należał do hrabiego Ponińskiego. We wsi było 111 budynków, piętrowy browar i młyn wodny. W 1840 kościół katolicki był właścicielem gruntów i lasu, ale z uwagi na niewielką liczbę wiernych nabożeństwa w tutejszym kościele odbywały się tylko 8 razy w roku. We wsi mieszkali łowczy, 24 rzemieślników i 9 handlarzy. Działało 345 krosien tkackich, a chałupnicze przędzalnictwo i tkactwo było źródłem utrzymania większości mieszkańców. W szczytowym okresie w 1863 we wsi stało 180 budynków. W 1895 pomiędzy Bielanką a Skorzynicami poprowadzono linię kolejową. Powstała stacja należała formalnie do Skorzynic.
Po 1945 Bielankę zasiedliło mniej Polaków niż wyjechało z niej Niemców. W 1978 działało tu 55 indywidualnych gospodarstw rolnych. W 1988 ta liczba spadła do 28. Z pracy w rolnictwie utrzymywało się 42% ludności. Część mieszkańców pracowała w zakładach okolicznych miast i w leśnictwie. Po 1990 wielu mieszkańców było bezrobotnych.
Zabytki.
Do wojewódzkiego rejestru zabytków wpisany jest:
inne zabytki:
Transport.
Przez wieś przebiega Droga wojewódzka nr 364. Niebieski szlak pieszy prowadzi z Lwówka Śląskiego na zamek Grodziec. Zielony szlak rowerowy łączy Bielankę ze Zbylutowem i Pieszkowem
Ochrona przyrody.
Przy posesji nr 15 rośnie pomnikowy dąb szypułkowy.

</doc>
<doc id="393714" url="https://pl.wikipedia.org/wiki?curid=393714" title="Bielany (województwo dolnośląskie)">
Bielany (województwo dolnośląskie)

Bielany (niem. "Weißenleipe") – wieś w Polsce położona w województwie dolnośląskim, w powiecie jaworskim, w gminie Wądroże Wielkie.
Podział administracyjny.
W latach 1975–1998 miejscowość administracyjnie należała do województwa legnickiego.

</doc>
<doc id="393715" url="https://pl.wikipedia.org/wiki?curid=393715" title="Bielany (województwo lubelskie)">
Bielany (województwo lubelskie)

Bielany – wieś sołecka w Polsce położona w województwie lubelskim, w powiecie bialskim, w gminie Łomazy.
W latach 1975–1998 miejscowość administracyjnie należała do województwa bialskopodlaskiego. Według Narodowego Spisu Powszechnego (III 2011 r.) liczyła 93 mieszkańców i była piętnastą co do wielkości miejscowością gminy Łomazy. Wierni kościoła rzymskokatolickiego należą do parafii Świętych Apostołów Piotra i Pawła w Łomazach.

</doc>
<doc id="393716" url="https://pl.wikipedia.org/wiki?curid=393716" title="Bielawa (województwo mazowieckie)">
Bielawa (województwo mazowieckie)

Bielawa – wieś w Polsce położona w województwie mazowieckim, w powiecie piaseczyńskim, w gminie Konstancin-Jeziorna. 
Opis.
Założona na przełomie XIII i XIV wieku. Początkowo we władzy księcia mazowieckiego Trojdena I, wydzielona została z władztwa w 1313 na rzecz paladyna czerskiego Krystyna. Wieś szlachecka "Bielawo" położona była w drugiej połowie XVI wieku w powiecie warszawskim ziemi warszawskiej województwa mazowieckiego. W wieku XIX wieś była największą miejscowością na tych terenach i siedzibą gminy (zastąpioną później przez gminę Jeziorna). W okresie PRL w Bielawie działały Zakłady Przetwórstwa Owocowo-Warzywnego.
W latach 1975–1998 miejscowość administracyjnie należała do województwa warszawskiego.

</doc>
<doc id="393717" url="https://pl.wikipedia.org/wiki?curid=393717" title="Bielawa (województwo wielkopolskie)">
Bielawa (województwo wielkopolskie)

Bielawa – wieś krajeńska w Polsce położona w województwie wielkopolskim, w powiecie złotowskim, w gminie Złotów.
W latach 1975–1998 miejscowość administracyjnie należała do województwa pilskiego.

</doc>
<doc id="393718" url="https://pl.wikipedia.org/wiki?curid=393718" title="Bielawki (województwo kujawsko-pomorskie)">
Bielawki (województwo kujawsko-pomorskie)

Bielawki – wieś w Polsce położona w województwie kujawsko-pomorskim, w powiecie rypińskim, w gminie Wąpielsk.
W latach 1975–1998 miejscowość administracyjnie należała do województwa toruńskiego.
Według Narodowego Spisu Powszechnego (III 2011 r.) liczyła 107 mieszkańców. Jest jedenastą co do wielkości miejscowością gminy Wąpielsk.

</doc>
<doc id="393719" url="https://pl.wikipedia.org/wiki?curid=393719" title="Bielawki (województwo łódzkie)">
Bielawki (województwo łódzkie)

Bielawki – wieś w Polsce położona w województwie łódzkim, w powiecie kutnowskim, w gminie Kutno.
Historia.
Od 1867 w gminie Kutno. W okresie międzywojennym należały do powiatu kutnowskiego w woj. warszawskim. 20 października 1933 utworzono gromadę "Bielawki" w granicach gminy Kutno, składającą się ze wsi i folwarku Bielawki oraz wsi i folwarku Stara Wieś. 1 kwietnia 1939 wraz z całym powiatem kutnowskim przeniesione do woj. łódzkiego. Podczas II wojny światowej włączone do III Rzeszy.
Po wojnie Bielawki powróciły do powiatu kutnowskiego w województwie łódzkim, jako jedna z 22 gromad gminy Kutno. W związku z reorganizacją administracji wiejskiej jesienią 1954, weszły w skład nowej gromady Kutno, a po jej zniesieniu 29 lutego 1956 – do gromady Bielawki. Gromadę Bielawki zniesiono 1 lipca 1968, a Bielawki włączono do nowo utworzonej gromady Kutno-Wschód. W 1971 roku wraz ze Starą Wsią liczyły 452 mieszkańców.
Od 1 stycznia 1973 w gminie Kutno jako część sołectwa Bielawki.
2 lipca 1976 część Bielawek (a także część Starej Wsi) włączono do Kutna. Poza granicami miasta pozostała główna część Bielawek.
W latach 1975–1998 miejscowość administracyjnie należała do województwa płockiego.

</doc>
<doc id="393720" url="https://pl.wikipedia.org/wiki?curid=393720" title="Bielawki (powiat tczewski)">
Bielawki (powiat tczewski)

Bielawki – wieś kociewska w Polsce, położona w województwie pomorskim, w powiecie tczewskim, w gminie Pelplin. Siedziba sołectwa Bielawki, w skład którego wchodzi również wieś Rombark.
W latach 1975–1998 wieś administracyjnie należała do województwa gdańskiego.

</doc>
<doc id="393721" url="https://pl.wikipedia.org/wiki?curid=393721" title="Bielawy (województwo lubuskie)">
Bielawy (województwo lubuskie)

Bielawy () – wieś w Polsce, położona w województwie lubuskim, w powiecie nowosolskim, w gminie Siedlisko.
Przez wieś przebiega droga wojewódzka nr 321.
W latach 1975–1998 wieś administracyjnie należała do województwa zielonogórskiego.
Nazwa.
Bilawa (1541), Bielawe (do 1936), Lindenkranz (1936–1945), Bielawy (od 1945).
Historia.
Pierwsze informacje o wsi pochodzą z roku 1541 i znajdują się w akcie kupna tych ziem przez von Glaubitza z Czernej od rodu von Rechenbergów. W 1561 roku majątek zostaje zakupiony przez von Schönacha i pozostaje w rękach tej rodziny przez prawie 4 wieki do roku 1945. W 1580 roku z fundacji von Schönacha powstaje pierwszy kościół, który ulega spaleniu podczas wojny trzydziestoletniej. Nowy kościół szachulcowy wzniesiono we wsi dopiero w 1767 roku. Pożar w 1996 roku niszczy kościół, resztki zostają rozebrane. Nowy kościół zostaje wzniesiony w latach 1998-1999.

</doc>
<doc id="393722" url="https://pl.wikipedia.org/wiki?curid=393722" title="Bielawy (województwo warmińsko-mazurskie)">
Bielawy (województwo warmińsko-mazurskie)

Bielawy – wieś w Polsce położona w województwie warmińsko-mazurskim, w powiecie nidzickim, w gminie Janowiec Kościelny.
W latach 1975–1998 miejscowość administracyjnie należała do województwa olsztyńskiego.

</doc>
<doc id="393723" url="https://pl.wikipedia.org/wiki?curid=393723" title="Biele (województwo kujawsko-pomorskie)">
Biele (województwo kujawsko-pomorskie)

Biele – wieś w Polsce położona w województwie kujawsko-pomorskim, w powiecie aleksandrowskim, w gminie Bądkowo.
Podział administracyjny.
W latach 1975−1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy Bądkowo w BIP.

</doc>
<doc id="393724" url="https://pl.wikipedia.org/wiki?curid=393724" title="Biele (powiat płoński)">
Biele (powiat płoński)

Biele (niem. "Agnesenau") dawn. Biele-Brzeźnica – wieś w Polsce położona w województwie mazowieckim, w powiecie płońskim, w gminie Sochocin.
Historia.
W latach 1975–1998 miejscowość administracyjnie należała do województwa ciechanowskiego.
Nieopodal wsi, nad Wkrą znajdują się pozostałości grodziska pochodzące z XII–XIV wieku o narysie czworobocznym.
Do końca II wojny światowej wieś była zamieszkana głównie przez ludność pochodzenia niemieckiego, która zbudowała własny kościół i założyła cmentarz. W ramach przesiedleń powojennych Niemcy zmuszeni zostali do wyjazdu. Kościół rozebrano, a cmentarz uległ stopniowej dewastacji - dziś pozostało zaledwie kilka nagrobków.
Przez miejscowość przebiega droga krajowa nr 50.
Zabytki.
Do rejestru zabytków zostały wpisane:

</doc>
<doc id="393725" url="https://pl.wikipedia.org/wiki?curid=393725" title="Biele (województwo podlaskie)">
Biele (województwo podlaskie)

Biele – wieś w Polsce położona w województwie podlaskim, w powiecie białostockim, w gminie Juchnowiec Kościelny.
Wieś królewska w starostwie suraskim w ziemi bielskiej województwa podlaskiego w 1795 roku. W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Świętej Trójcy w Juchnowcu.

</doc>
<doc id="393726" url="https://pl.wikipedia.org/wiki?curid=393726" title="Biele (gmina Sompolno)">
Biele (gmina Sompolno)

Biele – wieś sołecka w Polsce położona w województwie wielkopolskim, w powiecie konińskim, w gminie Sompolno. 
W latach 1975–1998 miejscowość administracyjnie należała do województwa konińskiego. Według danych z roku 2009 miejscowość liczyła 230 mieszkańców.
Osadnictwo na obszarze współczesnych Bieli istniało w okresach: mezolitu, kultury pucharów lejkowatych, kultury łużyckiej i kultury przeworskiej .

</doc>
<doc id="393727" url="https://pl.wikipedia.org/wiki?curid=393727" title="Bielica (województwo warmińsko-mazurskie)">
Bielica (województwo warmińsko-mazurskie)

Bielica – wieś w Polsce położona w województwie warmińsko-mazurskim, w powiecie elbląskim, w gminie Godkowo.
W latach 1975–1998 miejscowość administracyjnie należała do województwa elbląskiego.

</doc>
<doc id="393728" url="https://pl.wikipedia.org/wiki?curid=393728" title="Wiesław Jobczyk">
Wiesław Jobczyk

Wiesław Jerzy Jobczyk (ur. 23 lutego 1954 w Siedlcach) – polski hokeista, reprezentant Polski, trzykrotny olimpijczyk.
Kariera zawodnicza.
Był zawodnikiem od 1967 do 1991. Przez 12 sezonów ligi polskiej rozegrał 392 mecze i strzelił 354 gole. Pod koniec kariery grał w Niemczech, w tym w ostatnim klubie Duisburger SC jako grający trener.
Uczestniczył w turniejach zimowych igrzysk olimpijskich 1976, 1980, 1984 oraz mistrzostw świata 1976, 1977, 1979, 1981, 1983, 1985, w tym dwóch turniejów w Grupie A, 125-krotny reprezentant kraju (1974-85), strzelec 88 goli dla reprezentacji narodowej (trzecie miejsce w historii polskiego hokeja). W reprezentacyjnym ataku był partnerem Andrzeja Zabawy i Leszka Kokoszki.
Życie prywatne.
Żonaty z Małgorzatą, ojciec Tomasza i Michaela.

</doc>
<doc id="393729" url="https://pl.wikipedia.org/wiki?curid=393729" title="Bielica (województwo zachodniopomorskie)">
Bielica (województwo zachodniopomorskie)

Bielica – wieś w Polsce położona w województwie zachodniopomorskim, w powiecie szczecineckim, w gminie Biały Bór.
W latach 1975–1998 wieś należała do woj. koszalińskiego.
Przez miejscowość przepływa Biała, niewielka rzeka dorzecza Warty.
Inne miejscowości o nazwie Bielica: Bielica

</doc>
<doc id="393730" url="https://pl.wikipedia.org/wiki?curid=393730" title="Bielice (województwo kujawsko-pomorskie)">
Bielice (województwo kujawsko-pomorskie)

Bielice – wieś w Polsce położona w województwie kujawsko-pomorskim, w powiecie mogileńskim, w gminie Mogilno.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 318 mieszkańców. Jest piętnastą co do wielkości miejscowością gminy Mogilno.
Zabytki.
Według rejestru zabytków NID na listę zabytków wpisany jest zespół dworski: dwór z pocz. XX w. i park z XIX w., nr rej.: A/421/1-2 z 6.09.1994.
Bielice zostały wydzielone w XVIII wieku jako folwark. Wraz z pobliskim Marcinkowem wchodziły w skład majętności Gozdanin. W Bielicach znajduje się dwór, nawiązujący do dawnych polskich wzorców, powstały na początku dwudziestolecia międzywojennego. Składa się on z ośmioosiowej części parterowej z gankiem balkonowym na sześciu kolumnach i kwadratowych piętrowych dobudówek, które pokryto dachami czterospadowymi. Wokół roztacza się park o powierzchni 1,36 ha z XIX w., na terenie którego wzniesiono różne obiekty szkolne. W południowej stronie parku stoi dawny folwark. Najstarszym obiektem tam się znajdującym jest dawna świniarnia-owczarnia z 1878 r. 
Oświata.
W Bielicach znajduje się Zespół Szkół im. Powstańców Wielkopolskich. Nazwę tą placówka nosi od 2003 roku, lecz założona była dużo wcześniej. W kwietniu 1945 roku Wojewódzka Izba Rolnicza w Poznaniu powołała szkołę w Bielicach, której uroczyste otwarcie miało miejsce w dniu 21 listopada 1945 jako Państwowa Szkoła Gospodarstwa Wiejskiego. Ponad ćwierć wieku (lata 1976-2003) tamtejsza szkoła funkcjonowała jako Centrum Kształcenia Rolniczego.

</doc>
<doc id="393731" url="https://pl.wikipedia.org/wiki?curid=393731" title="Bielice (powiat sochaczewski)">
Bielice (powiat sochaczewski)

Bielice – osada w Polsce położona w województwie mazowieckim, w powiecie sochaczewskim, w gminie Sochaczew.
Wieś szlachecka położona była w drugiej połowie XVI wieku w powiecie sochaczewskim ziemi sochaczewskiej województwa rawskiego. W latach 1975–1998 miejscowość administracyjnie należała do województwa skierniewickiego.
Od 2013 mieści się Dowództwo 3 Warszawskiej Brygady Rakietowej Obrony Powietrznej jak i 38 dywizjonu zabezpieczenia OP.

</doc>
<doc id="393732" url="https://pl.wikipedia.org/wiki?curid=393732" title="Bielice (województwo warmińsko-mazurskie)">
Bielice (województwo warmińsko-mazurskie)

Bielice – wieś w Polsce położona w województwie warmińsko-mazurskim, w powiecie nowomiejskim, w gminie Biskupiec na trasie linii kolejowej Toruń – Iława (stacja kolejowa w Bielicach nazywa się Biskupiec Pomorski).
W latach 1975–1998 miejscowość administracyjnie należała do województwa toruńskiego.

</doc>
<doc id="393733" url="https://pl.wikipedia.org/wiki?curid=393733" title="Bielin (województwo lubelskie)">
Bielin (województwo lubelskie)

Bielin – wieś w Polsce, położona w województwie lubelskim, w powiecie chełmskim, w gminie Żmudź.
W latach 1975–1998 miejscowość administracyjnie należała do województwa chełmskiego.
Pomniki przyrody.
We wsi rośnie lipa drobnolistna o obwodzie pnia 290 cm i wysokości 22 m. Od 1988 r. uznana jest za pomnik przyrody.
Cmentarze i mogiły.
Cmentarz ewangelicki, k. XIX w. Położony w centrum wsi obok przystanku PKS. Najstarszy istniejący nagrobek pochodzi z 1912 r.

</doc>
<doc id="393734" url="https://pl.wikipedia.org/wiki?curid=393734" title="Bielin (województwo zachodniopomorskie)">
Bielin (województwo zachodniopomorskie)

Bielin (niem. "Biellin") – wieś w północno-zachodniej Polsce, położona w województwie zachodniopomorskim, w powiecie gryfińskim, w gminie Moryń.
We wsi znajduje się stadnina koni, która specjalizuje się w hodowli koni szlachetnej półkrwi, na bazie ras hanowerskiej i holsztyńskiej.
Wcześniej funkcjonowała jako Państwowe Gospodarstwo Rolne pod nazwą "Stadnina Koni Bielin". Od 1994, po przekształceniu, jako "Stadnina Koni Skarbu Państwa Bielin". Następnie jako "Stadnina Koni "Bielin" Sp. z o.o.".
Zabytki:
W latach 1975–1998 miejscowość administracyjnie należała do województwa szczecińskiego.
Według danych z 1 stycznia 2011 roku wieś zamieszkiwały 524 osoby.

</doc>
<doc id="393735" url="https://pl.wikipedia.org/wiki?curid=393735" title="Bieliny (województwo podkarpackie)">
Bieliny (województwo podkarpackie)

Bieliny – wieś w Polsce, położona w województwie podkarpackim, w powiecie niżańskim, w gminie Ulanów.
W latach 1975–1998 miejscowość administracyjnie należała do województwa tarnobrzeskiego.
W miejscowości znajduje się Sanktuarium parafii Świętego Wojciecha. W strukturze Kościoła rzymskokatolickiego parafia należy do metropolii lubelskiej, diecezji sandomierskiej, dekanatu Ulanów.
Położenie geograficzne.
Wieś Bieliny znajduje się w Kotlinie Sandomierskiej, (południowo-wschodni obszar Puszczy Sandomierskiej), w województwie podkarpackim, w gminie Ulanów, na prawym brzegu dolnego Sanu, w rejonie ujścia jego prawego dopływu Tanwi, na rozległej, piaszczystej równinie. Miejscowość ta od północy graniczy z Wólką Bielińską i Glinianką, od wschodu z gromadą Bukowina wraz z przysiółkiem Stok, od południa z Kamionką Dolną, od południowego wschodu i wschodu (przez San) z gromadą Chałupki oraz miastem Rudnik nad Sanem. Do Bielin należą przysiółki Mokradło i Rędziny. Kształt terenu gromady jest nieregularny. Dłuższą oś stanowi kierunek północno-południowy, krótsza wschodnio-zachodni. Południowa i zachodnia granica gromady opiera się o koryto Sanu. Bieliny stanowią wieś wielodrożną o nieregularnej choć zwartej zabudowie. Tu krzyżują się drogi z północy (Ulanów – Krzeszów) oraz z zachodu na wschód (Kopki – Bukowina). Przez miejscowość przebiega żółty szlak turystyczny z Sandomierza do Leżajska.
Powstanie osady i jej nazwy.
Powstanie osady o nazwie Bieliny związane było z położeniem jej nad ważną arterią rzeczną – Sanem. Zalążkiem osady stała się przystań, która nosiła nazwę „Targowisko”, znajdująca się u zbiegu dwóch rzek – Sanu i jego dopływu Tanwi. W miarę pozyskiwania nowych terenów pod osadnictwo z przyległej Puszczy Sandomierskiej, rozwinął się spław na Sanie. „Targowisko” rozrosło się w stację dla statków rzecznych. Według Długosza osada została nazwana „Szan przewosz”, co oznacza przewóz na Sanie. Zarówno „Targowisko” jak i „Szan przewosz”, znajdowały się na terenie dzisiejszych Bielin. Z biegiem czasu rozwinęła się w tym miejscu budowa statków rzecznych a następnie wymiana towarów. Równolegle z rozwojem przemysłu żeglarskiego powstawało flisactwo. Było to dodatkowe zajęcie mieszkańców osady. Badania nad archeologicznymi wykopaliskami dostarczyły wielu dowodów świadczących o wczesnym osadnictwie na tym terenie. Odnaleziono np. groby z urnami. Obecną nazwę wsi – Bieliny, miejscowa ludność wiąże z jasnymi, piaszczystymi glebami zalegającymi te tereny. Inna wersja mówi, że nazwa ta wywodzi się od przyziemnej byliny (tussilaga farfara), zwanej podbiałem, która porasta miejscowe podmokłe grunty.
Pierwsi osadnicy.
Brak dokumentów odnoszących się do okresu przedlokacyjnego i do samej lokacji bielińskiej osady, dlatego trudno ustalić jej początki. W kronice kościoła bielińskiego zamieszczona została notatka, którą uważa się za prawdziwą. Według niej w IX wieku nad Donem przebywał lud wialsko-fińsko-czudzki, zwany Uhnami (czyli Madziarami). Ów lud został zmuszony do wycofania się pod wodzą Lebeda nad Dniepr wskutek wojennych najazdów Pieczyngów. Jeden z oddziałów przesunął się na zachód ku Sanowi i tu osiadł. Wzmianka w kronice podaje, że pierwotny osadźca Bielin wywodził się z ojczyzny zwanej Lebedies. Obszar leśny wcześniej był zamieszkany przez tubylców, którzy trudnili się bartnictwem, smolarstwem, łowieniem zwierząt. Z czasem zaczęto zagospodarowywać tereny leśne i przygotowywać je pod uprawę. Już w czasie zagospodarowywania wspomniane tereny dostarczały zwierzyny, futer, miodu, owoców leśnych, drewna i węgla drzewnego. W okresie między IX a XV wiekiem osada rozwijała się na bazie handlowej portu rzecznego i rolnictwa (po kilku wiekach teren leśny udało się zamienić w teren uprawny). Z osady nadrzecznej Bieliny przekształciły się z czasem w wiejską jednostkę administracyjną. Nie wiadomo kto i na jakim prawie lokował wieś. Pewne jest, że Bieliny od początku stanowiły własność prywatną, co dawniej określano jako wieś szlachecka. Wieś ta w dalszych swych dziejach przechodziła z rąk do rąk prawem wykupu lub dzierżawy.
Bieliny – wieś szlachecka i jej dziedzice.
Długosz podaje, że pierwszym właścicielem Bielin był dziedzic Jan Jugoszowski, pieczętujący się herbem Habdank. Był on również w posiadaniu Bielińca, Glinianki i wielu innych pobliskich miejscowości. Brat Jana Kielcius był bielińskim proboszczem. Posiadanie wsi przez Jugoszowskich przypadło na przełom XV i XVI wieku – w tym czasie odbył się podział dóbr ziemskich między braci Jana dziedzica i Kielciusa. Miało to miejsce po święcie św. Pryski w 1481 r. Na początku XVII w. wieś przejął podczaszy ziemi przemyskiej, dziedzic Bielin i Ulanowa, Stanisław Uliński. Siedzibą Ulińskich stało się pobliskie miasteczko – Ulanów. Brak wiadomości w jaki sposób doszło do zmiany właściciela. Przypuszcza się jednak, iż aktu tego dokonano na zasadzie kupna – sprzedaży. Stanisław Uliński oraz jego syn Jan Hilary Uliński, chorąży halicki, okazali się dobrymi gospodarzami Bielin. Ich staraniem powstał kościół w Ulanowie, który stał się filią kościoła bielińskiego.
W latach 50. XVIII w. właścicielką Bielin i Ulanowa została Elżbieta Anna Dulska, córka Michała Korybuta Wiśniowieckiego, żona ordynata Zamoyskiego, wojewodzina smoleńska. Ufundowała ona budowę okazałego, murowanego, barokowego kościoła w Bielinach.
W XIX w. doszło do kolejnej zmiany właściciela. Wieś znalazła się w posiadaniu hrabiów Mniszchów. Hrabia Alfons, jeden z braci Mniszchów, historyk, humanista, był fundatorem klasztoru Zgromadzenia Sióstr Dominikanek w Bielinach. Kolejną właścicielką była hrabina Jadwiga Mniszchowa, która w 1892 r. sprzedała wieś księciu Świerykieło i przeniosła się do Lwowa. Po nim Bielinami zarządzał dziedzic z Wojsławia Stefan Sękowski, od 1911 r. książę Smoliński, a następnie aż do 1944 r. książę Włodzimierz Alfons Czartoryski. Liczni właściciele Bielin pozostawili tutaj trwałe ślady swego włodarstwa. Wybudowano kościół, klasztor, pałac (zwany dworkiem). W dziedzinie kultury należy zwrócić uwagę na bogaty zbiór dzieł bibliograficznych, zbiór obrazów, wystrój wnętrza pałacu, wokół którego znajdował się rozległy park z rzadkimi okazami drzew i krzewów (dziś zachowany fragmentarycznie). Poza tym wielowiekowy kontakt dworu z miejscową ludnością wnosił wzory i innowacje w szerzeniu kultury rolnej.
Kościół parafialny.
Parafia w Bielinach powstała w 1241 roku i była tak duża, bo należały do niej między innymi Racławice, Nisko, Turbia, Górno, Ulanów. Swoim terytorium sięgała aż pod Trześń koło Sandomierza i Sokołów Małopolski koło Rzeszowa.
Dokumenty dotyczące historii kościoła parafialnego w Bielinach uległy zniszczeniu na skutek trzykrotnego pożaru kolejnych świątyń w latach 1662, 1711, 1753. Dlatego też brak wiadomości gdzie i kiedy usytuowany został pierwotny kościół. Kronika kościoła bielińskiego określa jednak istnienie kościoła już w pierwszej połowie XIV wieku, a ściślej w 1326 roku. W owym czasie plebanem kościoła miał być Czech, a parafia od samego początku należała do diecezji krakowskiej. Długosz w „Liber Beneficjorum” z 1529 r. wzmiankuje, że proboszczem był Kielcius Jagoszewski herbu Habdank, zaś dziedzicem Bielin jego brat Jan. Wspomina również o istnieniu drewnianego kościoła parafialnego pod wezwaniem św. Wojciecha. Wieś od najdawniejszych czasów znana jest z kultu św. Wojciecha. Mawia się tutaj nawet, że święty nawiedził tereny dzisiejszej wioski i parafii. Podczas obchodów jubileuszu tysiąclecia męczeńskiej śmierci świętego Wojciecha w 1997 roku dekretem ówczesnego ordynariusza sandomierskiego biskupa Wacława Świerzawskiego wiekowy kościół w Bielinach podniesiony został do rangi Sanktuarium świętego Wojciecha.
Kustosz sanktuarium, ks. kanonik Jan Jagodziński dzięki pomocy Kurii w Sandomierzu udało się w 1998 r. sprowadzić do sanktuarium relikwie św. Wojciecha z Gniezna. W tym samym czasie odnaleziono również relikwie św. Wojciecha, będące w posiadaniu parafii od najdawniejszych czasów. Sanktuarium św. Wojciecha w Bielinach stało się miejscem modlitwy do Boga za wstawiennictwem wielu świętych i błogosławionych bo w wiekowym kościele obecnie są szczątki wszystkich patronów Polski. Przechowywane są tutaj bowiem relikwie św. Stanisława Kostki, św. Stanisława Biskupa Męczennika, św. Jana Nepomucena, św. Józefa Sebastiana Pelczara, bł. ks. Jana Balickiego, bł. ks. Władysława Findysza. W grudniu 2013 roku do sanktuarium świętego Wojciecha w Bielinach uroczyście wprowadzono relikwie świętego Floriana które do Bielin przybyły z krakowskiego kościoła na Kleparzu. Spośród innych również ojca Pio czy relikwie ojca Kolbego. Liczba relikwii jest bliska setki.
Zgromadzenie sióstr Dominikanek.
Inicjatorem utworzenia filialnego domu sióstr Dominikanek z Wielowsi był ks. Wojciech Harmata, proboszcz w Bielinach. W 1869 r. pod przewodnictwem przełożonej klasztoru z Wielowsi, matki Marii Kolumby Białeckiej, nastąpiło uroczyste przyjęcie dwóch sióstr przez ks. Harmatę w Bielinach. Początkowo ich pobyt trwał dwa miesiące i stan taki powtarzał się rotacyjnie przez następne dwa lata. Początkowo siostry zamieszkiwały na plebanii na mocy szczególnego zezwolenia.
W 1876 r. został oddany do użytku sióstr murowany klasztor, kaplica oraz szkoła wzniesione dzięki ciężkiej pracy i ofiarności miejscowej ludności. Kaplicę poświęcono pw. św. Józefa Boskiego Piastuna i Oblubieńca N.M.P.
Szkolnictwo.
Od 1876 r. szkoła w Bielinach była szkołą przyklasztorną. Dopiero 21 lipca 1964 r. napis „Szkoła Podstawowa w Bielinach” został zdjęty z budynku klasztornego sióstr Dominikanek. 1 września 1964 r. odbyła się uroczystość otwarcia szkoły Tysiąclecia w Bielinach której patronem został kpt. Julian Kaczmarczyk. Nowa szkoła posiadała 9 sal lekcyjnych, salę gimnastyczną, świetlicę, małą kuchnię i kilka innych pomieszczeń. W 1985 r. urządzono tu izbę pamięci poświęconą Julianowi Kaczmarczykowi, patronowi szkoły. W 1973 r. oddano również do użytku czterorodzinny Dom Nauczyciela wybudowany z funduszów państwowych.
Ochotnicza Straż Pożarna.
Pierwsza drużyna straży ogniowej w Bielinach powstała w latach 1878–1880. Jej założycielami byli ks. Wojciech Harmata, Jan Walas i Stanisław Kobylański. W 1923 r. wybudowano pierwszą remizę. W roku 1947 udało się sprowadzić z Krakowa pierwszy wóz bojowy Studebaker, który służył w jednostce kilka lat. 25 maja 1972 r. jednostka otrzymała samochód pożarniczy marki „Żuk" GLM. W 1981 r. odbyła się uroczystość z okazji wręczenia jednostce OSP Sztandaru i obchodów 100-lecia powstania Straży. Sztandar został udekorowany „Złotym Znakiem Związku". W latach 1985–1989 budowano nową remizę, którą oddano do użytku w dniu 17 maja 1989 r. Obecnym Prezesem Zarządu jest Piotr Surma. Baza techniczna OSP mieści się przy drodze powiatowej. W niedzielę 22 maja 2011 r. w Bielinach obchodzono powiatowy dzień strażaka oraz jubileusz 130-lecia Ochotniczej Straży Pożarnej w Bielinach z tej okazji Urząd Gminy i Miasta w Ulanowie wydał „Kronikę Ochotniczej Straży Pożarnej w Bielinach” autorstwa regionalisty Józefa Mroczka. Organizatorem obchodów była Komenda Powiatowa Państwowej Straży Pożarnej w Nisku, Oddział Powiatowy Związku OSP w Nisku oraz OSP w Bielinach. Obecna siła bojowa jednostki to lekki wóz bojowy GLBA 1/1,2 – Mercedes Benz 508 D oraz średni GBA 3/16 VOLVO 4X4 FL
Jednostka od grudnia 2017 roku jest włączona do KSRG.
Publikacje.
Benedykt Gajewski stworzył publikacje pt. "Bieliny. Wieś nad Sanem" (1991), "Rys historyczny parafii Bieliny" (1997).
Józef Mroczek autor wielu opracowań o tematyce religijnej, społecznej, historycznej, dokumentalnej. Wydał opracowanie pt. „Obiekty Sakralne Parafii Bieliny w roku 2006”, współautor wydanych opracowań pt. „Bieliny nad Sanem w poezji i fotografii” (2008) oraz „Święty Wojciech w Bielinach” (2012).

</doc>
<doc id="393736" url="https://pl.wikipedia.org/wiki?curid=393736" title="Bieliny (województwo warmińsko-mazurskie)">
Bieliny (województwo warmińsko-mazurskie)

Bieliny (niem. "Bellienen") – osada w Polsce położona w województwie warmińsko-mazurskim, w powiecie bartoszyckim, w gminie Bartoszyce.
W latach 1975–1998 miejscowość administracyjnie należała do województwa olsztyńskiego.
Historia.
W dokumentach z 1889 r. Bieliny wymieniane są jako folwark, należący do majątku ziemskiego Bajdyty.
Po 1945 r. utworzono w Bielinach PGR. W 1978 r. we wsi było jedno gospodarstwo rolne o pow. 4 ha (poza PGR-em). W 1983 r. we wsi było 6 budynków mieszkalnych, usytuowanych w zwartej zabudowie. W tym czasie Bieliny miały 59 mieszkańców, funkcjonowała świetlica, klub i punkt biblioteczny.

</doc>
<doc id="393737" url="https://pl.wikipedia.org/wiki?curid=393737" title="Bielowice (województwo dolnośląskie)">
Bielowice (województwo dolnośląskie)

Bielowice – wieś w Polsce położona w województwie dolnośląskim, w powiecie legnickim, w gminie Krotoszyce.
Podział administracyjny.
W latach 1975–1998 miejscowość administracyjnie należała do województwa legnickiego.
Zabytki.
Do wojewódzkiego rejestru zabytków wpisany jest:

</doc>
<doc id="393738" url="https://pl.wikipedia.org/wiki?curid=393738" title="Bielowice (województwo łódzkie)">
Bielowice (województwo łódzkie)

Bielowice – wieś w Polsce położona w województwie łódzkim, w powiecie opoczyńskim, w gminie Opoczno.
W latach 1975–1998 miejscowość administracyjnie należała do województwa piotrkowskiego.
Wierni kościoła rzymskokatolickiego należą do parafii św. Bartłomieja w Opocznie.

</doc>
<doc id="393739" url="https://pl.wikipedia.org/wiki?curid=393739" title="Bielsko (województwo lubelskie)">
Bielsko (województwo lubelskie)

Bielsko – wieś w Polsce położona w województwie lubelskim, w powiecie opolskim, w gminie Karczmiska.
W latach 1975–1998 miejscowość należała administracyjnie do ówczesnego województwa lubelskiego.
Wieś stanowi sołectwo gminy Karczmiska.
Historia.
Wieś utworzona przez właścicieli dóbr Głusko Duże, na porębie w miejscu lasów wykarczowanych w dobrach. Nazwa miejscowości pochodzi od słowa „biel”, które kiedyś oznaczało bagno, mokradło.
Po uwłaszczeniu w 1864 roku powstało tu 17 gospodarstw włościańskich na 307 morgach ziemi. W tym czasie nazwa tej miejscowości brzmiała Bielsk.
W 1867 roku Bielsko włączono do gminy Karczmiska.
Kolejna pisana wzmianka znajduje się w aktach diecezji lubelskiej z 1870 roku, wymienia się tam miejscowość Bielsk.Według spisu powszechnego z roku 1921 wieś Bielsko w gminie Karczmiska liczyła 27 domów i 170 mieszkańców.

</doc>
<doc id="393740" url="https://pl.wikipedia.org/wiki?curid=393740" title="Bielsko (województwo pomorskie)">
Bielsko (województwo pomorskie)

Bielsko (kaszb. "Biélskò", niem. "Bölzig") – wieś w Polsce położona w województwie pomorskim, w powiecie człuchowskim, w gminie Koczała.
W latach 1975–1998 miejscowość administracyjnie należała do województwa słupskiego.
Inne miejscowości o nazwie Bielsko: Bielsko, Bielsko-Biała

</doc>
<doc id="393741" url="https://pl.wikipedia.org/wiki?curid=393741" title="Bielsk (województwo kujawsko-pomorskie)">
Bielsk (województwo kujawsko-pomorskie)

Bielsk – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Kowalewo Pomorskie.
Podział administracyjny.
Wieś królewska położona była w 1662 roku w starostwie kowalewskim. W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 358 mieszkańców. Jest siódmą co do wielkości miejscowością gminy Kowalewo Pomorskie.

</doc>
<doc id="393742" url="https://pl.wikipedia.org/wiki?curid=393742" title="Bielsk (województwo mazowieckie)">
Bielsk (województwo mazowieckie)

Bielsk – wieś w Polsce położona w zachodniej części województwa mazowieckiego, w powiecie płockim, w gminie Bielsk.
Bielsk uzyskał lokację miejską w 1373 roku, zdegradowany w 1869 roku. Był miastem królewskim Korony Królestwa Polskiego w powiecie bielskim województwa płockiego w 1784 roku. Miasto rządowe Królestwa Kongresowego, położone było w 1827 roku w powiecie płockim, obwodzie płockim województwa płockiego.
Rys historyczny.
Ostatnim posesorem w okresie I Rzeczypospolitej był Jan Ostaszewski herbu Ostoja, który otrzymał Bielsk w dzierżawę emfiteutyczną decyzją sejmu w 1775 roku.

</doc>
<doc id="393743" url="https://pl.wikipedia.org/wiki?curid=393743" title="Bielsk (województwo pomorskie)">
Bielsk (województwo pomorskie)

Bielsk – wieś kociewska w Polsce położona w województwie pomorskim, w powiecie tczewskim, w gminie Morzeszczyn przy drodze wojewódzkiej nr 623.
W latach 1945-1998 miejscowość należała do województwa gdańskiego. Przed rozbiorami własność cystersów z Pelplina.
Zabytki.
Według rejestru zabytków NID na listę zabytków wpisane są:

</doc>
<doc id="393744" url="https://pl.wikipedia.org/wiki?curid=393744" title="Bieniasze (województwo podlaskie)">
Bieniasze (województwo podlaskie)

Bieniasze – wieś w Polsce położona w województwie podlaskim, w powiecie sokólskim, w gminie Sidra. 
W latach 1975−1998 miejscowość administracyjnie należała do województwa białostockiego.
Po zachodniej stronie wsi przepływa rzeka Sidra, dopływ Biebrzy.
Wierni kościoła rzymskokatolickiego należą do parafii Najświętszej Maryi Panny Pocieszenia w Zalesiu.

</doc>
<doc id="393745" url="https://pl.wikipedia.org/wiki?curid=393745" title="Bieniasze (województwo warmińsko-mazurskie)">
Bieniasze (województwo warmińsko-mazurskie)

Bieniasze (dawniej "Banners") – wieś w Polsce położona w województwie warmińsko-mazurskim, w powiecie ostródzkim, w gminie Miłakowo. W latach 1975–1998 miejscowość administracyjnie należała do województwa olsztyńskiego. Miejscowość leży w historycznym regionie Prus Górnych.
Wieś położona nad Bieniaskim Jeziorem. We wsi znajduje się wyremontowany dwór z II połowy XIX w. o skromnych cechach neoklasycystycznych, posiada dwukondygnacyjny ryzalit i dach naczółkowy, w którym mieści się obecnie pensjonat.
Historia.
Miejscowość wzmiankowana w dokumentach z roku 1543, jako dworek pruski z 7 włókami. W roku 1782 we wsi odnotowano 8 domów, natomiast w 1858 w 6 gospodarstwach domowych było 97 mieszkańców. W latach 1937–39 było 267 mieszkańców. W roku 1973 jako wieś Bieniasze należały do powiatu morąskiego, gmina Miłakowo, poczta Włodowo. Ponadto we wsi znajduje się piękny budynek poniemieckiej szkoły wybudowany w 1939 r, wyremontowany i adoptowany dla potrzeb agroturystyki w roku 2011.

</doc>
<doc id="393746" url="https://pl.wikipedia.org/wiki?curid=393746" title="Bieniów (województwo lubelskie)">
Bieniów (województwo lubelskie)

Bieniów – kolonia w Polsce położona w województwie lubelskim, w powiecie chełmskim, w gminie Rejowiec.
W latach 1975–1998 miejscowość administracyjnie należała do województwa chełmskiego. Od 1 stycznia 2006 wchodzi w skład powiatu chełmskiego (przedtem krasnostawskiego). Wieś w sołectwie Niemirów gminy Rejowiec.

</doc>
<doc id="393747" url="https://pl.wikipedia.org/wiki?curid=393747" title="Bieniów (województwo lubuskie)">
Bieniów (województwo lubuskie)

Bieniów (tuż po wojnie "Benów", ) – wieś w Polsce położona w województwie lubuskim, w powiecie żarskim, w gminie Żary.
W latach 1975–1998 miejscowość administracyjnie należała do województwa zielonogórskiego.
Wieś typu łańcuchówka. Rozciągnięta na długości około 5 km. Posiada stację kolejową, która niegdyś była ważnym węzłem na magistralnej trasie Kolei Dolnośląsko-Marchijskiej (Berlin – Wrocław – Wiedeń), oraz na trasie lokalnej relacji Żary koło Żagania – Zielona Góra.
Zabytki.
Do wojewódzkiego rejestru zabytków wpisane są:

</doc>
<doc id="393748" url="https://pl.wikipedia.org/wiki?curid=393748" title="Bieńkowice (województwo śląskie)">
Bieńkowice (województwo śląskie)

Bieńkowice (dawniej "Binkowice" lub "Benkowice"; niem. "Binkowitz", "Benkowitz" lub "Bienkowitz", 1936–1946 "Berendorf", cz. "Benkovice") – wieś w Polsce położona w województwie śląskim, w powiecie raciborskim, w gminie Krzyżanowice.
Geografia.
Miejscowość leży na lewym brzegu Psiny w Kotlinie Raciborskiej, około 5 kilometrów na południe od Raciborza i 2 kilometry na północ od granicy polsko-czeskiej, na drodze pomiędzy Chałupkami a Raciborzem, w regionie geograficzno-kulturowym Górnego Śląska.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Binkowice" oraz niemiecką "Binkowitz". Spis geograficzno–topograficzny miejscowości leżących w Prusach z 1835 roku notuje dwie niemieckie nazwy miejscowości: "Benkowitz" oraz "Binkowitz". Z kolei słownik geograficzny Królestwa Polskiego z 1880 roku podaje dwie polskie nazwy wsi: "Binkowice" oraz "Benkowice", a także niemiecką – "Bienkowitz".
Podczas akcji germanizacyjnej nazw miejscowych i fizjograficznych historyczna nazwa niemiecka "Benkowitz" została w 1936 r. zastąpiona przez nazistowską administrację III Rzeszy nową nazwą – "Berendorf".
Obecna nazwa została administracyjnie zatwierdzona 12 listopada 1946.
Historia.
Miejscowość powstała prawdopodobnie na przełomie XII i XIII wieku, krótko po tym jak zdaniem Idziego Panica wzdłuż Psiny doprecyzowano granicę śląsko-morawską ustanowionej pomiędzy księstwem raciborskim Mieszka Plątonogiego a Morawami, być może po roku 1180, prawdopodobnie około 1194. Po raz pierwszy wzmiankowana została w 1283.
W 1351 wybudowano pierwszy kościół parafialny w dekanacie Raciborskim diecezji wrocławskiej. Po wojnach śląskich znalazła się w granicach Prus. Od 1818 w powiecie raciborskim.
Według słownika geograficznego Królestwa Polskiego z 1880 roku niedaleko Bieńkowic, u zbiegu rzeki Psiny z Odrą istniała inna wieś o podobnej nazwie – "Bękowice".
W granicach Polski od końca II wojny światowej. W latach 1975–1998 miejscowość administracyjnie należała do województwa katowickiego.
Folklor.
Pomimo historycznej przynależności do śląskiej diecezji wrocławskiej i niezaprzeczalnej tożsamości śląskiej mieszkańców wsi, zdaniem wielu językoznawców posługiwali się oni morawskimi gwarami laskimi (podobnie jak mieszkańcy sąsiedniego Tworkowa). Można podejrzewać, że ma to związek z migracjami pobliskich tzw. Morawców do Bieńkowic, czego echem są do dziś występujące w miejscowości nazwiska pochodzenia morawskiego.
Zabytki.
Według Narodowego Instytutu Dziedzictwa w miejscowości znajdują się następujące obiekty zabytkowe:

</doc>
<doc id="393749" url="https://pl.wikipedia.org/wiki?curid=393749" title="Bieńkówka (województwo kujawsko-pomorskie)">
Bieńkówka (województwo kujawsko-pomorskie)

Bieńkówka – wieś w Polsce, położona w województwie kujawsko-pomorskim, w powiecie chełmińskim, w gminie Chełmno.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 265 mieszkańców. Jest dziewiątą co do wielkości miejscowością gminy Chełmno.
Powodzie.
Nad brzegiem Wisły znajduje się kamień z zaznaczonym znakiem wysokiej wody z 1829 roku.

</doc>
<doc id="393750" url="https://pl.wikipedia.org/wiki?curid=393750" title="Biernacice (województwo dolnośląskie)">
Biernacice (województwo dolnośląskie)

Biernacice (niem. "Bernsdorf)" – wieś w Polsce położona w województwie dolnośląskim, w powiecie ząbkowickim, w gminie Ziębice.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Początki miejscowości sięgają pierwszej połowy XIV w. W latach 1396–1810 Biernacice należały do zakonu cystersów z Henrykowa. W herbarzu szlachty śląskiej Romana Sękowskiego, można znaleźć informację, że w XVII w. Jan Jerzy, syn Pawła von Gaba und Ribian, nabył majątki Osiny Małe i Biernacice koło Ząbkowic Śląskich. Być może część wioski została przez cystersów sprzedana. Ziębicka linia rodziny von Gaba wygasła w 1795 r., wraz ze śmiercią Wacława Fryderyka Rudolfa (ur. 1715). Dwa lata po sekularyzacji majątków klasztornych przez króla pruskiego Fryderyka Wilhelma III, w 1812 r., miejscowość nabyła Fryderyka Luiza Wilhelmina von Hohenzollern, żona księcia Wilhelma orańskiego, późniejszego króla Niderlandów. Majątek w Biernacicach wchodził w skład należących do Wilhelma orańskiego dóbr henrykowskich ("Gesamtherrschaft Heinrichau"). Następnie posiadłość odziedziczyła ich córka księżniczka Zofia orańska. W 1842 r. Zofia orańska (1824–1897) wyszła za mąż za Karola Aleksandra, wielkiego księcia Sachsen-Weimar-Eisenach. W ten sposób majątek w Biernacicach znalazł się w rękach dynastii Wettinów. Kolejnym właścicielem posiadłości był wielki książę Wilhelm Ernest (zm. 1923). Następnie dobra należały do jego dzieci: Zofii (1911–1988), Karola Augusta (1912–1988), Bernarda (1917–1986) i Jerzego Wilhelma (ur. 1920). W latach 30. XX wieku, część posiadłości została wykupiona przez Śląską Spółkę Ziemską i rozparcelowana. Po II wojnie światowej majątek rodziny książęcej został znacjonalizowany. W folwarku w Biernacicach urządzono Stację Hodowli Roślin.
Zabytki.
Do wojewódzkiego rejestru zabytków wpisane są:
Kościół.
Kościół w Biernacicach wybudowano w 1705 roku i początkowo nosił wezwanie św. Donata. W 1938 roku został przebudowany do swojej dzisiejszej formy. Wraz z przebudową zmianie uległo również wezwanie. Obecnie jest to kościół pw. Najświętszej Maryi Panny Królowej Polski. Z poprzedniej świątyni zachowały się cynowe lichtarze z XVIII w. Kościół należy do parafii św. Wawrzyńca w Osinie Wielkiej w dekanacie ziębickim.
Pałacyk.
W rejestrze zabytków sztuki jako datę budowy pałacyku w Biernacicach podano 1890 r. W tym czasie majątek w miejscowości należał do rodziny książąt Sachsen-Weimar-Eisenach. Wobec braku materiałów źródłowych trudno stwierdzić jakie funkcje pełnił ówcześnie budynek w Biernacicach. Być może mieszkał w nim zarządca majątku, lub była to rezydencja jednego z członków rodziny książęcej. Budynek powstał w stylu neorenesansowym. Jest murowany z cegły, potynkowany, wzniesiony na planie nieregularnego czworoboku, dwukondygnacyjny, z trzykondygnacyjnym ryzalitem zwieńczonym szczytem schodkowym i kwadratową wieżą, nakryty dachami dwuspadowymi. Posiada przyziemie boniowane, okna w opaskach uszatych, z prostokątnymi i trójkątnymi nadokiennikami. Do pałacu przylega park krajobrazowy z II połowy XIX w. Po II wojnie światowej był on obiektem mieszkalnym dla okolicznych rodzin. Obecnie pałacyk można zobaczyć jedynie z zewnątrz. Budynek jest zabezpieczony przed wejściem do środka, stanowi własność prywatną.

</doc>
<doc id="393751" url="https://pl.wikipedia.org/wiki?curid=393751" title="Biernacice (województwo łódzkie)">
Biernacice (województwo łódzkie)

Biernacice – osada w Polsce położona w województwie łódzkim, w powiecie poddębickim, w gminie Wartkowice, około 3 km na wschód od Uniejowa.
Do 1937 roku siedziba gminy Biernacice. W latach 1975–1998 miejscowość administracyjnie należała do województwa sieradzkiego.
Pierwsza pisana wzmianka o wsi pochodzi z 1392 r. W XV wieku stanowiła własność Pomianów z Niewiesza, którzy przyjęli nazwisko Biernackich. Jarand - syn Stanisława Pelli z Biernacic studiował w Akademii Krakowskiej w 1404 r. Najbardziej znanym przedstawicielem tego rodu był Jan Kazimierz, syn Aleksandra i Katarzyny z Wierzchlejskich, prowincjał i historyk franciszkanów, zmarły w Kaliszu w 1725 r. W poł. XIX wieku Biernacice były własnością Feliksa Lisieckiego, sąsiada i drużby na weselu Marii i Jarosława Konopnickich, który ofiarował je jako wiano córce, żonie Artura Dzierzbickiego. Dzierzbicki po wykupieniu od Konopnickich Bronowa stał się jednym z bogatszych ziemian w okolicy. Po dawnym założeniu dworskim zostały ruiny murowanego dworu Dzierzbickich i spichlerz, otoczone resztkami parku z dobrze zachowanymi stawami. Obecnie w rękach prywatnych mieszkańca Warszawy. Dawniej pałac w Biernacicach posiadał wąskotorowe połączenie kolejowe z siecią kolejek kujawskich.
Sołtysem jest Leszek Olejnik
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="393752" url="https://pl.wikipedia.org/wiki?curid=393752" title="Biernacice (województwo wielkopolskie)">
Biernacice (województwo wielkopolskie)

Biernacice – wieś w Polsce położona w województwie wielkopolskim, w powiecie ostrowskim, w gminie Sieroszewice. Leżą nad Prosną, ok. 25 km na południowy wschód od Ostrowa.
Miejscowość przynależała administracyjnie przed rokiem 1887 do powiatu odolanowskiego, w latach 1975–1998 do województwa kaliskiego, a w latach 1887-1975 i od 1999 do powiatu ostrowskiego.

</doc>
<doc id="393753" url="https://pl.wikipedia.org/wiki?curid=393753" title="Biernatki (województwo dolnośląskie)">
Biernatki (województwo dolnośląskie)

Biernatki (niem. "Berndorf") – wieś w Polsce położona w województwie dolnośląskim, w powiecie jaworskim, w gminie Wądroże Wielkie.
Podział administracyjny.
W latach 1975–1998 miejscowość administracyjnie należała do województwa legnickiego.
Nazwa.
Obecna nazwa została administracyjnie zatwierdzona 12 listopada 1946.
Zabytki.
Do wojewódzkiego rejestru zabytków wpisane są obiekty:

</doc>
<doc id="393754" url="https://pl.wikipedia.org/wiki?curid=393754" title="Biernatki (województwo kujawsko-pomorskie)">
Biernatki (województwo kujawsko-pomorskie)

Biernatki – wieś w Polsce położona w województwie kujawsko-pomorskim, w powiecie włocławskim, w gminie Lubraniec.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 117 mieszkańców. Jest 30. co do wielkości miejscowością gminy Lubraniec.

</doc>
<doc id="393755" url="https://pl.wikipedia.org/wiki?curid=393755" title="Biernatki (województwo podlaskie)">
Biernatki (województwo podlaskie)

Biernatki – wieś w Polsce położona w województwie podlaskim, w powiecie augustowskim, w gminie Augustów.
W latach 1975–1998 miejscowość administracyjnie należała do województwa suwalskiego.

</doc>
<doc id="393756" url="https://pl.wikipedia.org/wiki?curid=393756" title="Biernatki (powiat poznański)">
Biernatki (powiat poznański)

Biernatki – wieś w Polsce położona w województwie wielkopolskim, w powiecie poznańskim, w gminie Kórnik nad Jeziorem Bnińskim, 3 km na południe od Kórnika.
W latach 1975–1998 miejscowość administracyjnie należała do województwa poznańskiego.
Pierwszy raz w dokumentach wieś pojawiła się w 1404 roku. We wsi odnalezione zostało jedno z największych w Wielkopolsce cmentarzysk kultury łużyckiej. Wieś ma charakter rolniczo-turystyczny. W okolicy jeziora usytuowane są ośrodki wypoczynkowe.

</doc>
<doc id="393757" url="https://pl.wikipedia.org/wiki?curid=393757" title="Biernatów (województwo lubuskie)">
Biernatów (województwo lubuskie)

Biernatów – wieś w Polsce położona w województwie lubuskim, w powiecie żagańskim, w gminie Szprotawa.
W latach 1975–1998 miejscowość administracyjnie należała do województwa zielonogórskiego.

</doc>
<doc id="393758" url="https://pl.wikipedia.org/wiki?curid=393758" title="Biernatów (województwo opolskie)">
Biernatów (województwo opolskie)

Biernatów () – wieś w Polsce, położona w województwie opolskim, w powiecie głubczyckim, w gminie Głubczyce.
W latach 1975–1998 miejscowość administracyjnie należała do ówczesnego województwa opolskiego.
We wsi ma swoją siedzibę leśnictwo Biernatów, które należy do nadleśnictwa Prudnik (obręb Prudnik).
Historia.
Do 1816 roku Biernatów należał do powiatu prudnickiego. W związku z reformą administracyjną, w 1816 Biernatów został odłączony od powiatu prudnickiego i przyłączony do głubczyckiego.
Do głosowania podczas plebiscytu na Górnym Śląsku uprawnione były w Biernatowie 123 osoby, z czego 86, ok. 69,9%, stanowili mieszkańcy (w tym 84, ok. 68,3% całości, mieszkańcy urodzeni w miejscowości). Oddano 122 głosy (ok. 99,2% uprawnionych), w tym 122 (100%) ważne; za Niemcami głosowało 121 osób (ok. 99,2%), a za Polską 1 osoba (ok. 0,8%).

</doc>
<doc id="393759" url="https://pl.wikipedia.org/wiki?curid=393759" title="Bierna (województwo dolnośląskie)">
Bierna (województwo dolnośląskie)

Bierna (niem. "Berna") – wieś w Polsce położona w województwie dolnośląskim, w powiecie zgorzeleckim, w gminie Sulików. 
Położenie.
Bierna to wieś o długości około 1,4 km leżąca na Pogórzu Izerskim, pomiędzy Wysoczyzną Siekierczyńską i Wzgórzami Zalipiańskimi, nad górnym biegiem Czerwonej Wody, na wysokości około 260-280 m n.p.m.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Historia.
Wieś lokowano na prawie niemieckim w XIII wieku. Nazwa wsi ma przypuszczalnie słowiański rodowód, w języku staroserbołużyckim słowo "borno" oznaczało moczarowaty lub bagnisty grunt. W najstarszych dokumentach wieś zapisywano jako Berne (1483, 1490), Berna (1533), Bernaw (1563). W maju 1427 r. Bierną spustoszyli husyci maszerujący w kierunku Lubania. Miejscowość mocno wyniszczyła wojna trzydziestoletnia. Jak podają współczesne kroniki najgorsze były lata 1633-1645. Napływ imigrantów religijnych z Czech doprowadził do powstania na wschodnim skraju wsi w 1658 r. kolonii zwanej dziś Nowoszyce a dawniej Neuhaus. Kolejna migracja uchodźców religijnych w 1780 r. doprowadziła do założenia następnej kolonii - Wielichów. Jednym z najtragiczniejszych dni w historii miejscowości był 14 czerwca 1880 r. Trwające kilkanaście godzin ulewne deszcze spowodowały gwałtowny przybór Czerwonej Wody. Rozszalały potok zniszczył doszczętnie 12 domów a 76 poważnie uszkodził. Śmierć poniosło 18 mieszkańców, w tym 5 dzieci w wieku 6-12 lat. Sąsiednie wsie poniosły tego dnia również olbrzymie straty, lecz w żadnej z nich liczba ofiar nie była tak wielka, jak w Biernej. Po 1945 r. wieś została zasiedlona przez mieszkańców z okolic Lwowa, Nadwórnej i Przemyślan. W 1845 r. Bierna wraz ze swoimi koloniami liczyła 229 domów i 1725 mieszkańców, w 1939 r. zarejestrowano 864 mieszkańców a w 2002 r. 418. Krótko po II wojnie światowej miejscowość została włączona do Polski, do nowo powstałego województwa wrocławskiego i przez krótki czas znano ją jako "Czerwona Woda". W 1978 roku było tu 106 gospodarstw rolnych, w 1988 roku ich liczba zmalała do 56.
Zabytki.
Do wojewódzkiego rejestru zabytków wpisany jest:
Zabytki nieistniejące:

</doc>
<doc id="393760" url="https://pl.wikipedia.org/wiki?curid=393760" title="Bierna (województwo śląskie)">
Bierna (województwo śląskie)

Bierna – wieś w Polsce położona w województwie śląskim, w powiecie żywieckim, w gminie Łodygowice, nad Wilczym Potokiem w sąsiedztwie Jeziora Żywieckiego. Powierzchnia sołectwa wynosi 316,7 ha, a liczba ludności 933, co daje gęstość zaludnienia równą 294,6 os./km².
W latach 1975–1998 miejscowość administracyjnie należała do województwa bielskiego.
Bierna położona jest niedaleko Żywca w Kotlinie Żywieckiej (11,5 km na północny zachód od Żywca) otoczonej pasmami gór Beskidu Śląskiego, Małego i Żywieckiego, w pobliżu Skrzycznego i Magurki Wilkowickiej. W miejscowości znajduje się stadnina koni; ponadto drobny handel (sklepy spożywczo-przemysłowe).
Miejscowości sąsiadujące: Zarzecze, Łodygowice, Czernichów.
Historia.
Historycznie miejscowość jest częścią Księstwa oświęcimskiego. W 1564 roku wraz z całym księstwem oświęcimskim i zatorskim leżała w granicach Korony Królestwa Polskiego, znajdowała się w województwie krakowskim w powiecie śląskim. Po unii lubelskiej w 1569 księstwo Oświęcimia i Zatora stało się częścią Rzeczypospolitej Obojga Narodów w granicach, której pozostawało do I rozbioru Polski w 1772. Po rozbiorach Polski miejscowość znalazła się w zaborze austriackim i leżała w granicach Austrii, wchodząc w skład Królestwa Galicji i Lodomerii.
Zabytki.
Na terenie wsi znajduje się kilka kapliczek:

</doc>
<doc id="393761" url="https://pl.wikipedia.org/wiki?curid=393761" title="Bierzów (województwo opolskie)">
Bierzów (województwo opolskie)

Bierzów (niem. "Bärzdorf") – wieś w Polsce położona w województwie opolskim, w powiecie brzeskim, w gminie Skarbimierz.
W latach 1975–1998 miejscowość administracyjnie należała do ówczesnego województwa opolskiego.
Zabytki.
Do wojewódzkiego rejestru zabytków wpisane są:
Kościół otoczony murem - niewykluczone, że również XV wiecznym. 

</doc>
<doc id="393762" url="https://pl.wikipedia.org/wiki?curid=393762" title="Bierzów (województwo wielkopolskie)">
Bierzów (województwo wielkopolskie)

Bierzów – wieś w Polsce położona w województwie wielkopolskim, w powiecie ostrzeszowskim, w gminie Kobyla Góra.
W latach 1975–1998 miejscowość administracyjnie należała do województwa kaliskiego.

</doc>
<doc id="393763" url="https://pl.wikipedia.org/wiki?curid=393763" title="Bierzyn (województwo dolnośląskie)">
Bierzyn (województwo dolnośląskie)

Bierzyn – wieś w Polsce położona w województwie dolnośląskim, w powiecie strzelińskim, w gminie Strzelin.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="393764" url="https://pl.wikipedia.org/wiki?curid=393764" title="Bierzyn (województwo kujawsko-pomorskie)">
Bierzyn (województwo kujawsko-pomorskie)

Bierzyn – wieś w Polsce, położona w województwie kujawsko-pomorskim, w powiecie włocławskim, w gminie Boniewo.
W latach 1975–1998 wieś administracyjnie należała do województwa włocławskiego. 
Według Narodowego Spisu Powszechnego (III 2011 r.) liczyła 211 mieszkańców. Jest piątą co do wielkości miejscowością gminy Boniewo.
Historia.
Bierzyn dawniej nazywany też Bierzino. W XVI wieku właścicielami wsi i folwarku byli Bierzyńscy. W XVII i XVIII wieku Bierzyn był w posiadaniu rodziny Umińskich. W roku 1791 wieś kupił hr. Konstanty Bniński. W końcu XIX wieku w Bierzynie było 588 mórg ziemi i dwór. Wieś należała do gminy Pyszkowo. W latach międzywojennych ubiegłego wieku właścicielami folwarku Bierzyn byli Porowscy.
Osoby związane z Bierzynem.
Kajetan Umiński – skarbnik inowrocławski, podwojewodzi brzesko-kujawski,właściciel Bierzyna w II połowie XVIII wieku.

</doc>
<doc id="393765" url="https://pl.wikipedia.org/wiki?curid=393765" title="Biesiadki (województwo lubelskie)">
Biesiadki (województwo lubelskie)

Biesiadki – wieś w Polsce położona w województwie lubelskim, w powiecie łęczyńskim, w gminie Cyców. Przez miejscowość przebiega droga wojewódzka nr 839.
Wieś stanowi sołectwo gminy Cyców. Według Narodowego Spisu Powszechnego z roku 2011 wieś liczyła 68 mieszkańców.
W latach 1975–1998 miejscowość administracyjnie należała do województwa chełmskiego.

</doc>
<doc id="393766" url="https://pl.wikipedia.org/wiki?curid=393766" title="Biesiadki (województwo małopolskie)">
Biesiadki (województwo małopolskie)

Biesiadki – wieś w Polsce położona w województwie małopolskim, w powiecie brzeskim, w gminie Gnojnik.
Wieś biskupstwa krakowskiego w powiecie sądeckim w województwie krakowskim w końcu XVI wieku. W latach 1975–1998 miejscowość administracyjnie należała do województwa tarnowskiego.
Integralne części miejscowości: Zagórze, Zagrabie, Lipka, Olszyny, Biała Droga, Rędziny, Dzioły.
Zabytki.
Obiekty wpisane do rejestru zabytków nieruchomych województwa małopolskiego:
Wszystkie zabytki znajdują się na Szlaku Architektury Drewnianej województwa małopolskiego.

</doc>
<doc id="393767" url="https://pl.wikipedia.org/wiki?curid=393767" title="Bilsko (województwo lubelskie)">
Bilsko (województwo lubelskie)

Bilsko – wieś w Polsce położona w województwie lubelskim, w powiecie janowskim, w gminie Modliborzyce.
Krótki opis.
W latach 1975–1998 miejscowość administracyjnie należała do województwa tarnobrzeskiego. Według Narodowego Spisu Powszechnego (III 2011 r.) liczyła 66 mieszkańców i była 21. co do wielkości miejscowością gminy Modliborzyce. Miejscowość należy do Parafii pw. św. Stanisława w Modliborzycach. Przy drodze biegnącej przez miejscowość znajduje się mogiła żołnierzy niemieckich z II wojny światowej. Za nią znajdują się kopiec, który najprawdopodobniej jest mogiłą z okresu wojen napoleońskich. Nieopodal wsi przebiega głęboki parów, który jest odnogą rozległego systemu wąwozowego "Kurokowiec". Odnaleźć można w nim ślady świeżych podcięć erozyjnych. W okolicy wsi znajduje się grzybny "Las Bilski".
Etymologia nazwy.
Nazwa miejscowości związana jest z nazwą topograficzną pochodzącą od wyrazu pospolitego "biel/bil" – bagno, mokradło. Gwarowo oznaczające mokrą, podmokłą łąkę, polanę w lesie lub też niski bagnisty las.
Historia.
Wzmianki historyczne i badania podają, że na terenie obecnej wsi osadnictwo było już przed X wiekiem n.e., a jego zanik wiązać można z najazdem ruskim lub tatarskim. Obecna wieś Bilsko pierwotnie nosiła nazwę "Putyk" i została założona w 1848 roku. W wyniku ówczesnego uwłaszczenia, które objęło 4 gospodarzy, właścicielem Bilska i folwarku Putyk został ksiądz Ł. Małecki. Ostatnim właścicielem był Czarnkowski, który w latach 80. XIX wieku rozparcelował go głównie pomiędzy okolicznych chłopów. W ten sposób powstały kolonie A i B. W 1921 r. Bilsko liczyło 29 domów i 182 mieszkańców. Podczas II wojny światowej na terenie wsi powstała szkoła publiczna, mieszcząca się w domu rodzinnym Dziadoszów.
W 1945 r. w rejonie wsi jednostki UB rozbiły oddział NSZ „Mściciela”. W 1946 r. we wsi powstała jednostka OSP.

</doc>
<doc id="393768" url="https://pl.wikipedia.org/wiki?curid=393768" title="Bilsko (województwo małopolskie)">
Bilsko (województwo małopolskie)

Bilsko – wieś w Polsce, położona w województwie małopolskim, w powiecie nowosądeckim, w gminie Łososina Dolna. Znajduje się na Pogórzu Rożnowskim, w dolinie na prawym brzegu rzeki Łososina i na południowo-zachodnich stokach Ostrej Góry (483 m).
W latach 1975–1998 wieś administracyjnie należała do województwa nowosądeckiego.
Należy do parafii rzymskokatolickiej pw. Świętych Apostołów Piotra i Pawła w Łososinie Dolnej.
Aktualnie miejscowość zamieszkuje 1265 osób. Zajmuje powierzchnię 1025,10 ha.

</doc>
<doc id="393769" url="https://pl.wikipedia.org/wiki?curid=393769" title="Binduga (województwo pomorskie)">
Binduga (województwo pomorskie)

Binduga (kaszb. "Bindëga", niem. "Bindugga") – wieś kaszubska w Polsce położona w województwie pomorskim, w powiecie chojnickim, w gminie Konarzyny.
W latach 1975–1998 miejscowość administracyjnie należała do województwa słupskiego.

</doc>
<doc id="393770" url="https://pl.wikipedia.org/wiki?curid=393770" title="Biskupice (województwo lubelskie)">
Biskupice (województwo lubelskie)

Biskupice – wieś w Polsce położona w województwie lubelskim, w powiecie świdnickim, w gminie Trawniki. Miejscowość położona jest nad rzeką Giełczew. Dawniej miasto; uzyskały lokację miejską w 1450 roku, zdegradowane w 1869 roku. W 1827 roku miasto prywatne Królestwa Kongresowego położone było w powiecie lubelskim, obwodzie lubelskim województwa lubelskiego. Do 1870 istniała gmina Biskupice. W latach 1870–1954 istniała gmina Jaszczów, której siedzibą były Biskupice. W latach 1975–1998 miejscowość administracyjnie należała do ówczesnego województwa lubelskiego.
Historia.
W XV wieku Biskupice były wzmiankowane jako wieś należąca do biskupów krakowskich. W 1450 r. miejscowość otrzymała prawa miejskie. W XV wieku wzmiankowany był w Biskupicach dwór biskupi związany m.in. ze Zbigniewem Oleśnickim. W XVII wieku Biskupice przestały być własnością biskupów krakowskich i przeszły na własność rodziny Piaseckich. Od 1634 roku w mieście zaczęli osiedlać się Żydzi, wcześniej biskupi krakowscy nie pozwalali im na osiedlanie się. W 1685 roku na 23 domy, 5 było żydowskich. W 1787 roku Żydzi stanowili 37% ogółu mieszkańców (173 osoby na 459 mieszkańców). W 1827 roku było ich 139, w 1860 roku – 262, w 1897 roku – mieszkało 543 Żydów.
Ludność żydowska zajmowała się głównie krawiectwem, handlem drobiem, bydłem oraz solą. Społeczność żydowska zorganizowana była w gminę. Posiadała
13 stycznia 1870 r. pozbawiono Biskupice praw miejskich.
W czasie I wojny światowej liczba mieszkańców wyznania mojżeszowego znacznie spadła. Wiązało się to z masowymi wyjazdami na wschód wraz z armią rosyjską.
W 1921 roku w Biskupicach zamieszkiwało 129 Żydów – 14% populacji miejscowości.
W okresie międzywojennym pod nadzorem gminy żydowskiej była synagoga, bet midrasz, budynek kahału, mykwa, rzeźnia rytualna oraz dwa cmentarze: stary – już nie użytkowany oraz nowy.
Podczas okupacji Niemcy w Biskupicach w 1940 roku założyli getto. Niemcy zniszczyli synagogę, a także należące do Żydów domy mieszkalne. Macewy ze zdewastowanych cmentarzy wykorzystali do utwardzania dróg w mieście. W marcu 1943 roku hitlerowcy zlikwidowali getto a większość ludności żydowskiej wywieźli do obozu koncentracyjnego na Majdanku.
Od 5 maja 1999 r. funkcjonuje Szkoła Podstawowa tworząca Zespół Placówek Oświatowych im. Stefana Batorego.
Transport.
Na terenie wsi linia kolejowa z Lublina do Chełma przecina się z drogą krajową nr 12 z Lublina do Chełma.

</doc>
<doc id="393771" url="https://pl.wikipedia.org/wiki?curid=393771" title="Biskupice (województwo zachodniopomorskie)">
Biskupice (województwo zachodniopomorskie)

Biskupice – wieś w Polsce położona w województwie zachodniopomorskim, w powiecie szczecineckim, w gminie Biały Bór.
W latach 1975–1998 wieś należała do woj. koszalińskiego.
W centrum miejscowości znajduje się odnowiony "Kriegerdenkmal" - odnowiony pomnik niemieckich żołnierzy poległych "za Króla i Ojczyznę" w I wojnie światowej. Na zachodnich krańcach wsi cmentarz ewangelicki.
Inne miejscowości o nazwie Biskupice: Biskupice

</doc>
<doc id="393772" url="https://pl.wikipedia.org/wiki?curid=393772" title="Biskupie (województwo lubelskie)">
Biskupie (województwo lubelskie)

Biskupie – wieś w Polsce położona w województwie lubelskim, w powiecie lubelskim, w gminie Wysokie.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Wysokie. Według Narodowego Spisu Powszechnego z roku 2011 wieś liczyła 248 mieszkańców.
Historia.
Wieś osadzona w co najmniej XIV wieku.
Już od 1328 r. własność biskupów lubuskich (stąd pochodzi nazwa), którzy od króla Władysława Łokietka otrzymali prawo zorganizowania Kościoła katolickiego na pograniczu polsko - ruskim. 
Przed 1388 r. wieś przeszła na własność Dymitra z Goraja, wchodząc w skład jego włości turobińskiej.
W początkach XV stulecia poprzez małżeństwo przeszła do możnego wielkopolskiego rodu Szamotulskich, w połowie XVI w. do hrabiostwa Górków, następnie Czarnkowskich, zaś od 1595 r. do Jana Zamoyskiego. W 1578 r. Biskupie posiadały wówczas 13 ¾ łana (tj. 232 ha) użytków pod uprawę.
W rękach Zamoyskich wieś pozostawała do II połowy XIX w., do końca należąc do turobińskiego klucza ordynacji. 
Podczas okupacji, 10 marca 1944 r. w okolicach wsi rozegrała się bitwa z Niemcami 1 Ukraińskiej Dywizji Partyzanckiej, wspomaganej przez oddziały BCh.

</doc>
<doc id="393773" url="https://pl.wikipedia.org/wiki?curid=393773" title="Biskupie (województwo wielkopolskie)">
Biskupie (województwo wielkopolskie)

Biskupie – wieś w Polsce położona w województwie wielkopolskim, w powiecie konińskim, w gminie Ślesin.
W latach 1975–1998 miejscowość administracyjnie należała do województwa konińskiego.
W miejscowości znajduje się klasycystyczny pałac z początku XX wieku.

</doc>
<doc id="393775" url="https://pl.wikipedia.org/wiki?curid=393775" title="Bądki (województwo pomorskie)">
Bądki (województwo pomorskie)

Bądki – wieś w Polsce, położona w województwie pomorskim, w powiecie kwidzyńskim, w gminie Gardeja, przy drodze krajowej nr .
W latach 1975–1998 wieś administracyjnie należała do województwa elbląskiego.
Aktualnie wieś zabiega o włączenie w granice administracyjne miasta Kwidzyn.
Wieś założona prawdopodobnie w 1293 roku.

</doc>
<doc id="393776" url="https://pl.wikipedia.org/wiki?curid=393776" title="Bądki (województwo warmińsko-mazurskie)">
Bądki (województwo warmińsko-mazurskie)

Bądki (dawna nazwa "Bündtken") – osada w Polsce położona w województwie warmińsko-mazurskim, w powiecie iławskim, w gminie Zalewo.
W latach 1975–1998 miejscowość administracyjnie należała do województwa olsztyńskiego.
Wieś wzmiankowana w dokumentach z roku 1397, jako wieś pruska na 20 włokach. Pierwotna nazwa "Bandyan" najprawdopodobniej wywodzi się od imienia Prusa - "Bundeka". W roku 1782 we wsi odnotowano 33 domów (dymów), natomiast w 1858 w 16 gospodarstwach domowych było 210 mieszkańców. W latach 1937-39 było 244 mieszkańców. W roku 1973 jako majątek Bądki należały do powiatu morąskiego, gmina i poczta Zalewo.

</doc>
<doc id="393777" url="https://pl.wikipedia.org/wiki?curid=393777" title="Bądkowo (województwo kujawsko-pomorskie)">
Bądkowo (województwo kujawsko-pomorskie)

Bądkowo – wieś w Polsce położona w województwie kujawsko-pomorskim, w powiecie aleksandrowskim, w gminie Bądkowo.
Podział administracyjny.
Wieś duchowna, własność kapituły włocławskiej, położona była w II połowie XVI wieku w powiecie brzeskokujawskim województwa brzeskokujawskiego. W latach 1975–1998 miejscowość administracyjnie należała do województwa włocławskiego. Miejscowość jest siedzibą gminy Bądkowo.
Demografia.
Według Narodowego Spisu Powszechnego (III 2011 r.) liczyło 962 mieszkańców. Jest największą miejscowością gminy Bądkowo.
Drogi wojewódzkie.
W miejscowości krzyżują się: droga wojewódzka nr 252 i droga wojewódzka nr 301.
Rolnictwo.
W miejscowości działała "Spółdzielnia Kółek Rolniczych Bądkowo".
Historia.
W roku 1827 w Bądkowie było 37 domów i 387 mieszkańców. Mieszkańcem pobliskich Słupów był Bartłomiej Nowak przywódca chłopski powstania styczniowego na Kujawach.
W Bądkowie urodził się i został pochowany w 1932 płk Przemysław Barthel de Weydenthal (1893–1919).
Parafia.
W roku 1880 parafia liczyła 2020 osób. Obecnie Parafia św. Mateusza Apostoła w Bądkowie należy do dekanatu bądkowskiego.
Gotycki kościół św. Mateusza, zbudowany około 1312 r., rozbudowany o nawę od strony zachodniej w latach 1917–1920 według projektu Jarosława Wojciechowskiego; w trakcie przebudowy dawne prezbiterium przekształcono na zakrystię, a nawę na prezbiterium nowego kościoła.
Oświata.
Szkoła elementarna w Bądkowie wymieniana jest w opisie powiatu nieszawskiego w roku 1864, choć istnieją dowody (wzmianki w metrykaliach z I ćwierci XIX wieku), że istniała już w roku 1821, kiedy to nauczycielem był Jakub Bukowiecki, szlachcic. W roku 1906 przeniesiony został tu z Byczyny nauczyciel o nazwisku Jagiełło.
Zabytki.
Zabytki wpisane do rejestru:

</doc>
<doc id="393778" url="https://pl.wikipedia.org/wiki?curid=393778" title="Bądkowo (województwo mazowieckie)">
Bądkowo (województwo mazowieckie)

Bądkowo – wieś w Polsce położona w województwie mazowieckim, w powiecie ciechanowskim, w gminie Sońsk.
W latach 1975–1998 miejscowość administracyjnie należała do województwa ciechanowskiego.
Opis.
Znajduje się tu również Szkoła Podstawowa im. Bohaterów Bitwy pod Sarnową Górą, która w 2019 roku obchodziła 55 rocznicę powstania i jednostka Ochotniczej Straży Pożarnej, która w 2017 roku obchodziła 90-lecie powstania. Mieszkańcy zajmują się głównie rolnictwem. 
Bądkowo graniczy z miejscowościami: Sarnowa Góra, Gutków, Kosmy, Zawady B, Łopacin.
W Bądkowie jest park podworski, pozostałość po przedwojennej siedzibie szlacheckiej rodu Bojanowskich. Dwór spalił się w 1978 roku, po pożarze został rozebrany. Pozostały 3 hektary starodrzewu, staw i wyspa. Park pozostaje w rękach prywatnych, dwór jest w trakcie odbudowy.
Historia.
Z lustracji dóbr królewskich województwa mazowieckiego, przeprowadzonej w 1565 roku, wynika, że ówczesnym właścicielem wsi był Jan Wodyński, herbu Kościesza. Pierwsze wzmianki o przynależności dóbr do rodu Krasińskich, pochodzą z 1662 roku, które sugerują, że za dobra bądkowskie podatek płacił Jan Kazimierz Krasiński, herbu Ślepowron, podskarbi wielki koronny i kasztelan ciechanowski.
W XVIII wieku, zapewne przed 1775 rokiem, Bądkowo przejął Kazimierz Krasiński, oboźny wielki koronny, poseł i marszałek sejmowy, także trybunalski. Za tezą tą, przemawia, liczna korespondencja z lat 1785-1796, którą pisali do Kazimierza, oficjaliści z Bądkowa m.in. Baltazar Bobiński, komornik ciechanowski. Z drugiej strony, ówczesną sukcesję dóbr bądkowskich potwierdzają, szerokie zainteresowania Krasińskiego, który posiadał w ziemi ciechanowskiej liczne dobra, w tym klucz krasnosielecki i płodownicki, a w ciągu swego życia nabywał wiele majątków, głównie na Mazowszu. Zatem, najprawdopodobniej, dopiero wtedy, czyli po 1775 roku, pobudowano pierwszy, niewielki dworek drewniany, z dachem gontowym i gankiem na osi. Miał służyć za mieszkanie dla oficjalistów dworskich, doglądających interesów kolejnych Krasińskich. W I połowie XIX wieku, nastąpiło powiększenie dworku o dobudówki o charakterze gospodarczym (kuchnia, spiżarnia, pokoje dla służby), powiększono piwnice i dostawiono drugi, drewniany ganek. Następnie, wszystkie ściany potraktowano gliną i pomalowano na biało, a sufit podbito deskami z otynkowaną podsufitką. Rozbudowę skromnego dworku, w obszerne siedlisko, wiąże się, z Dionizym Strzeszewskim, kolejnym, przynajmniej do 1847 roku, właścicielem rozległego majątku. W końcu XIX wieku, Bądkowo należało już do rodziny Sumińskich, od których, w 1903 roku, majątek zakupił Zygmunt Bojanowski (†1917), z silnie zakorzenionej, mazowieckiej rodziny ziemiańskiej.

</doc>
<doc id="393779" url="https://pl.wikipedia.org/wiki?curid=393779" title="Bądkowo (województwo zachodniopomorskie)">
Bądkowo (województwo zachodniopomorskie)

Bądkowo (z niem. "Bandekow)" – osada w Polsce położona w województwie zachodniopomorskim, w powiecie gryfickim, w gminie Płoty.
W latach 1946-1998 miejscowość administracyjnie należała do województwa szczecińskiego.
W obrębie ewidencyjnym Bądkowo, w oddziale leśnym 17c znajduje się buk zwyczajny, który w 2001 został uznany za pomnik przyrody. Obwód pnia drzewa wynosi 520 cm, wysokość 26 m, a wiek określono na ok. 160 lat. Obszar na którym rośnie buk należy do Leśnictwa Płoty i Nadleśnictwa Resko.
W środkowej części wsi znajduje się kościół pw. Najświętszego Serca Pana Jezusa wybudowany w XVI w. z kamienia polnego oraz cegły. Przebudowany w XIX w. Została wówczas obniżona wieża oraz wykonano fasadę od strony wejścia do świątyni. Przed wojną znajdowała się tutaj protestancka parafia ewangelicka do której należeli mieszkańcy Kucerza ("Kutzer"), Łopianowa ("Loppnow") i Smolęcina ("Schmalentin)". Po II wojnie światowej kościół został nadany społeczności katolickiej i poświęcony w 1946 roku. Należy do Parafii pw. Przemienienia Pańskiego w Płotach.
Ludność.
W 2002 roku osada liczyła 15 mieszkalnych budynków, w nich 50 mieszkań ogółem, z nich 44 zamieszkane stale. Z 47 mieszkań zamieszkanych 25 mieszkań wybudowano przed 1918 rokiem i 22 — między 1918 a 1944 rokiem.
Od 152 osób 44 było w wieku przedprodukcyjnym, 59 — w wieku produkcyjnym mobilnym, 31 — w wieku produkcyjnym niemobilnym, 18 — w wieku poprodukcyjnym. Od 119 osób w wieku 13 lat i więcej 3 miało wykształcenie wyższe, 10 — średnie, 31 — zasadnicze zawodowe, 68 — podstawowe ukończone i 7 — podstawowe nieukończone lub bez wykształcenia.
W 2011 roku w osadzie żyło 177 osób, z nich 94 mężczyzn i 83 kobiet; 43 było w wieku przedprodukcyjnym, 74 — w wieku produkcyjnym mobilnym, 36 — w wieku produkcyjnym niemobilnym, 24 — w wieku poprodukcyjnym.

</doc>
<doc id="393780" url="https://pl.wikipedia.org/wiki?curid=393780" title="Bądków (województwo łódzkie)">
Bądków (województwo łódzkie)

Bądków – wieś w Polsce położona w województwie łódzkim, w powiecie zgierskim, w gminie Zgierz.
Siedziba sołectwa o tej samej nazwie – Bądków.
Historia.
Nazwa tego sołectwa jest bardzo stara. Pochodzi od imienia Bądzisław lub Bądzimir – zdrobniale Bądko. Pierwsze zapisy o tej miejscowości pojawiają się początku XVI w. jako "Bendków" wieś w parafii Modlna, do której płacona była dziesięcina.
W latach 1975–1998 miejscowość administracyjnie należała do ówczesnego województwa łódzkiego.
Komunikacja.
Przez wieś przebiega droga wojewódzka nr 708 Ozorków – Brzeziny.

</doc>
<doc id="393781" url="https://pl.wikipedia.org/wiki?curid=393781" title="Bądków (województwo mazowieckie)">
Bądków (województwo mazowieckie)

Bądków – wieś w Polsce położona w województwie mazowieckim, w powiecie grójeckim, w gminie Goszczyn.
Stara mazowiecka miejscowość, jedna z siedzib Książąt Mazowieckich. Pisana wzmianka z 1497 roku. Należał do Ziemi Czerskiej, początkowo siedziba powiatu bądkowskiego (do połowy XV w. obejmującego dwie parafie Promna i Goszczyn. Następnie wcielony do powiatu grójeckiego. Bądków był m.in. własnością Anny Mazowieckiej, siostry ostatniego władcy Mazowsza. Jej własnością do zamążpójścia były m.in. Bądków i Goszczyn, była zaradna i gospodarna, przyczyniając się do ich rozwoju. Jej majątki przypadły królowej Bonie.
Wieś królewska Bądkowo położona była w drugiej połowie XVI wieku w powiecie grójeckim ziemi czerskiej województwa mazowieckiego. 
W 1576 r. Bądków miał powierzchnię 18 łanów kmiecych.
W 1665 Bądków należał jako oddzielna dzierżawa do starostwa warszawskiego.
W 1827 roku we wsi było 44 domy i 388 mieszkańców. Należał do Gminy Rykały i parafii w Goszczynie.
W latach 1975–1998 miejscowość administracyjnie należała do województwa radomskiego.

</doc>
<doc id="393782" url="https://pl.wikipedia.org/wiki?curid=393782" title="Bądze (województwo pomorskie)">
Bądze (województwo pomorskie)

Bądze – wieś w Polsce położona w województwie pomorskim, w powiecie sztumskim, w gminie Stary Dzierzgoń nad jeziorem Bądze i na obszarze Parku Krajobrazowego Pojezierza Iławskiego. Wieś wchodzi w skład sołectwa Mortąg.
W roku 1973 wieś należała do powiatu morąskiego, gmina Stary Dzierzgoń, poczta Jerzwałd. W latach 1975–1998 miejscowość administracyjnie należała do województwa elbląskiego. 
Wieś wymieniona w dokumentach z 1294 r., jako leżąca w "Puszczy Pruskiej" nad jeziorem "Banse" (jezioro Bądze). Nazwa jeziora wywodzi się z języka staropruskiego.
W wieku XVI nad jeziorem istniała osada rybacka. Wieś ponownie została założona na "karczowiskach leśnych" dopiero w XVIII w. Według spisu z 1782 r. liczyła 12 "dymów" (gospodarstw domowych) i zamieszkana była przez drwali i rybaków. W roku 1858 wieś liczyła 15 domów z 112 mieszkańcami, a areał wsi wynosił 24 ha.
Według danych z 1939 r. wieś miała jednoklasową szkołę (założona jeszcze w XIX w.), 32 gospodarstwa domowe i 124 mieszkańców. 80 z nich utrzymywało się z rolnictwa lub leśnictwa, 30 z pracy w przemyśle lub rzemiośle, trzech z pracy w handlu. 11 gospodarstw rolnych mieściło się w klasie powierzchni 0,5-5 ha, dwa w klasie 5-10 ha, trzy w klasie 10-20 ha.
Inne miejscowości o nazwie Bądze: Bądze

</doc>
<doc id="393783" url="https://pl.wikipedia.org/wiki?curid=393783" title="Nowe Miasto (Warszawa)">
Nowe Miasto (Warszawa)

Nowe Miasto, dawniej Nowa Warszawa – osiedle i obszar MSI w dzielnicy Śródmieście w Warszawie.
Miasto Nowa Warszawa zostało założone na początku XV w. na północ od Starej Warszawy. Zostało włączone do zespołu miejskiego Warszawy w 1791.
Historia.
W XIV wieku ograniczona murami obronnymi Warszawa stała się za ciasna dla wszystkich pragnących się w niej osiedlić. W 1408 książę mazowiecki Janusz I Starszy nadał przywilej Nowej Warszawie wyłączający ją spod jurysdykcji wójta Starej Warszawy. Tym samym uzyskała ona lokację miejską. 
W 1409 książę Janusz i jego żona Danuta Anna ufundowali kościół Nawiedzenia Najświętszej Marii Panny jako parafialny. W 1414 Nowa Warszawa uzyskała własny samorząd.
Sąsiadujące ze Starą Warszawą miasto było odrębnym administracyjnie i prawnie podmiotem, z rynkiem, ratuszem oraz kościołem parafialnym. Nie posiadało jednak murów obronnych. Podobnie jak Stara Warszawa, Nowa Warszawa powstała na prawie chełmińskim. Jej herb przedstawiał kobietę ze wspiętym na tylne nogi jednorożcem. 
W 1527, rok po włączeniu Księstwa Mazowiekiego z Warszawą do Korony Królestwa Polskiego, Zygmunt I Stary potwierdził dawny przywilej książąt mazowieckich "de non tolerandis Judaeis" zakazujący Żydom mieszkać w Starej i Nowej Warszawie.
Zabudowa miasta została w większości zniszczona w czasie potopu szwedzkiego.
Nowa Warszawa została włączona do zespołu miejskiego Warszawy w 1791.
Większość zabudowy Nowego Miasta została zniszczona podczas II wojny światowej. Odbudowę Nowego Miasta wraz z rynkiem zakończono 1 września 1956.

</doc>
<doc id="393784" url="https://pl.wikipedia.org/wiki?curid=393784" title="Bądze (województwo warmińsko-mazurskie)">
Bądze (województwo warmińsko-mazurskie)

Bądze (niem. "Bensen") – wieś w Polsce położona w województwie warmińsko-mazurskim, w powiecie bartoszyckim, w gminie Górowo Iławeckie. W latach 1975–1998 miejscowość administracyjnie należała do województwa olsztyńskiego. W latach 1945-46 miejscowość nosiła nazwę "Benza"
Przez miejscowość przepływa rzeka Elma, lewy dopływ Łyny.
W roku 1889 Bądze były majątkiem ziemskim. W 1978 r. we wsi było 16 indywidualnych gospodarstw rolnych, gospodarujących na powierzchni 178 ha. W tym czasie była to wieś sołecka, a do sołectwa należały także wsie: Kanie Iławeckie, Piaseczno, Powiersze, Żuławy (PGR). W 1983 r. we wsi było 14 domów, stojących w zabudowie rozproszonej. Wieś w tym czasie zamieszkiwało 66 osób. 

</doc>
<doc id="393785" url="https://pl.wikipedia.org/wiki?curid=393785" title="Bągart (województwo pomorskie)">
Bągart (województwo pomorskie)

Bągart (niem. "Baumgarth") – wieś w Polsce, położona w województwie pomorskim, w powiecie sztumskim, w gminie Dzierzgoń, nad rzeką Dzierzgoń. Miejscowość jest siedzibą sołectwa, w którego skład wchodzą również Spalonki oraz kolonia Bągart. 
Miejscowość jest siedzibą parafii rzymskokatolickiej pod wezwaniem św. Jana Chrzciciela, należącej do dekanatu Dzierzgoń, diecezji elbląskiej.
Wieś królewska położona była w II połowie XVI wieku w województwie malborskim. W latach 1975–1998 miejscowość należała administracyjnie do województwa elbląskiego.
Nazwa.
12 listopada 1946 r. nadano miejscowości polską nazwę Bągart.
Historia.
W 1894 r. odnotowano w miejscowości parafialny kościół katolicki oraz hodowlę koni. W 1885 r. w miejscowości mieszkało 1168 osób, w 1933 r. – 973 osoby, a w 1939 r. – 983 osoby.
Zabytki.
Według rejestru zabytków NID na listę zabytków wpisane są:

</doc>
<doc id="393786" url="https://pl.wikipedia.org/wiki?curid=393786" title="Bąki (województwo łódzkie)">
Bąki (województwo łódzkie)

Bąki – wieś w Polsce położona w województwie łódzkim, w powiecie poddębickim, w gminie Zadzim.
W skład sołectwa Bąki wchodzi także wieś Zaborów.
W latach 1975–1998 miejscowość administracyjnie należała do województwa sieradzkiego.

</doc>
<doc id="393787" url="https://pl.wikipedia.org/wiki?curid=393787" title="Bąki (województwo mazowieckie)">
Bąki (województwo mazowieckie)

Bąki – wieś w Polsce położona w województwie mazowieckim, w powiecie mławskim, w gminie Wieczfnia Kościelna.
W latach 1975–1998 miejscowość administracyjnie należała do województwa ciechanowskiego.

</doc>
<doc id="393788" url="https://pl.wikipedia.org/wiki?curid=393788" title="Bąkowo (województwo wielkopolskie)">
Bąkowo (województwo wielkopolskie)

Bąkowo – wieś w Polsce położona w województwie wielkopolskim, w powiecie pilskim, w gminie Wyrzysk.
W latach 1975–1998 miejscowość administracyjnie należała do województwa pilskiego.

</doc>
<doc id="393789" url="https://pl.wikipedia.org/wiki?curid=393789" title="Bębnów (województwo łódzkie)">
Bębnów (województwo łódzkie)

Bębnów – wieś w Polsce położona w województwie łódzkim, w powiecie wieluńskim, w gminie Konopnica. Bębnów zamieszkuje ok. 100 mieszkańców. Główną atrakcją miejscowości jest sąsiedztwo rzeki Warty.
Historia.
Miejscowość historycznie należy do ziemi wieluńskiej. Ma metrykę średniowieczną i istnieje co najmniej od XIV wieku. Wymieniona w 1391 w dokumencie zapisanym w języku łacińskim jako "Bambnow, Babnow, Bembnow".
Wieś wspominały historyczne dokumenty prawne, własnościowe i podatkowe. W 1415 odnotowany został miejscowy sołtys. W 1462 Jan z Konopnicy zastawił we wsi za 19 grzywien 1 łan osiadły oraz 1 łan opuszczony. W 1511 miejscowość leżała w powiecie wieluńskim, a w 1520 przynależała do parafii Osjaków. W 1511 liczyła 1,5 łany powierzchni, w 1518 – 3 łany. W 1520 kanonicy wieluńscy pobierali z całej wsi dziesięcinę snopową w wysokości 1,5 grzywny. Plebanowi w Osjakowie przysługiwało we wsi meszne z łanów osiadłych. W miejscowości mieszkali wówczas zarówno zagrodnicy jak chałupnicy. W 1552 we wsi gospodarowało 10 kmieci.
W latach 1975–1998 miejscowość administracyjnie należała do województwa sieradzkiego.
W roku 2008 we wsi były prowadzone wykopaliska archeologiczne przez muzeum w Wieluniu.

</doc>
<doc id="393790" url="https://pl.wikipedia.org/wiki?curid=393790" title="Bębnów (województwo świętokrzyskie)">
Bębnów (województwo świętokrzyskie)

Bębnów – wieś w Polsce położona w województwie świętokrzyskim, w powiecie koneckim, w gminie Gowarczów.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Mikołaja w Końskich.
Historia.
Wieś znana już w wieku XV. Bębnów, dawniej także "Bambnow", wieś, pow. koneckim.
W dokumentach z 1369 roku wymieniona jako część dóbr Końskie. (Kod. Małopolski, III, 231).
Wchodzi w skład dóbr Końskie, należących do rodu Odrowążów. W 1421 roku na skutek działu pośród trzech braci dziedziców na Końskich, średni z nich Jan Odrowąż otrzymał Bębnów, Nieśwień i Niekłań.
Potomkowie Jana Odrowąża przybrali nazwiska Odrowążów Bębnowskich i Nieświńskich. W 1468 roku rozgraniczone były: Bębnów i Nieśwień od Modliszewic, Procwinia, Skroniny i Sędowa. (Kapica, Herbarz 6, 7).
Bębnów w XIX wieku stanowił wieś w powiecie koneckim, gminie Gowarczów, parafii Końskie.
Według spisu miast, wsi, osad Królestwa Polskiego z 1827 roku było tu 26 domów i 170 mieszkańców.
W czasach I wojny światowej wieś znajdowała się w obszarze zaboru rosyjskiego. Do dnia dzisiejszego w okolicach zachowały się brukowane drogi budowane przez żołnierzy.
W czasach II wojny światowej Bębnów znajdował się na terenie Generalnego Gubernatorstwa. Po II wojnie światowej, około 1950 roku mieszkańcy zostali wysiedleni na tereny zachodnie tzw.(ziemie odzyskane), a grunty wsi zostały zajęte przez wojsko na poligon. Pod koniec lat 50. rozpoczęło się ponowne osiedlanie miejscowości.
W dniu 20 lipca 1969 roku została powołana do życia Ochotnicza Straż Pożarna w Bębnowie, a dnia 22 lipca 1974 roku oddano do użytku nowo wybudowaną remizę OSP.
Od listopada 2010 roku w miejscowości działa zespół ludowy Bębnowianka, kultywujący tradycje muzyczne regionu opoczyńsko-świętokrzyskiego. 
W odległości 1 km od miejscowości Bębnów w kierunku Końskich znajduje się Cmentarz Żołnierzy Armii Czerwonej, poległych w czasie II Wojny Światowej na ziemi koneckiej. Szacunkowo pochowanych jest tu ok. 15 300 osób, (244 żołnierzy AK i ponad 15 000 bezimiennych radzieckich jeńców zamordowanych w latach 1941-1943).
Położenie.
Miejscowość leży przy drodze nr 728, i oddalona jest 50 km od Kielc, 6 km od Końskich oraz 5 km od Gowarczowa. Bębnów podzielony jest na ulice: Główną, Wschodnią, Lipową, Strażacką, Zieloną, Leśną, Północną, Południową,Polną, Wrzosową i Słoneczną.
Religia.
W miejscowości znajduje się Kaplica Rzymskokatolicka pod wezwaniem Miłosierdzia Bożego. 
Walory turystyczne.
Wieś Bębnów leży u podnóża Wzgórz Opoczyńskich. Naturalnym walorem są liczne lasy i łąki otaczające miejscowość ze wszystkich stron. Przez miejscowość przepływa rzeczka Młynkowska, prawobrzeżny dopływ Czystej. 

</doc>
<doc id="393791" url="https://pl.wikipedia.org/wiki?curid=393791" title="Bęczyn (województwo lubelskie)">
Bęczyn (województwo lubelskie)

Bęczyn – wieś w Polsce położona w województwie lubelskim, w powiecie kraśnickim, w gminie Urzędów.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Urzędów.
Historia.
W przeszłości miejscowość ta była integralną częścią miasta Urzędów stanowiąc jedną z czterech przedmieści Urzędowa: Bęczyn na północnym zachodzie, Mikoszewskie na zachodzie, Rankowskie na północnym wschodzie i Góry na północ od Urzędowskiego rynku. Przedmieścia te rozłożyły się na wzgórzach okalających dolinę, którą płynie rzeka Urzędówka, przypływająca od wschodu ze wsi Skorczyce.

</doc>
<doc id="393792" url="https://pl.wikipedia.org/wiki?curid=393792" title="Bęczyn (województwo małopolskie)">
Bęczyn (województwo małopolskie)

Bęczyn – wieś w Polsce, położona w województwie małopolskim, w powiecie wadowickim, w gminie Brzeźnica.
W latach 1975–1998 wieś administracyjnie należała do województwa bielskiego.

</doc>
<doc id="393793" url="https://pl.wikipedia.org/wiki?curid=393793" title="Dyslalia">
Dyslalia

Dyslalia (gr. "dys" – zaburzenie, "lalia" – mowa) – zaburzenia mowy polegające na nieprawidłowej realizacji fonemów (najmniejszych elementów składowych wyrazów) według zazwyczaj ustalonych norm społecznych spowodowane wadami w ukształtowaniu lub uszkodzeniu peryferyjnych organów artykulacyjnych (takich jak wargi, zęby, język czy podniebienie) dotyczące tylko aspektu artykulacyjnego języka.
Według Ireny Styczek dyslalia to opóźnienie w przyswajaniu sobie języka, na skutek opóźnionego wykształcenia się funkcji pewnych struktur mózgowych. 
Inną definicje przedstawia Genowefa Demelowa twierdząc, że jest to nieprawidłowość w realizacji jednej głoski, kilku głosek, a nawet wszystkich lub niemal wszystkich od razu, tzw. bełkot. Zachowane są rytm, melodia, akcent, ale mowa jest zatarta, mało zrozumiała lub zupełnie niezrozumiała.
Halina Spionek uważa, że dyslalia nie jest jednostką chorobową, lecz zespołem objawów wywołanych różnymi czynnikami.
Leczenie.
Terapia zaburzeń związanych z dyslalią polega na zastąpieniu błędnie wymawianych dźwięków prawidłowymi. W tym celu należy doprowadzić do wykształcenia się umiejętności artykułowania prawidłowych dźwięków (nauczenia mowy, której pacjent nie nabył wcześniej oraz nadrobienia opóźnienia w rozwoju mowy) co wymaga pomocy ze strony logopedy (chodzi tutaj o usunięcie przyczyn jak i objawów zaburzeń artykulacyjnych).
W przypadku źle rozwiniętego lub uszkodzonego narządu artykulacyjnego w celu przywrócenia odpowiedniego kształtu stosuje się zabiegi chirurgiczne.

</doc>
<doc id="393794" url="https://pl.wikipedia.org/wiki?curid=393794" title="Będargowo (województwo pomorskie)">
Będargowo (województwo pomorskie)

Będargowo (dodatkowa nazwa w j. kaszub. ) – wieś kaszubska w Polsce, położona w województwie pomorskim, w powiecie wejherowskim, w gminie Szemud. 
Wieś jest siedzibą sołectwa Będargowo w którego skład wchodzi również miejscowość Bagielnica. Pierwsze wzmianki o Będargowie pochodzą z roku 1284. W okolicy miejscowości znajdują się pozostałości starego grodziska.
Wieś szlachecka położona była w II połowie XVI wieku w powiecie mirachowskim województwa pomorskiego. W latach 1975–1998 miejscowość administracyjnie należała do województwa gdańskiego.
Podczas zaboru pruskiego wieś nosiła nazwę niemiecką "Bendargau". Podczas okupacji niemieckiej nazwa "Bendargau" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Bandergau".
W roku 1912 urodził się tu działacz kaszubski Aleksander Arendt.

</doc>
<doc id="393795" url="https://pl.wikipedia.org/wiki?curid=393795" title="Będkowice (województwo dolnośląskie)">
Będkowice (województwo dolnośląskie)

Będkowice (niem. "Bankwitz") – wieś w Polsce, położona w województwie dolnośląskim, w powiecie wrocławskim, w gminie Sobótka.
W latach 1975–1998 miejscowość należała administracyjnie do województwa wrocławskiego.
Nazwa.
Polską nazwę "Bienkowiec" oraz zgermanizowaną "Bankwitz" wymienia w 1896 r. śląski pisarz Konstanty Damrot w książce o nazewnictwie miejscowym na Śląsku. Damrot w swojej książce wymienia również wcześniejszą staropolską nazwę "Bandcowicz" pod rokiem 1205.
W 1937 r. nadano miejscowości nazwę "Burghübel".
Historia.
Miejscowość wzmiankowana po raz pierwszy w 1209 r. jako wieś książęca.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="393796" url="https://pl.wikipedia.org/wiki?curid=393796" title="Będkowice (województwo małopolskie)">
Będkowice (województwo małopolskie)

Będkowice – wieś w Polsce położona w województwie małopolskim, w powiecie krakowskim, w gminie Wielka Wieś. W latach 1975–1998 w województwie krakowskim.
Integralne części miejscowości: Dolina Będkowska, Podkopiec.
Historia.
Historia wsi Będkowice sięga średniowiecza. Na jej terenie, wznosząc się nad Doliną Będkowską, znajduje się Sokolica, zwana również Sokolą Skałą, na której w VIII – IX wieku istniało Grodzisko na Sokolicy w Będkowicach. Jak wykazały badania archeologiczne przeprowadzone w 1909 roku przez archeologa Leona Kozłowskiego, późniejszego premiera II RP (1934–1935), oraz J. Czarnowskiego, nieopodal grodziska na Sokolej Skale znajdowało się drugie – nad skałami Dębnik.
Pierwsza pisemna wzmianka o Będkowicach pochodzi z 1329 i wspomina o lokacji wsi Hutnica (dzisiejsze Szklary) na dobrach wsi Bantkowicz. Sama nazwa wskazuje, że istnienie tej miejscowości można datować na XI lub XII w. Z pierwotnego obszaru Będkowic powstały później samodzielne wsie Łazy i Kawiory. Kolejna wzmianka z 1341 mówi, że we wsi było ponad dwudziestu dziedziców. Poszczególne części wsi należały do różnych właścicieli, którzy wciąż się zmieniali, ustawicznie prowadząc spory i procesy o działy, spadki, miedze, lasy itp.
W 1708 właścicielka dóbr będkowskich Maria Józefa z Wesslów poślubiła królewicza Konstantego, syna Jana III Sobieskiego, wówczas weszły one jako część posagu w skład dóbr królewskich.
Kolejnymi znanymi z imienia i nazwiska właścicielami wsi była rodzina Bzowskich. Upamiętnia ich znajdujący się na południowo-wschodnim krańcu wsi Kopiec Bzowskich zwieńczony krzyżem. Znajduje się tam tablica upamiętniająca Hiacynta Janotę-Bzowskiego (1750–1808) oraz Kazimierza Janotę-Bzowskiego (1792–1862). Przy odpowiedniej widoczności z kopca widać Kraków i panoramę Tatr.
W okresie zaborów Będkowice znajdowały się pod administracją rosyjską, leżąc tuż przy granicy z galicyjską częścią monarchii austriackiej, a później austro-węgierskiej. Doliną Będkowską przebiegała granica między tymi zaborami, której strzegła nieistniejąca już strażnica rosyjska.
W 1924 w Dolinie Będkowskiej powstał dwór Szaniec, wybudowany przez Janinę i Lecha Rościszewskich. W czasie II wojny światowej w Szańcu udzielono schronienia ukrywającym się żydom, którzy dzięki temu uratowali życie, za co Rościszewscy zostali uhonorowani po wojnie tytułem Sprawiedliwych wśród Narodów Świata. W murach dworu funkcjonował przez pewien czas Uniwersytet Ludowy. Szaniec spłonął w 1990 r. Rościszewscy spoczywają na cmentarzu parafialnym w Będkowicach. Zabudowania dworskie przetrwały w Będkowicach do początku XX w., później były sukcesywnie rozbierane. Na ich parceli wybudowany został m.in. kościół parafialny. We wsi istniał też kiedyś browar.
W latach 70. XX w. natrafiono w Dolinie Będkowskiej na ślady cmentarzyska z czasów kultury łużyckiej.
Turystyka.
Wieś położona jest na Jurze Krakowsko-Częstochowskiej w części zwanej Wyżyną Olkuską, w sąsiedztwie Ojcowskiego Parku Narodowego. Cały jej teren wchodzi w skład Parku Krajobrazowego Dolinki Krakowskie obejmującego doliny i wąwozy z licznymi skałami wapiennymi, jaskiniami, źródłami krasowymi i zabytkami kultury materialnej. Położenie miejscowości między Doliną Będkowską a Kobylańską sprawia, że jest ona doskonałym punktem wypadowym do ich zwiedzania. Szlaki turystyki pieszej i rowerowej umożliwiają zwiedzenie również innych dolin. Jest też dobrym punktem wypadowym dla wspinaczy skałkowych, którzy mają łatwe i bliskie podejścia na liczne udostępnione do wspinaczki skały wschodniej strony Doliny Będkowskiej, w tym najwyższą w jurze Sokolicę. W sąsiedztwie wsi znajdują się dwie udostępnione do zwiedzania jaskinie: Nietoperzowa i Wierzchowska Górna.
 żółty – z Kobylan przez Dolinę Kobylańską, Będkowice, fragment Doliny Będkowskiej, Dolinę Szklarki, rezerwat przyrody Dolina Racławki do Paczółtowic.
 niebieski – z Rudawy przez Radwanowice, Łączki i całą długość Doliny Będkowskiej do Ojcowskiego Parku Narodowego.
 zielony – z Bolechowic obok Bramy Bolechowickiej, przez Las Krzemionka, przysiółek Kawiory, górną część Doliny Będkowskiej i Doliny Szklarki do Jerzmanowic.
 rowerowy szlak brzozowy – z Kobylan przez Dolinę Kobylańską, Krzemionki, Zelków, przysiółek Gacki do Bolechowic i Zabierzowa.

</doc>
<doc id="393798" url="https://pl.wikipedia.org/wiki?curid=393798" title="Będzin (Osetna)">
Będzin (Osetna)

Będzin – przysiółek wsi Osetna w Polsce, położony w województwie zachodniopomorskim, w powiecie pyrzyckim, w gminie Lipiany. Przysiółek wchodzi w skład sołectwa Osetna.
W latach 1975–1998 przysiółek administracyjnie należał do województwa szczecińskiego.

</doc>
<doc id="393799" url="https://pl.wikipedia.org/wiki?curid=393799" title="Blizna (województwo podkarpackie)">
Blizna (województwo podkarpackie)

Blizna – wieś w Polsce położona w województwie podkarpackim, w powiecie ropczycko-sędziszowskim, w gminie Ostrów.
W latach 1975–1998 miejscowość administracyjnie należała do województwa rzeszowskiego.
Historia poligonu.
W czasie II wojny światowej istniał w Bliźnie poligon broni V o nazwie "Truppenübungsplatz Heidelager, Artilleriezielfeld-Blizna".
Decyzja o lokalizacji w Bliźnie poligonu V-2 zapadła w sierpniu 1943 po zbombardowaniu przez aliantów głównego ośrodka rakietowego w Peenemünde. Aby utrudnić kolejne działania wojskom alianckim, dowództwo niemieckie zdecydowało się na podzielenie prac nad bronią rakietową na trzy części: 
Plan został zatwierdzony i szybko przekazany do realizacji. Sprawa była dla Niemców na tyle ważna, że już we wrześniu 1943 do Blizny przybył szef SS Himmler, by sprawdzić postępy w budowie obiektów i organizacji poligonu.
Budowa poligonu.
Na terenie wysiedlonej wcześniej wsi ocalał tylko jeden budynek, była to mała murowana szkoła. Rozpoczęto więc od podstaw budowę wszystkich potrzebnych obiektów. Na początek poprowadzono do Blizny betonową drogę oraz linię kolejową z miejscowości Pustków. Na terenie samego poligonu zlokalizowano obiekty koszarowe - już na początku działania załoga liczyła ponad 300 osób. Rozmieszczono specjalne budynki i urządzenia potrzebne do obsługi i odpalania rakiet, w tym wieżę serwisową wraz z zapleczem, halę montażową, wiaty garażowe, magazyn, schrony i bunkry obserwacyjne, rampy przeładunkowe, wieże ciśnień, w sumie kilkadziesiąt obiektów. Zostały one ze sobą połączone betonowymi drogami i liniami kolejki wąskotorowej. Prawdopodobnie równocześnie rozpoczęto prace przygotowujące stanowiska startowe dla latającego pocisku, znanego jako V-1, który również był testowany w Bliźnie. Prace na poligonie osobiście nadzorowali Wernher von Braun - twórca V-2 oraz płk Walter Dornberger - odpowiedzialny za niemiecki program rakietowy.
Działalność poligonu.
Pierwszy start rakiety V-2 odbył się w Bliźnie 27 października 1943 lub 5 listopada 1943 r. Przeprowadziła go przybyła z Peenemünde Lehr-und Versuchsbatterie 444 (bateria szkolno-doświadczalna), później dołączyły do niej Artillerie-Abteilung 836 oraz Artillerie-Abteilung 485. W sumie odpaliły one z Blizny ponad 200 rakiet. Szybko okazało się, że 80% rakiet nie dociera do celu, wyznaczonego nad Bugiem w rejonie miejscowości Sarnaki. Większość z nich wybuchała w pierwszej fazie lotu, często wręcz na stanowisku startowym. Obserwacje lotu oraz analiza szczątków rakiet pozwoliły na wyeliminowanie wad i osiągnięcie zadowalającej skuteczności. Wiosną 1944 do Blizny przybył Flak-Regiment 155, który przeprowadził odpalenia pocisków V-1. Raporty AK wskazują, że strzelania pociskami V-1 wykonywano już w roku 1943. Możliwe, że były to próby przygotowanych wyrzutni. Pociski V-1 kierowano do celów położonych między Lublinem a Chełmem. Wyszkolone w Bliźnie jednostki brały później udział w działaniach wojennych w zachodniej Europie, m.in. w ostrzeliwaniu Londynu.
Ewakuacja poligonu.
Poligon działał nieprzerwanie od listopada 1943 do lipca 1944 r., kiedy to został ewakuowany przez Niemców na teren poligonu Heidekraut w Borach Tucholskich. Akcja likwidacji obiektów poligonu przez niemieckich saperów została przerwana w wyniku ataku oddziałów AK. W pierwszych dniach sierpnia do Blizny wkroczyli żołnierze wojsk radzieckich, ostatecznie zajmując ten teren na kilka kolejnych miesięcy.
Pozostałości po poligonie.
Część obiektów poligonu w Bliźnie zostało zburzone przez wycofujących się Niemców, wiele zniszczono już po wojnie. W dobrym stanie zachowały się do dzisiaj dwa jednakowe stanowiska startowe V-1. Składają się one z ceglano-betonowych bunkrów oraz betonowych płyt i podstaw podpór rampy startowej. W pobliżu nich znajduje się betonowa płyta, z której w początkowym okresie odpalano V-2. Niedaleko znajdują się również pozostałości budynków i platformy rozładunkowej. Obiekty te są obecnie w centrum wsi. W dalszej części poligonu w lesie obok drogi zachowały się resztki betonowych filarów hali montażowej. Ciągną się one w dwóch rzędach na długości 100 m. W pobliżu pozostały resztki nasypu pętli nawrotowej dla kolejki wąskotorowej oraz nasypu rampy rozładunkowej. Niedaleko w pobliżu skrzyżowania znajdziemy gruzy budynku stacji transformatorowej i rozdzielni elektrycznej dla poligonu. Po przeciwnej stronie w lesie znajdują się podstawa wieży serwisowej oraz pętla nawrotowa. Głębiej w lesie zachowały się ślady po liniach kolejki wąskotorowej strefy magazynowej poligonu. W lasach otaczających Bliznę możemy odnaleźć ślady po miejscach, z których odpalano V-2. Występują one na północ i południe od wioski. Można je rozpoznać po koncentracji wielkich lejów powstałych w wyniku wybuchu wadliwych rakiet V-2 na stanowisku startowym, lub w pobliżu. W okolicy Blizny znaleźć można też dziesiątki okopów i ziemianek, które zostały wykonane przez stacjonujących tutaj radzieckich żołnierzy.

</doc>
<doc id="393800" url="https://pl.wikipedia.org/wiki?curid=393800" title="Blizna (wieś w województwie podlaskim)">
Blizna (wieś w województwie podlaskim)

Blizna – wieś w Polsce położona w województwie podlaskim, w powiecie augustowskim, w gminie Nowinka. We wsi mieści się przystanek kolejowy.
W 1921 roku wieś liczyła 24 domy i 168 mieszkańców, w tym 114 staroobrzędowców, 53 katolików łacińskich oraz 1 ewangelik.
W latach 1975–1998 miejscowość administracyjnie należała do województwa suwalskiego.
Społeczność staroobrzędowa z Blizny należy do parafii funkcjonującej przy molennie w Suwałkach.

</doc>
<doc id="393801" url="https://pl.wikipedia.org/wiki?curid=393801" title="Blizno (województwo kujawsko-pomorskie)">
Blizno (województwo kujawsko-pomorskie)

Blizno – wieś w Polsce położona w województwie kujawsko-pomorskim, w powiecie wąbrzeskim, w gminie Książki. 
W latach 1975–1998 miejscowość administracyjnie należała do województwa toruńskiego. Według Narodowego Spisu Powszechnego (III 2011 r.) liczyła 183 mieszkańców. Jest siódmą co do wielkości miejscowością gminy Książki.
Przez wieś przebiega droga wojewódzka nr 543 (trasa Radzyń Chełmiński – Jabłonowo Pomorskie). 
W Bliźnie znajduje się ośrodek "Caritas" Diecezji Toruńskiej. 

</doc>
<doc id="393802" url="https://pl.wikipedia.org/wiki?curid=393802" title="Blizno (województwo mazowieckie)">
Blizno (województwo mazowieckie)

Blizno – wieś w Polsce położona w województwie mazowieckim, w powiecie sierpeckim, w gminie Szczutowo.
Przez miejscowość przebiega droga wojewódzka nr 560.
W latach 1975–1998 miejscowość administracyjnie należała do województwa płockiego.
Demografia.
Według spisu powszechnego z 1921 we wsi Blizno było 30 budynków i 198 mieszkańców. Wśród mieszkańców 160 osób było wyznania rzymskokatolickiego i 38 osób wyznania ewangelickiego. Natomiast w folwarku Blizno odnotowano 3 budynki i 34 mieszkańców, w tym 29 katolików i 5 ewangelików.
Według Narodowego Spisu Powszechnego (III 2011 r.) wieś liczyła 168 mieszkańców.

</doc>
<doc id="393803" url="https://pl.wikipedia.org/wiki?curid=393803" title="Blizocin (województwo dolnośląskie)">
Blizocin (województwo dolnośląskie)

Blizocin – wieś w Polsce położona w województwie dolnośląskim, w powiecie trzebnickim, w gminie Trzebnica.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="393804" url="https://pl.wikipedia.org/wiki?curid=393804" title="Blizocin (województwo lubelskie)">
Blizocin (województwo lubelskie)

Blizocin – wieś w Polsce położona w województwie lubelskim, w powiecie lubartowskim, w gminie Jeziorzany.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Jeziorzany. Wieś stanowi sołectwo gminy Jeziorzany. Według Narodowego Spisu Powszechnego (III 2011 r.) wieś liczyła 200 mieszkańców.
Wierni Kościoła rzymskokatolickiego należą do parafii Podwyższenia Krzyża Świętego w Sobieszynie.

</doc>
<doc id="393805" url="https://pl.wikipedia.org/wiki?curid=393805" title="Bliżyce (województwo śląskie)">
Bliżyce (województwo śląskie)

Bliżyce – wieś w Polsce położona w województwie śląskim, w powiecie myszkowskim, w gminie Niegowa. 
We wsi znajduje się szkoła podstawowa, OSP, placówki handlowe, gospodarstwo agroturystyczne i lecznicza dla zwierząt.
W 2001 roku wieś zamieszkiwało 605 osób, w 2005 roku 586 a na dzień 31 grudnia 2006 roku 592 mieszkańców.
Struktura powierzchni.
Bliżyce zajmują 637,06 ha, w tym:
Nazwa.
Miejscowość ma metrykę średniowieczną i istnieje od XIV wieku. Wymieniona w 1369 roku w różnych formach: "Blischicz", "Blizicze", "Bliszicze", "Bliszicz", "Blyszyce".
Historia.
Pierwsza wzmianka o wsi „Blischicz” pochodzi z 1369 roku. Miejscowość była własnością królewską i przez kilka wieków należała do zamku w Lelowie. Na przełomie XIV i XV wieku na utrzymanie starostwa i zamku lelowskiego płynęły dochody z Bliżyc, które w tym okresie posiadały karczmę. 
Od XIV wieku Bliżyce należały do parafii Lelów, położonej 6 km na północny wschód i leżały w granicach Korony Królestwa Polskiego. Mieszkańcy podlegali sądom królewskim i znajdowali się pod ochroną starostów, ich przedstawicielem był sołtys. W 1394 roku król polski Władysław Jagiełło nadał w Bliżycach sołectwo na prawie średzkim niejakiemu Bieńkowi, którego zobowiązał aby w czasie wypraw wojennych stawiał się na zamku lelowskim z kuszą.
W połowie XV wieku wieś wymienił polski historyk Jan Długosz w swoim dziele Liber beneficiorum dioecesis Cracoviensis. Zanotował on, że dwór oraz miejscowa karczma dawały dziesięcinę kościołowi w Zrębicach.
W wieku XVI parafię, do której należała wieś podzielono na staromiejską i lelowską, Bliżyce weszły w skład tej pierwszej. Miejscowość wymieniona została w historycznych dokumentach podatkowych. W 1564 roku mieszkało w niej 22 kmieci gospodarujących na 21 1/4 łanach i półłankach. Z czego z 18 łanów płacili po 18 groszy, a z 3 łanów sołtysich po 1 grzywnie. Obowiązkiem osiadłych na łanach sołtysich było świadczenie podwód zamkowych do 3 wsi. Dawali oni także 2 korce sepu z owsa z każdego łanu i płacili podymne lub stołowe, z każdego łanu po 2 kapłony, 1 ser i 10 jaj. W miejscowości odnotowano wówczas także 2 karczmarzy, z których jeden płacił 1 grzywnę 12 groszy czynszu z roli i karczmy, a drugi 1 grzywnę i 42 groszy czynszu z roli oraz za robociznę.
Według wizytacji z 1763 roku Bliżyce ze swych pól karczemnych płaciły oprócz dziesięciny należnej swemu proboszczowi jeszcze dziesięcinę proboszczom Zrębic.
Zabory Polski.
Po rozbiorach Polski miejscowość znalazła się w zaborze rosyjskim i leżała w Królestwie Polskim. W XIX-wiecznym Słowniku geograficznym Królestwa Polskiego wieś wymieniona jest dwukrotnie. W 1880 roku jako rekolonizowana (czyli ponownie zaludniona) wieś leżąca w powiecie włoszczowskim w parafii Lelów. W 1827 roku znajdowało się w niej 80 domów zamieszkanych przez 408 mieszkańców.
Około roku 1846 roku nastąpiła komasacja starej wsi. Bliżyce zmieniają swe położenie i całkowicie swój kształt. Dotychczas tworzyły one skupisko sięgające w głąb dzisiejszych Sokolnik. Po komasacji wydłużają się w linię prostą ciągnąc się na długość około 3–4 km, obecnie około 6 km. Wieś została podzielona na części, których nazwy, pomimo całkowitej integracji funkcjonują w słownictwie miejscowej ludności do dziś. Zalesie od strony północnej, dalej idąc w kierunku południowym Stawki, następnie właściwa wieś. Za wsią Ogrody, które wzięły swą nazwę od rzeczywistych ogrodów. Za ogrodami znajdowała się tzw. Mrówka położona na wapiennym wzgórzu gdzie znajdowały się liczne mrowiska. Wszystkie grunty wsi podzielono na 20 morgowe huby, cała wieś składała się z 21 łanów.
II wojna światowa.
W pamięci mieszkańców Bliżyc pozostały wspomnienia z okresu II wojny światowej. Na tych terenach walczyły różne ugrupowania wojskowe, przede wszystkim Bataliony Chłopskie i Armia Krajowa. Brały one udział w drobnych potyczkach oraz działaniach dywersyjnych. Już w grudniu 1939 roku powstała organizacja pod kryptonimem „ Adam”. W 1940 roku przy oddziałach wojskowych powstał punkt sanitarny, który wszedł w skład Ludowego Związku Kobiet i Zielonego Krzyża. Punkt sanitarny zajął się zakwaterowaniem około 150 rodzin warszawskich skierowanych przez Radę Główną Opiekuńczą po powstaniu warszawskim. Ludzie ci znaleźli schronienie przede wszystkim w budynku szkoły.
W czasie okupacji niemieckiej mieszkająca we wsi rodzina Nędzów udzieliła pomocy Żydowi Cwi Ben-Ami – Mojżeszowi Rozenbaum. W 2001 roku Instytut Jad Waszem podjął decyzję o przyznaniu Elżbiecie, Franciszkowi i Jerzemu Nędzom tytułu Sprawiedliwych wśród Narodów Świata.
Okres powojenny.
Okres powojenny to lata rozkwitu Bliżyc. Wykopano wiele studni co znacznie ułatwiło życie mieszkańcom. W 1956 roku wybudowano kuźnię służącą kilku wioskom, która była użytkowana do lat 70. W latach siedemdziesiątych przeprowadzono przez wieś rurociąg oraz elektryczność. Przy czynnym udziale mieszkańców wybudowano bitą drogę oraz budynki GS-u: magazyny skupu żywca i zboża.
W latach 1975–1998 miejscowość administracyjnie należała do województwa częstochowskiego.
Szkolnictwo.
Według protokołu sporządzonego w Ślęzanach 25 lutego 1823 roku na 23 gospodarzy zamieszkujących Bliżyce, tylko jeden sołtys Antoni Mazanek był piśmienny. Około 1863 roku w Bliżycach powstała prywatna szkoła. Nauczano w języku rosyjskim, gdyż był on językiem urzędowym. W języku polskim uczył mieszkańców Stefan Szczepańczyk, mieszkaniec Antolki żyjący w latach 1880–1926. Zajęcia odbywały się w prywatnym domu państwa Lisów. Drewniana szkoła mieszcząca się na środku wsi została wybudowana około roku 1910–1912. W styczniu 1997 roku została oddana nowa ośmioklasowa Szkoła Podstawowa w Bliżycach.

</doc>
<doc id="393806" url="https://pl.wikipedia.org/wiki?curid=393806" title="Bliżyce (województwo wielkopolskie)">
Bliżyce (województwo wielkopolskie)

Bliżyce – wieś w Polsce położona w województwie wielkopolskim, w powiecie wągrowieckim, w gminie Skoki.
W latach 1975–1998 miejscowość administracyjnie należała do województwa poznańskiego.
Historia.
Po raz pierwszy miejscowość wymieniona została w dokumencie z 1154 Zbiluta (z rodu Pałuków) obywatela polskiego (“Poloniae civis”), w którym zanotowana została jako "Bliscowice".

</doc>
<doc id="393807" url="https://pl.wikipedia.org/wiki?curid=393807" title="Błażejowice (powiat kędzierzyńsko-kozielski)">
Błażejowice (powiat kędzierzyńsko-kozielski)

Błażejowice (dodatkowa nazwa w j. , w latach 1935-1945 ) – wieś w Polsce położona w województwie opolskim, w powiecie kędzierzyńsko-kozielskim, w gminie Cisek.
Od 1950 miejscowość administracyjnie należy do województwa opolskiego.
Nazwa.
Nazwa miejscowa "Błażejowice" pochodzi od imienia "Błażej". Końcówka „ice” charakterystyczna jest dla słowiańskich nazw patronimicznych wywodzących się od patronów rodu.
Wieś "Von Blazegowitz" była wzmiankowana w 1440. W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod polską nazwą "Blażeowice" oraz nazwą zgermanizowaną "Blasewitz". Spis geograficzno-topograficzny miejscowości leżących w Prusach z 1835 roku notuje polską nazwę miejscowości "Blasieowice" oraz niemiecką "Blaschewitz".
Obecnie używaną polską nazwę "Błażejowice" oraz zgermanizowaną wymienia w 1896 roku śląski pisarz Konstanty Damrot w książce o nazewnictwie miejscowym na Śląsku.
Ze względu na polskie pochodzenie nazwy po dojściu do władzy w Niemczech narodowych socjalistów w latach 1935-1945 administracja III Rzeszy zmieniła nazwę na nową, całkowicie niemiecką - .
Historia.
Od 1563 własność Nikolausa Lassota, a później hrabiów von Opperasdorf. Wieś ta położona jest w terenie pagórkowatym, w dolinie potoku Dzielniczka. W roku 1864 została wybudowana kaplica w środku wsi pod wezwaniem św. Jana.
Komunikacja.
W Błażejowicach znajduje się skrzyżowanie dwóch ważnych dróg wojewódzkich: 421 i 422. Do Błażejowic kursują także autobusy z dwóch województw śląskiego i opolskiego.

</doc>
<doc id="393808" url="https://pl.wikipedia.org/wiki?curid=393808" title="Błażejowice (województwo śląskie)">
Błażejowice (województwo śląskie)

Błażejowice (niem. "Blaschowitz")– wieś sołecka w Polsce, położona w województwie śląskim, w powiecie gliwickim, w gminie Wielowieś.
W latach 1975–1998 wieś administracyjnie należała do województwa katowickiego.
Nazwa.
Nazwa wywodzi się od imienia męskiego pochodzenia łacińskiego Błażej.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w formie "Blaseowitz" we fragmencie "Blaseowitz solvitur decima more polonico".
W 1886 urodził się tutaj Jan Kanty Lorek, późniejszy biskup.

</doc>
<doc id="393809" url="https://pl.wikipedia.org/wiki?curid=393809" title="Błażkowa (województwo podkarpackie)">
Błażkowa (województwo podkarpackie)

Błażkowa (daw. "Błaszkowa") – wieś w Polsce położona w województwie podkarpackim, w powiecie jasielskim, w gminie Brzyska.
W latach 1975–1998 miejscowość administracyjnie należała do województwa krośnieńskiego.
Miejscowość jest siedzibą parafii pod wezwaniem Matki Bożej Nieustającej Pomocy, należącej do dekanatu Brzostek, diecezji rzeszowskiej.
Nazwa wsi pochodzi najprawdopodobniej od imienia Blaszko lub Błażej.
Historia.
Osada wzmiankowana w 1429 r. W 1624 r. wymieniana jako miasteczko. Posiadało ono gorzelnię, browar i tartak oraz rozwinięte tkactwo. Przez Błażkową przebiega potok Idżwinka. .
W 1860 współwłaściciele Józef i Kajetan Bochniewiczowie, Józef Reklewski i Hieronima Wiluszowa odstąpili dawny areszt na szkołę i zapewnili jej opał. Gromady w Błażkowej i Dębowej zobowiązały się drewno zrąbać, zwieźć i płacić gotówką 189 zł.
Na przełomie XIX i XX wieku dobra we wsi posiadał Stanisław Nowak.
W miejscowości znajduje się pomnik ku czci partyzantów i ofiar faszyzmu.
Błażkowa wyposażona jest w sieć instalacji gazowej i telefonicznej. Posiada budynki użyteczności publicznej takie jak: szkołę podstawową, gimnazjum, Niepubliczny Ośrodek Zdrowia, Dom Ludowy i remizę OSP.
Urodzeni.
W Błażkowej urodził się Karol Irzykowski – krytyk literacki, pisarz; autor powieści "Pałuba". Dworek Jasiony, w którym urodził się pisarz, został rozebrany po 1945 r. W jego miejscu zbudowano tartak. Pozostały aleja, którą powozy zajeżdżały przed ganek, kilka drzew.
Atrakcje i obiekty historyczne.
Na terenie wsi zachowało się wiele kapliczek, takich jak trzykondygnacyjna kapliczka słupowa, zwieńczona krzyżem. We wnęce umieszczono figurkę Matki Bożej Niepokalanie Poczętej. Niżej na szklanej tabliczce widnieje napis:

</doc>
<doc id="393810" url="https://pl.wikipedia.org/wiki?curid=393810" title="Błędowo (województwo warmińsko-mazurskie)">
Błędowo (województwo warmińsko-mazurskie)

Błędowo (niem. "Blandau") – osada w Polsce położona w województwie warmińsko-mazurskim, w powiecie kętrzyńskim, w gminie Barciany.
W latach 1975–1998 miejscowość administracyjnie należała do województwa olsztyńskiego.
Zobacz też: Błędowo 

</doc>
<doc id="393811" url="https://pl.wikipedia.org/wiki?curid=393811" title="Błędów (województwo łódzkie)">
Błędów (województwo łódzkie)

Błędów – wieś w Polsce położona w województwie łódzkim, w powiecie łowickim, w gminie Chąśno. W miejscowości znajduje się szkoła podstawowa.
Wieś arcybiskupstwa gnieźnieńskiego w ziemi gostynińskiej województwa rawskiego w 1792 roku. W latach 1975–1998 miejscowość administracyjnie należała do województwa skierniewickiego.

</doc>
<doc id="393812" url="https://pl.wikipedia.org/wiki?curid=393812" title="Błonie (województwo dolnośląskie)">
Błonie (województwo dolnośląskie)

Błonie – wieś w Polsce położona w województwie dolnośląskim, w powiecie średzkim, w gminie Miękinia.
Przez miejscowość przebiega droga krajowa DK94.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="393813" url="https://pl.wikipedia.org/wiki?curid=393813" title="Błonie (powiat włocławski)">
Błonie (powiat włocławski)

Błonie – wieś w Polsce, położona w województwie kujawsko-pomorskim, w powiecie włocławskim, w gminie Lubień Kujawski.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 66 mieszkańców. Jest 39. co do wielkości miejscowością gminy Lubień Kujawski.

</doc>
<doc id="393814" url="https://pl.wikipedia.org/wiki?curid=393814" title="Błonie (wieś w województwie lubelskim)">
Błonie (wieś w województwie lubelskim)

Błonie – wieś w Polsce położona w województwie lubelskim, w powiecie bialskim, w gminie Janów Podlaski.
Przez miejscowość przebiega droga wojewódzka nr 698.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="393815" url="https://pl.wikipedia.org/wiki?curid=393815" title="Błonie (województwo lubuskie)">
Błonie (województwo lubuskie)

Błonie (niem. "Blankfeld") – wieś w Polsce położona w województwie lubuskim, w powiecie świebodzińskim, w gminie Skąpe.
W latach 1975–1998 miejscowość administracyjnie należała do województwa zielonogórskiego.
Niewielka wieś ulicówka, położona przy drodze powiatowej Skąpe – Toporów, ok. 11 km na północny zachód od Skąpego. Błonie powstało prawdopodobnie w XIV w. i do 1810 r. stanowiło własność joannitów z Łagowa. W 1654 r. wzmiankowany był tu kościół będący przedmiotem zatargu między katolikami i protestantami. Świątynia została rozebrana w XIX w. W 1939 r. wieś liczyła 115 mieszkańców.

</doc>
<doc id="393816" url="https://pl.wikipedia.org/wiki?curid=393816" title="Błonie (województwo małopolskie)">
Błonie (województwo małopolskie)

Błonie – wieś w Polsce położona w województwie małopolskim, w powiecie tarnowskim, w gminie Tarnów.
W latach 1975–1998 miejscowość administracyjnie należała do województwa tarnowskiego.
Toponimia.
Miejscowość wzięła swą nazwę od łąki nad rzeką Dunajec. Słowo błonie oznacza bowiem rozległą równinę pokrytą łąką. W XVIII wieku przesunięto koryto rzeki na wschód odcinając tym samym wspomniane pastwiska od dworu. Znalazły się one po stronie Łukanowic. W zachowanym liście do władz z 1774 dzierżawca Błonia Kazimierz Petryczyn, wyrażał swoje obawy związane z przekopaniem nowego koryta dla Dunajca.
Charakterystyka i historia wsi.
Wieś była własnością rodziny Błońskich herbu Biberstein. W 1402 w źródłach pisanych pojawia się pierwsza wzmianka o tej wsi. Nieco później przy granicy ze Zgłobicami powstała Wola Błońska. Około 1470 w Błoniu znajdowały się dwa dwory, pierwszy Jana Błońskiego, drugi Tomasza Kazimirskiego, o tych samych herbach. W XVII i na początku XVIII wieku wieś należała do rodu Łodzińskich. W tym miejscu istniał wówczas przewóz przez Dunajec "„na promach z masztami i żaglami na drodze wiedeńskiej ku Lwowu”". W 1827 właścicielem wsi był Maciej Bukowski.
W 1868 właściciel Błonia, Adolf Jordan sprowadził z Paryża Rufina Piotrowskiego. Przez dwa lata mieszkał on we wsi i był nauczycielem domowym w miejscowym dworze. W późniejszym czasie dwór pełnił funkcje letniskowe. W 1898 roku w tarnowskiej „Pogoni” pojawiło się ogłoszenie o dworskiej willi w Błoniu składającej się z czterech pokoi i kuchni w pobliżu sosnowego lasu do wynajęcia "„dla potrzebujących świeżego powietrza”".
27 listopada 1882 na Uniwersytecie Jagiellońskim Adam Jordan rodem z Błonia otrzymał stopień doktora praw. W 1902 właścicielem wsi był Franciszek Jordan.
W 1906 diecezja tarnowska zakupiła parcelę i rok później w miejscu starej resztówki dworskiej wybudowano willę „Ave” z przeznaczeniem na letni wypoczynek dla alumnów Wyższego Seminarium Duchownego w Tarnowie. Obok niej powstała kaplica i gospodarstwo rolne. W willi Ave odbywały się zajęcia dydaktyczne podczas I wojny światowej, kiedy budynek seminaryjny w Tarnowie został zajęty przez wojsko i używany jako szpital oraz podczas okupacji niemieckiej w latach 1940-41. 22 maja 1941 pod zarzutem prowadzenia nielegalnego uboju Gestapo aresztowało w Błoniu m.in. rektora Wyższego Seminarium Duchownego księdza Romana Sitkę. W 1960 wybudowano nową kaplicę, która od 1980 pełni funkcję kościoła parafialnego.
Obecnie miejscowość słynie z wyrobu opłatków i wędliny. Zakład przetwórczo-handlowy WSD produkuje rocznie ponad milion opłatków.
Zob. Film prezentujący produkcję opłatków w Błoniu.
Zabytki.
Pamiątkę z czasów pierwszej wojny światowej stanowi cmentarz wojenny nr 198.
Szkoła w Błoniu.
W latach siedemdziesiątych XVIII w. istniał w Błoniu punkt nauczania, który znajdował się we dworze. Na początku XIX w. utworzono tutaj szkołę parafialną. W 1908 r. powstała szkoła tzw. 1-klasowa, która swego budynku doczekała się dopiero w 1937 r. W czasie wojny, w latach 1944–1945 w szkole stacjonowało wojsko niemieckie. W latach 1946–1951 obok starego budynku rozpoczęto budowę nowego, murowanego, który stoi do dziś.

</doc>
<doc id="393817" url="https://pl.wikipedia.org/wiki?curid=393817" title="Błonie (województwo podkarpackie)">
Błonie (województwo podkarpackie)

Błonie – wieś w Polsce położona w województwie podkarpackim, w powiecie mieleckim, w gminie Przecław.
W latach 1975–1998 miejscowość administracyjnie należała do województwa rzeszowskiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Przecławiu.

</doc>
<doc id="393818" url="https://pl.wikipedia.org/wiki?curid=393818" title="Błota (wieś w powiecie sieradzkim)">
Błota (wieś w powiecie sieradzkim)

Błota – wieś w Polsce położona w województwie łódzkim, w powiecie sieradzkim, w gminie Brąszewice.
W latach 1975–1998 miejscowość administracyjnie należała do województwa sieradzkiego. W pobliżu wsi znajduje się rezerwat przyrody Jaźwiny na terenie wsi działa Ochotnicza Straż Pożarna, sklep spożywczy. Teren wsi jest okrążony lasem mieszanym. Rośnie tu rzadka w Polsce roślina - długosz królewski. Wieś sąsiaduje z Kuźnicą Zagrzebską, Brąszewicami, Wiertelakami. Na wsi jest boisko, plac zabaw, sklep spożywczy. Na terenie wsi znajdowała się kiedyś szkoła podstawowa.

</doc>
<doc id="393819" url="https://pl.wikipedia.org/wiki?curid=393819" title="Błota (województwo opolskie)">
Błota (województwo opolskie)

Błota – wieś w Polsce położona w województwie opolskim, w powiecie brzeskim, w gminie Lubsza.
W latach 1975–1998 miejscowość administracyjnie należała do ówczesnego województwa opolskiego.
Przysiółkami wsi są: Lednica, Leśna Woda i Zamcze.
Na terenie przysiółka Zamcze (cmentarz) znajdują się pozostałości grodziska stożkowego.

</doc>
<doc id="393820" url="https://pl.wikipedia.org/wiki?curid=393820" title="Błotnica (województwo lubuskie)">
Błotnica (województwo lubuskie)

Błotnica – wieś w Polsce położona w województwie lubuskim, w powiecie strzelecko-drezdeneckim, w gminie Stare Kurowo.
W latach 1975–1998 miejscowość administracyjnie należała do województwa gorzowskiego.
Zabytki.
Do wojewódzkiego rejestru zabytków wpisany jest:

</doc>
<doc id="393821" url="https://pl.wikipedia.org/wiki?curid=393821" title="Błotnica (województwo świętokrzyskie)">
Błotnica (województwo świętokrzyskie)

Błotnica – wieś w Polsce położona w województwie świętokrzyskim, w powiecie koneckim, w gminie Stąporków.
W latach 1975–1998 miejscowość administracyjnie należała do województwa kieleckiego.
Błotnica jest punktem początkowym zielonego szlaku rowerowego prowadzącego do Sielpii Wielkiej.
Wierni kościoła rzymskokatolickiego należą do parafii Nawiedzenia Najświętszej Maryi Panny w Czarnej.

</doc>
<doc id="393822" url="https://pl.wikipedia.org/wiki?curid=393822" title="Błotnica (województwo warmińsko-mazurskie)">
Błotnica (województwo warmińsko-mazurskie)

Błotnica (niem. "Schlamsack") – wieś w Polsce położona w województwie warmińsko-mazurskim, w powiecie elbląskim, w gminie Gronowo Elbląskie, na obszarze Żuław Elbląskich.
Wieś okręgu sędziego ziemskiego Elbląga w XVII i XVIII wieku. W latach 1975–1998 miejscowość administracyjnie należała do województwa elbląskiego.

</doc>
<doc id="393823" url="https://pl.wikipedia.org/wiki?curid=393823" title="Błotnica (województwo wielkopolskie)">
Błotnica (województwo wielkopolskie)

Błotnica – wieś w Polsce położona w województwie wielkopolskim, w powiecie wolsztyńskim, w gminie Przemęt.
Wieś duchowna, własność opata cystersów w Przemęcie pod koniec XVI wieku leżała w powiecie kościańskim województwa poznańskiego. 
W okresie Wielkiego Księstwa Poznańskiego (1815-1848) miejscowość wzmiankowana jako Błotnica należała do wsi większych w ówczesnym powiecie babimojskim rejencji poznańskiej. Błotnica należała do kaszczorskiego okręgu policyjnego tego powiatu i stanowiła część majątku Kaszczor, który należał wówczas do rządu pruskiego w Berlinie. Według spisu urzędowego z 1837 roku Błotnica liczyła 194 mieszkańców, którzy zamieszkiwali 22 dymy (domostwa).
W Błotnicy urodził się Stanisław Siuda.
W latach 1975–1998 miejscowość administracyjnie należała do województwa leszczyńskiego.

</doc>
<doc id="393824" url="https://pl.wikipedia.org/wiki?curid=393824" title="Błotno (województwo lubuskie)">
Błotno (województwo lubuskie)

Błotno (do 1945 r. ) – wieś w Polsce położona w województwie lubuskim, w powiecie strzelecko-drezdeneckim, w gminie Zwierzyn.
W latach 1975–1998 miejscowość administracyjnie należała do województwa gorzowskiego.
Według danych z 2011 roku miejscowość zamieszkiwało 139 osób.
W 2015 Pracownia Badań Historycznych i Archeologicznych Pomost przeprowadziła tam ekshumację kilkudziesięciu Niemców, zamordowanych 25 lutego 1945 przez Armię Czerwoną. Zbiorowa egzekucja mężczyzn i kobiet, cywilnych mieszkańców wsi była aktem zemsty za dokonany przez nieznanych żołnierzy Wehrmachtu tego samego dnia zamach na trzech czerwonoarmistach, w tym majora. Znaleziono ciała łącznie 48 zabitych, w dwóch zbiorowych grobach. Relacje wskazują, że liczba ofiar mogła przekroczyć 70. Dzięki wstawiennictwu polskiego robotnika przymusowego Czesława Stolarek u rosyjskiego oficera, odstąpiono od egzekucji w stosunku do części kobiet, które miały przy sobie wówczas dzieci. Uratowani od śmierci, zmuszeni zostali do patrzenia na egzekucję przez rozstrzelanie pozostałej ludności, często ich rodzin i bliskich.
16 października 2015 r. odbył się uroczysty pogrzeb na Niemieckim Cmentarzu Wojennym w Starym Czarnowie, pow. gryfiński, gdzie pochowano m.in. szczątki zamordowanych w 1945 r. mieszkańców Błotna (Brenkenhofsbruch). W uroczystościach pogrzebowych uczestniczyło ok. 200 osób z Polski i Niemiec.

</doc>
<doc id="393825" url="https://pl.wikipedia.org/wiki?curid=393825" title="Bobin (województwo małopolskie)">
Bobin (województwo małopolskie)

Bobin – wieś w Polsce położona w województwie małopolskim, w powiecie proszowickim, w gminie Proszowice.
W latach 1975–1998 miejscowość administracyjnie należała do województwa krakowskiego.
Historia.
Pod koniec XIX wieku według Słownika geograficznego Bobin należał do powiatu pińczowskiego, w gminie Kościelec (parafia Bobin – dekanat pińczowski). Posiadał piękny dworski park nad rzeką, murowany kościół oraz najprawdopodobniej znajdował się tutaj dom schronienia dla starców i kalek oraz szkoła początkowa. W 1827 roku było tutaj 57 domów i 273 mieszkańców.
Park dworski został założony w XVIII wieku, stanowi wydłużony prostokąt z płaskim terenem w połowie długości, gdzie postawiony był dwór. Na wschodnim końcu parku znajduje się staw z otwarciem na daleki krajobraz łęgowy doliny rzeki. Park ozdobny w Bobinie, związany z dawną siedzibą dworską, zachował czytelny układ kompozycyjny i drzewostanu o wartościach dendrologicznych. Na terenie parku między innymi rosną trzy drzewa uznane za pomniki przyrody tj. dwa wiązy szypułkowe oraz miłorząb dwuklapowy.

</doc>
<doc id="393826" url="https://pl.wikipedia.org/wiki?curid=393826" title="Bobin (województwo mazowieckie)">
Bobin (województwo mazowieckie)

Bobin – wieś w Polsce położona w województwie mazowieckim, w powiecie ostrołęckim, w gminie Czerwin.
W końcu XIX w. Bobin był jedną z piętnastu wsi leżących w obrębie okolicy szlacheckiej Mierzejewo
Na przełomie XX i XXI wieku w obszar dzisiejszego Bobina włączono 2 sąsiednie wsie położone po wschodniej stronie strumyka (Strugi) Janczyki oraz powstałą po parcelacji ziem dworskich Czambrowinę.
Wierni kościoła rzymskokatolickiego należą do parafii Trójcy Przenajświętszej w Czerwinie (część wschodnia) lub do parafii Podwyższenia Krzyża Świętego w Goworowie (część zachodnia).
Historia.
W latach 1921–1939 wieś leżała w województwie białostockim, w powiecie ostrołęckim, w gminie Czerwin.
Według Powszechnego Spisu Ludności z 1921 roku wieś zamieszkiwały 73 osoby w 14 budynkach mieszkalnych. Miejscowość należała do parafii rzymskokatolickiej w m. Czerwin. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w m. Czerwin.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Generalnego Gubernatorstwa.
W latach 1975–1998 miejscowość administracyjnie należała do województwa ostrołęckiego.

</doc>
<doc id="393827" url="https://pl.wikipedia.org/wiki?curid=393827" title="Bobolice (województwo dolnośląskie)">
Bobolice (województwo dolnośląskie)

Bobolice – wieś w Polsce położona w województwie dolnośląskim, w powiecie ząbkowickim, w gminie Ząbkowice Śląskie.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Demografia.
Według Narodowego Spisu Powszechnego (III 2011 r.) liczyły 543 mieszkańców. Są szóstą co do wielkości miejscowością gminy Ząbkowice Śląskie.
Historia.
Nazwę miejscowości w zlatynizowanych staropolskich formach "Boboliz" oraz "Bobolicz" notuje wraz z sąsiednimi wsiami spisana po łacinie w latach 1269–1273 Księga henrykowska m.in. we fragmencie "de particula Boboliz"
Zabytki.
Do wojewódzkiego rejestru zabytków wpisane są:

</doc>
<doc id="393828" url="https://pl.wikipedia.org/wiki?curid=393828" title="Bobolice (województwo śląskie)">
Bobolice (województwo śląskie)

Bobolice – wieś w Polsce, położona w województwie śląskim, w powiecie myszkowskim, w gminie Niegowa.
Nazwa.
Miejscowość ma metrykę średniowieczną i notowana jest od XIV wieku. Wymieniona w 1370 jako "Bobolice", 1396 "Bobolicz, Bobolin, Bobilicz, Balinlicze, Boboliczicze, Boblicze".
Historia.
Wieś założona została prawdopodobnie na prawie polskim i początkowo była własnością królewską. Około 1350–1352 obok wsi król polski Kazimierz III Wielki zbudował warowny zamek.
W 1370 król polski Ludwik Węgierski z okazji swojej koronacji nadaje Władysławowi Opolczykowi zamek bobolicki wraz z przyległymi wsiami. W 1383 polska szlachta na zjedzie w Sieradzu domaga się aby królowa polska Jadwiga Andegaweńska po objęcia tronu w Polsce przywróciła miejscowości nadane Opolczykowi Królestwu Polskiemu. W 1394 król polski Władysław Jagiełło na prośbę Andrzeja właściciela Bobolic przenosi jego dobra: Zdów, Ogorzelik, folwark Lgota, Tomiszowice, Niegowę, Wysoką, Tarnowę z prawa polskiego na prawo magdeburskie. Dokument ten nie odnotowuje jednak wsi Bobolice oraz zamku.
W 1396 Jagiełło zajmuje zamki znajdujące się we władaniu Władysława Opolskiego w tym również Bobolice. Od tego momentu miejscowość należy do Korony Królestwa Polskiego. W 1418 dokumenty historyczne wzmiankują sołtysa urzędującego we wsi.
W drugiej połowie XVI wieku miejscowość posiadał sekretarz królewski, kanonik krakowski oraz archidiakon warszawski Stanisław Fogelweder. W 1589 w Brańsku zrobił on swoim synom zapis ze swoich dóbr, na które składały się wieś i zamek Bobolice, Zdów, Ogorzelnik, Tomiszowice, Stary Folwark zwany Lgota, Niegowa oraz Niegówka, pustka, należąca do kościoła w Niegowie.
Po rozbiorach Polski miejscowość znalazła się w zaborze rosyjskim i leżała w Królestwie Polskim. W XIX-wiecznym Słowniku geograficznym Królestwa Polskiego wymieniona jest jako wieś leżąca w powiecie będzińskim.
Obecnie.
W latach 1975–1998 miejscowość administracyjnie należała do województwa częstochowskiego.
Aktualnie wieś jest ośrodkiem wypoczynkowym. Największą atrakcją turystyczną wsi jest położony na Szlaku Orlich Gniazd zamek.

</doc>
<doc id="393829" url="https://pl.wikipedia.org/wiki?curid=393829" title="Bobrek (województwo małopolskie)">
Bobrek (województwo małopolskie)

Bobrek – wieś w Polsce położona w województwie małopolskim, w powiecie oświęcimskim, w gminie Chełmek.
W latach 1975–1998 miejscowość administracyjnie należała do województwa bielskiego.
Historia.
Miejscowość ma metrykę średniowieczną i istnieje co najmniej od XIV wieku. Wymieniona po raz pierwszy w 1390 w dokumencie zapisanym w języku łacińskim jako "Bobrek, Bobreg". Nazwa jest zdrobnieniem od słowa bóbr co wskazuje na zamieszkanie tych zwierząt w okolicy.
Wieś początkowo była własnością szlachecką i do 1390 należała Mikołaja Strzały z Bobrka. Odnotowują ją historyczne dokumenty. W 1402 Dziersław Karwacjan „iuvenis” wraz z Janem Ligęzą toczyli spór sądowy o granice pomiędzy Libiążem, a Bobrkiem. W 1408 roku po raz pierwszy został wymieniony obronny zamek w Bobrku, zbudowany przez Jana Ligęzę, który dwa lata później uczestniczył w bitwie pod Grunwaldem prowadząc własną chorągiew. Po jego śmierci miejscowość wchodziła w uposażenie rodu Ligięzów herbu Półkozic. W 1439 Piotr z Bobrka podpisał akt konfederacji Spytka z Melsztyna.
Zamek w późniejszym okresie stał się zamkiem zbójnickim, który został oczyszczony ze zbójców za czasów Zygmunta III Wazy. W latach 1768–1772 w miejscowości stacjonowali konfederaci barscy. Po rozbiorach Polski miejscowość dostała się w 1795 roku w granice zaboru austriackiego.
Wieś pod koniec XIX wieku wymienia Słownik geograficzny Królestwa Polskiego. W 1880 roku zajmowała ona obszar 2564 morg w tym 1342 morgi lasu oraz 156 domów, w których zamieszkiwało 882 mieszkańców.
Wieś Bobrek uznawana była za małopolską stolicę ludowego obraźnictwa. Ambroży Grabowski w swoich wspomnieniach nadmienia o dwóch sławnych obraźnikach działających we wsi – Saganie oraz Wojciechu Bryndzy.
Teraźniejszość.
W Bobrku prowadzi działalność klub piłkarski "LKS Bobrek" występujący obecnie w lidze okręgowej (Wadowice) oraz Ośrodek Jeździecki „Ikarion”.
W Szkole im. Kardynała Adama Stefana Sapiehy w Bobrku jest przedszkole, „0” (zerówka) i szkoła podstawowa. W miejscowości znajduje się dom pomocy społecznej dla osób z niepełnosprawnością intelektualną. Powstał on w 1952 r. w miejsce Zakładu dla Sierot im. Dzieciątka Jezus, założonego w 1884 r. przez Marię z Potulickich Ogińską i jej męża Bogda Ogińskiego, a prowadzonego najpierw przez siostry służebniczki, a od 1918 r. siostry szarytki. 
Na terenie wsi działalność duszpasterską prowadzi Kościół Rzymskokatolicki (parafia Przenajświętszej Trójcy).
W Bobrku znajduje się most drogowy na Wiśle. W 2006 r. otrzymał on imię Benedykta XVI, który mostem tym przejeżdżał 28 maja tegoż roku, udając się do dawnego niemieckiego obozu koncentracyjnego KL Auschwitz.
Zabytki.
W Bobrku znajduje się zniszczony pałac Sapiehów (wcześniej Potulickich i Ogińskich), zbudowany w stylu neoklasycystycznym w I połowie XIX wieku, oraz czworaki (z muzeum etnograficznym) i drewniany spichlerz z XVIII wieku.

</doc>
<doc id="393830" url="https://pl.wikipedia.org/wiki?curid=393830" title="Bobrek (województwo mazowieckie)">
Bobrek (województwo mazowieckie)

Bobrek – wieś w Polsce położona w województwie mazowieckim, w powiecie białobrzeskim, w gminie Stromiec.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Jana Chrzciciela w Stromcu.

</doc>
<doc id="393831" url="https://pl.wikipedia.org/wiki?curid=393831" title="Bobrowa (województwo łódzkie)">
Bobrowa (województwo łódzkie)

Bobrowa – wieś w Polsce położona w województwie łódzkim, w powiecie łowickim, w gminie Łyszkowice.
W latach 1975–1998 miejscowość administracyjnie należała do województwa skierniewickiego.

</doc>
<doc id="393832" url="https://pl.wikipedia.org/wiki?curid=393832" title="Bobrowa (województwo opolskie)">
Bobrowa (województwo opolskie)

Bobrowa – wieś w Polsce położona w województwie opolskim, w powiecie oleskim, w gminie Rudniki.
Bobrowa liczy ok. 295 mieszkańców.
Na przełomie czerwca i lipca w Bobrowie odbywają się Międzynarodowe Zawody Drwali. Pierwsza (regionalna) edycja zawodów odbyła się w roku 2000. Poza drwalami z Polski w zawodach biorą udział też zawodnicy z Czech, Francji, Niemiec, Słowacji, Szwecji, Ukrainy oraz, od 2007 r. Estonii. Rywalizują oni w następujących konkurencjach: obalanie, przygotowanie pilarki do pracy, złożona przeżynka kłód, dokładność przeżynki, okrzesywanie.
Charakter zabudowy: przydrożny. Bobrowa leży na trasie nadzalewowej rzeki Piskary (Piskorki), w obrębie zlewni Warty, na wysokości 219 - 223,5 m n.p.m.
W okresie międzywojennym stacjonowała w miejscowości placówka Straży Celnej „Bobrowa”.
W latach 1975–1998 miejscowość położona była w województwie częstochowskim.
Zobacz też.
Bobrowa, Bobrowa Wola

</doc>
<doc id="393833" url="https://pl.wikipedia.org/wiki?curid=393833" title="Bobrowa (województwo podkarpackie)">
Bobrowa (województwo podkarpackie)

Bobrowa – wieś w Polsce położona w województwie podkarpackim, w powiecie dębickim, w gminie Żyraków.
W 1973 wieś została odznaczona przez Radę Państwa PRL Orderem Krzyża Grunwaldu II klasy "za zasługi w walce z hitlerowskim okupantem".
W latach 1975–1998 miejscowość administracyjnie należała do województwa tarnowskiego.
Bobrowa posiadała swój klub piłkarski LKS Bobrowa.

</doc>
<doc id="393834" url="https://pl.wikipedia.org/wiki?curid=393834" title="Bobrowa (województwo podlaskie)">
Bobrowa (województwo podlaskie)

Bobrowa – wieś w Polsce położona w województwie podlaskim, w powiecie białostockim, w gminie Zabłudów.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Świętego Krzyża w Grabówce.

</doc>
<doc id="393835" url="https://pl.wikipedia.org/wiki?curid=393835" title="Bobrowice (województwo zachodniopomorskie)">
Bobrowice (województwo zachodniopomorskie)

Bobrowice (niem.: "Alt Bewersdorf") – wieś w Polsce położona w województwie zachodniopomorskim, w powiecie sławieńskim, w gminie Sławno przy drodze krajowej nr 6. Miejscowość przekształca się stopniowo w południowo-zachodnie przedmieście Sławna. W Bobrowicach znajduje się szkoła podstawowa im. generała Augusta Emila Fieldorfa.
W latach 1975–1998 miejscowość administracyjnie należała do województwa słupskiego.

</doc>
<doc id="393836" url="https://pl.wikipedia.org/wiki?curid=393836" title="Bobrowiec (województwo łódzkie)">
Bobrowiec (województwo łódzkie)

Bobrowiec – wieś w Polsce położona w województwie łódzkim, w powiecie tomaszowskim, w gminie Rzeczyca.
Wieś królewska w tenucie inowłodzkiej w powiecie brzezińskim województwa łęczyckiego w końcu XVI wieku. W latach 1975–1998 miejscowość administracyjnie należała do województwa piotrkowskiego.

</doc>
<doc id="393837" url="https://pl.wikipedia.org/wiki?curid=393837" title="Bobrowiec (województwo mazowieckie)">
Bobrowiec (województwo mazowieckie)

Bobrowiec – wieś w Polsce położona w województwie mazowieckim, w powiecie piaseczyńskim, w gminie Piaseczno.
W latach 1975–1998 miejscowość administracyjnie należała do województwa warszawskiego.

</doc>
<doc id="393838" url="https://pl.wikipedia.org/wiki?curid=393838" title="Bobrowiec (województwo pomorskie)">
Bobrowiec (województwo pomorskie)

Bobrowiec – wieś kociewska w Polsce położona w województwie pomorskim, w powiecie starogardzkim, w gminie Smętowo Graniczne.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie Bobrowiec: Bobrowiec

</doc>
<doc id="393839" url="https://pl.wikipedia.org/wiki?curid=393839" title="Bobrowiec (województwo warmińsko-mazurskie)">
Bobrowiec (województwo warmińsko-mazurskie)

Bobrowiec (niem. "Klein Amtsmühle") – wieś w Polsce położona w województwie warmińsko-mazurskim, w powiecie braniewskim, w gminie Braniewo na trasie linii kolejowej Braniewo-Olsztyn i przy drodze wojewódzkiej nr 507.
W latach 1975–1998 miejscowość administracyjnie należała do województwa elbląskiego.
Wieś znajduje się w historycznym regionie Warmia.
Historia.
Pierwotna nazwa ma pochodzenie staropruskie, od pobliskiego strumienia Biebrza (Behwer). Pierwsza wzmianka pochodzi z 1319 r., gdy majątek i młyn pod Braniewem przejął biskup warmiński. W 1342 r. na utworzenie Nowego Miasta Braniewo biskup Herman z Pragi przekazał całą posiadaną ziemię oprócz 5 łanów i młyna Babernick, nazywanego później Małym Młynem Miejskim (Klein Amtsmühle). W 1820 r. był to dziedziczny młyn zamieszkiwany przez 13 osób, podległy pod parafię katolicką w Braniewie. W 1861 r. w 3 budynkach mieszkało 36 osób. W 1905 r. osada liczyła 29 osób, należała do urzędu stanu cywilnego Szylenach i parafii ewangelickiej w Braniewie. Miejscowość zdobyta przez wojsko sowieckie w dniu 19.03.1945 r. Polskie powojenne nieoficjalne nazwy to: Biebrzański Młyn, Młynówka. Nazwa urzędowa Bobrowiec została nadana w dniu 1.10.1948 r.

</doc>
<doc id="393840" url="https://pl.wikipedia.org/wiki?curid=393840" title="Bobrowniki (województwo kujawsko-pomorskie)">
Bobrowniki (województwo kujawsko-pomorskie)

Bobrowniki – wieś w Polsce położona w województwie kujawsko-pomorskim, w powiecie lipnowskim, w gminie Bobrowniki. Dawniej miasto; uzyskały lokację miejską w 1403 roku, zdegradowane w 1869 roku. W 1784 rok położone były w powiecie dobrzyńskim ziemi dobrzyńskiej województwa inowrocławskiego u. W 1827 roku jako miasto rządowe Królestwa Kongresowego położone było w powiecie lipnowskim, obwodzie lipnowskim województwa płockiego. W latach 1975–1998 miejscowość administracyjnie należała do województwa włocławskiego.
Historia.
Pierwsza wzmianka o Bobrownikach jako o miasteczku (oppidium) pochodzi z 1321 roku. Od 1320 wraz z ziemią dobrzyńską własność królewska, w 1329 zdobyta przez Jana Luksemburskiego, w 1330 sprzedana Krzyżakom. Od 1343 po pokoju w Kaliszu wraca do Polski. Okres ostatnich lat pierwszej okupacji ziemi dobrzyńskiej przez Krzyżaków wiąże się z rozpoczęciem funkcjonowania Bobrownik jako stolicy jej terytorium. Od tej pory zamek bobrownicki był rezydencją każdego zarządcy ziemi dobrzyńskiej niezależnie od tego, czy był nim książę, wójt czy starosta. Od końca XIV w. do końca XVIII w. Bobrowniki były miejscem w którym zbierał się sąd grodzki dla całej ziemi dobrzyńskiej a w latach 1775–1776 także sąd ziemski.
Pierwsze wzmianki o zamku w Bobrownikach pochodzą z 1345. To tu książę dobrzyński Władysław nadał prawa miejskie Lipnu. Z tego okresu znana jest pierwsza pieczęć przedstawiająca obecny herb Bobrownik. Ma ona na otoku napis: +S * BURGENSIV * DE * BOBR (średnica 42mm).
Ziemia dobrzyńska po pokoju kaliskim 1343 została w wyniku działań króla Kazimierza Wielkiego przekazana księciu Władysławowi Garbatemu, który rezydował w Bobrownikach i prawdopodobnie był fundatorem murowanego zamku. Po jego śmierci między 1351 a 1353 r. ziemia dobrzyńska wraz z Bobrownikami trafia pod bezpośrednie panowanie króla i pozostawała w niej aż do jego śmierci. W 1370 roku zapisał on, jako lenno, w testamencie księstwa: dobrzyńskie, kujawskie, sieradzkie i łęczyckie wnukowi, zwanemu Kaźkiem słupskim. Gdy książę zmarł w wyniku rany otrzymanej w czasie oblężenie Złotorii w 1377, ziemia dobrzyńska wraz z Bobrownikami powraca do Korony. Nie na długo jednak bowiem ówczesny król Polski Ludwik Węgierski nadaje m.in. ziemię dobrzyńską Władysławowi Opolczykowi, który jako lennik przejął ją na początku 1380 roku.
W maju 1391 Władysław Opolczyk zastawił na rzecz zakonu zamek w Złotorii wraz z pięcioma wsiami położonymi na ziemi dobrzyńskiej. Zastaw ten, ze względu na ogromne znaczenie strategiczne Złotorii jako klucza do ziemi dobrzyńskiej, potraktowano jako akt wrogi wobec Królestwa Polskiego. W sierpniu 1391 r. część wojsk królewskich, którą dowodził Krystyn z Ostrowa, uderzyła na ziemię gniewkowską, a w miesiąc później na ziemię dobrzyńską, zajmując w krótkim czasie cały ten obszar z wyjątkiem Bobrownik, których załoga dowodzona przez Ślązaka Borzyma Szarego broniła się zaciekle. Krzyżacy nie pozostali obojętni wobec konfliktu. Pod pretekstem ochrony swoich kupców wysłali na Ziemię Dobrzyńską wojska, które zmusiły Krystyna z Ostrowa 21 listopada 1391 r. do zwinięcia oblężenia bobrownickiego zamku. Po ustąpieniu Polaków spod Bobrownik obrońcy otworzyli bramy zamkowe Krzyżakom.
Władysław Opolczyk kontynuował tymczasem groźną dla Królestwa Polskiego politykę. Wiosną 1392 r. potrzebujący gotówki książę, działając w porozumieniu z królem węgierskim Zygmuntem Luksemburskim, zaproponował wielkiemu mistrzowi krzyżackiemu Konradowi Wallenrodowi sprzedaż ziemi dobrzyńskiej. Wielki mistrz oferty tej jednak nie przyjął, wymawiając się brakiem pewności co do tego, kto jest prawowitym właścicielem owej ziemi – król polski czy węgierski. Opolczyk w tej sytuacji udał się osobiście (w przebraniu kupca) do Malborka z nowymi propozycjami. Udało mu się w końcu – w lipcu 1392 roku – nakłonić Krzyżaków do pożyczenia mu 50 tysięcy florenów węgierskich pod zastaw całej Ziemi Dobrzyńskiej. W tej sytuacji Bobrowniki przeszły pod władanie Zakonu Najświętszej Marii Panny.
10 sierpnia 1392 roku w Bobrownikach mieszkańcy ziemi dobrzyńskiej złożyli hołd jego wielkiemu mistrzowi, Konradowi von Jungingen.
Pierwszym wójtem krzyżackim na zamku w Bobrownikach (posiadający władzę nad całą Ziemią Dobrzyńską) był Wolf von Urbach. Opuścił on urząd w 1392 roku. Następnym piastującym tę funkcję był Herman Pilgrim (6 listopada 1392 – 4 listopada 1401). W latach 1401–1405 wójtem był Gotfryd von Hotzfeld.
Miasto w Bobrownikach powstało przed 1383 roku. W dniu św. Michała 1403 roku wielki mistrz Zakonu Krzyżackiego, Konrad von Jungingen nadał "Stadt Beberen" prawo chełmińskie. W 1405 roku Bobrowniki i ziemia dobrzyńska wróciły do Polski na mocy ustaleń zjazdu w Raciążku. Starostą bobrownickim (capitaneus Dobriniensis) mianowany został Warcisław Gotartowic z rodu Lisów.
Po wybuchu wielkiej wojny z Zakonem w 1409 roku zamek oblegany był od 20 do 28 sierpnia przez armię krzyżacką, dowodzoną przez wielkiego mistrza Ulryka von Jungingena. Po kilku dniach obrony załoga, wskutek zniszczenia części murów zamkowych przez ciężką artylerię, poddała się. Wkrótce po kapitulacji Krzyżacy podjęli reperację murów i osadzili na zamku wójta, Boemunda Brendela, podskarbiego zakonnego, młodszego kompana wielkiego mistrza.
Długosz podaje, że król Władysław Jagiełło za szybkie poddanie zamku bobrownickiego ukarał dowódcę obrony Warcisława z Gotartowic wraz z Bartłomiejem z Płomykowa i innymi znaczniejszymi rycerzami karą wieży i niesławą, którą winowajcy zmyli dopiero pod Grunwaldem. Nie jest to jednak pewne, ponieważ wymienieni rycerze w niecały rok później walczą w Prusach, a Bartosz z Płomykowa uzyskał nawet zapomogę od króla. Zamek i miasto powrócił pod polskie panowanie po bitwie pod Grunwaldem w 1410 roku. Od 25 września 1410 r. w okolicach Bobrownik przebywała, powracająca z wojny armia wraz z królem Władysławem Jagiełłą, który kilka dni oczekiwał pod Bobrownikami na budowę mostu łyżwowego, po którym przeprawił się przez Wisłę na wysokości Przypustu. 26 listopada załoga zamku w Bobrownikach brała udział w zwycięskiej bitwie z Krzyżakami pod Golubiem.
3 czerwca 1422 roku król Władysław Jagiełło wydał w Inowrocławiu przywilej dla Bobrownik, przydając mu 40 włók ziemi i zwolnił jego mieszkańców od sądów starościńskich. 2 maja 1425 roku, w wyniku zabiegów dworu królewskiego Władysława Jagiełły, lipnowscy rajcowie wystawili na zamku w Bobrownikach dokument ze zobowiązaniem, że w wypadku zgonu króla, za „prawego pana i dziedzica” miasto Lipno uzna jego syna Władysława. Podobne zobowiązanie złożyli również w tym samym roku rajcowie Bobrownik.
W okresie wojny trzynastoletniej w zamku bobrownickim przetrzymywani byli jeńcy krzyżaccy. Po podpisaniu II pokoju toruńskiego skończyła się rola Bobrownik jako twierdzy broniącej rubieży królestwa polskiego przed Krzyżakami. W pokojowych warunkach nastąpił rozkwit gospodarczy miejscowości. Funkcjonowała komora celna na Wiśle, która w późniejszym czasie została połączona z komorą celną funkcjonującą we Włocławku i przeniesiona do tego miasta.
Sebastian Fabian Klonowic tak pisze o Bobrownikach w poemacie „"Flis, to jest Spuszczanie statków Wisłą i inszymi rzekami do niej przypadającymi"” (1595):
W XVI-XVIII wieku zamek był siedzibą starostów, sądu ziemskiego i grodzkiego. Konstytucją sejmową z 1601 r. księgi grodzkie i ziemskie starostwa bobrownickiego uzyskały status wieczystych. Zamek uszkodzony w czasie wojny polsko-szwedzkiej 1626–1629 miał być remontowany na koszt szlachty ziemi dobrzyńskiej, na co zgodził się sejm w 1641 r. Jego stan w tym czasie nie był zły, co ukazuje widok zamku autorstwa Abrahama Boota z 1627 r. Mury zamkowe są całe, tylko główny budynek zamkowy jest pozbawiony dachu. Uchwała sejmowa z 1641 r. nie została wykonana, a zamek dodatkowo zrujnowany został w czasie potopu szwedzkiego, podobnie jak i miasto.
15 października 1668 r. w Bobrownikach odbył się sejmik poselski elekcyjny szlachty dobrzyńskiej. Jego marszałkiem był Jan Zboiński, kasztelan dobrzyński.
Zamek nie został już odbudowany, lecz pomimo tego w jego budynku wciąż mieściła się kancelaria grodzka oraz przechowywano w nim Księgi Grodzkie i Ziemskie. Było tak z przerwami do 1776 r., kiedy to kancelaria grodzka przeniesiona została do Lipna.
Wojny XVII i pocz. XVIII w. zrujnowały Bobrowniki. Szlachta dobrzyńska w laudach sejmikowych z lat 1692 i 1699 instruuje posłów na sejm, aby wobec zniszczeń uzyskali zwolnienie z podatków dla Bobrownik i innych miast dobrzyńskich. Kolejni panujący królowie potwierdzali przywileje miejskie, a Jan III Sobieski w 1678 r. nadał Bobrownikom prawo odbywania targów co niedzielę i pięciu jarmarków w roku.
W czasie III wojny północnej od 9 do 13 maja 1703 r. w Bobrownikach stacjonowała główna armia szwedzka pod wodzą króla Karola XII. W XVIII wieku powolne odradzanie się i rozbudowa miasta. W okolicy rozwija się osadnictwo niemieckie, które sięga początku XVII w. (wieś Bógpomóż Stary 1616 r.). W końcu XVIII wieku miasteczko Bobrowniki zaczęło powoli podupadać. Krótko przed rokiem 1789 dużą część miasta w rynku spustoszył pożar.
W wyniku II rozbioru Polski Bobrowniki wraz z okolicznymi ziemiami zostały przyłączone do Prus, wchodząc w skład prowincji Prusy Południowe, a po III rozbiorze weszły w skład departamentu płockiego prowincji Prusy Nowowschodnie.
W okresie insurekcji kościuszkowskiej Bobrowniki zajęte zostały przez powstańczą kawalerię konfederacką w nocy z 25 na 26 października 1794 r.
Od 1765 r. funkcjonował tu skarbowy skład solny zlikwidowany w 1873 r. W 1806 r. po klęsce Prus ziemie polskie ogarnięte zostały przez wojska francuskie pod dowództwem cesarza Napoleona Bonaparte. Pod koniec kampanii w roku 1806 Bobrowniki zostały wyznaczone jako miejsce zimowania dowództwa 1 Dywizji Dragonów gen. Kleina. Na początku 1807 r. w miejscowości formował się drugi batalion 14 pp Księstwa Warszawskiego dowodzony przez pułkownika Kajetana Parysa. Po pokoju tylżyckim 1807 Bobrowniki weszły w skład departamentu płockiego Księstwa Warszawskiego.
W 1815 r., na mocy ustaleń kongresu wiedeńskiego, Bobrowniki znalazły się po rosyjskiej stronie granicy rosyjsko-pruskiej, stając się tym samym jedyną krzyżacką lokacją miejską w granicach Królestwa Kongresowego. W jego składzie Bobrowniki znalazły się podobnie jak w okresie Księstwa Warszawskiego w powiecie lipnowskim i województwie płockim, następnie po reformie administracyjnej z 7 III 1837 r. w guberni płockiej.
W czasie powstania listopadowego przez Bobrowniki przechodziły wojska walczących stron. 20 III 1831 r. 89 mieszkańców Bobrownik wraz z ówczesnym burmistrzem Marcinem Hermanowiczem złożyło uroczystą przysięgę na wierność rządowi powstańczemu. Wraz z upadkiem powstanie nie ustały niepodległościowe aspiracje mieszkańców miasteczka. W 1848 r. proboszczowi parafii bobrownickiej Pawłowi Polkowskiemu za „rozpowszechnianie w mieście Bobrowniki podburzających pogłosek” władze udzieliły ostrej nagany i skazały go na dozór policyjny.
13 kwietnia 1861 r. w Bobrownikach doszło do wystąpień antyrządowych spacyfikowanych przez na rozkaz naczelnika powiatu przez żołnierzy 3 batalionu Ołonieckiego Pułku Piechoty. W ich wyniku aresztowano i doprowadzono przez sąd ośmiu mieszkańców miasta.
W okresie powstania styczniowego w okolicach miasteczka operowały oddziały powstańcze. Dwukrotnie doszło do zaboru przez powstańców kas magazynu solnego i miejskiej. W marcu 1863 r. władze zaaresztowały łodzie i barki należące do mieszkańców Bobrownik, aby w ten sposób uniemożliwić przeprawianie się przez Wisłę osobom zamieszanym w działalność powstańczą. Zostały one zwrócone właścicielom dopiero w czerwcu 1864 r.
Przygraniczne położenie z dala od szlaków drogowych i kolejowych przyczyniły się do dalszej marginalizacji miejscowości. Proces ten został jedynie trochę przyhamowany w okresie ożywienia handlu wiślanego w XIX w. W wyniku reformy administracji przeprowadzonej przez rosyjskie władze w Królestwie Polskim 1868 miejscowość utraciła prawa miejskie, stając się osadą i siedzibą gminy. Ta katastrofalna w skutkach decyzja doprowadziła do dalszego upadku Bobrownik, które opuścili liczni rzemieślnicy i kupcy przenoszący się do większych miast. Ten sam proces dotyczył również licznej niegdyś społeczności bobrownickich Żydów, z której do 1933 r. pozostało jedynie dwunastu.
Od 1882 r. w Bobrownikach stacjonował 1 szwadron 18 pułku Dragonów Klastyckich (18-й драгунский Клястицкий полк). Jego oficerowie zajęli kwatery w wyremontowanym budynku dawnego magazynu solnego.
Do końca I wojny światowej Bobrowniki były siedzibą sądu II kategorii, który po 1918 r. przeniesiony został do Lipna.
Także do I wojny światowej gmina Bobrowniki jako gmina przygraniczna była miejscem postoju barek, statków i tratew na Wiśle przed odprawą celną. Działa tu również przystań parostatków pasażerskich.
14 sierpnia 1920 r. miejscowość zajęła kawaleria bolszewicka z III Korpusu Konnego Gaj-Chana próbując następnie sforsować Wisłę. 16 sierpnia jednostka ta połączyła się z III Korpusem Artylerii. Doszło do gwałtownych walk niepomyślnie zakończonych dla bolszewików. W ich trakcie zginął dowodzący uzbrojonym statkiem „Moniuszko” z III dywizjonu Flotylli Wiślanej ppor. Pieszkański, odznaczony pośmiertnie za tę walkę krzyżem srebrnym orderu Virtuti Militari. Po przegranej walce bolszewicy skierowali się na Włocławek, próbując zdobyć tamtejszy most na Wiśle, lecz wkrótce na wieść o klęsce ich armii pod Warszawą pośpiesznie wycofali się w kierunku Prus.
Stanisława Twardo uroczyście otwarto nowo wybudowaną 7 klasową szkołę.
W miejscowości funkcjonowała przystań statków Zjednoczonego Warszawskiego Towarzystwa Transportowego Żeglugi Polskiej.
Po odzyskaniu niepodległości przez Polskę w 1918 r. nastąpiło powolne odradzanie się Bobrownik.
Samorząd gminny zainicjował budowę dróg i linii telefonicznej (1924). W 1926 r. uruchomiono agencję pocztową. W 1929 r. w obecności wojewody warszawskiego 
W 1933 r. 41,1% ludności gminy było narodowości niemieckiej. Mniejszość żydowska liczyła 0,2% populacji ludności gminy. 
W okresie II wojny światowej Bobrowniki wraz z całym powiatem lipnowskim został włączony w skład III Rzeszy. Na początku października 1939 r. miejscowi Niemcy zorganizowani w Selbstschutz doprowadzili do rozstrzelania 18 polskich mieszkańców miejscowości. Zamordowany został też kierownik szkoły i wybitny lokalny działacz społeczny Józef Katkiewicz (13 grudnia 1940 w Mauthausen), nauczyciel Stanisław Kucharski (12 grudnia 1940 w Dachau) oraz proboszcz bobrownickiej parafii ks. Ignacy Paluch (20 maja 1942 w Linz). Wyzwolenie spod okupacji hitlerowskiej nastąpiło w Bobrownikach 23 stycznia 1945 r.
Po II wojnie światowej gmina Bobrowniki funkcjonowała bez zmian, po reorganizacjach w latach 1954 i 1961 ostatecznie zlikwidowana 1 stycznia 1976 roku. 1 października 1982 roku ponownie powołano okrojoną terytorialnie gminę Bobrowniki.
Zabytki.
Według rejestru zabytków NID na listę zabytków wpisane są:
W okolicy znajdują się wciąż domy osadników niemieckich z XIX w.
Bobrowniki zachowały częściowo cechy miejskiego układu przestrzennego z obszernym, prostokątnym rynkiem i elementami małomiasteczkowej zabudowy z XIX i XX w. W czasie okupacji hitlerowskiej w latach 1939–1945 na obszernym miejskim rynku służącym do odbywania jarmarków Niemcy urządzili skwer istniejący do dzisiaj.
Życie kulturalne.
Przy Ochotniczej Straży Pożarnej w Bobrownikach istnieje Orkiestra dęta OSP. Orkiestra została założona w 1924 roku przy Straży Pożarnej w Bobrownikach z inicjatywy kierownika szkoły Józefa Katkiewicza. Zespół wystąpił w obecności Jana Pawła II we Włocławku w 1991. Zespół wykonuje muzykę marszową, kościelną i rozrywkową, bierze udział w uroczystościach gminnych, kościelnych, strażackich. Największe osiągnięcia orkiestry to drugie i trzecie miejsce w Przeglądach Wojewódzkich Ochotniczych Straży Pożarnych w latach 1998–1999. Proboszczem parafii Bobrowniki jest ks. prof dr. hab. Zdzisław Pawłowski.

</doc>
<doc id="393841" url="https://pl.wikipedia.org/wiki?curid=393841" title="Bobrowniki (województwo lubuskie)">
Bobrowniki (województwo lubuskie)

Bobrowniki (niem. "Bobernig") – wieś w Polsce, położona w województwie lubuskim, w powiecie nowosolskim, w gminie Otyń, w pobliżu rezerwatu przyrody Bukowa Góra.
W latach 1975–1998 miejscowość należała administracyjnie do województwa zielonogórskiego.
Nazwa.
W przeciągu wieków nazwa miejscowości ulegała zmianom, a odnotowane warianty to: Bobirnig (1417), Bobernik (1516), Bobernig (1791), Boberniki (1945) i Bobrowniki (1947).
15 marca 1947 r. nadano miejscowości polską nazwę Bobrowniki.
Historia.
Najstarsze znane wzmianki o miejscowości pochodzą z 1384 roku. Po 1649 r. Bobrowniki należały do jezuitów z Otynia. Po likwidacji zakonu pod koniec XVIII w. właścicielem miejscowości został książę kurlandzki Piotr Biron.
W 1933 r. w miejscowości mieszkały 654 osoby, a w 1939 r. – 706 osób. W czasie II wojny światowej w miejscowości znajdował się obóz dla francuskich i radzieckich jeńców wojennych.

</doc>
<doc id="393842" url="https://pl.wikipedia.org/wiki?curid=393842" title="Bobrowniki (województwo mazowieckie)">
Bobrowniki (województwo mazowieckie)

Bobrowniki (alt. Bobrowniki nad Radomką) – wieś w Polsce położona w województwie mazowieckim, w powiecie kozienickim, w gminie Głowaczów.
Wieś szlachecka położona była w drugiej połowie XVI wieku w powiecie wareckim ziemi czerskiej województwa mazowieckiego. Do 1954 roku istniała gmina Bobrowniki nad Radomką. W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Wawrzyńca w Głowaczowie.

</doc>
<doc id="393843" url="https://pl.wikipedia.org/wiki?curid=393843" title="Bobrowniki (województwo pomorskie)">
Bobrowniki (województwo pomorskie)

Bobrowniki (kaszb. "Béwerzderp", niem.: "Bewersdorf") – osada w Polsce położona w województwie pomorskim, w powiecie słupskim, w gminie Damnica na Pobrzeżu Słowińskim. Wieś jest siedzibą sołectwa "Bobrowniki" w którego skład wchodzi również miejscowość Skibin.
W latach 1975–1998 miejscowość administracyjnie należała do województwa słupskiego.

</doc>
<doc id="393844" url="https://pl.wikipedia.org/wiki?curid=393844" title="Bobrowniki (powiat będziński)">
Bobrowniki (powiat będziński)

Bobrowniki () – wieś w Polsce położona w województwie śląskim, w powiecie będzińskim, w gminie Bobrowniki.
W latach 1975–1998 miejscowość administracyjnie należała do województwa katowickiego. Zachodnia granica Bobrownik – z Piekarami Śląskimi, oparta na Brynicy – stanowi historyczną granicę Zagłębia Dąbrowskiego ze Śląskiem.
Oficjalna data założenia wsi to rok 1273. Jednak wieś istniała od około 1057 roku.
Etymologia.
Miejscowość ma metrykę średniowieczną i jest notowana od XIII wieku. Wymieniona w 1277 jako "Villarum Bobrovnyk", 1443 "Bobrowniky", 1787 "Bobrowniki".
Nazwa „Bobrowniki” pochodzi od roli służebnej mieszkańców tej wsi. Byli oni hodowcami bobrów, inaczej „bobrownikami” (w l.p „bobrownik”). Królewski Rezerwat Bobrów rozciągał się od Brynicy aż po Czarną Przemszę, był on pod opieką mieszkańców Bobrownik.
Dla odróżnienia wsi od miejscowości Bobrowniki znajdującej się w nieodległych Tarnowskich Górach czasem stosowana jest nazwa "Bobrowniki Będzińskie".
Historia.
Bobrowniki to wieś o bardzo ciekawej i barwnej historii, do jej ważniejszych dat należą:
Nazwa wskazuje, że mieszkańcy osady spełniali funkcje hodowców, dozorców i łowców bobrów, będących własnością księcia względnie króla.
Początki wioski mogą sięgać XI wieku, ale niewykluczone, że mogła ona istnieć znacznie wcześniej jako osada patronimiczna, gmina, którą po powstaniu grodu w sąsiedztwie (grodem tym mógł być Bytom, Siewierz względnie Będzin), wyznaczono z woli księcia do spełniania obowiązku hodowli bobrów.
Do połowy XIV wieku książęcy rezerwat bobrowy na Brynicy będący pod opieką mieszkańców Bobrownik sięgał od Milowic aż po jezioro Biesowe (pod Niezdarę). W późniejszych czasach obejmował wody Brynicy od młyna Opara (w pobliżu Żychcic) do jeziora Biesowego.
Pierwsze wiadomości historyczne o Bobrownikach pochodzą z roku 1277. W tym właśnie czasie została utworzona w Kamieniu (wioska leżąca na południe od Bobrownik na prawym brzegu Brynicy) parafia i wzniesiono kościół pw. św. Piotra i Pawła. Za zezwoleniem Hermana, kanonika katedralnego krakowskiego, plebana bytomskiego a zarazem rektora kościoła św. Małgorzaty w Bytomiu, Bobrowniki zostały wydzielone z tejże parafii i przydzielone do nowej parafii w Kamieniu.
W roku 1442 (1443) wioska na mocy dokumentu kupna – sprzedaży zawartego między Zbigniewem Oleśnickim, biskupem krakowskim a Wacławem Cieszyńskim weszła w skład księstwa siewierskiego.
Kiedy wioska przeszła w ręce prywatne i czy w ogóle przed rokiem 1790 była własnością prywatną, trudno sądzić. Długosz nie zna właścicieli Bobrownik, inwentarze księstwa siewierskiego z roku 1667 również o nich nie wspominają. Dopiero u schyłku XVIII wieku i w pierwszej połowie XIX wieku dowiadujemy się o istnieniu dworu w wiosce oraz folwarku (pozostałością po nim był spichlerz przerobiony później na siedzibę gminy). Z tych czasów znani są jako właściciele (a może tylko dzierżawcy) Kubiczek, Melchior Karsch, Jan Franciszek Ciapierzyński.
Po powstaniu styczniowym, które w tej okolicy organizował ks. Stanisław Szenkiewicz, wikariusz z Siemoni wraz z Ciapierzyńskim, majętność dworska została skonfiskowana, względnie odebrana, a następnie na mocy ukazu o uwłaszczeniu chłopów z roku 1864 rozparcelowana.
Wspomniano wyżej, iż wymienieni Kubiczek, Karsch, Ciapierzyński mogli być tylko dzierżawcami wioski. To przypuszczenie oparte jest na dowodach stwierdzających, iż wioska po roku 1831 była siedzibą Ekonomii Bobrownickiej utworzonej przez władze rosyjskie. To znów wskazywałoby, że przedtem była własnością rządową (Rzeczypospolitej przed rokiem 1790).
Do dworu należała prastara karczma, zbudowana z białego kamienia oraz trzy młyny.
W dawnych czasach ludność Bobrownik pracowała w kopalniach śląskich. Po roku 1816 i utworzeniu kordonu górniczego, ta codzienna emigracja ustała na chwilę, lecz później na nowo odżyła, tylko już w innej formie. Gdy dawniej udawano się na stronę Śląska jawnie przebywając kilka mostów, z których pozostały do dziś ślady w postaci grubych słupów, tkwiących tu i ówdzie na brzegach lub wodzie Brynicy – to później "szmuglowano się" przez granicę nocą przebywając rzekę w miejscach płytkich; z pracy wracano również nocą. Władze rosyjskie spostrzegły te nocne wędrówki, zburzyły mosty, zwiększyły liczebność straży przygranicznej i wyznaczyły tylko jeden punkt przejścia.
Nieobce było również mieszkańcom Bobrownik górnictwo miejscowe. Trudno stwierdzić, kiedy się ono rozpoczęło. Za czasów górnictwa rządowego i byłego Banku Polskiego (1816-1842) istniały w Bobrownikach dwie kopalnie rudy żelaznej, jedna galmanu i jedna płuczka galmanu. Obie kopalnie były własnością rządu. Jaka była ich produkcja – nie wiadomo. Za czasów górnictwa owych lat powstała między rzeką Brynicą a Jaworznikiem w roku 1824 kopalnia galmanu "Herkules", która była czynna do roku 1829 i zatrudniała 20 robotników. W tym właśnie okresie wioska liczyła 98 domostw i 489 mieszkańców, a w roku 1880 liczba domów wynosiła 176, w tym 11 murowanych; mieszkańców zaś było 1760.
W 1848 roku utworzona została gmina w Bobrownikach, obejmująca wsie: Bobrowniki, Sączów, Siemonia, Żychcice, Wojkowice Komorne, Strzyżowice, Psary i Łagiszę. Pierwszym wójtem tej nowej gminy był Franciszek Ciapierzyński. Po ukazie carskim w 1864 roku folwark Bobrowniki został rozparcelowany na 81 pełnych osad dwunastomorgowych i 26 osad 26-morgowych, ponad 14 osad trzymorgowych zaś do ogólnego użytkowania pozostało pastwisko i osada wójta gminy, kowalska, karczemna, szkolna i kościelna jak również nieużytki.
W okresie tym powstała jedna szkoła (dwuklasowa), w której uczono w języku rosyjskim aż po 1910 rok. A w 1916 otwarto siedmioklasową. W roku 1911 założono w wiosce Ochotniczą Straż Pożarną, która istnieje do dziś. Życie mieszkańców Bobrownik zakłócił wybuch I wojny światowej: 2 sierpnia 1914 roku wojska niemieckie wtargnęły do wsi, całkowicie opuściły ją dopiero 10 listopada 1918 roku. Dopiero po zakończeniu wojny i powstań śląskich życie gospodarcze Bobrownik wróciło do normy.
Z ofiarności mieszkańców wybudowano i oddano do użytku w 1926 roku Dom Ludowy, który rozbudowano w latach 1957-1961 i dziś jest to Dom Kultury. W roku 1928 ukończono i oddano do użytku remizę strażacką. Koło Gospodyń Wiejskich założono również w roku 1928, a wznowiło ono swą działalność po dłuższej przerwie w 1945 roku. W tym okresie powstało również Kółko Rolnicze. Potrzebna była też szkoła w zamian za trzy punkty nauczania, toteż w 1938 roku rozpoczęto wznoszenie budynku lekcyjnego. Do czasu II wojny światowej wybudowano fundamenty, a po wojnie budowę ukończono i szkołę oddano do użytku w 1949 roku.
Po I wojnie światowej w skład gminy Bobrowniki wchodziły wsie: Bobrowniki, Rogoźnik, Strzyżowice, Góra Siewierska, Żychcice, Wojkowice Komorne, Kamyce. W roku 1928 do gminy dołączono wieś Dobieszowice.
W czasie kampanii wrześniowej, 1 września 1939 r. z terytorium Bobrownik został ostrzelany ogniem artyleryjskim Bytom.
W czasie II wojny światowej obowiązywała niemiecka nazwa miejscowości: Biberland. Po jej zakończeniu najpilniejszą potrzebą była budowa nowej drogi, także budowa rurociągu z uwagi na zanik wody w studniach. Jego budowę rozpoczęto w roku 1952, a oddano do użytku w 1953.
Rok 1954 przyniósł nowe zmiany jakie wywołały nowe podziały administracyjne kraju. 31 grudnia 1954 roku przestały istnieć Gminne Rady Narodowe, a zaczęły funkcjonować Gromadzkie Rady Narodowe. Gminę Bobrowniki podzielono na sześć Gminnych Rad Narodowych; w Bobrownikach, Dobieszowicach (wraz z Wymysłowem), Rogoźniku, Żychcicach (z Kamycami), Strzyżowicach (wraz z Górą Siewierską) oraz powstała Osiedlowa Rada Narodowa w Wojkowicach.
W roku 1961 zaadaptowano budynek byłych koszar na przedszkole. W następnym roku rozpoczęto modernizację boiska sportowego, które oddano do użytku w roku 1969 jako Stadion Sportowy Ludowego Klubu Sportowego "Orzeł", w roku 1970 nowy pawilon sportowy. W okresie tym wybudowano też wiele nowych dróg i założono kanalizację burzową ulic. W 1971 rozpoczęto budowę Ośrodka Zdrowia, a także Domu Nauczyciela. Oba te obiekty oddano do użytku w roku 1972.
Obchody 735-lecia wsi Bobrowniki.
W roku 2008 przypadała okrągła rocznica 735-lecia wsi Bobrowniki. Obchody tego święta nie były oficjalnie zorganizowane przez władze gminy. Jednak władze kościelne i mieszkańcy doprowadzili do remontu wież drewnianego kościoła, który jest największym symbolem miejscowości w regionie.
Formy topograficzne.
Bobrowniki położone są na Wyżynie Śląskiej. Wieś leży na kilku górkach. Ważniejsze formy topograficzne to:
Edukacja.
W Bobrownikach znajduje się Szkoła Podstawowa im. Tadeusza Kościuszki oraz przedszkole.
Do 2001 roku istniał zespół szkół im. Ludwika Waryńskiego, w którego skład wchodziły szkoła podstawowa i gimnazjum.
Sama historia szkoły podstawowej sięga XIX wieku, kiedy to mieszkańcy postawili pierwszy jej budynek, jeszcze drewniany. Dopiero przed II wojną światową zaczęła się budowa nowej już kamiennej szkoły, jednak wojna przerwała prace, które zostały wznowione dopiero w 1947, a zakończone w 1950. W roku 2002 odbyła się renowacja boiska szkolnego, łącznie z wymianą nawierzchni i budową bieżni.
Kultura.
We wsi znajduje się Dom Kultury, w którym jest:
Poza Domem Kultury, co jakiś czas organizowane są występy zespołu tanecznego "Bobrowczanie" na stadionie LKS Orzeł Bobrowniki, a także inne imprezy kulturalne. Raz w roku, podczas odpustu na rynku, odbywa się koncert zaproszonych zespołów muzycznych, na który jest wolny wstęp.
Rynek.
Chociaż Bobrowniki oficjalnie rynku nie posiadają, potocznie rynkiem nazywa się plac, przy którym leżą:
Formą odbiega on bardzo od rynku średniowiecznego. Na placu rośnie kilka drzew, jest też parking dla samochodów, a wzdłuż chodnika rozłożone są ławeczki. Wszystko to wprowadza w nastrój małomiasteczkowy.
Zabytki.
Jedynym zabytkiem wsi jest drewniany kościół pw. św. Wawrzyńca z XIX wieku.
Kościół bobrownicki jest rzadkim przykładem drewnianego kościoła dwuwieżowego. Jest on wzniesiony w konstrukcji zrębowej, posadowiony murowanym fundamencie. Ściany zewnętrzne oszalowane są deskami. Kościół jest orientowany. Dachy pokryte blachą. Kościół znajduje się na szlaku architektury drewnianej woj. śląskiego.
Wnętrze jest w stylu barokowym. W ołtarzu głównym znajduje się podwójny obraz: św. Wawrzyńca, przesuwany z drugim obrazem Matki Boskiej Łaskawej. W zwieńczeniu po bokach figury świętych Łucji i Agnieszki, w środku Baranek Boży - symbol Zmartwychwstania. Proste ołtarze boczne: z prawej strony św. Barbary, z lewej - św. Stanisława. Polichromię kościoła wykonał artysta Sokołowski w latach 1914-15, została ona odnowiona w 1953 r. W oknach znajdują się witraże, przedstawiające Czterech Ewangelistów, wykonane w 1977 r. według projektu artysty Pospieszalskiego z Częstochowy.
Ponadto w kościele znajdują się obrazy olejne: Matki Boskiej Królowej Różańca Świętego, Pana Jezusa Cierpiącego i św. Józefa z Dzieciątkiem.
Budowle sakralne.
W Bobrownikach istnieją dwa kościoły, oba pw. św. Wawrzyńca:
We wsi znajdują się również:
Kwestia przynależności do Zagłębia Dąbrowskiego.
Powiat będziński stanowi część Zagłębia Dąbrowskiego. Dotyczy to również Bobrownik. Wcześniej na ich terenie znajdowały się kopalnie rud, głównie galmanu. W pierwszych latach XX wieku zostały zamknięte. Mieszkańcy Bobrownik od wieków pracowali w kopalniach węgla kamiennego na Śląsku i na Zagłębiu Dąbrowskim.
Inną kwestią są liczne wpływy kulturowe i językowe z sąsiedniego Śląska. Związane jest to z codzienną migracją zarobkową mieszkańców wsi do Piekar Śląskich i innych miast Górnego Śląska, w przeciwieństwie do reszty mieszkańców gminy Bobrowniki. Osobny problem stanowi historyczne powiązania z grodem bytomskim już od samych początków powstania tejże miejscowości. Warto także pamiętać, iż Bobrownik w latach 1807-1814 znajdowały się w granicy Nowego Śląska, co spowodowało jeszcze większe zamazanie się granicy kulturowej między Zagłębiem a Śląskiem w tym regionie.
Fauna.
Fauna Bobrownik jest dość zróżnicowana. Na ich terenie z łatwością można spotkać:
Trochę trudniej zające szaraki.
Kiedyś występowały tutaj bobry, jednak zostały wybite w XVI wieku.
Transport.
Tranzyt.
Przez Bobrowniki przebiega odcinek autostrady A1
Lotnisko.
W odległości 15 km od wsi znajduje się Port lotniczy Katowice-Pyrzowice
Autobusy.
Połączenia wewnątrz wsi i między całą gminą zapewnia komunikacja autobusowa. Usługi komunikacyjne organizowane są przez ZTM. We wsi kursuje 26 linii autobusowych (w tym jedna nocna):
Kolej.
Do 1999 roku we wsi funkcjonowała jednotorowa, zelektryfikowana, towarowa linia kolejowa. Została ona zbudowana w celu przewożenia piasku do znajdującego się w Bobrownikach szybu podsadzkowo-wentylacyjnego kopalni "Julian". Po zlikwidowaniu szybu linia kolejowa została rozebrana. W 2007 roku zdjęte zostały tory i wiadukty kolejowe. W terenie pozostały jeszcze ślady po istniejącym kiedyś torowisku i szybie.

</doc>
<doc id="393845" url="https://pl.wikipedia.org/wiki?curid=393845" title="Bobrowniki (województwo świętokrzyskie)">
Bobrowniki (województwo świętokrzyskie)

Bobrowniki – wieś sołecka w Polsce położona w województwie świętokrzyskim, w powiecie włoszczowskim, w gminie Kluczewsko, nad Pilicą.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii św. Jakuba w Stanowiskach.
Etymologia.
Bobrowniki, byli to osadnicy zostający pod bezpośrednią władzy książąt (głównie mazowieckich) i obowiązani do hodowania i chwytania bobrów, których skóry stanowiły bardzo ceniony przedmiot handlu. Na dworach książęcych byli specjalni urzędnicy do nadzoru bobrowni, zwani bobrowniczymi. Stąd prawdopodobnie nazw wsi
Historia.
Bobrowniki w wieku XIX wieś i folwark, nad rzeką Pilicą w powiecie Końskie, gminie Dobromierz, parafii Stanowiska. w 1882 funkcjonował tu tartak parowy. 
W 1827 r. było tu 22 domów i 179 mieszkańców

</doc>
<doc id="393846" url="https://pl.wikipedia.org/wiki?curid=393846" title="Bobrowniki (powiat ostrzeszowski)">
Bobrowniki (powiat ostrzeszowski)

Bobrowniki – wieś w Polsce, położona w województwie wielkopolskim, na ziemi wieluńskiej, w powiecie ostrzeszowskim, w gminie Grabów nad Prosną.
Powierzchnia wsi wynosi 1092 ha, z czego 978 ha to użytki rolne, 106 ha to lasy, a reszta nieużytki. Północną i wschodnią granicę stanowi Prosna.
W latach 1975–1998 miejscowość administracyjnie należała do województwa kaliskiego.

</doc>
<doc id="393847" url="https://pl.wikipedia.org/wiki?curid=393847" title="Bobrowniki (województwo zachodniopomorskie)">
Bobrowniki (województwo zachodniopomorskie)

Bobrowniki (do 1945 niem. "Beweringen") – wieś w Polsce położona w województwie zachodniopomorskim, w powiecie stargardzkim, w gminie Chociwel, na Pojezierzu Ińskim. Leży 6,5 km na południowy zachód od Chociwla (siedziby gminy) i 18 km na północny wschód od Stargardu (siedziby powiatu).
W latach 1975–1998 miejscowość administracyjnie należała do województwa szczecińskiego. 
Od 1955 we wsi wypieka się chleb wiejski wojenny – tradycyjny produkt kulinarny.

</doc>
<doc id="393848" url="https://pl.wikipedia.org/wiki?curid=393848" title="Bobrowo (województwo kujawsko-pomorskie)">
Bobrowo (województwo kujawsko-pomorskie)

Bobrowo – wieś w Polsce, położona w województwie kujawsko-pomorskim, w powiecie brodnickim, w gminie Bobrowo.
Podział administracyjny.
W latach 1975–1998 miejscowość administracyjnie należała do województwa toruńskiego. Miejscowość jest siedzibą władz gminy Bobrowo.
Demografia.
Według Narodowego Spisu Powszechnego (III 2011 r.) liczyło 393 mieszkańców. Jest szóstą co do wielkości miejscowością gminy Bobrowo.
Zabytki.
Według rejestru zabytków NID na listę zabytków wpisany jest kościół parafialny pw. św. Jakuba Apostoła z XIII/XIV w., wieża z 1755, nr rej.: A/2/1 z 17.10.1929 oraz 2 z 10.11.1950.
Ochrona przyrody.
Na terenie wsi w 2012 roku ustanowiono 9 pomników przyrody:

</doc>
<doc id="393849" url="https://pl.wikipedia.org/wiki?curid=393849" title="Bobrowo (województwo warmińsko-mazurskie)">
Bobrowo (województwo warmińsko-mazurskie)

 
Bobrowo (niem. "Bieberstein") – wieś w Polsce, położona w województwie warmińsko-mazurskim, w powiecie kętrzyńskim, w gminie Barciany.
Do 1954 r. siedziba gminy Bobrowo. W latach 1975–1998 miejscowość należała administracyjnie do województwa olsztyńskiego.
Nazwa.
12 listopada 1946 r. nadano miejscowości polską nazwę Bobrowo. 
Historia.
W 1384 r. wielki marszałek zakonu krzyżackiego Konrad von Wallenrode nadał zasadźcy Lorenzowi do zagospodarowania 50 włók, w tym 5 włók sołeckich.
W 1933 r. w miejscowości mieszkały 362 osoby, a w 1939 r. – 324 osoby.

</doc>
<doc id="393850" url="https://pl.wikipedia.org/wiki?curid=393850" title="Bobrowo (powiat drawski)">
Bobrowo (powiat drawski)

Bobrowo () – wieś sołecka w Polsce położona w województwie zachodniopomorskim, w powiecie drawskim, w gminie Złocieniec. W latach 1975–1998 miejscowość administracyjnie należała do województwa koszalińskiego. W roku 2008 wieś liczyła 341 mieszkańców.
Osady wchodzące w skład sołectwa:
Geografia.
Wieś leży ok. 3 km na wschód od Złocieńca, przy linii kolejowej nr 210, ok. 500 m na północ od jeziora Wąsosze, ok. 600 m na wschód od rzeki Wąsowy, ok. 1,5 km na południe od drogi krajowej nr 20 ze Stargardu do Gdyni. 
Historia.
Bobrowo posiada średniowieczną metrykę, wspomnianą w źródłach w 1333 r. Wchodziło w skład dóbr złocienieckich. Jako dziedzictwo wdowy po ostatnim z rodziny Borck ze Złocieńca. W 1846 r. zostało odkupione przez jednego z wnuków siostry Konstantyna von Knebel-Doeberitz, syna Ludwika von Knebel-Doeberitz na Darskowie. Konstantyn w 1840 r. ożenił się z Henrietą von Grunburg. W 1872 r. Bobrowo przejął Artur von Knebel-Doeberitz, który przekazał majątek w ręce ostatniemu właścicielowi do 1945 r. adoptowanemu bratankowi Hasso von Knebel-Doeberitz. W 1851–1853 roku zbudował on pałac eklektyczny według ówczesnej mody, z wieżą z blankami i wykuszem. W 1928 r. do majątku liczącego 1802 ha należały folwarki: Buczyna () – obecnie nieistniejący i Sułoszyn ().
Zabytki i atrakcje turystyczne.
Zabytek chroniony prawem:
Zbudowany w 1851 eklektyczny pałac otaczała duża polana z nasadzonymi drzewami rodzimymi i obcego pochodzenia. W 1894 r. pałac częściowo spalił się. Został jednak bez zmian odbudowany w tym samym roku. Budynek założony na planie nieregularnego prostokąta, od strony zachodniej urozmaicony licznymi ryzalitami, wejście główne poprzedzone portykiem o ostrołukowo wyciętych arkadach. Posiada wysoką czworoboczną wieżę przykrytą stożkowym hełmem. Ozdobny jest również dach budynku z wystającymi świetlikami zwieńczonymi również stożkowymi hełmami. Kubatura pałacu wynosi 3422 m3, powierzchnia użytkowa ok. 427 m2. Pałac w 1972 r. został adaptowany na szkołę podstawową specjalną (obecnie Zespół Placówek Edukacyjno - Terapeutycznych). 
W okresie do 1907 r. dziedziniec majątku otrzymał aktualny kształt, nowo wznoszone budynki oznaczono datą budowy. W 1884 r. został zbudowany parterowy budynek ogrodnika, zlokalizowany we wschodnim narożniku założenia parkowego. W domu ogrodnika od ok. 1960 r. było miejscowe przedszkole, a obecnie dom jest własnością prywatną. Na północnym brzegu jeziora, na skarpie, zbudowano grobowiec rodzinny (obecnie nie ma po nim śladu). 
W środku wsi do początku lat 50. XX wieku znajdował się kościół szachulcowy zbudowany na przełomie XVII / XVIII wieku. Rosły przy nim dwie okazałe lipy o obw. pnia 560 i 530 cm. Obecnie na jego miejscu stoi nowy kościół filialny pw. Najświętszego Serca Pana Jezusa z 1997 r., rzymskokatolicki należący do parafii pw. św. Jadwigi w Złocieńcu, dekanatu Drawsku Pomorskim, diecezji koszalińsko-kołobrzeskiej, metropolii szczecińsko-kamieńskiej.
Komunikacja.
We wsi znajduje się przystanek kolejowy linii kolejowej nr 210.

</doc>
<doc id="393851" url="https://pl.wikipedia.org/wiki?curid=393851" title="Bobrówka (województwo podkarpackie)">
Bobrówka (województwo podkarpackie)

Bobrówka – wieś w Polsce położona w województwie podkarpackim, w powiecie jarosławskim, w gminie Laszki.
W latach 1975–1998 miejscowość administracyjnie należała do województwa przemyskiego.
Zabytki.
Według rejestru zabytków NID na listę zabytków wpisana jest drewniana dzwonnica z 1 poł. XVIII w., nr rej.: A-779 z 17.06.1987.

</doc>
<doc id="393852" url="https://pl.wikipedia.org/wiki?curid=393852" title="Bobrówko (województwo warmińsko-mazurskie)">
Bobrówko (województwo warmińsko-mazurskie)

Bobrówko (niem. "Bubrowko", 1938–1945 "Biebern") – wieś w Polsce położona w województwie warmińsko-mazurskim, w powiecie mrągowskim, w gminie Piecki. W latach 1975–1998 miejscowość administracyjnie należała do województwa olsztyńskiego.
Przez miejscowość przebiega droga wojewódzka nr 609. Nazwa wsi pochodzi od kolonii bobrów, która niegdyś tu była. 
Historia.
Wieś powstała w 1705 r. na tak zwanych nowiznach w Lasach Krutyński w ramach osadnictwa szkatułowego na 10 włókach na prawie chełmskim. Mieszkańcy mieli prawo do rybołówstwa na własne potrzeby w przyległym jeziorze Skok. Nie mieli jednak prawa na polowania na zwierzynę. Poza rolnictwem mieszkańcy wsi trudnili się zbieraniem runa leśnego oraz wyrębem drzew w pobliskich lasach. W 1785 r. we wsi było 5 domów. W 1815 r. było tu 9 domów i 45 mieszkańców. W 1838 r. było 6 domów i 93 mieszkańców. W 1871 roku do Bobrówka włączono osadę Skok wraz z młynem. Po pierwszej wojnie światowej we wsi wybudowano jednoklasową szkołę. W 1935 r. uczyło się w niej 53 dzieci (także z okolicznych miejscowości). W 1939 r. we wsi było 192 mieszkańców.
Do sołectwa Bobrówko w 1973 r. należały także miejscowości: leśniczówka Kołowin, osada Nowy Most.

</doc>
<doc id="393853" url="https://pl.wikipedia.org/wiki?curid=393853" title="Bobry (województwo łódzkie)">
Bobry (województwo łódzkie)

Bobry – wieś w Polsce położona w województwie łódzkim, w powiecie radomszczańskim, w gminie Radomsko.
Historia.
W latach 1975–1998 miejscowość administracyjnie należała do województwa piotrkowskiego.

</doc>
<doc id="393854" url="https://pl.wikipedia.org/wiki?curid=393854" title="Bocheniec (województwo kujawsko-pomorskie)">
Bocheniec (województwo kujawsko-pomorskie)

Bocheniec – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Radomin.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 260 mieszkańców. Jest siódmą co do wielkości miejscowością gminy Radomin.
II wojna światowa.
Po zajęciu wsi przez Niemców w 1939 roku nazwę zmieniono na "Bestfelde". Podczas okupacji pod koniec 1944 roku zaczęto budowę linii umocnień mających bronić dostępu do Golubia-Dobrzynia od południowego wschodu. 
22 stycznia 1945 do wsi weszły pierwsze radzieckie oddziały. Był to 1. Samodzielny Korpus Pancerny Gwardii pod dowództwem generała majora Michała Panowa. Oddział ten walczył w ramach 65. Armii 2. Frontu Białoruskiego. Czerwonoarmiści napotkali jednak zacięty opór hitlerowców. Na wschodnim skraju wsi ulokowała się artyleria dająca wsparcie ogniowe atakującej piechocie. 
Jeden z mieszkańców wsi, przedwojenny porucznik Wojska Polskiego Jan Janocha zaoferował oficerom radzieckim pomoc w obejściu pozycji niemieckich. Rosjanie prowadzeni przez Janochę ominęli umocnienia niemieckie od strony północnej, idąc polodowcowym wąwozem. Gdy na niemieckim zapleczu pojawiła się radziecka piechota osłaniająca czołg, hitlerowcy ratowali się ucieczką. Ku zdziwieniu Rosjan w bunkrze było tylko trzech żołnierzy niemieckich uzbrojonych w karabin maszynowy. 
Niemcy zabili 35 żołnierzy radzieckich, sami uciekając bez szwanku. Przyczyną tak wysokich strat było zaskoczenie i siła ognia prowadzonego z niemieckiego bunkra (typu Ringstand 58c uzbrojonego w MG 34 lub MG 42), a także (według relacji mieszkańców) upojenia alkoholowego czerwonoarmistów. Poległych Rosjan pochowano w zbiorowej mogile w Radominie. Według relacji jednego z mieszkańców w 1945 roku bezsilny dowódca rosyjski miał prosić o wsparcie lotnicze, jednak pomoc porucznika Janochy wykluczyła potrzebę wsparcia powietrznego. 
W Bocheńcu znajduje się około 11 poniemieckich bunkrów głównie typu Ringstand 58c służących jako gniazdo karabinu maszynowego służące do obrony okrężnej. Inne typy bunkrów to stanowisko dla drużyny piechoty i bunkier dla armaty przeciwpancernej (jednak ta nigdy do Bocheńca nie dotarła). 

</doc>
<doc id="393855" url="https://pl.wikipedia.org/wiki?curid=393855" title="Bocheniec (województwo świętokrzyskie)">
Bocheniec (województwo świętokrzyskie)

Bocheniec – wieś w Polsce położona w województwie świętokrzyskim, w powiecie jędrzejowskim, w gminie Małogoszcz.
W latach 1975–1998 miejscowość administracyjnie należała do województwa kieleckiego.
Wieś nad rzeką Wierną Rzeką (Łosośna), położona przy drodze wojewódzkiej nr 762 z Kielc do Małogoszcza. W pobliżu znajduje się Rezerwat przyrody Milechowy.

</doc>
<doc id="393857" url="https://pl.wikipedia.org/wiki?curid=393857" title="Bochlin (województwo kujawsko-pomorskie)">
Bochlin (województwo kujawsko-pomorskie)

Bochlin – wieś kociewska w Polsce położona w województwie kujawsko-pomorskim, w powiecie świeckim, w gminie Nowe. Miejscowość jest siedzibą sołectwa "Bochlin", w którego skład wchodzi również miejscowość Kozielec (83 osoby). Całe sołectwo liczy łącznie 896 mieszkańców.
W okresie międzywojennym ulokowana była tu Placówka Straży Celnej „Bochlin”.
W latach 1975–1998 miejscowość administracyjnie należała do województwa bydgoskiego.
Liczba ludności wsi Bochlin w 2011 roku wynosiła 813 osób.

</doc>
<doc id="393858" url="https://pl.wikipedia.org/wiki?curid=393858" title="Bochlin (województwo zachodniopomorskie)">
Bochlin (województwo zachodniopomorskie)

Bochlin – wieś w Polsce, położona w województwie zachodniopomorskim, w powiecie goleniowskim, w gminie Nowogard.
W latach 1975–1998 miejscowość administracyjnie należała do województwa szczecińskiego.
Przypisy.
 

</doc>
<doc id="393859" url="https://pl.wikipedia.org/wiki?curid=393859" title="Boczkowice (województwo małopolskie)">
Boczkowice (województwo małopolskie)

Boczkowice – wieś w Polsce położona w województwie małopolskim, w powiecie miechowskim, w gminie Książ Wielki.
W 1595 roku wieś położona w powiecie ksiąskim województwa krakowskiego była własnością starosty chęcińskiego Piotra Myszkowskiego. W latach 1975–1998 miejscowość administracyjnie należała do województwa kieleckiego.
Części miejscowości.
W wieku XIX Adama dziś część wsi Boczkowice – osada w powiecie miechowskim, gminie Książ Wielki, parafii Książ Mały. W 1827 r. było tu 4 domy i 21 mieszkańców.
Historia.
W wieku XV Boczkowice Wielkie i Boczkowice Małe tak opisuje wsie Długosz w L.B.t.II s. 87.
W dokumencie z r. 1381 występuje Przedwoj z Boczkowic (Kod. Mał., III, 337). W połowie XV w. dziedzicem był szlachcic o nazwisku Kowalowski. Łany kmiece w obu wsiach dawały dziesięcinę kościołowi w Książu Małym, a folwarki (rycerskie) do Mironic.
W wieku XIX Boczkowice, opisano jako wieś i folwark w powiecie miechowskim, gminie i parafii Książ Mały. Wieś oddalona o 5 wiorst na południowy wschód od Książa Wielkiego zaś od Miechowa 18 wiorst, położona w wąskiej dolinie wśród lesistych gór. W 1827 r. było tu 16 domów i 106 mieszkańców. W 1879 22 domy i 188 mieszkańców.

</doc>
<doc id="393860" url="https://pl.wikipedia.org/wiki?curid=393860" title="Boczkowice (województwo świętokrzyskie)">
Boczkowice (województwo świętokrzyskie)

Boczkowice – wieś sołecka w Polsce położona w województwie świętokrzyskim, w powiecie włoszczowskim, w gminie Włoszczowa.
W latach 1975–1998 miejscowość administracyjnie należała do województwa kieleckiego.
Etymologia.
Nazwa wsi pochodzi od nazwy osobowej Boczek (lub Boczkowski) z sufiksem -owice, po raz pierwszy w dokumentach jako „Boczkouice”, vel „Boczkouicz” w roku 1427 następnie „Boczkowicze minor”, „Boczkowicze maior” w r.1540, „Boczkowicze maior” w 1573 na koniec Boczkowice.
Historia.
Boczkowice opisano w XIX wieku jako wieś w ówczesnym powiecie włoszczowskim, gminie Włoszczowa, parafii Konieczno. Spis z roku 1882 pokazał tu 695 mórg obszaru, w tym 550 mórg ziemi dworskiej, 14 domów i 162 mieszkańców.
Według opisu z XIX w. 
Według spisu powszechnego z roku 1921 miejscowość Boczkowice wieś posiadała 18 domów i 119 mieszkańców, folwark Boczkowice 2 domy i 21 mieszkańców.

</doc>
<doc id="393861" url="https://pl.wikipedia.org/wiki?curid=393861" title="Boczów (województwo lubuskie)">
Boczów (województwo lubuskie)

Boczów (niem. "Bottschow") − wieś w Polsce położona w województwie lubuskim, w powiecie sulęcińskim, w gminie Torzym.
Położenie.
W latach 1945−1954 i 1973−1976 miejscowość była siedzibą gminy Boczów. W latach 1975−1998 miejscowość administracyjnie należała do województwa zielonogórskiego.
Miejscowość położona jest przy drodze krajowej nr 92. Na zachód od wsi znajduje się węzeł autostrady A2. Do południowych krańców wsi przylega jezioro Rzepinko. Miejscowość dała nazwę stacji kolejowej na linii kolejowej nr 3.
Sport.
W miejscowości działa piłkarski Klub Sportowy „Juwenia” Boczów, który został reaktywowany w 1999 roku i występujący w A-klasie.

</doc>
<doc id="393862" url="https://pl.wikipedia.org/wiki?curid=393862" title="Boczów (województwo małopolskie)">
Boczów (województwo małopolskie)

Boczów – wieś w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 miejscowość administracyjnie należała do województwa tarnowskiego.
Określenie "Boczów" wywodzi się prawdopodobnie od nazwy osobowej Bocz lub Boczko.
Boczów znajduje się na prawym brzegu rzeki Stradomka, w dolinie jej dopływu – potoku Tarnawka, na wysokości około 230–300 m n.p.m.. Pod względem geograficznym obszar ten należy do Pogórza Wiśnickiego.
Zarys historii.
Osada ta pamięta czasy Władysława Łokietka i była ona wówczas w posiadaniu Drużynitów. W późniejszych dokumentach (1361) występowała pod nazwą Boczow.
W dokumentach z II połowie XV wieku osada ta należała organizacyjnie do powiatu krakowskiego, w roku 1480 odnajdujemy ją w powiecie czchowskim, a w 1581 w powiecie szczyrzyckim. Jeśli chodzi o kościelną przynależność tej wsi to należała ona od pradawnych czasów do parafii Łapanów.
W źródłach średniowiecznych Boczów pojawia się jako własność szlachecka. W latach 1386-1401 wieś tę posiadał Oland z Boczowa, Grabia i Gdowa, który był synem Andrzeja z Boczowa i Więckowic, zmarłego w roku 1386. Oland zmarł w 1414 roku.
Wspomniany Andrzej z Boczowa ożenił się dwukrotnie i z pierwszego związku pozostawił Jaśka, Olanda i Michała. O potomstwie z drugiego małżeństwa niewiele wiemy, pewnym natomiast jest fakt, iż jego drugą żoną była występująca w latach 1386-1400 już jako wdowa Ewa z Więckowic alias z Makocic, która miała potomstwo w osobie Jakusza. Czy był on synem Andrzeja, tego z całą pewnością, na podstawie dostępnych źródeł stwierdzić nie jesteśmy w stanie.
Oland z Boczowa, syn Andrzeja, posiadał rolę z lasem i zaroślami koło rzeki Raby, przynależne do Gdowa. Obszar ten nazywano Pajęczynami. Synowie Andrzeja z Boczowa: Jaśko, Oland i Michał byli długi czas w konflikcie z macochą Ewą i dopiero w 1400 roku zawarli z nią ugodę. Miała ona ustąpić Jaśkowi ze wsi Więckowice, zaś bracia odstąpili na rzecz macochy i jej syna Jakusza pretensje do jej wiana. W tych też latach Oland zapisał swojej żonie Świętochnie 100 grzywien wiana i posagu na Boczowie i Brzozowej (Brzezowej).
W roku 1414, po śmierci Olanda z Boczowa, Mikołaj, Andrzej i Zbigniew ze Zbigniewa, synowie Jaszka (Jaśka) oraz Mikołaj z Grabia, syn Michała z Grabia, podzielili dobra po zmarłym stryju. Mikołajowi, Andrzejowi i Zbigniewowi przypadła cała część Gdowa, która należała do Olanda, Poznachowice i Zręczyce oraz 60 grzywien, zaś Mikołajowi z Grabia i jego przyrodnim braciom Boczów, Brzozowa i Lipnik. W 1417 Spytek z Grabia pozyskał prawem bliskości na Andrzeju ze Zbigniewa wieś Boczów pozostającą w dzierżawie za 30 grzywien. Andrzej wnet go spłacił z prawa bliższości za 20 grzywien. Wiadomo ponadto, że córka Mikołaja z Boczowa była żoną Mikołaja z Kośmierzowa.
Notowanymi właścicieli Boczowa byli w latach 1456-1480 Jan Wilczek herbu Róża wraz z bratem. Im to Świętochna, żona Olanda z Boczowa w roku 1459 ustąpiła wszystkie dobra, które jej przypaść miały po śmierci żyjącego jeszcze wówczas stryja Jakuba z Wieruszyc.
W roku 1460 Jan Wilczek z Boczowa ręczył za dług 30 florenów węgierskich Stachnie wdowie po Krzeszu wsią Brzozową. Osiem lat później bracia Jan Wilczek i Dziersław z Boczowa ręczyli Janowi z Siedlisk na dług 100 grzywien wsią Cerekiew. Oni też zamienili tę wieś i pole Zastawa w Czasławicach ze Spytkiem z Melsztyna za połowę sołectwa w Okulicach i 400 grzywien. Wkrótce potem obaj bracia sprzedali Boczów, Brzozowę i Lipnik owemu Spytkowi za 1300 grzywien.
Kolejnym właścicielem Boczowa był Bartosz Skarbek, będący krewnym poprzednich właścicieli Drużynitów, który pisał się z tej wsi w roku 1490.
Z osady tej w latach 1490, 1496-99 płacono pobór z 3 łanów łącznie z Brzezową; w 1491/4 pobór z 1,5 łana, a w 1508 z 2,5 łana również łącznie z Brzezową. Z Liber Retaxsationum posiadamy wiadomości, że w tej miejscowości około 1529 roku znajdowały się role folwarczne, 2 karczmy, 2 zagrody, co daje obraz dochodowej wsi. Boczów płacił dziesięcinę snopową z łanów kmiecych łącznie z Brzezową wartości 8 grzywien biskupowi krakowskiemu, natomiast z ról folwarcznych, karczem i zagród płacono dziesięcinę wartości 18 grzywien na rzecz plebana w Łapanowie.
Życie ówczesne pełne było różnorakich utarczek, które często przybierały postać krwawą i kończyły się zazwyczaj procesami.
W roku 1382 Andrzej z Boczowa będąc w sporze z Mikołajem, włodarzem z Zębocina, domagał się odesłania sprawy do sądu prawa niemieckiego ponieważ Boczów był wsią lokowaną na prawie niemieckim. Dokument przenoszący wieś ową z prawa polskiego na niemieckie w roku 1400 okazał Jaśko ze Zbigniewa w sporze z Budką z Więckowic. Był to, jak wspominano już wyżej, przywilej Władysława Łokietka wydany Drużynicie o niewiadomym imieniu dla wsi Wieńczymirowa, Zbigniewa, Gdowa, Boczowa, Brzozowej, Ubrzeży i Wieruszyc.
Z licznych ciekawostek trzeba przytoczyć tę, która mówi o Janie Wilczku herbu Poraj, czyli Róża, właścicielu Boczowa. W roku 1467 naganiony o szlachectwo przez Piotra Lubelczyka herbu Poraj oczyścił swoje szlachectwo. Jego syn Bernardyn był studentem Akademii Krakowskiej i późniejszym arcybiskupem lwowskim.
W późniejszych latach wieś ta różnymi drogami przechodziła w ręce wielu niespokrewnionych z sobą właścicieli. W roku 1581 należała do Jadwigi Raciborzskiej. Były tam 2,5 łany kmiece. Był tam też 1 rzemieślnik. Następnym znanym nam właścicielem był Benedykt Lutosławski, zapewne krewny Marcina Lutosławskiego i za jego czasów wieś ta miała 2,5 łana kmiecego, jak również jednego rzemieślnika.
Prawdopodobnie drogą kupna przeszła ona we władanie Jana Stanisława Lipskiego, który w 1680 roku był posiadaczem dworu. We wsi były wówczas 2,5 łany kmiece oraz młyn.

</doc>
<doc id="393863" url="https://pl.wikipedia.org/wiki?curid=393863" title="Bodaki (województwo małopolskie)">
Bodaki (województwo małopolskie)

Bodaki (łemkow. Бодакы) – wieś w Polsce położona w województwie małopolskim, w powiecie gorlickim, w gminie Sękowa.
Położenie geograficzne.
Wieś Bodaki położona jest w środkowej części Beskidu Niskiego w Karpatach Zachodnich. Leży w dolinie potoku Bartnianka otoczona górami: Męcińską Górą (679 m n.p.m.) od północy i Dziamerą (757 m n.p.m.), Ostrą Górą (759 m n.p.m.) i Holą (660 m n.p.m.) od południa.
Integralnymi częściami miejscowości są: Przegonina i Pstrążne.
W latach 1975–1998 miejscowość administracyjnie należała do województwa nowosądeckiego.
Historia.
Historycznie Bodaki, podobnie jak sąsiednie Pstrążne były przysiółkami głównej wsi, którą była Przegonina. Zapis z lustracji królewszczyzn z 1581 wykazuje, że Przegonina była na prawie wołoskim z sołectwem i dwoma półdworzyszczami. W 1589 pojawia się przysiółek Pstrążne, natomiast Bodaki jako przysółek Przegoniny po raz pierwszy odnotowano w dokumentach w 1794. Jako wieś królewska Przegonina należała do starostwa bieckiego. Po 1789 od władz austriackich wieś nabył starosta biecki hr. Wilhelm Siemieński. Wśród mieszkańców przeważali wówczas łemkowscy grekokatolicy. W okresie międzywojennym w Przegoninie było 120 gospodarstw, w tym w Bodakach 23, a w Pstrążnem 38. Po schizmie tylawskiej na liczącą ponad 400 mieszkańców wieś około 150 stanowili prawosławni. Zbudowali w latach 1932–1934 w Bodakach cerkiew. W 1947 po akcji „Wisła” z Przegoniny, Pstrążnego i Bodaków wysiedlono ponad 300 mieszkańców. W wyniku tych zmian w 1948 Bodaki uzyskały status wsi, a Przegonina podobnie jak Pstrążne stały się jej integralnymi częściami. 
Przegonina i Bodaki, podobnie jak sąsiednie Bartne, były ośrodkiem kamieniarstwa. Piaskowiec był wydobywany na stoku Kornut. W Przegoninie już w XVII wieku wykorzystywany był jako materiał budowlany. Wyrabiano także osełki do kos, brusy do ostrzenia siekier, kamienie do żaren. Ponadto kamieniarze z Przegoniny wytwarzali kamienie młyńskie, nagrobki zdobione reliefami i rzeźbami oraz kuli krzyże przydrożne. W Bodakach wytwarzano również kamienne blaty stołowe i płyty chodnikowe do Gorlic. W okresie międzywojennym Łemkowie z Przegoniny zajmowali się wyrobem galanterii drewnianej w postaci rzeźbionych talerzy, kasetek, figurek itp.
Pod koniec XIX wieku próbowano na terenie Przegoniny i Bodaków wydobywać ropę naftową. Niewielka jej kopalnia funkcjonowała tu do początków XX wieku.
W miejscowości zachowało się tradycyjne budownictwo ludowe, być może dlatego, że dopiero w 1987 doprowadzono tu szosę z Ropicy Górnej. Obecnie wieś zamieszkana jest w większości przez Łemków, którzy powrócili z wysiedleń.
Nazwa wsi pochodzi od nazwiska mieszkańców, rodziny Bodaków.
Zabytki.
Obiekty wpisane do rejestru zabytków nieruchomych województwa małopolskiego:
Inne obiekty historyczne 

</doc>
<doc id="393865" url="https://pl.wikipedia.org/wiki?curid=393865" title="Bodaki (województwo podlaskie)">
Bodaki (województwo podlaskie)

Bodaki – wieś w Polsce położona w województwie podlaskim, w powiecie bielskim, w gminie Boćki.
W latach 1975–1998 miejscowość administracyjnie należała do województwa białostockiego.
17 maja 1945, podczas przeprowadzonej przez NKWD pacyfikacji, w nierównej walce zginęło 24 żołnierzy NSZ dowodzonych przez por. Zbigniewa Zalewskiego ps. „Orłowski”, „Drzymała” i jego zastępcę sierż. Augustyna Dobrowolskiego ps. „Kruk”. Zamordowano również 3 gospodarzy. Partyzantów pochowano na cmentarzach w Klichach i Łubinie.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Łubinie Kościelnym.

</doc>
<doc id="393866" url="https://pl.wikipedia.org/wiki?curid=393866" title="Bodzanów (województwo małopolskie)">
Bodzanów (województwo małopolskie)

Bodzanów – wieś w Polsce, położona w województwie małopolskim, w powiecie wielickim, w gminie Biskupice.
W latach 1975–1998 w województwie krakowskim.
Przez obszar Bodzanowa przebiega droga krajowa nr 94 (Jędrzychowice – Targowisko). Jest to największa, zajmująca obszar 617 ha, miejscowość gminy Biskupice.
Położenie geograficzne.
Bodzanów położony jest na jednym z wzniesień Pogórza Wielickiego. Najwyższe wzniesienie zwane Pańską Górą, znajduje się na pograniczu Bodzanowa i Słomiroga. Od strony południowej sąsiaduje z Zabłociem, Szczygłowem i Biskupicami. Od zachodu graniczy z Przebieczanami, a od wschodu ze Słomirogiem i Zagórzem. Od strony północnej sąsiaduje z Ochmanowem, Zakrzowem i Zakrzowcem. Bodzanów położony jest 20 km od centrum Krakowa, a od Wieliczki i Niepołomic dzieli go 6 km.
Etymologia nazwy.
Bodzanów to według prof. Bujaka nazwa dzierżawcza, nawiązująca do nazwiska pierwszego właściciela miejscowości. Zanim Bolesław I Chrobry sprowadził Benedyktynów i osadził ich w Tyńcu, dobra im przyznane należały do rodziny Toporczyków. Nazwisko zasadźcy zaś miało brzmieć "Boczan", ewentualnie "Bocan".
Hydrografia.
Przez wieś przepływają dwa cieki wodne. Jednym z nich jest potok zwany Bogusław biorący początek w zachodnim rejonie Biskupic i Przebieczan, zbierający wody z dużych połaci Bodzanowa płynie dalej przez gminę Niepołomice, wpadając do Wisły w miejscowości Grabie. Drugi ciek wodny, to potok Podłęsk biorący początek w południowym rejonie Bodzanowa, w Podłężu łączy się z potokiem Obrzydk i potokiem płynącym ze Staniątek, zwanym Babicą nim wpada do Wisły.
Gleby.
Na terenie Bodzanowa występują czarnoziemy lessowe oraz gleby brunatne.
Historia.
W okresie celtyckim teren, na którym znajduje się wieś, był zamieszkany przez ludność zajmującą się wyrębem lasów, pasterstwem i rolnictwem. Dowodzą tego znalezione przez archeologów przedmioty – głównie resztki naczyń glinianych oraz ślady pieców garncarskich.
Nazwa wsi Bodzanów pojawiła się w dokumencie pisanym pochodzącym z 1044 roku, wydanym w związku ze sprowadzeniem do Wieliczki ojców Benedyktynów. Jako proboszczowie Parafii Wielickiej wspomniani ojcowie otrzymali w uposażeniu 2 wsie: Bodzanów i Sierczę oraz warzelnie soli. Zgodnie z przekazem Długosza Bodzanów miał wówczas 23 łany kmiece, 3 karczmy oraz trzech zagrodników posiadających ziemię.
Spis majątku Zakonu Benedyktynów potwierdza fakt istnienia Bodzanowa już na przełomie XI i XII wieku. Pierwszy kościół w Bodzanowie miał poświęcić św. Stanisław, biskup krakowski, a więc już w XI wieku. W 1325 roku Bodzanów figurował jako parafia płacąca do Rzymu świętopietrze. Wieś opactwa benedyktynów tynieckich w powiecie szczyrzyckim województwa krakowskiego w końcu XVI wieku.
Zabytki.
Obiekt wpisany do rejestru zabytków nieruchomych województwa małopolskiego.
Inne
Kościół w Bodzanowie.
Parafia pw. Świętych Apostołów Piotra i Pawła w Bodzanowie należy do dekanatu wielickiego. W północno-zachodniej części wsi stoi kościół z 1735 roku – jednonawowa budowla drewniana o konstrukcji zrębowej. Jest to trzecia świątynia zbudowana na tym miejscu. Kościół przebudowano i wyremontowano w latach: 1870, 1910 i 1923, a w 1910 roku od zachodu dobudowano kruchtę. Niska wieża, nakryta daszkiem o kształcie piramidy, wbudowana jest w korpus kościoła. Rokokowe ołtarze – główny i dwa boczne oraz boczny późnobarokowy, pochodzą z trzeciej ćwierci XVIII wieku. W prezbiterium świątyni znajduje się bogato złocony ołtarz, w którym umieszczone są relikwie świętych. Niewielkie tabernakulum w środku ołtarza ozdobione jest malowidłami. Za ołtarzem widnieje obraz Matki Bożej Nieustającej Pomocy. Na zewnątrz wieży kościoła znajduje się figurka św. Floriana, odlana z ołowiu.
W sierpniu 2016 roku rozpoczęła się budowa nowego kościoła.
Szkoła.
Szkolnictwo w Bodzanowie sięga swoimi korzeniami XVI wieku, wówczas funkcje oświatowe pełniła parafia. Pierwszy zawodowy nauczyciel rozpoczął nauczanie w 1898 roku. W 1902 roku, nowy nauczyciel Władysław Biestek, doprowadził do budowy szkoły, w 1909 budynek został oddany do użytku. Jesienią 1967 roku oddano do użytku nową szkołę, otrzymała ona imię Wojska Polskiego.

</doc>
<doc id="393867" url="https://pl.wikipedia.org/wiki?curid=393867" title="Bodzanów">
Bodzanów

Bodzanów – miasto w Polsce położone nad Mołtawą w zachodniej części województwa mazowieckiego, w powiecie płockim, w gminie Bodzanów.
Bodzanów był miastem duchownym założonym w 1351 roku, położonym w ziemi wyszogrodzkiej województwa mazowieckiego. Miasto rządowe Królestwa Kongresowego w 1827 roku położone było w powiecie płockim, obwodzie płockim województwa płockiego. 13 stycznia 1870 stracił prawa miejskie i został włączony do gminy Mąkolin. 30 sierpnia 1946 został siedzibą nowo utworzonej gminy Bodzanów, w latach 1954–1972 gromady Bodzanów a w latach 1972–2020 ponownie gminy Bodzanów. W latach 1975–1998 miejscowość administracyjnie należała do województwa płockiego. 1 stycznia 2021 siedzibę gminy Bodzanów przeniesiono do Chodkowa. Status miasta Bodzanów odzyskał 1 stycznia 2023 roku.
Historia.
Bodzanów po raz pierwszy wymieniono w dokumentach z XII wieku. Wieś została nadana norbertankom płockim przez Olta, syna wojewody Żyry. W roku 1351, na wniosek przeoryszy norbertanek Grzymki (Grzymisławy) oraz prepozyta konwentu Stanisława, książę Bolesław III nadał osadzie prawa miejskie (na prawie chełmińskim). Mieszkańcy utrzymywali się z handlu płodami rolnymi i sprzedaży bydła oraz koni (Bodzanów słynął z końskich targów).
W 1415 roku książę mazowiecki Janusz I ustanowił w Bodzanowie jarmark na Zielone Świątki. Jego następca Bolesław IV potwierdził w roku 1436 przywilej lokacyjny miasta.
W 1570 roku Bodzanów liczył już 400 mieszkańców. Przedmieście Bodzanowa położone na prawym brzegu Mołtawy była własnością prywatną i należało w XV wieku do kanclerza płockiego Andrzeja z Zakrzewa. Potop szwedzki poważnie osłabił znaczenie Bodzanowa. Miasto wyludniło się tak, iż pod koniec XVIII wieku mieszkało tu około 100 osób. Sytuację potęgowały pożary – największe około 1745 i przed rokiem 1775. Pod koniec XVIII wieku w mieście zaczynają się osiedlać Żydzi. W 1810 Bodzanów był ubogim miastem rządowym. Synagogę wybudowano dopiero pod koniec XIX wieku. Poza tym w mieście działało kilka żydowskich domów modlitwy, między innymi zwolenników cadyka z Góry Kalwarii oraz Aleksandrowa. Pierwszymi rabinami w XIX wieku byli Mendel Prajs i Henoch Henich Nawri. Od 1820 roku rozpatrywano odebranie praw miejskich. Stało się to w 1869 roku, Bodzanów utracił prawa miejskie i został osadą w Gminie Mąkolin, która istniała do 1939 roku. Mieszkańcom Bodzanowa pozostawiono prawo do podejmowania uchwał dotyczących osady. Około 1880 roku istniała tu szkółka elementarna, dom zajezdny, stacja pocztowa, odbywało się 6 jarmarków rocznie. Od 1907 roku w Bodzanowie istnieje straż ogniowa. W 1920 roku zarejestrowanych było 2000 osób uprawnionych do głosowania, w tym czasie Żydzi stanowili 70% ogółu mieszkańców.
Podczas I wojny światowej wojska rosyjskie zmusiły Żydów do opuszczenia Bodzanowa. Po szybkim powrocie założyli Żydowski Komitet Pomocy, który zapewniał ubogim, a zwłaszcza dzieciom, darmowe, gorące posiłki.
W 1922 roku oskarżono Żydów (jak się okazało po śledztwie bezpodstawnie) o wywołanie wielkiego pożaru miasta.
Podczas II wojny światowej Niemcy urządzili w kościele magazyn zbożowy, księży wywieziono do niemieckiego obozu koncentracyjnego Soldau (KL) w Działdowie, bodzanowskich Żydów stracono w obozie zagłady w Treblince, a tutejsza synagoga została zniszczona. W obozie w Działdowie zamordowany został m.in. ks. Adam Goszczyński (1875–1941) - proboszcz parafii Bodzanów, organizator Ochotniczej Straży Pożarnej, kółka rolniczego oraz ochronki dla biednych dzieci. Miała tu też miejsce egzekucja 13 Polaków.
Niemcy utworzyli w mieście getto. W lutym i marcu 1941 roku wywieźli część mieszkańców do getta w Nowym Dworze, część wysiedlono do dystryktu radomskiego w Generalnym Gubernatorstwie. Większość znalazła się m.in. w obozie w Bielsku.
Po II wojnie światowej Bodzanów został siedzibą nowo utworzonej gminy i zaczął się intensywny rozwój miejscowości.
28 października 2021 Rada Gminy Bodzanów przyjęła uchwałę o przeprowadzeniu z mieszkańcami gminy konsultacji społecznych w sprawie nadania statusu miasta miejscowości Bodzanów. W przeprowadzonych 8 grudnia 2021 konsultacjach udział wzięło 223 mieszkańców gminy, spośród 8004 osób uprawnionych. Z tej liczby 150 osób było za, 40 przeciw, 32 wstrzymało się od głosu, a jedna osoba nie głosowała. 1 stycznia 2023 doszło do przywrócenia statusu miasta.
Sport.
15 stycznia 1976 powstał klub sportowy Huragan Bodzanów, wywodzący się z założonego w 1946 LZS Bodzanów. W 1978 roku zespół występował w rozgrywkach Ligi Międzywojewódzkiej, która w tamtych latach była czwartą klasą rozgrywkową w Polsce.
Od początku istnienia klub posiadał sekcję piłki nożnej, poza tym istniały również sekcje tenisa stołowego oraz kolarstwa.

</doc>
<doc id="393868" url="https://pl.wikipedia.org/wiki?curid=393868" title="Bodzanów (województwo opolskie)">
Bodzanów (województwo opolskie)

Bodzanów () – wieś w Polsce położona w województwie opolskim, w powiecie nyskim, w gminie Głuchołazy.
Częściami wsi są Dłużnica i Rudawa.
Według danych na 2011 wieś była zamieszkana przez 1493 osoby.
Geografia.
Położenie.
Wieś jest położona w południowo-zachodniej Polsce, w województwie opolskim, około 2,5 km od granicy z Czechami, na Przedgórzu Burgrabickim, będącym częścią Przedgórza Paczkowskiego. Przepływa przez nią rzeka Biała Głuchołaska. Należy do Euroregionu Pradziad. Przez granice administracyjne wsi przepływa rzeka Biała Głuchołaska.
Środowisko naturalne.
W Bodzanowie panuje klimat umiarkowany ciepły. Średnia temperatura roczna wynosi +7,8 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Bodzanowa wynoszą 615 mm. Dominują wiatry zachodnie.
Historia.
W średniowieczu wieś była własnością wójta Głuchołaz. W 1622 przeszła w ręce jezuitów, którzy wznieśli tu klasztor.
W 1945 w miejscowości doszło do licznych mordów dokonanych przez niemieckich nazistów na ewakuowanych więźniów obozów koncentracyjnych. Na terenie wioski zamordowano 60 więźniów.
W latach 1945–1950 Bodzanów należał do województwa śląskiego, a od 1950 do województwa opolskiego. W latach 1975–1998 miejscowość należała administracyjnie do ówczesnego województwa opolskiego.
Zabytki.
Do wojewódzkiego rejestru zabytków wpisane są:

</doc>
<doc id="393869" url="https://pl.wikipedia.org/wiki?curid=393869" title="Bogdanka (województwo lubelskie)">
Bogdanka (województwo lubelskie)

Bogdanka – wieś w Polsce położona w województwie lubelskim, w powiecie łęczyńskim, w gminie Puchaczów.
Historia.
Bogdanka, wieś w powiecie chełmskim, gminie Cyców, parafii Puchaczów, od Łęczny wiorst 8, od Chełma wiorst 38. Dawniej stanowiła całość z dobrami Nadrybie. Ziemi ornej we wsi 371 mórg, łąk mórg 70, ogrodów morgi 2. Las przeważnie sosnowy mórg 266, nieużytki i place mórg 23.
Według noty słownika ziemia urodzajna, zwana popielatką, zalicza się do pszennej klasy II. Płodozmian 11. polowy. Pokłady dobrego torfu. Budynków 5, domów 2.
Słownik geograficzny Królestwa Polskiego w pierwszej części suplementu wspomina także osadę Bogdanka, w powiecie chełmskim, gminie Cyców, parafii Puchaczów.
W latach 1975–1998 miejscowość administracyjnie należała do ówczesnego województwa lubelskiego.
Obiekty.
Na terenie wsi znajduje się kopalnia węgla kamiennego należąca do Lubelskiego Zagłębia Węglowego – Kopalnia Węgla Kamiennego Bogdanka. Wieś stanowi sołectwo gminy Puchaczów.
Obecnie większość mieszkańców wsi została przesiedlona ze względu na szkody górnicze. 

</doc>
<doc id="393870" url="https://pl.wikipedia.org/wiki?curid=393870" title="Bogdanka (wieś w województwie łódzkim)">
Bogdanka (wieś w województwie łódzkim)

Bogdanka – wieś w Polsce, położona w województwie łódzkim, w powiecie brzezińskim, w gminie Brzeziny.
W latach 1975–1998 miejscowość administracyjnie należała do województwa skierniewickiego.
We wsi znajduje się Szkoła Podstawowa.

</doc>
<doc id="393871" url="https://pl.wikipedia.org/wiki?curid=393871" title="Bogdanki (województwo podlaskie)">
Bogdanki (województwo podlaskie)

Bogdanki – wieś w Polsce położona w województwie podlaskim, w powiecie białostockim, w gminie Juchnowiec Kościelny.
Historia.
Wieś królewska w starostwie suraskim w ziemi bielskiej województwa podlaskiego w 1795 roku. 
Według Pierwszego Powszechnego Spisu Ludności z 1921 roku, wieś Bogdanki liczyła 32 domostwa i zamieszkiwało ją 190 osób. 152 mieszkańców zadeklarowało wyznanie rzymskokatolickie, 34 wyznanie prawosławne, a pozostałych 4 wyznanie mojżeszowe. Jednocześnie polską przynależność narodową zgłosiło 161 mieszkańców, a białoruską 29.
W latach 1975–1998 miejscowość administracyjnie należała do województwa białostockiego.
Inne.
W Bogdankach występuje zanikająca gwara języka białoruskiego bardzo zbliżona do jego odmiany literackiej. Współcześnie jednak gwarze tej grozi całkowite wyginięcie i jeśli jest jeszcze ona używana to przez najstarsze pokolenie mieszkańców wsi.
Rzymskokatoliccy mieszkańcy wsi należą do parafii Niepokalanego Poczęcia NMP w Tryczówce, zaś prawosławni do parafii Podwyższenia Krzyża Pańskiego w Kożanach.

</doc>
<doc id="393872" url="https://pl.wikipedia.org/wiki?curid=393872" title="Bogdanki (województwo wielkopolskie)">
Bogdanki (województwo wielkopolskie)

Bogdanki – wieś w Polsce położona w województwie wielkopolskim, w powiecie gostyńskim, w gminie Poniec.
W okresie Wielkiego Księstwa Poznańskiego (1815-1848) miejscowość należała do wsi mniejszych w ówczesnym pruskim powiecie Kröben (krobskim) w rejencji poznańskiej. Bogdanki należały do okręgu gostyńskiego tego powiatu i stanowiły część majątku Łęka Wielka, którego właścicielem był wówczas (1846) Józef Mycielski. Według spisu urzędowego z 1837 roku wieś liczyła 26 mieszkańców, którzy zamieszkiwali 4 dymy (domostwa).
W latach 1975–1998 miejscowość administracyjnie należała do województwa leszczyńskiego.
Zobacz też: Bogdanki

</doc>
<doc id="393873" url="https://pl.wikipedia.org/wiki?curid=393873" title="Bogdanów (województwo dolnośląskie)">
Bogdanów (województwo dolnośląskie)

Bogdanów – wieś w Polsce położona w województwie dolnośląskim, w powiecie średzkim, w gminie Kostomłoty.
Podział administracyjny.
W latach 1975–1998 miejscowość administracyjnie należała do województwa wrocławskiego.
Historia.
Jedna z najstarszych wsi w okolicy. Miejscowość została wymieniona w zlatynizowanej formie "Boguduni" w łacińskim dokumencie wydanym 10 sierpnia 1201 przez kancelarię papieża Innocentego III wydanym w Segni. Wymieniona została także w staropolskiej, zlatynizowanej formie "Bogdanovo" w łacińskim dokumencie wydanym w 1202 roku wydanym we Wrocławiu przez kancelarię biskupa wrocławskiego Cypriana.

</doc>
<doc id="393874" url="https://pl.wikipedia.org/wiki?curid=393874" title="Bogdanów (województwo łódzkie)">
Bogdanów (województwo łódzkie)

Bogdanów – wieś w Polsce położona w województwie łódzkim, w powiecie piotrkowskim, w gminie Wola Krzysztoporska.
Pierwsza pisana wzmianka o Bogdanowie pochodzi z 1386 i we wsi istniał już wtedy pierwszy kościół pod wezwaniem Przenajświętszej Trójcy. W XVI wieku Bogdanów, jako wieś szlachecka, był własnością kasztelana poznańskiego Łukasza Górki.
W 1541 staraniem Piotra Krzysztoporskiego odrestaurowano i powiększono świątynię. W 1590 obiekt odbudowany po pożarze przez rodzinę Krzysztoporskich.
Przed 1570 roku Jan Krzysztoporski przekazał kościół kalwinistom na zbór kalwiński a siedziba parafii rzymskokatolickiej na kilkanaście lat została przeniesiona do pobliskich Postękalic. Kościół pozostawał w rękach kalwinistów do co najmniej 1616 roku. Okoliczności przejęcia kościoła przez katolików nie są znane; są wzmianki o tym, że nabożeństwa kalwińskie odbywały się w rezydencji Krzysztoporskich do „Potopu”, a kalwińskich członków rodu chowano w kościele do lat 30 XVII wieku. W latach 1912–1914 z powodu złego stanu technicznego rozebrano dotychczasowy kościół i na jego miejscu w latach 1914–1924 zbudowano obecny murowany gmach.
Pierwsza szkoła elementarna powstała w Bogdanowie w XIX wieku. Początkowo zajęcia odbywały się w drewnianym budynku, dopiero w 1903 oddano do użytku budynek murowany. W 2004 Szkoła Podstawowa w Bogdanowie przeprowadziła się do nowej siedziby.
W miejscowości ma swoją siedzibę katolicka Parafia pw. Trójcy Przenajświętszej (archidiecezja częstochowska).

</doc>
<doc id="393875" url="https://pl.wikipedia.org/wiki?curid=393875" title="Bogdanów (województwo małopolskie)">
Bogdanów (województwo małopolskie)

Bogdanów – wieś w Polsce położona w województwie małopolskim, w powiecie miechowskim, w gminie Kozłów.
W latach 1975–1998 miejscowość administracyjnie należała do województwa kieleckiego. Integralna część miejscowości: Bogdanów-Kolonia.

</doc>
<doc id="393876" url="https://pl.wikipedia.org/wiki?curid=393876" title="Bogdanów (województwo opolskie)">
Bogdanów (województwo opolskie)

Bogdanów – wieś w Polsce położona w województwie opolskim, w powiecie brzeskim, w gminie Grodków.
W latach 1975–1998 miejscowość administracyjnie należała do ówczesnego województwa opolskiego.
Zabytki.
Do wojewódzkiego rejestru zabytków wpisany jest kościół filialny pw. św. Stanisława Biskupa, z pocz. XIX w.

</doc>
<doc id="393877" url="https://pl.wikipedia.org/wiki?curid=393877" title="Bogdanów (województwo wielkopolskie)">
Bogdanów (województwo wielkopolskie)

Bogdanów – wieś w Polsce położona w województwie wielkopolskim, w powiecie kaliskim, w gminie Koźminek.
Pod koniec XIX wieku Bogdanów był folwarkiem, który jednak został rozparcelowany przed 1939 rokiem. W latach 1975–1998 miejscowość administracyjnie należała do województwa kaliskiego.

</doc>
<doc id="393878" url="https://pl.wikipedia.org/wiki?curid=393878" title="Boguchwała (powiat lipnowski)">
Boguchwała (powiat lipnowski)

Boguchwała – wieś w Polsce położona w województwie kujawsko-pomorskim, w powiecie lipnowskim, w gminie Skępe.
Historia.
Wieś istniejąca już w XVII wieku. Pod koniec XVIII stulecia osadzeni zostali w okolicy koloniści niemieccy, którzy zajęli się zagospodarowywaniem mało urodzajnej ziemi. W XIX wieku wieś liczyła 665 morgów i 25 dymów. Przy drodze prowadzącej przez wieś, po jednej stronie ulokowano ewangelicki dom modlitwy budowany z drewna, zwieńczony wieżyczką. Budynek pełnił również funkcję szkoły elementarnej. Po drugiej stronie drogi założono cmentarz, na którym niegdyś znajdowała się drewniana dzwonnica, po której dziś brak jest śladu. Cmentarz zachował się w fatalnym stanie. Niszczeje pozbawiony opieki. 
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 175 mieszkańców. Jest dwunastą co do wielkości miejscowością gminy Skępe.

</doc>
<doc id="393879" url="https://pl.wikipedia.org/wiki?curid=393879" title="Bogucice (województwo lubelskie)">
Bogucice (województwo lubelskie)

Bogucice (alt. "Bohutycze") – wieś w Polsce położona w województwie lubelskim, w powiecie hrubieszowskim, w gminie Trzeszczany.
W latach 1975–1998 miejscowość administracyjnie należała do województwa zamojskiego. Wieś stanowi sołectwo gminy Trzeszczany. Według Narodowego Spisu Powszechnego (III 2011 r.) liczyła 246 mieszkańców i była szóstą miejscowością gminy Trzeszczany.

</doc>
<doc id="393880" url="https://pl.wikipedia.org/wiki?curid=393880" title="Bogucice (województwo wielkopolskie)">
Bogucice (województwo wielkopolskie)

Bogucice – wieś w Polsce położona w województwie wielkopolskim, w powiecie kaliskim, w gminie Blizanów.
W latach 1975–1998 miejscowość administracyjnie należała do województwa kaliskiego.

</doc>
<doc id="393881" url="https://pl.wikipedia.org/wiki?curid=393881" title="Bogucin (województwo dolnośląskie)">
Bogucin (województwo dolnośląskie)

Bogucin – wieś w Polsce położona w województwie dolnośląskim, w powiecie górowskim, w gminie Niechlów.
Podział administracyjny.
W latach 1975–1998 miejscowość administracyjnie należała do województwa leszczyńskiego.
Demografia.
Bogucin jest najmniejszą miejscowością gminy Niechlów. Według Narodowego Spisu Powszechnego liczył 55 mieszkańców (III 2011 r.).

</doc>
<doc id="393882" url="https://pl.wikipedia.org/wiki?curid=393882" title="Bogucin (województwo kujawsko-pomorskie)">
Bogucin (województwo kujawsko-pomorskie)

Bogucin – wieś w Polsce, położona w województwie kujawsko-pomorskim, w powiecie włocławskim, w gminie Fabianki przy drodze krajowej nr 67.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 925 mieszkańców. Jest czwartą co do wielkości miejscowością gminy Fabianki.
W Bogucinie urodził się Stanisław Mokronowski (1761–1821) – szambelan Stanisława Augusta Poniatowskiego, poseł na Sejm Czteroletni, generał lejtnant wojsk koronnych, uczestnik wojny polsko-rosyjskiej 1792 i insurekcji kościuszkowskiej 1794, bratanek Andrzeja Mokronowskiego.

</doc>
<doc id="393883" url="https://pl.wikipedia.org/wiki?curid=393883" title="Bogucin (województwo lubelskie)">
Bogucin (województwo lubelskie)

Bogucin – wieś w Polsce położona w województwie lubelskim, w powiecie lubelskim, w gminie Garbów.
Miejscowość jest położona w województwie lubelskim w gminie Garbów w odległości 17 km od Lublina. Sąsiaduje z Garbowem, Karolinem, Leścami, Piotrowicami Wielkimi, Józefowem-Pociechą, Sługocinem, Wysokiem i Ługowem. W Bogucinie znajduje się węzeł "Jastków", będący przecięciem drogi wojewódzkiej nr 874 i drogi ekspresowej S12/S17.
Wieś stanowi sołectwo gminy Garbów. Według Narodowego Spisu Powszechnego z roku 2011 wieś liczyła 1076 mieszkańców.
Historia Bogucina.
Bogucin do końca XVIII wieku.
Pierwsza wzmianka o wsi Bogucin, w brzmieniu "Boguczym", pojawiła się w 1398 r. Miejscowość należała wtedy do Szczekockich z możnowładczego rodu Odrowążów.
Pierwszym właścicielem wsi był Jan ze Szczekocin, uczestnik i dowódca walk z zakonem krzyżackim i jego sprzymierzeńcem Zygmuntem Luksemburskim – ówczesnym królem Czech i Węgier.
Za zasługi dla ojczyzny otrzymał on z rąk króla Władysława Jagiełły akt nadania ziem w Bogucinie, Garbowie i kilku miejscowościach wokół Wojciechowa.
W roku 1443, w wyniku działu rodzinnego, dobra zostały podzielone wśród jego spadkobierców. Majątek w Garbowie otrzymał Stanisław, a w Bogucinie jego brat Dobiesław, podstoli lubelski i sandomierski, który pozostał dziedzicem Bogucina do roku 1463. W 1440 r. Jan Długosz wymienia właściciela dóbr w Bogucinie wśród osób towarzyszących królowi Władysławowi Warneńczykowi w podróży do Budy. Według tego samego kronikarza, pod koniec XV w. funkcjonował w Bogucinie folwark, dysponujący 30 łanami kmiecymi.
Już w połowie XV w. Bogucin był wyróżniającą się wsią, o czym świadczy istnienie tu dworu szlacheckiego. W 1453 r. dokonano delimitacji, czyli regulacji granic pomiędzy Bogucinem, Garbowem, Ługowem i Księżycami, by następnie po 14 latach podzielić tę ostatnią z miejscowości pomiędzy władców Bogucina i Garbowa. W owym czasie jeden z Bogucińskich szlachciców – Stanisław Frostek – pełnił obowiązki zastępcy burgrabiego lubelskiego, a funkcję sołtysa wsi sprawował wtedy Grzegorz Skowronek (1472 r.). 
Panowanie Szczekockich trwało aż do pocz. XVII w., kiedy dobra przeszły na inne rody. Początkowo byli to Tęczyńscy, Pileccy, Orzechowscy, potem na długie lata majątek trafił w ręce rodu Iżyckich. To oni zapewne byli budowniczymi kolejnego dworu, który mimo stosunkowo niewielkiej skali nie należał do najskromniejszych. W okresie rządów Iżyckich bogucińskie dobra wypuszczano okresowo różnym dzierżawcom, nie tylko okolicznym – jednym z nich był bowiem wojewoda wołyński Seweryn Rzewuski.
Bogucin w XIX wieku.
W 1875 r. Bogucin i Garbów, wsie rozwijające się dotąd równolegle, zostały sprzedane staroście tarnogórskiemu Michałowi Granowskiemu, postaci bardzo popularnej wśród miejscowej szlachty. 
Wraz z początkiem XIX w. nastąpiła utrata dotychczasowego statutu Bogucina, wówczas miejscowość przestała być siedzibą właścicieli dóbr ziemskich. Od tej pory pozostał tu tylko folwark, należący do dworu Garbowskiego. W roku 1819 Bogucin przejęli we władanie Jezierscy, właściciele Garbowa. To za ich panowania i przy ich udziale władze carskie wybudowały trakt bity z Lublina do Warszawy.
Według słownika geograficznego w r. 1827 w 29 domostwach mieszkało tu 240 mieszkańców.
W marcu 1863 r. rząd carski, dążąc do odciągnięcia ludności wiejskiej od powstania styczniowego, przeprowadził uwłaszczenie w Królestwie Polskim. Skorzystało z niego 37 bogucińskich włościan, którzy otrzymali na własność ponad 737 mórg ziem użytkowych, a ich wartość wyceniono na kwotę 5323 rubli. Lasy w Bogucinie stanowiły wówczas prawie 7,5% ogólnej powierzchni wsi. Zaraz potem (1867 r.) wieś zmieniła swoją przynależność terytorialną i została przeniesiona z powiatu lubartowskiego do powiatu nowoaleksandryjskiego (puławskiego).
Bogucin w XX wieku.
Zadłużone przez ostatniego z rodu Jezierskich majątek garbowski i folwark boguciński, w roku 1902 (lub 1903), w drodze licytacji trafiły do Bohdana Broniewskiego, późniejszego ministra przemysłu i handlu. Broniewscy sprawowali rządy do wybuchu II wojny światowej, a kolejny sukcesor rodu, Zygmunt, od listopada 1944 r. pełnił funkcję komendanta głównego Narodowych Sił Zbrojnych.
W międzyczasie, w wyniku masowej wycinki lasu i przepisania tytułu własności części gruntów dworskich (244 mórg) na miejscowych włościan, powstały kolonie: Lasek Bogucki i Leśna Kolonia. Pod koniec lat dwudziestych XX w. rozpoczęła się komasacja (scalenie) gruntów, czyniąc największe w historii zmiany w układzie przestrzennym miejscowości.
Zimą 1944 r. niemiecki okupant pochował we wspólnej, leśnej mogile, 25 bojowników o wolność ojczyzny, zastrzelonych na lubelskim zamku. Kilka miesięcy później, 9 lipca 1944 r., cofające się wojska okupanta dokonały pacyfikacji Leśnej Kolonii. Spalono wtedy 13 gospodarstw i wymordowano 18 osób (w tym kilkoro dzieci).
W latach 1975–1998 miejscowość administracyjnie należała do ówczesnego województwa lubelskiego.

</doc>
<doc id="393884" url="https://pl.wikipedia.org/wiki?curid=393884" title="Bogucin (województwo wielkopolskie)">
Bogucin (województwo wielkopolskie)

Bogucin – wieś w Polsce, położona w województwie wielkopolskim, w powiecie poznańskim, w gminie Swarzędz, w okolicach drogi krajowej nr 92 oraz skrzyżowania linii kolejowej nr 353 z linią kolejową nr 395. Od północy, zachodu i południa graniczy z Poznaniem, a od wschodu z Ligowcem.
Historia.
Wieś Bogucin wymieniona jest na dokumencie lokacyjnym Poznania z 1253 roku wśród 17 wsi okalających miasto.
Dobra bogucińskie były częścią klucza kicińskiego przynależnego proboszczowi katedralnemu w Poznaniu. Na terenie wsi nad rzeką Główną znajdował się majątek "Hammer", obejmujący młyn, kuźnię oraz folwark. W XVIII wieku w pobliżu Hammer (Hamra) lokowano osadę olęderską - Główieńskie Olędry. W 1919 roku osady Hamer i Główieńskie Olędry połączono w jedną miejscowość i przywrócono historyczną nazwę Bogucin. 
W latach 1975–1998 miejscowość administracyjnie należała do województwa poznańskiego. W 1982 powstała tu drewniana kaplica Matki Boskiej Różańcowej.

</doc>
<doc id="393885" url="https://pl.wikipedia.org/wiki?curid=393885" title="Bogumiłowice (województwo łódzkie)">
Bogumiłowice (województwo łódzkie)

Bogumiłowice – wieś w Polsce położona w województwie łódzkim, w powiecie pajęczańskim, w gminie Sulmierzyce.
W latach 1975–1998 miejscowość administracyjnie należała do województwa piotrkowskiego.

</doc>
<doc id="393886" url="https://pl.wikipedia.org/wiki?curid=393886" title="Bogumiłowice (województwo małopolskie)">
Bogumiłowice (województwo małopolskie)

Bogumiłowice – wieś w Polsce położona w województwie małopolskim, w powiecie tarnowskim, w gminie Wierzchosławice.
W latach 1975–1998 miejscowość administracyjnie należała do województwa tarnowskiego.
We wsi znajduje się stacja na linii kolejowej 91 Kraków Główny – Medyka i w pobliżu most na Dunajcu.
Gospodarka.
We wsi znajduje się Wytwórnia Podkładów Strunobetonowych należąca do grupy "Leonhard Moll Betonwerke". Produkuje ona podkłady kolejowe ze strunobetonu oraz inne prefabrykaty betonowe.

</doc>
<doc id="393887" url="https://pl.wikipedia.org/wiki?curid=393887" title="Bogumiłów (województwo lubuskie)">
Bogumiłów (województwo lubuskie)

Bogumiłów – wieś w Polsce, położona w województwie lubuskim, w powiecie żarskim, w gminie Żary.
W latach 1975–1998 wieś administracyjnie należała do województwa zielonogórskiego.
Położenie.
Wieś znajduje się na obszarze sołectwa „Bogumiłów-Janików”. Przez wieś przepływa ciek Otwiernica.
Zabytki.
Do wojewódzkiego rejestru zabytków wpisane są:

</doc>
<doc id="393888" url="https://pl.wikipedia.org/wiki?curid=393888" title="Bogusławice (województwo kujawsko-pomorskie)">
Bogusławice (województwo kujawsko-pomorskie)

Bogusławice – wieś w Polsce położona w województwie kujawsko-pomorskim, w powiecie włocławskim, w gminie Kowal.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 283 mieszkańców. Jest szóstą co do wielkości miejscowością gminy Kowal.

</doc>
<doc id="393889" url="https://pl.wikipedia.org/wiki?curid=393889" title="Bogusławice (województwo śląskie)">
Bogusławice (województwo śląskie)

Bogusławice – wieś w Polsce, położona w województwie śląskim, w powiecie częstochowskim, w gminie Kruszyna.
W latach 1975–1998 miejscowość administracyjnie należała do województwa częstochowskiego.
We wsi urodził się ks. Jan Wilk.

</doc>
<doc id="393891" url="https://pl.wikipedia.org/wiki?curid=393891" title="Bogusławice (województwo świętokrzyskie)">
Bogusławice (województwo świętokrzyskie)

Bogusławice – wieś sołecka w Polsce położona w województwie świętokrzyskim, w powiecie opatowskim, w gminie Sadowie.
Wieś w województwie sandomierskim była własnością Mikołaja Krzysztofa Radziwiłła (Sierotki) w latach 1576–1578. W latach 1975–1998 miejscowość administracyjnie należała do województwa tarnobrzeskiego.
Historia.
W 1827 roku było tu 12 domów i 108 mieszkańców. W 1880 roku Bugusławice miały 13 domów i 128 mieszkańców. Wieś miała wówczas 522 morgów ziemi doworskiej i 220 włościańskiej

</doc>
<doc id="393892" url="https://pl.wikipedia.org/wiki?curid=393892" title="Bogusław (województwo lubelskie)">
Bogusław (województwo lubelskie)

Bogusław – wieś w Polsce położona w województwie lubelskim, w powiecie krasnostawskim, w gminie Gorzków.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Gorzków. Według Narodowego Spisu Powszechnego (III 2011 r.) wieś liczyła 97 mieszkańców.

</doc>
<doc id="393893" url="https://pl.wikipedia.org/wiki?curid=393893" title="Bogusław (województwo zachodniopomorskie)">
Bogusław (województwo zachodniopomorskie)

Bogusław (do 1945 niem. "Batzlow") – wieś w Polsce położona w województwie zachodniopomorskim, w powiecie myśliborskim, w gminie Dębno. Według danych z 2013 miejscowość liczyła 301 mieszkańców.
Wieś znajdowała się od pierwszej połowy XIII w. na uposażeniu chwarszczańskich templariuszy i następnie joannitów, od ok. 1250 na terytorium powstałej Nowej Marchii. Od 1540 do pierwszej połowy XIX w. Bogusław wchodził w skład domeny elektora brandenburskiego w Dębnie. Od 1945 leży w granicach Polski.
Wieś posiada dobrze zachowany klasyczny układ owalnicy; kościół z 1900. Ludność zajmuje się głównie rolnictwem.
Toponimia.
Nazwa pochodzi prawdopodobnie od domniemanego rycerza Bogusława, który mógł posiadać wieś przed przejęciem przez templariuszy.
Nazwa na przestrzeni wieków: "Boguzlawe" 1262; "Bogusla" 1295; "Botchelov" 1451; "Bazelow" 1460; "Batzlow" 1822; do 1945 "Batzlow".
Położenie.
Wieś położona jest 7 km na południowy wschód od Dębna, 27 km od Myśliborza i 32 km od Gorzowa.
Zgodnie z podziałem fizycznogeograficznym Polski według Kondrackiego teren, na którym położony jest Bogusław należy do prowincji Nizina Środkowoeuropejska, podprowincji Pojezierza Południowobałtyckiego, makroregionu Pojezierze Południowopomorskie oraz w końcowej klasyfikacji do mezoregionu Równina Gorzowska.
Środowisko przyrodnicze.
We wsi Bogusław występuje wiele gatunków i stanowisk roślin chronionych, np. bluszcz pospolity. Na polach uprawnych i suchych agrocenoz występuje ptak potrzeszcz, odnaleziono również stanowiska kumaka nizinnego. Wzdłuż głównej drogi przez całą miejscowość do granicy gminy ciągnie się cenna aleja lipowa (obw. 1,8-2,15 m) o dł. 2,4 km. Powierzchnia lasów i łąk w leśnictwie Bogusław wynosi 1884,48 ha. Dominującym gatunkiem drzew jest sosna pospolita, która wykształciła różnowiekowe i zróżnicowane siedliskowo bory. W leśnych punktach kontrolnych wykazano terytorialnego puszczyka.
Ludność.
Liczba ludność w ostatnich 3 wiekach :
Gospodarka.
Struktura działalności gospodarczej na dzień 31.10.2004:
W Bogusławiu funkcjonuje 76 gospodarstw rolnych, nastawionych na produkcję zbóż (jęczmień, owies, żyto, pszenica) oraz na hodowlę trzody chlewnej i bydła, brak jest gospodarstw nastawionych na produkcję ekologiczną.
Struktura gospodarstw indywidualnych (łącznie grunty fizyczne = 303,45 ha):
Powierzchnia gospodarstw:
Edukacja.
Dzieci uczęszczają do szkoły podstawowej w Cychrach, natomiast młodzież do gimnazjum publicznego w Dębnie.
Organizacje i instytucje.
Sołectwo Bogusław - ogół mieszkańców wsi Bogusław stanowi Samorząd Mieszkańców Sołectwa; teren działania sołectwa obejmuje wieś Bogusław - w jej granicach administracyjnych.

</doc>
<doc id="393894" url="https://pl.wikipedia.org/wiki?curid=393894" title="Boguszewo (województwo kujawsko-pomorskie)">
Boguszewo (województwo kujawsko-pomorskie)

Boguszewo – wieś w Polsce położona w województwie kujawsko-pomorskim, w powiecie grudziądzkim, w gminie Gruta.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 316 mieszkańców. Jest dziewiątą co do wielkości miejscowością gminy Gruta.
Zabytki.
Renesansowy dwór obronny z 1602 roku (w ruinie) - w XIX wieku pełnił rolę spichlerza, data 1602 została zapisana na jednym ze szczytów. W części piwnicznej występuje cegła palcówka. W latach 30. XX wieku dwór posiadał jeszcze kryty dachówką dach i ozdobne szczyty. Według rejestru zabytków NID na listę zabytków wpisany jest po nr rej.: A/155/70 z 25.10.1935.

</doc>
<doc id="393895" url="https://pl.wikipedia.org/wiki?curid=393895" title="Boguszewo (województwo warmińsko-mazurskie)">
Boguszewo (województwo warmińsko-mazurskie)

Boguszewo (niem. "Bogunschöwen", 1938–1945 "Ilgenhöh") – wieś w Polsce położona w województwie warmińsko-mazurskim, w powiecie ostródzkim, w gminie Miłomłyn. W latach 1975–1998 miejscowość administracyjnie należała do województwa olsztyńskiego.
Historia.
Wieś lokowana w 1689 r., kiedy to Jan Bogusz, wolny ze wsi książęcej, otrzymał 9 włók na prawie chełmińskim w celu założenia wsi. Nazwa miejscowości wzięła się od nazwiska zasadźcy. Jan Bogusz otrzymał jedna włókę sołecką oraz prawo połowu ryb w rzece i wypasu bydła w lesie. Wolnizna wyznaczona została na 7 lat. W 1699 r. wsi przyznano 15 włók lasu w celu zwiększenia areału upraw. W 1785 r. we wsi było 48 domów. W 1820 r. we wsi mieszkały 272 osoby.
W 1925 r. w Boguszewie mieszkało 437 osób.
Zabytki.
Dzwonnica z XIX w.

</doc>
<doc id="393896" url="https://pl.wikipedia.org/wiki?curid=393896" title="Boguszówka (województwo mazowieckie)">
Boguszówka (województwo mazowieckie)

Boguszówka (do 14 lutego 2002 "Boguszówka Majątek") – wieś (do 14 lutego 2002 osada) w Polsce położona w województwie mazowieckim, w powiecie kozienickim, w gminie Gniewoszów.
W latach 1975–1998 miejscowość administracyjnie należała do województwa radomskiego. 15 lutego 2002 nastąpiła zmiana nazwy z "Boguszówka Majątek" na "Boguszówka", równocześnie ówczesna osada stała się wsią.
W miejscowości działało "PGR Boguszówka".
Wierni kościoła rzymskokatolickiego należą do parafii Najświętszej Maryi Panny Królowej Różańca Świętego w Wysokim Kole.

</doc>
<doc id="393897" url="https://pl.wikipedia.org/wiki?curid=393897" title="Boguszówka (województwo podkarpackie)">
Boguszówka (województwo podkarpackie)

Boguszówka – wieś w Polsce położona w województwie podkarpackim, w powiecie przemyskim, w gminie Bircza}. Leży na Pogórzu Przemyskim.
W latach 1975–1998 miejscowość administracyjnie należała do województwa przemyskiego.
Boguszówka leży nad potokiem Korzenką, dopływem Stupnicy, którego doliną prowadzi droga krajowa nr 28 przebiegająca równoleżnikowo od Pogórza Śląskiego do granicy z Ukrainą.
Droga ta łączy wieś z siedzibą gminy, a odległość drogowa wynosi 3,5 km.
Wieś powstała na początku XV wieku. W 1478 roku Rafał i Jan z Humnisk, herbu Gozdawa, założyli parafię rzymskokatolicką. Parafia istniała do 1643 roku, kiedy to przeniesiono ją do Birczy. Wieś, położona w powiecie przemyskim, była własnością Andrzeja Drohojowskiego, została spustoszona w czasie najazdu tatarskiego w 1672 roku.
W 1841 roku wieś stała się własnością Kowalskich herbu Habdank.
29 listopada 1945 roku Boguszówka została spalona przez oddziały UPA po II ataku na Birczę.
W 1785 roku we wsi było 27 grekokatolików i 102 rzymsko-katolików. W 2006 roku wieś liczyła 88 mieszkańców.

</doc>
<doc id="393898" url="https://pl.wikipedia.org/wiki?curid=393898" title="Boguszyce (województwo opolskie)">
Boguszyce (województwo opolskie)

Boguszyce (dodatkowa nazwa w j. ) – wieś w Polsce położona w województwie opolskim, w powiecie opolskim, w gminie Prószków.
Od 1950 miejscowość administracyjnie należy do województwa opolskiego.
Nazwa.
Nazwa wsi jest staropolską nazwą patronimiczną pochodzącą od polskiego imienia męskiego Bogusz, które jest derywatem imienia Bogusław. Nazwy te tworzono od właścicieli lub założycieli miejscowości, względnie jego potomków. Niemiecki językoznawca Heinrich Adamy swoim dziele o nazwach miejscowości na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Bogusice" podając jej znaczenie "Dorf des Bogusch" czyli po polsku "Wieś Bogusza". Pojawia się ona po raz pierwszy w spisanych po łacinie dokumentach księcia Władysława Opolczyka z 1260 roku jako Bogusici. Nazwa w historii została zapisana w wielu wariantach: „Bogusici”, „Bogussicz”, „Boguschicze”, „Bogschitz”, „Boguschütz”.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod polską nazwą "Bogusic" oraz nazwą zgermanizowaną "Boguschütz". Polską nazwę "Boguszyce" oraz niemiecką "Boguschütz" wymienia w 1896 roku śląski pisarz Konstanty Damrot w książce o nazewnictwie miejscowym na Śląsku. Słownik geograficzny Królestwa Polskiego wydany pod koniec wieku XIX podaje dwie polskie nazwy miejscowości – "Boguszyce" i jako starszą – "Bogusice" oraz niemiecką "Boguschütz".
Po dojściu do władzy w Niemczech narodowych socjalistów nazwa miejscowości została zmieniona w 1936 roku na całkowicie niemiecką „Gottesdorf” (1936-1945).
Historia.
W 1783 roku zamieszkiwało Boguszyce tylko 170 osób, wieś miała jedną rozwiniętą jak na tamte czasy i potrzeby sieć usług, gdyż oprócz rolników mieszkali w niej młynarz, kowal, szynkarz i rybak. Sto lat później oprócz młyna wodnego stał też wiatrak, uruchomiono wapiennik, a jeszcze nieco później tartak. Kilka rodzin zajmowało się handlem krupami (kaszą).
Około 1850 roku przeprowadzono we wsi pierwsze scalenia i komasację gruntów. Podzielono wówczas gospodarzy na kilka grup, w zależności od posiadanej ziemi. „Arystokrację” wiejską tworzyli gburzy, mający od 25 do 50 hektarów. Odpowiednio mniej ziemi mieli trzyćwiertnicy i półgburzy. U dołu drabiny byli zagrodnicy gospodarujący na około 7 hektarach, a na samym dole chałupnicy, którzy posiadali tylko dom i niewielkie poletko. W 1864 roku gospodarzyło w Boguszycach 17 półgburów, trzyćwiertników i gburów, 19 zagrodników i 12 chałupników.
W miejscowej szkole uczyły się także dzieci z Chrzowic i Źlinic.
Podczas plebiscytu w 1921 roku 178 osób głosowało za Polską, a 149 za Niemcami.
Najbardziej tragicznym okresem w najnowszych dziejach miejscowości był styczeń 1945 roku, kiedy to wkraczające do wsi wojska radzieckie zamordowały w ciągu kilku dni około 270 mieszkańców (ta liczba może być większa, gdyż w tym czasie przybyło tutaj wielu uciekinierów z prawobrzeżnego Opola; Mark Sołonin podaje rozstrzelanie 23 stycznia 1945 270 osób, w tym małych dzieci, oraz 20-40 członków bractwa maryjnego). Doszło też do wielu gwałtów na miejscowych kobietach. Jednym z powodów masakry miejscowej ludności była nieodpowiedzialna decyzja miejscowego Ortsgruppenleitera NSDAP, który nakazał członkom Volkssturmu i Hitlerjugend utworzyć punkty oporu w piwnicach domów należących do miejscowej ludności. W wyniku tych działań Sowieci podjęli akcję palenia zabudowań i mordowali w odwecie miejscowa ludność.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="393899" url="https://pl.wikipedia.org/wiki?curid=393899" title="Boguszyce (województwo podlaskie)">
Boguszyce (województwo podlaskie)

Boguszyce – wieś w Polsce położona w województwie podlaskim, w powiecie łomżyńskim, w gminie Łomża.
Przez miejscowość przepływa rzeka Łomżyczka, dopływ Narwi.
Wierni kościoła rzymskokatolickiego należą do parafii św. Wojciecha Biskupa i Męczennika w Szczepankowie.
Historia.
Pierwsze informacje o wsi datowane są na 1388 rok. Wtedy to książę Janusz I Starszy, potwierdzając nadania swego brata księcia Siemowita, nadał dobra rycerzom Adamowi, Dobiesławowi i Świętosławowi - braciom i dziedzicom Ulatowa.
Wieś szlachecka położona była w drugiej połowie XVI wieku w powiecie łomżyńskim ziemi łomżyńskiej. W latach 1921 – 1939 wieś leżała w województwie białostockim, w powiecie łomżyńskim, w gminie Szczepankowo.
Według Powszechnego Spisu Ludności z 1921 roku wieś zamieszkiwały 334 osoby w 36 budynkach mieszkalnych. Miejscowość należała do parafii rzymskokatolickiej w m. Szczepankowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.
Dwór i Zespół Folwarczny.
Obecnie niezachowane, z całego założenia uchowała się jedynie część ściany wewnętrznej klasycyzującego dworu. Niedostępna do zwiedzania, ponieważ stoi na prywatnej posesji. Zespół Folwarczny z dworem miał kształt wydłużonego prostokąta położonego w osi wschód-zachód.

</doc>
<doc id="393900" url="https://pl.wikipedia.org/wiki?curid=393900" title="Boguszyce (województwo śląskie)">
Boguszyce (województwo śląskie)

Boguszyce (niem. "Boguschütz") – wieś sołecka w Polsce, położona w województwie śląskim, w powiecie gliwickim, w gminie Toszek.
W latach 1975–1998 wieś administracyjnie należała do województwa katowickiego.
Wierni Kościoła rzymskokatolickiego należą do parafii św. Katarzyny Aleksandryjskiej w Toszku.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod polską nazwą "Boguczyce" oraz nazwą zgermanizowaną "Bogutczütz". Ze względu na polskie pochodzenie nazwy w okresie hitlerowskiego reżimu w latach 1936-1945 nazistowska administracja III Rzeszy zmieniła nazwę na nową, całkowicie niemiecką – "Gottschütz".
Urodzeni w Boguszycach.
Z Boguszyc pochodził Jan Krawiec, XIX wieczny polski emigrant. Niektórzy badacze przypuszczają, że był on ojcem papieża Piusa X.

</doc>
<doc id="393901" url="https://pl.wikipedia.org/wiki?curid=393901" title="Boguszyce (województwo wielkopolskie)">
Boguszyce (województwo wielkopolskie)

Boguszyce – wieś sołecka w Polsce, położona w województwie wielkopolskim, w powiecie konińskim, w gminie Wierzbinek. 
Etymologia nazwy wsi wywodzi się od imienia własnego Bogusza. Wedle dokumentów historycznych: w 1411 zapisywana była jako "Bogussicze"; w 1489 jako "Bogusławycze"; w drugiej połowie XVI wieku jako "Bogussice", a od 1634 w obecnym brzmieniu. 
Osadnictwo na obszarze współczesnych Boguszyc istniało w okresach: kultury pucharów lejkowatych, kultury łużyckiej i kultury przeworskiej. Stanowiska archeologiczne w okolicach wsi objęte zostały ochroną konserwatorską.
Wieś królewska "Bogusławice", położona była w II połowie XVI wieku w powiecie radziejowskim województwa brzeskokujawskiego. Do 1954 roku istniała gmina Boguszyce. W latach 1975–1998 miejscowość administracyjnie należała do województwa konińskiego. Według danych z roku 2009 Boguszyce wraz z miejscowością Boguszyczki 
liczyły 338 mieszkańców, w tym 167 kobiet i 171 mężczyzn.
We wsi znajduje się gimnazjum im. Jana Pawła II, jednostka OSP, a także cmentarz Stowarzyszenia Badaczy Pisma Świętego z pierwszej połowy XX wieku.

</doc>
<doc id="393902" url="https://pl.wikipedia.org/wiki?curid=393902" title="Boguszyce (powiat goleniowski)">
Boguszyce (powiat goleniowski)

Boguszyce – wieś sołecka w Polsce położona w województwie zachodniopomorskim, w powiecie goleniowskim, w gminie Nowogard.
Według danych z 1 stycznia 2011 roku wieś liczyła 118 mieszkańców.
W latach 1975–1998 miejscowość administracyjnie należała do województwa szczecińskiego.

</doc>
<doc id="393903" url="https://pl.wikipedia.org/wiki?curid=393903" title="Boguszyniec (województwo lubuskie)">
Boguszyniec (województwo lubuskie)

Boguszyniec – wieś w Polsce położona w województwie lubuskim, w powiecie gorzowskim, w gminie Witnica.
W latach 1975–1998 miejscowość administracyjnie należała do województwa gorzowskiego.

</doc>
<doc id="393904" url="https://pl.wikipedia.org/wiki?curid=393904" title="Egiptolog">
Egiptolog



</doc>
<doc id="393905" url="https://pl.wikipedia.org/wiki?curid=393905" title="Boguszyniec (województwo wielkopolskie)">
Boguszyniec (województwo wielkopolskie)

Boguszyniec – wieś w Polsce położona w województwie wielkopolskim, w powiecie kolskim, w gminie Grzegorzew.
Boguszyna Woda (Boguszyniec) była wsią arcybiskupstwa gnieźnieńskiego w powiecie łęczyckim województwa łęczyckiego w końcu XVI wieku. W latach 1975–1998 miejscowość administracyjnie należała do województwa konińskiego.
Zobacz też.
Boguszyniec

</doc>
<doc id="393906" url="https://pl.wikipedia.org/wiki?curid=393906" title="Boguszyn (województwo dolnośląskie)">
Boguszyn (województwo dolnośląskie)

Boguszyn (niem. "Friedrichswartha") – wieś sołecka w Polsce, położona w województwie dolnośląskim, w powiecie kłodzkim, w gminie Kłodzko, ok. 2 km na północ od Kłodzka.
Miejscowość położona jest na dawnym, starożytnym szlaku handlowym wiodącym z południa na północ Europy, zwanym szlakiem bursztynowym.
Geografia.
Położenie geograficzne.
Boguszyn położony jest w paśmie górskim Sudetów Środkowych, w Kotlinie Kłodzkiej, na styku z Górami Bardzkimi, w południowej części województwa dolnośląskiego. Graniczy z następującymi miejscowościami: Ławicą na zachodzie, Kłodzkiem na południu, Wojciechowicami na wschodzie i należącą do gminy Bardo Dębowiną.
Warunki naturalne.
Boguszyn jest rozległą i rozczłonkowaną wsią, w której skład wchodzi kilka części. Leży na wysokości ok. 290–440 m n.p.m. w dolinie dwóch niewielkich potoków, z których pierwszy jest bezimienny, zaś drugi nosi nazwę Dębinki, stanowiących prawe dopływy Nysy Kłodzkiej. Największa i najniżej położona część wsi, zwana dawniej Skibą, tworzy obecnie przedmieście Kłodzka, z którym sąsiaduje jego zabudowa (Jurandów). Z kolei najwyżej położona część Boguszyna ma charakter rozproszonej osady, położonej na malowniczo położonym grzbiecie, wchodzącym już w skład Gór Bardzkich, z którego rozciąga się widok na stolicę powiatu oraz całą ziemię kłodzką, z okalającymi ją pasmami górskimi.
Budowa geologiczna.
Okoliczne wzniesienia zbudowane są głównie z dolnokarbońskich zlepieńców i szarogłazów struktury bardzkiej. Jedynie w kierunku północnym ciągnie się soczewa łupków. W łupkach łyszczykowych występują chalkopiryty z żyłą kwarcytu zawierającą antymonit.
Ludność.
Ludność Boguszyna na przestrzeni stuleci kształtowała się w następujący sposób:
Historia.
Daty wzmianeko miejscowości ijej oficjalnenazwy według źródeł
Źródło:
Początki osady (do XVIII w.).
Dzieje Boguszyna są bardzo zawiłe, a to za sprawą tego, iż powstały one z połączenia kilku osad, które rozwijały się w różnym okresie. Był to teren zamieszkany od bardzo dawna, o czym świadczą znaleziska archeologiczne oraz fakt, iż od dawnych czasów przechodziły tędy główne szlaki komunikacyjne łączące Czechy ze Śląskiem. Na terenie dolnej części wsi zachowało się grodzisko w Skibie z XIII w
. Było ono wielokrotnie badane po 1960 r., kiedy to odkryto resztki wału kamienno-ziemnego i szczątki ceramiki. Powyżej, na terenie przysiółka Łochów, zachowało się drugie stanowisko archeologiczne, badane w połowie lat 60. XX w., które stanowić miało część wczesnośredniowiecznej osady kultury łużyckiej. W dawnych czasach miejsce to było określane mianem "Burgstadel", a nazwy okolicznych wzniesień wyraźnie wskazują na jego obronny charakter. Według tradycji oraz nielicznych wzmianek źródłowych (1068) istniał tu jakiś czeski gródek, który miał być odpowiednikiem Barda po śląskiej stronie, broniący południowej części Przełomu Bardzkiego. Wiadomo na pewno, że gród ten był zniszczony już w 1365 r., a w 1409 r. został sprzedany przez Hannusa Tschetterwanga (Czeterwanga) gminie Goszyce, chociaż jeszcze w 1420 r. rodzina Tschetterwangów płaciła z niego czynsz. W późniejszym okresie prowadzono w jego miejscu wydobycie srebra na niewielką skalę. Przez Przełęcz Bardzką, położoną powyżej Boguszyna, wiodła ustalona ostatecznie przez pokój zielonoświątkowy w 1137 r. granica między Śląskiem a ziemią kłodzką, która w tamtym okresie należała do Czech.
U ujścia bezimiennego potoku do Nysy Kłodzkiej powstała najstarsza część Boguszyna – Skiba ("Scheibe"), chociaż również i ona powstała jako kolonia jeszcze bardziej starszych Goszyc. W 1404 r. jako jej posiadacz wymieniany był właściciel Goszyc – Hannus Czeterwang, który 10 lat później sprzedał Skibę swojemu krewnemu – Nitczkowi za 26 groszy praskich.
W tym czasie powstało tutaj również oddzielne dziedziczne, wolne sędziostwo, którego znanymi z imienia właścicielami byli: Janczko, wzmiankowany w 1492 i Johann Scheibsky (1495). Ten ostatni założył tutaj nowy folwark ze stawami nad Nysą Kłodzką, za co miał płacić 6 marek czynszu. Osada ta przez cały czas przynależała do parafii św. Wacława w Kłodzku, tak jak zresztą pozostałe okoliczne osady i przysiółki włącznie z Goszycami.
Okres nowożytny.
Rozwój dolnego Boguszyna (Skiby) przyniosła dopiero epoka nowożytna i przejście hrabstwa kłodzkiego pod panowanie Królestwa Prus. W 1776 r. w ramach kolonizacji fryderycjańskiej założono właściwy Boguszyn (niem. "Friedrichswartha").
W 1765 r. właścicielem Skiby był von Burschka. Tę podkłodzką osadę zamieszkiwało wówczas 24 zagrodników i 4 chałupników, w tym 1 rzemieślnik. Niedługo potem na sąsiednim wzniesieniu, w bezpośrednim sąsiedztwie starego grodziska, wybudowano kaplicę mszalną. W późniejszym okresie ta część wsi była własnością baronowej von Roosen, która odsprzedała ją niejakiemu Gläserowi. W 1782 r. znajdowała się tu kaplica, dwór i folwark. Skiba liczyła 23 domostwa, w których mieszkało 21 zagrodników i chałupników oraz 3 rzemieślników. W tym czasie istniał też przysiółek Wysoczyzna ("Hochrosen") założony jako kolonia Skiba, liczący tylko sześć domów. Górna część wsi – właściwy Boguszyn był posiadłością hr. Ludwiga Wilhelma von Schlabrendorfa, zamieszkiwały go 103 osoby. Było tu 20 zagród kolonistów i folwark oraz karczma, umiejscowiona przy trakcie pocztowym. Ponadto mieszkało tu 7 rzemieślników.
XIX i XX w..
W 1840 r. właścicielką Górnego Boguszyna była landgrafini Charlotta von Fürstenberg, a zamieszkiwało go 154 mieszkańców i 7 handlarzy w 24 budynkach. Znajdował się tu urząd celny, szkółka drzew, gospoda. Na terenie Boguszyna znajdował się także folwark "Weinlichtgut" z owczarnią, ale oficjalnie należał do Goszyc. Dolny Boguszyn (Skiba) należał do kapitana von Frobla. Mieszkało tu 156 ludzi w 29 budynkach. Ponadto w skład zabudowań wchodziły: dwór, kaplica, folwark, piec wapienniczy i cegielnia, która według danych z 1840 r. produkowała 30 200 cegieł i dachówek. Do tej części wsi należała jeszcze kolonia Wysoczyzna z jednym budynkiem i trzema mieszkańcami.
W 1849 r. zbudowano nową szosę z Barda do Kłodzka omijającą Skibę, a przechodzącą przez właściwy Boguszyn. W tym czasie powstała również, jak można domniemywać, kolejna kolonia Boguszyna – Łochów ("Feldhäuser") w rejonie Przełęczy Bardzkiej oraz Siódmak ("Siebenhauser"), a także nowe zagrody i folwarki rozproszone w najbliższej okolicy. Zapoczątkowało to proces scalania miejscowości. Jako pierwszą połączono kolonię Skiby z Boguszynem, a następnie w okresie dwudziestolecia międzywojennego całą Skibę przyłączono do Boguszyna tworząc jedną wieś.
W granicach Polski.
W 1945 r. po przegranej III Rzeszy decyzją mocarstw zachodnich ziemia kłodzka została przyłączona do państwa polskiego. Pod względem administracyjnym należała do województwa wrocławskiego, powiatu kłodzkiego i gminy wiejskiej Kłodzko. Po likwidacji gmin w 1954 r. i wprowadzeniu w ich miejsce gromad Boguszyn wchodził w skład gromady Wojciechowice. Po kolejnej reformie administracyjnej w 1975 r. miejscowość administracyjnie należała do województwa wałbrzyskiego. od 1 stycznia 1999 r. wchodzi w skład województwa dolnośląskiego.
Bezpośrednio po wojnie także dolny fragment Boguszyna przyłączono do Kłodzka i wraz z Goszycami przemianowano na Jurandów. W Boguszynie począwszy od lat 90. XX wieku obserwowany jest rozwój budownictwa jednorodzinnego w postaci domów jednorodzinnych oraz willi.
Edukacja i kultura.
W Boguszynie nie ma szkół, wobec czego tutejsze dzieci w wieku 6–13 lat uczęszczają do Szkoły Podstawowej nr 2 im. Jana Pawła II w Kłodzku przy ul. Zamiejskiej 24. Po jej ukończeniu z reguły kontynuują naukę na poziomie gimnazjalnym i średnim głównie w Kłodzku.
We wsi znajduje się świetlica, którą opiekuje się Anna Czyszczoń.
Religia.
Większość mieszkańców Boguszyna jest wyznania rzymskokatolickiego i podlega parafii Niepokalanego Poczęcia Najświętszej Maryi Panny w Kłodzku-Jurandowie.
W 1927 roku w górnej części wsi przy drodze krajowej nr 8 stare zabudowania folwarczne zostały zaadaptowane na klasztor sióstr franciszkanek szpitalnych, w którym urządzono kaplicę św. Moniki.
Administracja.
Boguszyn po zakończeniu II wojny światowej znalazł się w granicach Polski. Wszedł w skład województwa wrocławskiego, powiatu kłodzkiego i gminy Kłodzko. Po likwidacji gmin w 1954 r. i powołaniu w ich miejsce gromad, wieś została przyłączona do gromady z siedzibą w Wojciechowicach. Po zmianach w administracji terenowej w latach 70. XX w. osada weszła ponownie w skład gminy Kłodzko i województwa wałbrzyskiego.
Boguszyn tworzy od 1990 r. w ramach Gminy Kłodzko odrębną pomocniczą jednostkę administracyjną – sołectwo na czele którego stoi wybierany przez mieszkańców wsi sołtys mający do pomocy Radę Sołecką. Mieszkańcy wsi w wyborach powszechnych wybierają również na 5-letnią kadencję jednego radnego do Rady Gminy Kłodzko, tworząc z Ławicą, Młynowem, Morzyszowem, Podtyniem i Ścinawicą jeden okręg wyborczy.
Architektura i urbanistyka.
Boguszyn zachował pierwotny układ wsi łańcuchowej w rejonie dawnej Skiby, który został nieco zniekształcony i przerzedzony przez nowszą zabudowę. Większa część zachowanych domów i budynków gospodarczych pochodzi z XIX w. Do cenniejszych obiektów, lecz niezabytkowych zaliczyć można:
Infrastruktura.
Transport.
Najbliższa stacja kolejowa znajduje się 1 km od centrum wsi w kłodzkim Jurandowie – Kłodzko Główne, przez które przechodzi linia kolejowa nr 276 (Wrocław Główny-Międzylesie).
Przez miejscowość przechodzi ważna trasa europejska 8 (E67).
Bezpieczeństwo.
W zakresie ochrony przeciwpożarowej oraz innych miejscowych zagrożeń – Boguszyn podlega rejonowi działania Powiatowej Straży Pożarnej oraz Komendy Powiatowej Policji w Kłodzku. Funkcję dzielnicowego sprawuje mł. asp. Anna Rydzak. Podstawowe ratownictwo medyczne zapewnia położony na południu Szpital Powiatowy w kłodzkim Jurandowie.
Gospodarka.
Powierzchnia wsi wynosi 368 ha, z czego większą część stanowią użytki rolne, z których przeważają łąki i pastwiska, natomiast lasy porastają tylko wzniesienia Grzbietu Wschodniego Gór Bardzkich, wznoszących się na północy i północnym wschodzie.
Przez cały okres istnienia wsi w jej gospodarce dominowało rolnictwo. Nie zmieniło się to również po 1945 r. W Boguszynie istnieją dobre warunki dla rozwoju hodowli zwierząt. Ponadto wieś posiada bardzo wielkie walory widokowe i jest położona przy bardzo ruchliwej drodze o dużym znaczeniu turystycznym, ale nie wpływa to na jego rozwój i wykorzystanie w pełni jej walorów. Częściowo to zmieniło się na początku XXI wieku, kiedy wybudowano w 2004 r. trzygwiazdkowy hotel "Metro".
Zobacz też.
Boguszyn, Boguszynek, Boguszyniec, Boguszyny, Wysoczyzna, Żaków

</doc>
<doc id="393907" url="https://pl.wikipedia.org/wiki?curid=393907" title="Doktor Kto">
Doktor Kto



</doc>
<doc id="393909" url="https://pl.wikipedia.org/wiki?curid=393909" title="Boiska-Kolonia (województwo lubelskie)">
Boiska-Kolonia (województwo lubelskie)

Boiska-Kolonia – kolonia w Polsce położona w województwie lubelskim, w powiecie opolskim, w gminie Józefów nad Wisłą.
W latach 1975–1998 miejscowość administracyjne należała do ówczesnego województwa lubelskiego.
Znajduje się tu kościół parafialny pw. Zwiastowania Pańskiego z 1614 roku.
Wieś stanowi sołectwo gminy Józefów nad Wisłą.
Historia wsi.
Boiska dziś Stare Boiska i Boiska-Kolonia. Wieś Boiska powstała z początkiem XV wieku, notowana w roku 1419, wymienią ją Długosz L.B. t.II s.556. Nazwa latynizowana i spolszczana na przemian począwszy roku 1676 przyjęła obecnie brzmiącą formę Boiska, pod taką nazwą wymienią ją nota Słownika geograficznego Królestwa Polskiego z roku 1880.
Od XVI w. do końca XIX w. Boiska wchodziły w skład klucza grabowieckiego, którego właścicielami byli Sienieńscy, Myszkowscy, Moszyńscy, Dembiński i Herniczkowie.
Boiska-Kolonia powstały na gruntach historycznie należących do Boisk. Nazwa odnotowana jest dopiero w roku 1967 obok Starych Boisk.

</doc>
<doc id="393910" url="https://pl.wikipedia.org/wiki?curid=393910" title="Boiska-Kolonia (województwo mazowieckie)">
Boiska-Kolonia (województwo mazowieckie)

Boiska-Kolonia – wieś w Polsce położona w województwie mazowieckim, w powiecie lipskim, w gminie Solec nad Wisłą.
W latach 1975–1998 miejscowość administracyjnie należała do województwa radomskiego.
Zimą przełomu 1942/43 niemieccy żandarmi przeprowadzili w Boiskach kilka akcji represyjnych, w których wyniku zamordowano trzy polskie rodziny udzielające pomocy Żydom.

</doc>
<doc id="393911" url="https://pl.wikipedia.org/wiki?curid=393911" title="Bojanice (województwo dolnośląskie)">
Bojanice (województwo dolnośląskie)

Bojanice (niem. "Ludwigsdorf") – wieś w Polsce położona w województwie dolnośląskim, w powiecie świdnickim, w gminie Świdnica.
Położenie.
Bojanice to wieś łańcuchowa o długości około 2 km leżąca na granicy Gór Sowich, Równiny Świdnickiej i Kotliny Dzierżoniowskiej, na wysokości około 260-300 m n.p.m.
Podział administracyjny.
W latach 1945–1954 siedziba gminy Bojanice. W latach 1975–1998 miejscowość administracyjnie należała do województwa wałbrzyskiego.
Historia.
Wieś po raz pierwszy pojawiła się w źródłach w 1305, natomiast miejscowy kościół po raz pierwszy wzmiankowany jest w 1370. Bojanice prawdopodobnie od początku swego istnienia wchodziły w skład posiadłości rodu von Betschau. W początkach XVI wieku jej właścicielami stali się przedstawiciele rodziny Seidlitzów. W roku 1599 została zakupiona przez Heinricha von Peterswalde. Wśród kolejnych właścicieli Bojanic znaleźć można von Rothkirchów, von Kottulinskich czy von Tschimhausów. W roku 1740 w posiadanie wsi wszedł baron austriacki Johann Christoph von Seherr-Thoss. Jego potomkowie w roku 1845 sprzedali Bojanice rodzinie von Webski. Kupcy ci, po pewnym czasie uszlachceni, pozostali właścicielami wioski aż do roku 1945. Po 1945 roku Bojanice pozostały wsią rolniczą o ustabilizowanej sytuacji demograficznej. W 1988 roku było tu 39 gospodarstw rolnych i duży PGR wykorzystujący duże zabudowania podworskie.
Zabytki.
Do wojewódzkiego rejestru zabytków wpisane są:

</doc>
<doc id="393912" url="https://pl.wikipedia.org/wiki?curid=393912" title="Bojanowo (województwo mazowieckie)">
Bojanowo (województwo mazowieckie)

Bojanowo – wieś w Polsce położona w województwie mazowieckim, w powiecie mławskim, w gminie Radzanów.
W latach 1975–1998 miejscowość administracyjnie należała do województwa ciechanowskiego.

</doc>
<doc id="393914" url="https://pl.wikipedia.org/wiki?curid=393914" title="Bojanów (województwo łódzkie)">
Bojanów (województwo łódzkie)

Bojanów – wieś w Polsce, położona w województwie łódzkim, w powiecie wieluńskim, w gminie Skomlin.
W latach 1975–1998 miejscowość administracyjnie należała do województwa sieradzkiego.

</doc>
<doc id="393916" url="https://pl.wikipedia.org/wiki?curid=393916" title="Bojanów (województwo podkarpackie)">
Bojanów (województwo podkarpackie)

Bojanów – wieś w Polsce, położona w województwie podkarpackim, w powiecie stalowowolskim, w gminie Bojanów.
W latach 1975–1998 miejscowość administracyjnie należała do województwa tarnobrzeskiego.
Miejscowość jest siedzibą gminy Bojanów. Dzieli się na dwa sołectwa: Bojanów i Bojanów za Rzeką.
Przez wieś przepływa rzeka Łęg. W Bojanowie znajduje się zabytkowy cmentarz wojenny.

</doc>
<doc id="393917" url="https://pl.wikipedia.org/wiki?curid=393917" title="Bojanów (województwo śląskie)">
Bojanów (województwo śląskie)

Bojanów (dodatkowa nazwa w j. ) – wieś sołecka w Polsce położona w województwie śląskim, w powiecie raciborskim, w gminie Krzanowice.
W latach 1975–1998 miejscowość administracyjnie należała do województwa katowickiego.
Geografia.
Miejscowość leży na lewym brzegu Psiny, około pięć kilometrów na południowy zachód od Raciborza i dwa kilometry na północny zachód od Krzanowic, na drodze wojewódzkiej numer 917, niedaleko granicy polsko-czeskiej.
Nazwa.
Nazwa należy do grupy nazw patronomicznych i pochodzi od staropolskiego imienia męskiego założyciela Bojana. Niemiecki nauczyciel Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Bojanów". W 1532 roku zmieniono nazwę miejscowości na Boyanoff. Polską nazwę "Bojanów" oraz zgermanizowaną "Bojanow" wymienia w 1896 roku śląski pisarz Konstanty Damrot w książce o nazewnictwie miejscowym na Śląsku.
Po dojściu do władzy narodowych socjalistów w 1936 roku zmieniono nazwę wsi na Kriegsbach. Po 1945 roku przywrócono nazwę Bojanów.
Historia.
Pierwszy raz nazwa miejscowości wspomniana została w dokumencie z roku 1313, w którym wymieniony jest jako świadek rycerz Gerhard z Bojanowa. Wieś politycznie znajdowała się początkowo w granicach piastowskiego (polskiego) księstwa raciborskiego, będącego od 1327 lennem Królestwa Czech.
W 1683 roku, w nocy z 24 na 25 sierpnia gdy król Jan III Sobieski zdążał na odsiecz Wiednia, 27 tysięcy jego żołnierzy biwakowało na rozległych łąkach między Bojanowem a Borucinem. Po wojnach śląskich wieś znalazła się w granicach Prus. Od 1818 roku w powiecie raciborskim.
Historycznie Bojanów był osadą graniczną diecezji wrocławskiej, położone na południe od Psiny Krzanowice i Borucin leżały już w diecezji ołomunieckiej. W miejscowości tradycyjnie posługiwano się śląskim dialektem jednak z silnymi wpływami gwar laskich.
W granicach Polski od końca II wojny światowej.
W 1975 roku miejscowość liczyła 880 mieszkańców.

</doc>
<doc id="393918" url="https://pl.wikipedia.org/wiki?curid=393918" title="Bojary (województwo mazowieckie)">
Bojary (województwo mazowieckie)

Bojary – wieś w Polsce położona w województwie mazowieckim, w powiecie sokołowskim, w gminie Kosów Lacki.
W latach 1975–1998 miejscowość administracyjnie należała do województwa siedleckiego.
Przez wieś przepływa rzeka Kosówka, która otoczona jest wałem.
Wierni kościoła rzymskokatolickiego należą do parafii Trójcy Przenajświętszej i św. Anny w Prostyni.

</doc>
<doc id="393919" url="https://pl.wikipedia.org/wiki?curid=393919" title="Bojary (województwo podlaskie)">
Bojary (województwo podlaskie)

Bojary – wieś w Polsce położona w województwie podlaskim, w powiecie białostockim, w gminie Turośń Kościelna.
Przez miejscowość przebiega droga wojewódzka nr 682 i zelektryfikowana linia kolejowa nr 6 Zielonka – Kuźnica Białostocka z przystankiem Bojary.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Wojciecha w Uhowie.

</doc>
<doc id="393920" url="https://pl.wikipedia.org/wiki?curid=393920" title="Bolechowice (województwo małopolskie)">
Bolechowice (województwo małopolskie)

 
Bolechowice – wieś w Polsce położona w województwie małopolskim, w powiecie krakowskim, w gminie Zabierzów.
Wieś biskupstwa krakowskiego w powiecie proszowickim w województwie krakowskim w końcu XVI wieku. W latach 1975–1998 miejscowość administracyjnie należała do województwa krakowskiego.
Przyroda i turystyka.
Bolechowice położone są w Rowie Krzeszowickim rozdzielającym Wyżynę Krakowsko-Częstochowską od Garbu Tenczyńskiego. Północne tereny wsi ze względu na piękno krajobrazu i cenną przyrodę włączone zostały w obszar Parku Krajobrazowego Dolinki Krakowskie. Położenie miejscowości sprawia, że jest ona dobrym miejscem wypadowym do zwiedzania najpiękniejszych z tych dolin: Doliny Bolechowickiej, Kobylańskiej i Kluczwody. Brama Bolechowicka zamykająca wylot Doliny Bolechowickiej znajduje się zaledwie kilkaset metrów od centrum miejscowości i w jej pobliżu jest parking dla samochodów, również wyloty pozostałych wymienionych dolin znajdują się w bezpośrednim sąsiedztwie wsi. Przebiegająca przez miejscowość sieć szlaków turystyki pieszej i rowerowej umożliwia zwiedzenie również pozostałych, nieco dalej położonych dolin: Będkowskiej, Doliny Szklarki i Doliny Racławki.
Przez wieś przepływa niewielki potok Bolechówka będący lewobrzeżnym dopływem Rudawy. Na terenie miejscowości znajduje się rezerwat przyrody Wąwóz Bolechowicki obejmujący Bramę Bolechowicką i dolny odcinek Wąwozu Bolechowickiego.
W przysiółku "Zielona" odkryto skarb 68 srebrnych monet polskich, czeskich, niemieckich i angielskich oraz 17 fragmentów srebrnych ozdób: paciorków i kolczyków. Skarb ten został ukryty w ziemi ok. 1020.
Do Bolechowic można dojechać z Krakowa autobusami linii aglomeracyjnych nr 248 oraz 268 z Bronowic Małych.
Zabytki.
Obiekty wpisane do rejestru zabytków nieruchomych województwa małopolskiego:

</doc>
<doc id="393921" url="https://pl.wikipedia.org/wiki?curid=393921" title="Bolechowice (województwo mazowieckie)">
Bolechowice (województwo mazowieckie)

Bolechowice – wieś w Polsce położona w województwie mazowieckim, w powiecie płockim, w gminie Bielsk.
W latach 1975–1998 miejscowość administracyjnie należała do województwa płockiego.

</doc>
<doc id="393922" url="https://pl.wikipedia.org/wiki?curid=393922" title="Bolesławice (województwo pomorskie)">
Bolesławice (województwo pomorskie)

Bolesławice (kaszb. "Ùlrychów Pòle", niem. "Ulrichsfelde") – wieś w Polsce położona na Równinie Słupskiej w województwie pomorskim, w powiecie słupskim, w gminie Kobylnica.
W latach 1975–1998 miejscowość administracyjnie należała do województwa słupskiego.
Nazwa.
Nazwa miejscowości wywodzi się od staropolskiego imienia męskiego Bolesław oznaczającego „bardzo sławny”.
Historia.
Bolesławice, w języku niemieckim Ulrichsfelde, były wsią chłopską, która stanowiła zachodnią część obszaru gminy Kobylnica. Wieś założono w XVIII w. w ramach akcji kolonizacyjnej. Najpierw zbudowano tu owczarnie i osiem siedlisk. W 1885 roku wieś liczyła już dwustu trzydziestu czterech mieszkańców. W 1939 roku w Bolesławicach było już trzydzieści jeden gospodarstw, w tym cztery o powierzchni 10 ha, dwadzieścia od 10 ha do 20 ha oraz trzy od 20 ha do 100 ha. Wieś od 1932 roku posiadała własną szkołę, do której uczęszczało dwudziestu czterech uczniów, których uczył jeden nauczyciel. Pierwszym nauczycielem był Otto Kraule a po nim Willi Schmidt. Była tu również poczta. W 1937 roku sołtysem był rolnik Albert Vos. Większość mieszkańców stanowili ewangelicy, którzy należeli do parafii w Kobylnicy. Polską nazwę miejscowości utworzono po drugiej wojnie światowej. Nazwa wsi pochodzi od imienia Bolesław, przywołuje piastowskie tradycje tego imienia oraz nawiązuje do historycznych przekazów o marszu na Pomorze około tysiąca rycerzy Bolesława Chrobrego.
Bolesławice posiadają plan zagospodarowania przestrzennego. Wytyczone tereny pod zabudowę przemysłową, handlową, usługową i budownictwo jednorodzinne pozwalają na szybkie inwestowanie.

</doc>
<doc id="393924" url="https://pl.wikipedia.org/wiki?curid=393924" title="Bolesławiec (województwo łódzkie)">
Bolesławiec (województwo łódzkie)

Bolesławiec – wieś w Polsce, w województwie łódzkim, w powiecie wieruszowskim, siedziba gminy Bolesławiec, nad Prosną. Dawniej miasto; uzyskał lokację miejską przed 1266 rokiem, zdegradowany w 1870 roku.
W latach 1975–1998 miejscowość administracyjnie należała do województwa kaliskiego.
Toponimia.
Miejscowość ma metrykę średniowieczną i istnieje co najmniej od XIII wieku. Wymieniona po raz pierwszy w 1266 w dokumencie zapisanym w języku łacińskim jako "civitas Boleslaviensis, Boleslawecz, Bonzlavia, Bolisslavia, Bunczel, Boleslawice". Nazwa pochodzi od imienia księcia wielkopolskiego Bolesława Pobożnego.
Historia.
Historia miejscowości jako miasta rozpoczyna się podczas rozbicia dzielnicowego w 1266 kiedy Bolesław Pobożny w swojej dzielnicy lokował miasto odnotowane w średniowiecznym dokumencie jako "civitas Boleslaviensis". W okresie późniejszym Bolesławiec był miastem królewskim leżącym w Koronie Królestwa Polskiego. W 1314 wcielone zostało do Korony przez króla polskiego Władysława Łokietka. W 1335 ziemia wieluńska należała do króla polskiego Kazimierza Wielkiego, który w 1370 zbudował w Bolesławcu zamek murowany z cegły.
Po śmierci Kazimierza Wielkiego w 1370 miasto wraz z całą ziemią wieluńską król polski Ludwik Węgierski nadał jako lenno księciu Władysławowi Opolczykowi, który w 1393 zapisał miasto swojej żonie Ofce oraz bratankom: Janowi, Bolkowi i Bernardowi. Ziemie te wraz z miastem oraz zamkiem odebrał i ponownie włączył do Korony król polski Władysław Jagiełło, który w 1401 zdobył miasto. W 1403 średniowieczny przywilej wydany miejscowemu bractwu ubogich wymienił imiennie burmistrza, zastępcę wójta oraz 3 rajców, a także 23 mieszczan, w tym 1 cieślę i 1 rzeźnika. Właścicielami okolicznych ról lub ogrodów było 19 mieszczan. Według dokumentu bractwo użytkowało 2 łany, 2 ogrody, 6 ról, folwark Falkowski leżący obok folwarku zamkowego. W mieście istniała wówczas także łaźnia, młyn oraz szkoła. W 1454 w Bolesławcu znajdowała się komora celna leżąca na trakcie z Warszawy do Wrocławia przez Piotrków, Brzeźnicę i Wieluń. W 1550 została ustalona granica pomiędzy miastem i wsią Budzice, a Opatowcem.
W 1596 Mikołaj Zebrzydowski wojewoda krakowski i starosta bolesławiecki ufundował w mieście kościół parafialny. Tego samego roku powstało przy nim bractwo literackie zatwierdzone przez ówczesnego prymasa oraz pisarza Stanisława Karnkowskiego. W końcu XVI wieku miasto leżało w tenucie bolesławieckiej w powiecie wieluńskim województwa sieradzkiego.
W czasie pierwszego najazdu w okresie potopu szwedzkiego miasto zostało złupione, a zamek zburzony przez Szwedów. W 1670 został on przywrócony do poprzedniego stanu przez miejscowego starostę Jana Radziejowskiego. Starosta ten „nadał klasztor w tym mieście, co sejm 1667 roku zatwierdził”. W połowie XVIII wieku ponownie został zniszczony przez wojska Karola XII pozostając do dnia dzisiejszego w stanie ruiny. W okresie Rzeczypospolitej Obojga Narodów miasto było siedzibą starostwa niegrodowego pozostając do 1770 w rękach wojewody sieradzkiego Wojciecha Opalińskiego.
Po rozbiorach Polski miejscowość znalazła się w zaborze rosyjskim w Królestwie Kongresowym jako miasto rządowe. W 1827 znajdowało się w powiecie ostrzeszowskim, obwodzie wieluńskim województwa kaliskiego i liczyło 115 domów zamieszkanych przez 896 mieszkańców.
Miejscowość jako "Bolesławiec", "osiedle, przedtem miasteczko rządowe, leżące przy granicy szląskiej" w powiecie wieluńskim wymienia XIX wieczny Słownik geograficzny Królestwa Polskiego. W 1859 w miejscowości znajdowało się 115 domów zamieszkanych przez 1038 mieszkańców w tej liczbie 314 wyznania starozakonnego. Miejscowość utraciła prawa miejskie w wyniku carskiej reformy administracyjnej w 1870.
W okresie międzywojennym w miejscowości stacjonowały: Placówka Straży Granicznej II linii „Bolesławiec”, a wcześniej placówka Straży Celnej II linii „Bolesławiec”.
Działa tu Bractwo Prasalskie – jedyne istniejące do dziś stowarzyszenie braci prasołów w Polsce. Bractwa takie, lub inaczej cechy działały kiedyś w wielu miastach na terenie całej Polski.
Herb.
Herb Bolesławca jest odwzorowaniem wizerunku umieszczanego na pieczęciach miejskich Bolesławca co najmniej od XV w. Mur jest typowym elementem godeł herbów miast, symbolizującym prawa miejskie. Wieża symbolizuje zamek, a tarcza z orłem jest podkreśleniem przynależności do dóbr monarszych.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:
7 lutego 2007 doszczętnie spłonął XVIII-wieczny drewniany młyn wodny nad Prosną. W pożarze zginęły 3 osoby.

</doc>
<doc id="393925" url="https://pl.wikipedia.org/wiki?curid=393925" title="Bolesławiec (województwo wielkopolskie)">
Bolesławiec (województwo wielkopolskie)

Bolesławiec – wieś w Polsce położona w województwie wielkopolskim, w powiecie poznańskim, w gminie Mosina, nad Kanałem Mosińskim. Dawniej własność rodu Potockich herbu Pilawa.
W latach 1975–1998 miejscowość administracyjnie należała do województwa poznańskiego.
Osada folwarczna leżąca na Kanałem Mosińskim niedaleko Borkowic i Nowego Dymaczewa. We wsi istnieją ślady dawnego grodziska pierścieniowatego. W Bolesławcu zobaczyć także można dawne zabudowania kompleksu gospodarczego, który powstał w drugiej połowie XIX stulecia i w początkach XX wieku. We wsi funkcjonuje od 2004 duża ubojnia drobiu "Wielkopolski Indyk", działająca od 1967 (wcześniej w Starym Dymaczewie).

</doc>
<doc id="393926" url="https://pl.wikipedia.org/wiki?curid=393926" title="Bolesławowo (województwo mazowieckie)">
Bolesławowo (województwo mazowieckie)

Bolesławowo – wieś sołecka w Polsce położona w województwie mazowieckim, w powiecie legionowskim, w gminie Serock.
W latach 1975–1998 miejscowość administracyjnie należała do województwa warszawskiego.

</doc>
<doc id="393927" url="https://pl.wikipedia.org/wiki?curid=393927" title="Bolesławów (województwo dolnośląskie)">
Bolesławów (województwo dolnośląskie)

Bolesławów (niem. "Wilhelmsthal") – wieś (dawniej miasto) w Polsce położona w województwie dolnośląskim, w powiecie kłodzkim, w gminie Stronie Śląskie w dolinie pomiędzy Masywem Śnieżnika a Górami Bialskimi, u zbiegu rzek Morawka i Kamienica.
Bolesławów uzyskał lokację miejską w 1581 roku, zdegradowany w 1890 roku.
Położenie.
Bolesławów leży w widłach Morawki i Kamienicy, u północnego podnóża Zawady, na wysokości około 540–580 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Pierwsze wzmianki wspominają o Bolesławowie jako o osadzie górniczej zniszczonej w czasie wojen husyckich. W roku 1581 miejscowość otrzymała prawa miejskie i prawo wolnego miasta górniczego (utraconego po wojnie trzydziestoletniej), w 1582 roku powstał tu urząd górniczy, a dwa lata później miasto otrzymało herb i prawo organizowania targów. W tym czasie w mieście funkcjonowała kopalnia „Sankt Wilhelm” w której wydobywano rudy srebra i żelaza, w okresie wojny trzydziestoletniej eksploatowane złoże wyczerpało się i kopalnię zamknięto. W roku 1684 miasto kupił Michał Wenzel von Althann, a w 1838 roku przeszedł na własność Marianny Orańskiej. Przeprowadzony dwa lata później spis wykazał, że w mieście było 538 mieszkańców, 82 domy, 2 olejarnie, młyn wodny i kilka manufaktur. W 1890 roku Bolesławów utracił prawa miejskie. W okresie międzywojennym wieś była znanym ośrodkiem turystyki górskiej i sportów narciarskich.
Opis miejscowości.
Bolesławów to dawne gwareckie miasteczko, obecnie wieś turystyczna z niewielkim rynkiem. Znajdują się tu pensjonaty, ośrodki wypoczynkowe i kilka kwater, oraz mały sklep. Nad wsią spora stacja narciarska z ciekawie rozwiązanym systemem tras zjazdowych poprowadzonych w dwie strony stoku Zawada. Szlaki turystyczne na Śnieżnik i do rezerwatu Nowa Morawa oraz droga do turystycznego przejścia granicznego na Przełęczy Płoszczyna.
Zabytki.
Do wojewódzkiego rejestru zabytków wpisany jest:
Inne zabytki:
Zobacz też.
Inne miejscowości o podobnej nazwie:

</doc>
<doc id="393928" url="https://pl.wikipedia.org/wiki?curid=393928" title="Bolesławów (województwo śląskie)">
Bolesławów (województwo śląskie)

Bolesławów – wieś w Polsce położona w województwie śląskim, w powiecie częstochowskim, w gminie Przyrów.
W latach 1975–1998 miejscowość administracyjnie należała do województwa częstochowskiego.

</doc>
<doc id="393929" url="https://pl.wikipedia.org/wiki?curid=393929" title="Bolesławów (województwo wielkopolskie)">
Bolesławów (województwo wielkopolskie)

Bolesławów – wieś w Polsce położona w województwie wielkopolskim, w powiecie gostyńskim, w gminie Borek Wielkopolski.
W latach 1975–1998 miejscowość administracyjnie należała do województwa leszczyńskiego.

</doc>
<doc id="393930" url="https://pl.wikipedia.org/wiki?curid=393930" title="Bolesław (województwo śląskie)">
Bolesław (województwo śląskie)

Bolesław (cz. "Boleslav", niem. "Boleslau") – wieś w Polsce położona w województwie śląskim, w powiecie raciborskim, w gminie Krzyżanowice.
Nazwa.
Nazwa miejscowości wywodzi się od słowiańskiego imienia męskiego Bolesław oznaczającego „bardzo sławny”, być może po Bolesławie Krzywoustym. W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod polską i czeską nazwą "Boleslawia" oraz nazwą zgermanizowaną "Boleslau".
Polską nazwę "Bolesław" oraz zgermanizowaną "Boleslau" wymienia w 1896 roku śląski pisarz Konstanty Damrot w książce o nazewnictwie miejscowym na Śląsku. Damrot w swojej książce wymienia również staropolskie nazwy z czasów dawniejszych: z 1377 roku "Boleslu", z 1417 roku "Boleslawicz" oraz z 1446 "Boleslavice".
Podczas akcji germanizacyjnej nazw miejscowych i fizjograficznych historyczna nazwa niemiecka "Boleslau" została w 1936 r. zastąpiona przez administrację nazistowską nazwą "Bunzelberg".
Historia.
Miejscowość leży w regionie historycznym Górnego Śląska, na tzw. "polskich Morawach", czyli dawnym obszarze morawskiej diecezji ołomunieckiej.
Miejscowość została po raz pierwszy wzmiankowana w 1377 jako "Boleslu", kiedy to jako wieś na terenie księstwa opawskiego została odsprzedana Zygfrydowi z Krzanowic. Po wojnach śląskich znalazła się w granicach Prus. Od 1818 w powiecie raciborskim. Według spisu z 1910 była zamieszkała w 92% przez czeskojęzycznych (zobacz gwary laskie) Morawców.
Pierwszy kościół wybudowano w 1877, jednak własna parafia powstała dopiero w 1915 i znajdowała się w dekanacie hluczyńskim dystryktu kietrzańskiego.
W granicach Polski od końca II wojny światowej. W latach 1975–1998 miejscowość administracyjnie należała do województwa katowickiego.
Zabytki.
Według Narodowego Instytutu Dziedzictwa, w miejscowości znajdują się następujące obiekty zabytkowe:
Transport.
Do 21 grudnia 2007 roku w miejscowości funkcjonowało Przejście graniczne Bolesław – Píšť.
Znane osoby urodzone w Bolesławie.
W Bolesławiu urodził się niemiecki malarz Oswald Malura.

</doc>
<doc id="393931" url="https://pl.wikipedia.org/wiki?curid=393931" title="Bolesty (województwo mazowieckie)">
Bolesty (województwo mazowieckie)

Bolesty – wieś w Polsce położona w województwie mazowieckim, w powiecie łosickim, w gminie Olszanka. Leży nad Toczną.
Wierni Kościoła rzymskokatolickiego należą do parafii św. Jana Chrzciciela w Hadynowie.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="393932" url="https://pl.wikipedia.org/wiki?curid=393932" title="Boleszyn (województwo świętokrzyskie)">
Boleszyn (województwo świętokrzyskie)

Boleszyn – wieś w Polsce, położona w województwie świętokrzyskim, w powiecie ostrowieckim, w gminie Waśniów.
Był wsią benedyktynów świętokrzyskich w województwie sandomierskim w ostatniej ćwierci XVI wieku. W latach 1975–1998 miejscowość administracyjnie należała do województwa kieleckiego.
Historia.
Na terenie wsi wykryto ślady osady produkcyjnej ze związanym z nią piecowiskiem datowane na około 70 r. p.n.e. oraz wczesnośredniowieczną osadę otwartą na południowym skłonie wzniesienia nad dolinką wyschniętego potoku, jamy mieszkalne, w tym jedna z kamiennym piecowiskiem datowane na VII-XII wiek,
W 1351 Boleszyn należał do benedyktynów łysogórskich. Jako własność klasztoru występuje też w dokumencie z 1442. Według Długosza w XV wieku wieś miała 11 łanów kmiecych, 2 karczmy z rolą oraz 2 ogrodników. Dziesięcinę o wartości 10 grzywien pobierał klasztor posiadający tu swój folwark.
W rękach Benedyktynów Boleszyn pozostawał do czasów kasaty klasztoru 1819
W wieku XIX Boleszyn był wsią i folwarkiem w powiecie opatowskim, gminie Waśniów.
W 1827 wieś miała 25 domów i 190 mieszkańców. Według Słownika geograficznego Królestwa Polskiego pod koniec XIX wieku wieś posiadała szkołę początkową, 44 domy, 302 mieszkańców, 396 mórg ziemi dworskiej i 673 ziemi włościańskiej.

</doc>
<doc id="393933" url="https://pl.wikipedia.org/wiki?curid=393933" title="Boleszyn (województwo warmińsko-mazurskie)">
Boleszyn (województwo warmińsko-mazurskie)

Boleszyn – wieś w Polsce położona w województwie warmińsko-mazurskim, w powiecie nowomiejskim, w gminie Grodziczno. Do roku 1932 wieś należała do powiatu brodnickiego, następnie znalazła się w powiecie działdowskim (Dz. U. RP z 1932 Nr 3, poz. 19).
W latach 1975–1998 miejscowość administracyjnie należała do województwa toruńskiego.
W miejscowości funkcjonuje biogazownia rolnicza o mocy elektrycznej 1 MWe i mocy cieplnej 1,2 MWt. Zbudowana została przez przedsiębiorstwo Biogal Sp. z.o.o. Wartość inwestycji oszacowano na 22 mln zł, z czego ponad 11,3 mln zł pochodziło z funduszów z Programu Operacyjnego Infrastruktura i Środowisko.
Do produkcji biogazu wykorzystywane są między innymi odpady fermowe, kiszonka kukurydziana, wywar z gorzelni oraz serwatka.

</doc>
<doc id="393934" url="https://pl.wikipedia.org/wiki?curid=393934" title="Bolewice (województwo wielkopolskie)">
Bolewice (województwo wielkopolskie)

Bolewice – wieś w Polsce położona w województwie wielkopolskim, w powiecie nowotomyskim, w gminie Miedzichowo.
Historia.
Wieś wymieniana po raz pierwszy w 1257 roku w dokumencie księcia Przemysła I, który był wydany ówczesnym właścicielom wsi - zakonowi cystersów z Paradyża.
W okresie Wielkiego Księstwa Poznańskiego (1815-1848) miejscowość wzmiankowana jako Bolewice należała do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Bolewice należały do okręgu lwowkowskiego i stanowiły część majątku Lwówek Zamek (niem. Neustadt), którego właścicielem był wówczas (1837) Antoni Łącki. W skład rozległego majątku Lwówek Zamek wchodziło łącznie 36 wsi. Według spisu urzędowego z 1837 roku Bolewice liczyły 680 mieszkańców i 53 dymy (domostwa).
W latach 1975–1998 miejscowość administracyjnie należała do województwa gorzowskiego.
Obiekty do zwiedzania.
We wsi na uwagę zasługuje: 

</doc>
<doc id="393935" url="https://pl.wikipedia.org/wiki?curid=393935" title="Bolewice (województwo zachodniopomorskie)">
Bolewice (województwo zachodniopomorskie)

Bolewice (niem. "Bärfelde") – wieś sołecka w Polsce położona w województwie zachodniopomorskim, w powiecie choszczeńskim, w gminie Pełczyce. W latach 1945–54 i 1973–75 miejscowość administracyjnie należała do powiatu myśliborskiego. W latach 1954-1972 wieś była siedzibą Gromadzkiej Rady Narodowej w Bolewicach. W latach 1975–1998 miejscowość administracyjnie należała do województwa gorzowskiego. W roku 2011 wieś liczyła 233 mieszkańców.
Geografia.
Wieś leży ok. 2 km na północny wschód od Pełczyc, między Pełczycami a miejscowością Przekolno.
Historia.
Wieś wzmiankowana w źródłach po raz pierwszy w roku 1337. Część ziem należała najpewniej do klasztoru cysterek w Pełczycach. Pod koniec XV wieku właścicielami wsi był ród von Waldów, który w 1537 r. przejął majątek klasztorny. Dobra v. Waldowów w 1. poł. XVIII wieku zostały wykupione i włączone w skład domeny królewskiej. Od około poł. XV wieku istniał w Bolewicach kościół. W drugiej połowie XIX wieku była to stosunkowo duża wieś z 18 gospodarstwami chłopskimi i 3 zagrodniczymi. W Bolewicach istniał niewielki (ok. 100 ha) folwark domenalny, ale była to przede wszystkim bogata wieś chłopska. W końcu XIX w. na obrzeżu wsi stał wiatrak, co potwierdza źródło kartograficzne; w tym samym mniej więcej czasie założono drugi cmentarz. W 1926 r. Bolewice miały 388 mieszkańców. Po II wojnie światowej wieś rolników indywidualnych.
Zabytki.
Do wojewódzkiego rejestru zabytków wpisane są:

</doc>
<doc id="393936" url="https://pl.wikipedia.org/wiki?curid=393936" title="Bolkowice (województwo dolnośląskie)">
Bolkowice (województwo dolnośląskie)

Bolkowice (staropol. Bolków, niem. "Polkau") – wieś w Polsce położona w województwie dolnośląskim, w powiecie jaworskim, w gminie Paszowice.
Podział administracyjny.
W latach 1975–1998 miejscowość administracyjnie należała do województwa legnickiego.
Nazwa.
Nazwa należy do grupy nazw patronomicznych i pochodzi od staropolskiego męskiego imienia założyciela miejscowości Bolka, które jest staropolskim derywatem słowiańskiego imienia męskiego Bolesław będącego imieniem dynastycznym w polskiej dynastii Piastów. Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Polkaw" podając jej znaczenie "Dorf des Bolko" czyli po polsku "Wieś Bolka".
Pierwsza wzmianka o miejscowości pochodzi ze średniowiecznego dokumentu z 1202 roku gdzie wymieniona jest w zlatynizowanej formie "Polchouiz".
Zabytki.
Do wojewódzkiego rejestru zabytków wpisany jest obiekt:

</doc>
<doc id="393937" url="https://pl.wikipedia.org/wiki?curid=393937" title="Bolkowice (województwo zachodniopomorskie)">
Bolkowice (województwo zachodniopomorskie)

Bolkowice (do 1945 niem. "Wilhelmsfelde") – osada w Polsce położona w województwie zachodniopomorskim, w powiecie gryfińskim, w gminie Widuchowa.
31 grudnia 2008 r. wieś miała 142 mieszkańców.
 W miejscowości jest modernistyczny dwór z początku XX wieku. Wraz z parkiem i cmentarzem, folwark oraz park dworski a w nim m.in. dwa stawy, dęby szypułkowate, lipa srebrzysta.
W latach 1975–1998 miejscowość administracyjnie należała do województwa szczecińskiego.

</doc>
<doc id="393939" url="https://pl.wikipedia.org/wiki?curid=393939" title="Bolków (województwo łódzkie)">
Bolków (województwo łódzkie)

Bolków – wieś w Polsce położona w województwie łódzkim, w powiecie wieluńskim, w gminie Ostrówek.
Historia.
Dawniej miejscowość nazywała się "Bolików". Wieś ma metrykę średniowieczną i istnieje co najmniej od XV wieku. Wymieniona po raz pierwszy w 1457 w dokumencie zapisanym w języku łacińskim jako "Bolicow". 
W latach 1975–1998 miejscowość administracyjnie należała do województwa sieradzkiego.

</doc>
<doc id="393940" url="https://pl.wikipedia.org/wiki?curid=393940" title="Warszewo">
Warszewo



</doc>
<doc id="393941" url="https://pl.wikipedia.org/wiki?curid=393941" title="Boniewo (województwo kujawsko-pomorskie)">
Boniewo (województwo kujawsko-pomorskie)

Boniewo – wieś w Polsce położona w województwie kujawsko-pomorskim, w powiecie włocławskim, w gminie Boniewo.
W latach 1975–1998 miejscowość administracyjnie należała do województwa włocławskiego. Od 1 stycznia 2003 roku częścią wsi Boniewo stała się ówczesna wieś Kolonia Boniewska.
Miejscowość jest siedzibą gminy Boniewo. We wsi znajduje się stacja kolei wąskotorowej. Według Narodowego Spisu Powszechnego (III 2011 r.) liczyła 491 mieszkańców. Jest największą miejscowością gminy Boniewo.

</doc>
<doc id="393942" url="https://pl.wikipedia.org/wiki?curid=393942" title="Boniewo (województwo lubelskie)">
Boniewo (województwo lubelskie)

Boniewo – wieś w Polsce położona w województwie lubelskim, w powiecie krasnostawskim, w gminie Fajsławice.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Fajsławice. Według Narodowego Spisu Powszechnego (III 2011 r.) wieś liczyła mieszkańców. 
Historia.
W dniu 26 września 1939 roku wieś opanowali Niemcy
W miejscowości znajduje się cmentarz wojenny z okresu I wojny światowej, w którym pochowano 1225 żołnierzy armii carskiej i 3300 żołnierzy armii niemiecko-austriackiej. Na cmentarzu znajdują się również 2 zbiorowe mogiły żołnierzy polskich z 1939 r., w których pochowano prawdopodobnie 11 żołnierzy.

</doc>
<doc id="393943" url="https://pl.wikipedia.org/wiki?curid=393943" title="Bonin (województwo mazowieckie)">
Bonin (województwo mazowieckie)

Bonin – wieś w Polsce położona w województwie mazowieckim, w powiecie łosickim, w gminie Sarnaki.
Wieś duchowna położona w ziemi mielnickiej województwa podlaskiego była własnością biskupów łuckich w XVII wieku. Wierni Kościoła rzymskokatolickiego należą do parafii św. Elżbiety Węgierskiej w Konstantynowie.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="393944" url="https://pl.wikipedia.org/wiki?curid=393944" title="Bonów (powiat świdnicki)">
Bonów (powiat świdnicki)

Bonów – wieś w Polsce położona w województwie lubelskim, w powiecie świdnickim, w gminie Trawniki.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Trawniki.
Historia.
We wsi mieszkają przesiedleńcy z dawnej wsi Bonów (obecnie nieistniejącej), która znajdowała się w gminie Gołąb, powiat puławski. W 1936 ludność wsi Bonów przesiedlono na grunty wsi Siostrzytów oraz w okolice Bychawy, a na jej terenie miał powstać poligon Oficerskiej Szkoły Lotniczej w Dęblinie.

</doc>
<doc id="393945" url="https://pl.wikipedia.org/wiki?curid=393945" title="Bonów (województwo lubuskie)">
Bonów (województwo lubuskie)

Bonów – wieś w Polsce położona w województwie lubuskim, w powiecie nowosolskim, w gminie Bytom Odrzański.
W latach 1975–1998 miejscowość administracyjnie należała do województwa zielonogórskiego.
Według danych z 1 stycznia 2011 roku wieś liczyła 116 mieszkańców. 
Historia.
Wieś została założona najprawdopodobniej w XIV wieku.
Historia nazw wsi
Buwen 1360, Baunau 1791, Banów 1945-1950, Bonów od 1950
Właściciele wsi
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="393946" url="https://pl.wikipedia.org/wiki?curid=393946" title="Bończa (województwo lubelskie)">
Bończa (województwo lubelskie)

Bończa – wieś w Polsce położona w województwie lubelskim, w powiecie krasnostawskim, w gminie Kraśniczyn. Leży w dolinie rzeki Wojsławki, dopływu Wieprza.
W latach 1975–1998 miejscowość administracyjnie należała do województwa chełmskiego.
Wieś stanowi sołectwo gminy Kraśniczyn. Według Narodowego Spisu Powszechnego (III 2011 r.) wieś liczyła 323 mieszkańców.
Historia.
Pierwotna nazwa Bończy brzmiała Pustotew. Pierwsze wzmianki o wiosce pochodzą z XV w. W 1455 miejscowość należała do Wańka Kierdejowicza z Kwasiłowa. Więcej informacji dostarczają nam źródła związane z rodem Siennickich herbu Bończa, których to własnością była wieś od XVI w. Prawdopodobnie właśnie od ich herbu miejscowość w 1596 przyjęła dzisiejszą nazwę. Mikołaj Siennicki, najsłynniejszy mieszkaniec Bończy, ufundował we wsi w 1577 zbór kalwiński. Po śmierci Mikołaja posiadłość przechodziła w ręce jego następców. W 1636 wnuczka Mikołaja, Zofia Borkowska, przekazała kalwiński zbór katolikom.
W późniejszych latach majątek zmieniał właścicieli. Należał do Suchodolskich, Poletyłłów. Ostatnimi dziedzicami tych włości, do końca II wojny światowej, byli Andrzej i Jerzy Potoccy. Po wojnie majątek objęła reforma rolna. Wtedy też powstała wieś Bończa-Kolonia.
8 maja 1943 roku oddział żandarmerii niemieckiej został tu zaatakowany przez partyzantów radzieckich. W odwecie Niemcy rozstrzelali 33 mężczyzn - mieszkańców Bończy i Wólki Bonieckiej.
Szlaki turystyczne.
 Szlak Tadeusza Kościuszki

</doc>
<doc id="393947" url="https://pl.wikipedia.org/wiki?curid=393947" title="Bończa (powiat grójecki)">
Bończa (powiat grójecki)

Bończa – wieś w Polsce położona w województwie mazowieckim, w powiecie grójeckim, w gminie Warka.
W latach 1975–1998 miejscowość administracyjnie należała do województwa radomskiego.
Przez miejscowość przebiega droga wojewódzka nr 731.

</doc>
<doc id="393948" url="https://pl.wikipedia.org/wiki?curid=393948" title="Borawskie (województwo warmińsko-mazurskie)">
Borawskie (województwo warmińsko-mazurskie)

Borawskie (niem. "Borawsken") – wieś w Polsce położona w województwie warmińsko-mazurskim, w powiecie oleckim, w gminie Olecko.
W latach 1946–1975 miejscowość administracyjnie należała do województwa białostockiego. Do 1954 roku miejscowość była siedzibą gminy Borawskie.
W latach 1975–1998 miejscowość administracyjnie należała do województwa suwalskiego.
Historia.
Wieś czynszowa założona na 60 włókach w 1550 roku przez Piotra Borawskiego oraz jego synów: Jakuba, Jordana i Sobiecha. Jako zasadźcy nabyli oni dodatkowo sześć włók ziemi przy wschodniej granicy Księstwa między Plewkami a Szczecinkami. Przywilej lokacyjny odnowiony został w 1561 roku przez starostę "Wawrzyńca von Halle". Osadnicy otrzymali 10 lat wolnizny (zwolnienie ze świadczeń). Około 1740 roku powstała szkoła. W 1935 roku w szkole zatrudniony był jeden nauczyciel. We wsi znajdowała się komora celna z przejściem granicznym do Polski. Najbliższy urząd stanu cywilnego w latach międzywojennych mieścił się w Szczecinkach, a urząd pocztowy - w Babkach Oleckich. 
W 1938 roku Borawskie liczyły 465 mieszkańców. Władze hitlerowskie w 1938 roku zmieniły nazwę historyczną "Borawsken" (częściowo zniemczoną) na Deutscheck. 
Zobacz też.
Bibliografia:

</doc>
<doc id="393949" url="https://pl.wikipedia.org/wiki?curid=393949" title="Boreczek (województwo dolnośląskie)">
Boreczek (województwo dolnośląskie)

Boreczek (niem. "Wäldchen") – wieś w Polsce położona w województwie dolnośląskim, w powiecie strzelińskim, w gminie Borów.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
Według niemieckiego językoznawcy Heinricha Adamy’ego nazwa miejscowości "Boreczek" (pierwotnie "Borek") pochodzi od zdrobnienia od polskiej nazwy lasu iglastego – boru. W swoim dziele o nazwach miejscowości na Śląsku wydanym w 1888 roku we Wrocławiu Adamy wymienia jako najstarszą zanotowaną nazwę miejscowości "Borek" podając jej znaczenie "wurde ubesetz in Wäldchen" czyli po polsku "zostało przetłumaczone na Gaik (zdrobnienie od gaju)".
W roku 1295, w kronice łacińskiej "Liber fundationis episcopatus Vratislaviensis" miejscowość wymieniona jest jako "Bork".
Zabytki.
We wsi znajduje się jedyna w okolicy stacja kolejowa i pałac folwarczny (obecnie własność prywatna) datowany na lata 40. XIX wieku.

</doc>
<doc id="393950" url="https://pl.wikipedia.org/wiki?curid=393950" title="Boreczek (województwo podkarpackie)">
Boreczek (województwo podkarpackie)

Boreczek – wieś w Polsce, położona w województwie podkarpackim, w powiecie ropczycko-sędziszowskim, w gminie Sędziszów Małopolski.
W latach 1975–1998 miejscowość administracyjnie należała do województwa rzeszowskiego.
Był wsią królewską starostwa niegrodowego ropczyckiego w województwie sandomierskim w 1629 roku.
W Boreczku znajduje się kościół pod wezwaniem "Podwyższenia Krzyża Świętego", będący filią parafii Matki Boskiej Częstochowskiej w Sędziszowie Małopolskim, należącej do dekanatu Sędziszów Małopolski, diecezji rzeszowskiej.
W Boreczku urodził się kapitan żeglugi wielkiej Leszek Wiktorowicz, wieloletni komendant "Daru Młodzieży".

</doc>
<doc id="393951" url="https://pl.wikipedia.org/wiki?curid=393951" title="Boreczek (województwo wielkopolskie)">
Boreczek (województwo wielkopolskie)

Boreczek – osada w Polsce położona w województwie wielkopolskim, w powiecie śremskim, w gminie Brodnica.
W latach 1975–1998 miejscowość administracyjnie należała do województwa poznańskiego.
Wieś położona 3 km na wschód od Brodnicy przy drodze powiatowej nr 4064 z Przylepek do Manieczek.

</doc>
<doc id="393952" url="https://pl.wikipedia.org/wiki?curid=393952" title="Borek (powiat bocheński)">
Borek (powiat bocheński)

Borek – wieś w Polsce, w województwie małopolskim, w powiecie bocheńskim, w gminie Rzezawa.
W latach 1975–1998 miejscowość należała do województwa tarnowskiego. Integralna część miejscowości: Podzatoka.
Położenie.
Borek położony jest w środkowo-zachodniej części gminy. Od północnego zachodu graniczy z gminą Bochnia i stanowi granicę gminy. W swojej gminie sąsiaduje z sołectwami:
Nazwa miejscowości jest bardzo łatwa do interpretacji. Wieś została założona na terenach wykarczowanej puszczy. Kiedyś był tu las iglasty, czyli bór.
Historia.
Początki osadnictwa.
Początek Borku datowany jest na 10 lutego 1350 roku, kiedy to Kazimierz Wielki wydał akt lokacyjny wsi na prawie niemieckim. W akcie tym polecił chłopu Maciejowi, synowi Dobormysła, przyszłemu sołtysowi, założyć na 30 łanach nad rzeką Wydrzyną, w głębi puszczy, wieś Borek. Nowi koloniści dostawali zazwyczaj 1 łan ziemi (kmiecie) lub 0,25 łana (zagrodnicy). Sam sołtys dostał 3 łany w obrębie wsi, z prawem rozszerzenia tej darowizny poprzez karczunek sąsiednich lasów. Maciej miał wybudować we wsi karczmę, dwa stawy rybne i młyn, urządzić ławę szewską, piekarską i rzeźnicką. Sołtys i kmiecie mieli być zwolnieni przez 20 lat z powinności i opłat na rzecz króla. Po upływie tego czasu sołtys miał służyć władcy ze swoim oddziałem łuczników. W Borku miał powstać pierwszy kościół na terenie obecnej gminy Rzezawa.
Z nieznanych przyczyn 26 maja 1350 król zmienił zdanie i kościół został wybudowany w Rzezawie. Tym samym Borek stracił szansę na zostanie główną miejscowością regionu.
Od średniowiecza do zaborów.
W 1461 r. Winiek Kezigner kupił połowę sołectwa Borek. Od roku 1581 wieś wchodziła w dobra powiatu szczyrzyckiego. W XVI w. tereny te objęło starostwo krzeczowskie. W 1681 r. Borek razem z Dąbrówką odłączył się od tego starostwa.
Niemal od samego początku mieszkańcy Borku buntowali się przeciw zwiększaniu się ciężarów feudalnych a ograniczaniu przywilejów. W roku 1440 wystąpili przeciwko Janowi Wątróbce ze Strzelec do Sądu Ziemskiego o nieprzestrzeganie przywilejów.
W roku 1681 Borek zostaje odłączony od starostwa. Dzierżawcą Borku został Jerzy Proszycki chorąży żytomierski.
W roku 1729 gromady Starostwa krzeczowskiego sprzeciwiły się panu w związku z podwyższeniem czynszów i danin, oraz przeciwko wprowadzonym opłatom za żołędzie. W dekrecie referendarskim z dnia 28 lipca 1729 sąd nakazał aby buntów przeciw administracji nie czynić, czynsze i daniny według dawnych zwyczajów i dekretów sądowych dawać.
W roku 1753 wpłynęła kolejna skarga na podstarostę Antoniego Bieleckiego o podwyższenie powab przy grabieniu siana do siedmiu dni w roku przez kmieci. Posłuszeństwo wymuszali nieustannym biciem kańczugami w gołe ciało. Bito wszystkich, nie oszczędzano kobiet ciężarnych, ludzi w podeszłym wieku i dzieci. Odpowiedzią starosty Adama Szwarcemberga-Czernego było sprowadzenie 29 sierpnia 1753 roku na gromady żołnierzy regimentu ks. Lubomirskiego do wsi Borku trzynastu żołnierzy wraz z porucznikiem, mających ze sobą piętnaście koni.
Borek pod panowaniem austriackim.
Borek wszedł pod panowanie Austrii już podczas I rozbioru. 23 sierpnia 1775 wrogie wojska zajęły dobra krzeczowskie, do których należał również Borek. Był on wtedy w posesji Ignacego Dydyńskiego.
Po zajęciu dóbr krzeczowskich sprzedano je w dwóch sekcjach. Borek, razem z Buczkowem, Dębiną i Dąbrówką 27 sierpnia 1835 kupił podczas licytacji Edward Homolatsch. Cena wywoławcza wynosiła 28 293 złr, nabywca zapłacił 28 650 złr. (guldenów lub florenów).
W 1873 od lipca do września panowała w parafii Rzezawa cholera. Pamięci zmarłych Borkowian poświęcone są betonowe krzyże.
W 1880 Borek nabył M. Zimmermann.
20 listopada 1909 Sąd handlowy zarejestrował „Spółkę oszczędnościowo pożyczkową w Borku”, w ogólnopolskim systemie Raiffeisena, z liczbą 169 członków, z końcem 1911 roku. Spółka obejmowała swym zasięgiem Borek i Ostrów Królewski. Przełożonym Zarządu został Jan Kłuś, kasjerem został Józef Urbański, a przewodniczącym Rady Nadzorczej został Jan Przepiórka kierownik szkoły.
II wojna światowa.
Podczas II wojny światowej zawiązano organizację walczącą z okupantem. Duża część mieszkańców brała w niej udział. Do dziś widoczne są dziury po niemieckich okopach, znajdujących się na polach, a nawet obok domów mieszkalnych.
Zabytki.
Obiekty wpisane do rejestru zabytków nieruchomych województwa małopolskiego.
Borek dziś.
Dziś Borek jest wsią, w której prężnie rozwija się turystyka.
Przez miejscowość przebiega odcinek autostrady A4. Wieś posiada sieć kanalizacyjną, którą wybudowała jako pierwsza w całej gminie. Podobnie jak sąsiadujący Ostrów Królewski charakteryzuje się krajobrazem rolniczym. Od 1981 funkcjonuje Parafia pw. Najświętszego Serca Pana Jezusa.
Charakterystycznym elementem starej zabudowy wsi są domy budowane frontem ku południowi. W związku z układem drogi jest to przykład zabudowy quasi-szczytowej.
Toponima.
Borek nazwy użyte w przeszłości – Borecz, Borzecz
Nazwy części wsi:
Mały Koniec, Podzatoka, Duży Koniec, Osiedle Piaski, Skotnica
Nazwy obiektów fizjograficznych:
Działki, Górki, Granice, Kaługa, Kąty, Łączki, Łęki, Małe Błonie, Nawisie, Pagórek, Piaski, Podlesie, Potoki, Porębisko, Prośnia, Przeczka, Przymiarek, Rodzików, Rzeczki, Wielkie Błonie, Wydziałki, Zastodole,
Turystyka i rekreacja.
We wrześniu 2002 w miejscowości otwarto uzdrowiskowo – rekreacyjny ośrodek "Balaton", który jest inwestycją Uzdrowiska Kopalnia Soli w Bochni. Zajmuje on powierzchnię 45 ha i składa się z dwóch części. Pierwsza to kompleks boisk sportowych, wypożyczalnia sprzętu sportowego, place zabaw, karczma, wypożyczalnia rowerów, trasy rowerowe, grille, miejsca na ogniska, jeziorka dla wędkarzy, stadnina koni i inne. Druga to poligon paintballowy z licznymi fortyfikacjami.
Oświata.
W Borku działa Publiczna Szkoła Podstawowa oraz Publiczne Przedszkole. Więcej informacji na temat szkoły można znaleźć na jej stronie internetowej: www.zspborek.szkolnastrona.pl. Przed reformą edukacji uczniowie w wieku gimnazjalnym dojeżdżali do gimnazjum w Rzezawie lub w Dąbrówce.
W latach 1848–1849 założono w Borku dwuklasową parafialną szkółkę filialną. Nauczycielem został Jan Różycki, religii uczył ks. Jan Bartoszek. Jako ławki służyły ławy z dawnego kościoła w Rzezawie. Szkoła dotrwała do roku 1870. Wznowiła pracę w 1891 r. W 1908 założono we wsi wypożyczalnię książek przy Towarzystwie Szkoły Ludowej w Bochni.
Sport.
W Borku od 1958 roku działa klub sportowy Borkowianka Borek posiadający sekcję piłki nożnej. Tradycyjne barwy to granatowo-czerwone. Największym osiągnięciem drużyny jest gra w sezonie 2002/2003 w A klasie.
Skarb kibica Borkowianki
OSP Borek.
Od 1914 we wsi istnieje jednostka ochotniczej straży pożarnej, do której należy 31 osób. Strażacy mają do dyspozycji pożarnicze Iveco 4x4 z 1998 roku.
Legendy i podania.
"Siwa klacz w Borku" to najbardziej znana legenda związana z Borkiem. Ma wyjaśniać dlaczego kościół w XIII w. powstał w sąsiedniej Rzezawie, a nie na miejscu. W Borku postanowiono wybudować kościół i zaczęto gromadzić budulec. Gdy wybrano majstrów do budowy, każdej nocy materiału ubywało. Postanowiono złapać złodzieja. Po odgłosach końskich kopyt strażnicy dotarli do Rzezawy, w miejsce gdzie dziś stoi kościół, i tam odnaleźli budulec. Obok stała siwa klacz. Uznano, że sama przewoziła materiały, co ludzie uznali za wolę bożą i wybudowali kościół w tamtym miejscu.

</doc>
<doc id="393953" url="https://pl.wikipedia.org/wiki?curid=393953" title="Borek (powiat hajnowski)">
Borek (powiat hajnowski)

Borek – wieś w Polsce położona w województwie podlaskim, w powiecie hajnowskim, w gminie Hajnówka. 
W latach 1975–1998 miejscowość administracyjnie należała do województwa białostockiego.
Według stanu z 31 grudnia 2012 mieszkało tu 50 stałych mieszkańców.
Prawosławni mieszkańcy wsi należą do parafii Wniebowstąpienia Pańskiego w Nowoberezowie, a wierni kościoła rzymskokatolickiego do parafii Podwyższenia Krzyża Świętego i św. Stanisława, Biskupa i Męczennika w Hajnówce.
Na terenie wsi znajduje się cmentarz.

</doc>
<doc id="393954" url="https://pl.wikipedia.org/wiki?curid=393954" title="Borki Wielkie (powiat oleski)">
Borki Wielkie (powiat oleski)

Borki Wielkie (niem. "Gross Borek", 1936-1945 "Brückenort") – wieś w Polsce położona na Górnym Śląsku, w województwie opolskim, w powiecie oleskim, w gminie Olesno.
W latach 1973–1976 miejscowość była siedzibą gminy Borki Wielkie. 
W latach 1975–1998 miejscowość administracyjnie należała do województwa częstochowskiego.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod polską nazwą "Wielkie Borki" oraz nazwą zgermanizowaną "Borek Gross". Topograficzny słownik Prus z 1835 roku notuje wieś pod polską nazwą "Borki Wielkie", a także niemiecką "Borek Gross".
Ze względu na polskie pochodzenie w okresie reżimu hitlerowskiego w latach 1936-1945 administracja III Rzeszy zmieniła nazwę na nową, całkowicie niemiecką - "Brückenort". Obecna nazwa została administracyjnie zatwierdzona 12 listopada 1946.
Zabytki.
Do wojewódzkiego rejestru zabytków wpisany jest:
inne obiekty:

</doc>
<doc id="393955" url="https://pl.wikipedia.org/wiki?curid=393955" title="Borki Wielkie (województwo warmińsko-mazurskie)">
Borki Wielkie (województwo warmińsko-mazurskie)

Borki Wielkie (niem. "Groß Borken") – wieś w Polsce położona w województwie warmińsko-mazurskim, w powiecie olsztyńskim, w gminie Biskupiec.
W latach 1975–1998 miejscowość administracyjnie należała do województwa olsztyńskiego.
Wieś położona w krajobrazie rolniczym na pograniczu gmin Biskupiec i Sorkwity, 7 km na wschód od Biskupca, przy drodze krajowej nr 16 oraz funkcjonującej kolei (Olsztyn-Mrągowo-Mikołajki-Ełk). We wsi i w najbliższej okolicy znajdują się aleje z wysokimi, przydrożnymi drzewami. We wsi jest przystanek autobusowy PKS, sklep, szkoła, punkt gastronomiczny. Wieś liczy 348 mieszkańców, zabudowa głównie budynkami jednorodzinnymi z murowanymi budynkami gospodarczymi. Mieszkańcy uprawiają ziemniaki, żyto, pszenżyto i pszenicę.
We wsi znajdują się pozostałości po zabytkowym założeniu dworsko-parkowym, w którego skład wchodził klasycystyczny piętrowy dwór z I połowy XIX wieku, zbudowany na planie prostokąta i nakryty dwuspadowym dachem, park oraz podwórze gospodarcze. W Borkach znajduje się stanowisko archeologiczne - cmentarzysko kurhanowe z epoki brązu, w którym odkryto trzy spiralne naramienniki, sześć naszyjników, dwie szpile wiosłowate oraz siekierkę z brązu.
Historia.
Pierwsza wzmianka o miejscowości pochodzi z 1469. W tym czasie wieś była w posiadaniu Piotra z Wildenaw, z czego należy wnioskować, że istniały już wcześniej. Pierwotny majątek najprawdopodobniej uległ zniszczeniu. Założono nowe osiedle. W końcu XVII wieku Borki zamieniono w dwór, który posiadał 16 domów. W 1602 we wsi mieszkała wyłącznie ludność polska. W latach 20. XX wieku majątek rozparcelowano.

</doc>
<doc id="393956" url="https://pl.wikipedia.org/wiki?curid=393956" title="Borki (województwo małopolskie)">
Borki (województwo małopolskie)

Borki – wieś w Polsce, położona w województwie małopolskim, w powiecie dąbrowskim, w gminie Szczucin.
W latach 1975–1998 miejscowość administracyjnie należała do województwa tarnowskiego.
W miejscowości znajduje się Parafia Matki Bożej Fatimskiej Różańcowej w Borkach.

</doc>
<doc id="393957" url="https://pl.wikipedia.org/wiki?curid=393957" title="Borki (Opole)">
Borki (Opole)

Borki (dodatkowa nazwa w j. ) – część miasta Opola.
1 stycznia 2017 miejscowość została włączona do Opola.
W latach 1975–1998, wówczas miejscowość, administracyjnie należała do ówczesnego województwa opolskiego.
Nazwa.
Nazwa pochodzi od polskiej nazwy "borek", zdrobnienia od staropolskiej nazwy lasu iglastego – boru. Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Borki" podając jej znaczenie "Waldchen" czyli po polsku "Gaik, lasek, borek". Pierwotna polska nazwa została później przez Niemców zgermanizowana na "Borrek" tracąc swoje pierwotne znaczenie.
W okresie hitlerowskiego reżimu w latach 1935-1945 administracja III Rzeszy zmieniła nazwę na nową, całkowicie niemiecką – "Wäldchen", która jest dosłownym tłumaczeniem wcześniejszej polskiej nazwy.
Zabytki.
Do wojewódzkiego rejestru zabytków wpisany jest:

</doc>
<doc id="393958" url="https://pl.wikipedia.org/wiki?curid=393958" title="Borki (województwo podkarpackie)">
Borki (województwo podkarpackie)

Borki – wieś w Polsce położona w województwie podkarpackim, w powiecie niżańskim, w gminie Ulanów.
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="393959" url="https://pl.wikipedia.org/wiki?curid=393959" title="Borki (powiat białostocki)">
Borki (powiat białostocki)

Borki (białorus. Баркі) – wieś w Polsce położona w województwie podlaskim, w powiecie białostockim, w gminie Gródek.
Historia.
Borki to dawna wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego.
Według Pierwszego Powszechnego Spisu Ludności przeprowadzonego w 1921 r. wieś Borki liczyła 17 domów, które zamieszkiwało 137 osób (76 kobiet i 61 mężczyzn). Większość mieszkańców miejscowości, w liczbie 119 osób, zadeklarowała wyznanie prawosławne; natomiast pozostali, w liczbie 18 osób, podali wyznanie rzymskokatolickie. Podział religijny mieszkańców wsi pokrywał się z ich strukturą narodowo-etniczną, gdyż 119 osób zgłosiło narodowość białoruską, a 18 polską. W owym czasie miejscowość znajdowała się w gminie Szudziałowo i w powiecie sokólskim.
W latach 1975–1998 miejscowość administracyjnie należała do województwa białostockiego.
Religia.
W strukturach administracyjnych Cerkwi Prawosławnej w Polsce wieś podlega parafii pw. św Anny w pobliskim Królowym Moście. Natomiast wierni kościoła rzymskokatolickiego należą do parafii Parafia Matki Bożej Miłosierdzia w Podlipkach.

</doc>
<doc id="393960" url="https://pl.wikipedia.org/wiki?curid=393960" title="Borki (województwo zachodniopomorskie)">
Borki (województwo zachodniopomorskie)

Borki (niem. "Neumannswalde") – kolonia w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 6 mieszkańców. Kolonia wchodzi w skład sołectwa Drawno. 
Geografia.
Kolonia leży ok. 3,3 km na zachód od Drawna.

</doc>
<doc id="393961" url="https://pl.wikipedia.org/wiki?curid=393961" title="Borkowice (województwo dolnośląskie)">
Borkowice (województwo dolnośląskie)

Borkowice (niem. "Burgwitz") – wieś w Polsce położona w województwie dolnośląskim, w powiecie trzebnickim, w gminie Oborniki Śląskie.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
Nazwa Borkowice pochodzi od słowiańskiej nazwy "borek", zdrobnienia od staropolskiej nazwy lasu iglastego - boru. Wskazuje ona na patronimiczny charakter nazwy pochodzącej od męskiego nazwiska "Borek", który był protoplastą rodu i założycielem wsi. Końcówka "ice" charakterystyczna jest dla słowiańskich nazw patronimicznych wywodzących się od imion patronów rodu. Według niemieckiego językoznawcy Heinricha Adamy’ego nazwa miejscowości należy do grupy nazw patronomicznych i pochodzi od imienia "Borko". W swoim dziele o nazwach miejscowości na Śląsku wydanym w 1888 roku we Wrocławiu Adamy wymienia jako najstarszą zanotowaną nazwę miejscowości "Borkowicz" podając jej znaczenie "Dorf des Borko" czyli po polsku "Wieś Borka". Pierwotna polska nazwa "Borkowice" została później przez Niemców fonetycznie zgermanizowana na "Burgwitz" tracąc swoje pierwotne znaczenie.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Borcowitz".
Polską nazwę "Borkowice" oraz niemiecką "Burgwitz" wymienia w 1896 roku śląski pisarz Konstanty Damrot w książce o nazewnictwie miejscowym na Śląsku. Damrot w swojej książce wymienia również starsze nazwy z łacińskich dokumentów z roku 1218: "Borconis" i "Borcowicz".
Historia.
Wieś zasiedlona w 1946 r. w większości przez wygnanych w 1945 r. mieszkańców Czyszek koło Lwowa. Duża grupa byłych mieszkańców Czyszek zamieszkała w pobliskich miejscowościach jak: Trzebnica, Oborniki Śląskie, Pęgów.

</doc>
<doc id="393963" url="https://pl.wikipedia.org/wiki?curid=393963" title="Borkowice (województwo mazowieckie)">
Borkowice (województwo mazowieckie)

Borkowice – wieś w Polsce położona w województwie mazowieckim, w powiecie przysuskim, w gminie Borkowice. Przez wieś przebiega droga wojewódzka nr 727.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Miejscowość jest siedzibą gminy Borkowice oraz rzymskokatolickiej parafii Świętego Krzyża.
Położenie.
Wieś leży na Wyżynie Kielecko-Sandomierskiej w mezoregionie Wzgórz Koneckich, w paśmie Garbu Gielniowskiego, w zlewni rzeki Radomki, lewego dopływu Wisły.
Historia.
Pierwsze wzmianki o osadzie pochodzą z 1308. Właścicielami dóbr byli Duninowie-Borkowscy, w XVII wieku Szaniawscy, później Włoch Jan Dziboni, od XVIII wieku do 1872 Małachowscy (dobra nabył Stanisław Małachowski). W 1872 dobra nabył Jan Tarnowski z Dzikowa, od 1895 własność Stefana i Marii Dembińskich.
W 1903 Dembińscy urządzili tu rodową rezydencję w pałacu w stylu eklektycznym projektu Władysława Marconiego i Zygmunta Hendela. Pałac w swoim wyglądzie nawiązuje do neogotyku francuskiego, a wokół niego powstał park w stylu angielskim. W parku znajdowały się między innymi groty, statua i kopiec, usypany na wzór krakowskiego.
W lipcu 2021 r. w wyrobisku działającej wówczas kopalni iłów paleontolodzy odkryli niezwykle liczny zespół skamieniałych tropów dinozaurów sprzed 200 mln lat, określony jako jeden z najbogatszych na świecie.

</doc>
<doc id="393964" url="https://pl.wikipedia.org/wiki?curid=393964" title="Borkowice (województwo wielkopolskie)">
Borkowice (województwo wielkopolskie)

Borkowice – wieś w Polsce położona w województwie wielkopolskim, w powiecie poznańskim, w gminie Mosina.
W latach 1975–1998 miejscowość administracyjnie należała do województwa poznańskiego.
Borkowice są niewielką wsią sołecką leżącą około 7 km od Mosiny. Wieś jest typową ulicówką, powstała jako osada olęderska w 1750 roku. We wsi rośnie pomnikowy dąb o obwodzie około 5 m. Zabudowa mieszkalna i gospodarcza Borkowic pochodzi z XIX wieku i w większości są to konstrukcje drewniano-szachulcowe (np. budynki nr 5, 22, 23, 26).

</doc>
<doc id="393965" url="https://pl.wikipedia.org/wiki?curid=393965" title="Borkowo Wielkie (województwo mazowieckie)">
Borkowo Wielkie (województwo mazowieckie)

Borkowo Wielkie – wieś w Polsce położona w województwie mazowieckim, w powiecie sierpeckim, w gminie Sierpc.
Prywatna wieś szlachecka położona była w drugiej połowie XVI wieku w powiecie sierpeckim województwa płockiego. Do 1954 roku istniała wiejska gmina Borkowo. W latach 1975–1998 miejscowość administracyjnie należała do województwa płockiego.

</doc>
<doc id="393966" url="https://pl.wikipedia.org/wiki?curid=393966" title="Borkowo Wielkie (województwo zachodniopomorskie)">
Borkowo Wielkie (województwo zachodniopomorskie)

Borkowo Wielkie (niem. "Groß Borkenhagen") – wieś sołecka w Polsce położona w województwie zachodniopomorskim, w powiecie łobeskim, w gminie Radowo Małe.
Według danych z 2011 roku Borkowo Wielkie liczyło 152 mieszkańców. 
Zabytki.
W Borkowie Wielkim znajduje się wpisany do rejestru zabytków (Kl.20/54/63) zabytkowy kościół od wezwaniem św. Jana Apostoła. Świątynia postawiona jest na planie prostokąta, bez wieży, całość z ok. 1500 roku. Szczyt wschodni w górnej części okaleczony przy zakładaniu niższego dachu. Część pozostała bogato ozdobiona blendami zgrupowanymi po obu stronach pilastra. Dolną granicę szczytu stanowi fryz. W stojącej obok kościoła drewnianej dzwonnicy dzwon z 1926 r.

</doc>
<doc id="393967" url="https://pl.wikipedia.org/wiki?curid=393967" title="Borkowo (województwo kujawsko-pomorskie)">
Borkowo (województwo kujawsko-pomorskie)

Borkowo – wieś w Polsce, położona w województwie kujawsko-pomorskim, w powiecie inowrocławskim, w gminie Inowrocław.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 180 mieszkańców. Jest 23. co do wielkości miejscowością gminy Inowrocław.
Średniowiecze.
W miejscowości znajduje się wczesnośredniowieczne grodzisko .

</doc>
<doc id="393968" url="https://pl.wikipedia.org/wiki?curid=393968" title="Borkowo (województwo mazowieckie)">
Borkowo (województwo mazowieckie)

Borkowo – wieś w Polsce położona w województwie mazowieckim, w powiecie nowodworskim, w gminie Nasielsk na prawym brzegu Wkry. 
Przez wieś przebiega droga wojewódzka nr 571. Najbliższa stacja kolejowa znajduje się w Cieksynie. W pobliżu wsi, lewym brzegiem Wkry przebiega znakowany zielony szlak pieszy.
Historia.
W średniowieczu wieś była znana pod nazwą Borukowo i mieszkał tu ród Borukowskich. 14-15 sierpnia 1920, podczas wojny polsko-bolszewickiej Borkowo było areną walk o przeprawy na Wkrze. Bitwa o Borkowo została upamiętniona na Grobie Nieznanego Żołnierza w Warszawie oraz głazem pamiątkowym z 1938 we wsi. Polegli spoczywają na cmentarzu w Cieksynie.
W latach 1975–1998 miejscowość administracyjnie należała do województwa ciechanowskiego.
Zabytki.
Rejestr zabytków Narodowego Instytutu Dziedzictwa nie wymienia żadnego zabytku w miejscowości.

</doc>
<doc id="393969" url="https://pl.wikipedia.org/wiki?curid=393969" title="Borkowo (powiat sławieński)">
Borkowo (powiat sławieński)

Borkowo (kaszb. "Bòrkòwò", niem. "Borkow") – wieś w Polsce położona w województwie zachodniopomorskim, w powiecie sławieńskim, w gminie Malechowo. Wieś wzmiankowana w dokumentach po raz pierwszy w 1267. Za wsią, na skraju lasu, znajdują się grobowce megalityczne.

</doc>
<doc id="393970" url="https://pl.wikipedia.org/wiki?curid=393970" title="Borków (województwo lubelskie)">
Borków (województwo lubelskie)

Borków – wieś w Polsce położona w województwie lubelskim, w powiecie lubelskim, w gminie Garbów.
W latach 1975–1998 miejscowość należała administracyjnie do ówczesnego województwa lubelskiego.
Wieś stanowi sołectwo gminy Garbów. Według Narodowego Spisu Powszechnego z roku 2011 wieś liczyła 281 mieszkańców.

</doc>
<doc id="393971" url="https://pl.wikipedia.org/wiki?curid=393971" title="Borków (województwo mazowieckie)">
Borków (województwo mazowieckie)

Borków – wieś w Polsce położona w województwie mazowieckim, w powiecie otwockim, w gminie Kołbiel.
Wieś szlachecka Borkowo położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego. 
Od 1985 roku na terenie wsi znajduje się wiele letnisk-działek mieszkańców Warszawy.
W miejscowości podtrzymywane są dawne tradycje kultury ludowej tego obszaru, czyli przede wszystkim tkactwo i wycinanki.

</doc>
<doc id="393973" url="https://pl.wikipedia.org/wiki?curid=393973" title="Borowa Góra (województwo mazowieckie)">
Borowa Góra (województwo mazowieckie)

Borowa Góra – wieś w Polsce położona w województwie mazowieckim, w powiecie legionowskim, w gminie Serock.
W latach 1975–1998 miejscowość administracyjnie należała do województwa warszawskiego.
Nazwa wsi pochodzi od borowiny rosnącej niegdyś w porastających obecny teren lasach. Druga część nazwy pochodzi od niewielkiego wzniesienia na którym znajduje się wieś. Wieś powstała na przełomie XIX/XX wieku z racji budowy niedaleko położonej Twierdzy Zegrze. Dawniej tereny Borowej Góry należały do rodu Radziwiłłów mających początkowo siedzibę w Zegrzu, a później w Jadwisinie.
W miejscowości znajduje się powstałe w latach 30. XX w. obserwatorium astronomiczno-geodezyjne (obecna nazwa: Obserwatorium Geodezyjno-Geofizyczne Instytutu Geodezji i Kartografii w Warszawie). Na terenie obserwatorium znajduje się kopiec głównego punktu przedwojennej polskiej sieci astronomiczno-geodezyjnej, stanowiący początek tzw. Układu Borowa Góra. Do początku lat 90. na terenie obserwatorium obok kopca punktu głównego znajdowała też kilkudziesięciometrowa wieża triangulacyjna. Do dziś stoi natomiast zbudowana w 1936 roku 25-metrowa, betonowa wieża wykorzystywana dawniej do rektyfikacji przyrządów geodezyjnych.

</doc>
<doc id="393974" url="https://pl.wikipedia.org/wiki?curid=393974" title="Joanna Jędryka">
Joanna Jędryka

Joanna Jędryka, właśc. Stanisława Jędryka (ur. 1 stycznia 1940 w Trembowli) – polska aktorka filmowa i teatralna. Występowała również jako "Joanna Jędryka-Chamiec" oraz "Joanna Chamiec".
Życiorys.
Absolwentka Wydziału Aktorskiego PWSFTviT (1965).
Debiutowała w 1965. Była związana z Teatrem im. Jaracza w Łodzi (1965–68), Teatrem Ateneum w Warszawie (1968–1980) oraz warszawskim Teatrem Kwadrat (1980–89). Występuje w filmach, serialach, gra w teatrze, nagrywa słuchowiska radiowe. Wzięła również udział w reklamach telewizyjnych.
W 1979 wystąpiła jako Nina Ponimirska w spektaklu "Kariera Nikodema Dyzmy" (Teatr Polskiego Radia, reż. Juliusz Owidzki, 1979).
W 1995 została wyróżniona przez Zespół Artystyczny Teatru Polskiego Radia nagrodą Wielki Splendor.
Życie prywatne.
Żona Jerzego Chociłowskiego. Była związana również z Krzysztofem Chamcem i Stanisławem Jędryką.

</doc>
<doc id="393975" url="https://pl.wikipedia.org/wiki?curid=393975" title="Borowa Góra (województwo podkarpackie)">
Borowa Góra (województwo podkarpackie)

Borowa Góra – wieś w Polsce położona w województwie podkarpackim, w powiecie lubaczowskim, w gminie Lubaczów.
W latach 1975–1998 miejscowość administracyjnie należała do województwa przemyskiego.

</doc>
<doc id="393976" url="https://pl.wikipedia.org/wiki?curid=393976" title="Borowa (województwo dolnośląskie)">
Borowa (województwo dolnośląskie)

Borowa, używana także nazwa Borowa Oleśnicka (niem. "Bohrau, Kreis Oels") – wieś w Polsce położona w województwie dolnośląskim, w powiecie wrocławskim, w gminie Długołęka. Znajdujące się w miejscowości 4 stawy o pow. 15 ha wraz z systemem śluz zostały założone przez zakonników na przełomie XII i XIII w.
Podział administracyjny.
W latach 1975–1998 miejscowość położona była w województwie wrocławskim.
Połączenia kolejowe.
We wsi działa stacja kolejowa, na której kursują pociągi na linii Oleśnica – Wrocław Główny.
Zabytki.
Do wojewódzkiego rejestru zabytków wpisane są:

</doc>
<doc id="393977" url="https://pl.wikipedia.org/wiki?curid=393977" title="Borowa (województwo lubelskie)">
Borowa (województwo lubelskie)

Borowa – wieś w Polsce położona w województwie lubelskim, w powiecie puławskim, w gminie Puławy. Leży u ujścia Wieprza do Wisły.
W latach 1975–1998 miejscowość należała administracyjnie do ówczesnego województwa lubelskiego.

</doc>
<doc id="393978" url="https://pl.wikipedia.org/wiki?curid=393978" title="Borowa (województwo małopolskie)">
Borowa (województwo małopolskie)

Borowa – wieś w Polsce położona w województwie małopolskim, w powiecie tarnowskim, w gminie Zakliczyn.
Pierwsza wzmianka o wsi pochodzi z 1370 r. Znajdują się w niej dwie kapliczki, jedna z 1920 (murowana, w kształcie słupa) i druga z 1934 (szafkowa, na drzewie). W latach 1975–1998 miejscowość administracyjnie należała do województwa tarnowskiego. W 1996 r. we wsi mieszkało 270 osób.

</doc>
<doc id="393979" url="https://pl.wikipedia.org/wiki?curid=393979" title="Borowa (województwo śląskie)">
Borowa (województwo śląskie)

Borowa – wieś w Polsce położona w województwie śląskim, w powiecie kłobuckim, w gminie Miedźno.
W latach 1975–1998 miejscowość administracyjnie należała do województwa częstochowskiego.
Wieś położona jest nad rzekami Liswartą i Białą Okszą. Na północ od wsi znajduje się ujście Białej Okszy do Liswarty.
Pomiędzy miejscowościami Borowa i Ostrowy nad Okszą rozciąga się sztuczny zbiornik wodny, Zalew Ostrowy, utworzony na rzece Białej Okszy. Jest on wielką atrakcją turystyczną okolicy.

</doc>
<doc id="393980" url="https://pl.wikipedia.org/wiki?curid=393980" title="Borowce (województwo mazowieckie)">
Borowce (województwo mazowieckie)

Borowce – wieś w Polsce położona w województwie mazowieckim, w powiecie ostrołęckim, w gminie Troszyn.
Wierni kościoła rzymskokatolickiego należą do parafii św. Bartłomieja Apostoła w Troszynie.
Historia.
W Słowniku Geograficznym Królestwa Polskiego i innych krajów słowiańskich znajdujemy następujące informacje:
W latach 1921–1939 wieś leżała w województwie białostockim, w powiecie ostrołęckim, w gminie Troszyn.
Według Powszechnego Spisu Ludności z 1921 roku wieś zamieszkiwało 121 osób w 20 budynkach mieszkalnych. Miejscowość należała do parafii rzymskokatolickiej w Troszynie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Troszynie.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Generalnego Gubernatorstwa.
W latach 1975–1998 miejscowość administracyjnie należała do województwa ostrołęckiego.

</doc>
<doc id="393981" url="https://pl.wikipedia.org/wiki?curid=393981" title="Borowce (województwo śląskie)">
Borowce (województwo śląskie)

Borowce – wieś w Polsce położona w województwie śląskim, w powiecie częstochowskim, w gminie Dąbrowa Zielona.
W latach 1975–1998 miejscowość administracyjnie należała do województwa częstochowskiego.

</doc>
<doc id="393982" url="https://pl.wikipedia.org/wiki?curid=393982" title="Borowe (województwo śląskie)">
Borowe (województwo śląskie)

Borowe – wieś w Polsce położona w województwie śląskim, w powiecie kłobuckim, w gminie Wręczyca Wielka. Borowe leży na obszarze Lokalnej Grupy Działania „Zielony Wierzchołek Śląska”. We wsi znajduje się szkoła, OSP założona w roku 1918, LKS Płomień Borowe, stadion piłkarski, mała kaplica oraz kilka sklepów. Położona jest 13 km od miasta Kłobucka.
W latach 1975–1998 miejscowość administracyjnie należała do województwa częstochowskiego.

</doc>
<doc id="393983" url="https://pl.wikipedia.org/wiki?curid=393983" title="Borowe (województwo warmińsko-mazurskie)">
Borowe (województwo warmińsko-mazurskie)

Borowe (niem. "Borowen", 1938–1945 "Prauskenwalde") – wieś w Polsce położona w województwie warmińsko-mazurskim, w powiecie mrągowskim, w gminie Sorkwity. W latach 1975–1998 miejscowość administracyjnie należała do województwa olsztyńskiego.
Przez miejscowość przebiega droga wojewódzka nr 600. Nazwa wsi wywodzi się od boru, w miejscu którego miejscowość ta powstała.
Historia.
Wieś czynszowa powstała w 1548 r., kiedy to starosta z Szestna, Jerzy von Rechenberg, sprzedał Bartoszowi, dawniejszemu sołtysowi z Wydryn, 40 włók w dąbrowie nad Jeziorem Borowskim (obecnie jez. Dłużec) oraz 20 włók w tak zwanym "Zakątku Maradzkim". Osadnikom przyznano 8 lat wolnizny (zwolnienia od czynszu). Zasadźca Bartosz otrzymał sześć włók płacąc po 30 grzywien za włókę. W 1563 r. książę Albrecht nadał cztery włóki w "Lesie Borowskim" Maciejowi Waniowskiemu, plebanowi z Sorkwit.
W 1785 r. we wsi było 25 gospodarstw domowych. W 1760 powstała szkoła. W 1815 r. było tu 35 domów i 161 mieszkańców. W 1818 r. do tutejszej szkoły chodziło 21 dzieci a nauka odbywała się głównie w języku polskim. W tym czasie nauczycielem był Albrecht Jóźwik (Jozwich), który nauczał także w języku niemieckim. W 1838 r. we wsi były 24 domy i 244 mieszkańców. Domy położone były wzdłuż jeziora oraz rzeczki "Przebitki" zwanej także "Przyrzeczką". W XIX wieku mieszkający tu Fryderyk Ziemek upowszechniał w okolicy polską prasę i książki.
W 1935 r. w jednoklasowej szkole uczyło się 66 dzieci. W tym czasie wieś należała do parafii Rybnie. W 1938 r., w ramach akcji germanizacyjnej, ówczesne władze niemieckie zmieniły urzędową nazwę wsi "Borowen" na "Prausken". W 1939 r. we wsi mieszkało 498 osób.

</doc>
<doc id="393984" url="https://pl.wikipedia.org/wiki?curid=393984" title="Borowice (województwo dolnośląskie)">
Borowice (województwo dolnośląskie)

Borowice (niem. "Baberhäuser") – wieś w Polsce położona w województwie dolnośląskim, w powiecie karkonoskim, w gminie Podgórzyn, na obszarze Karkonoszy, a ściślej Karkonoskiego Padołu Śródgórskiego.
Położenie.
Borowice to luźno zabudowana wioska o charakterze wczasowym, leżąca w Karkonoszach, w Dolinie Pięciu Potoków, na wysokości około 625–710 m n.p.m.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Historia.
Osadę założył w roku 1644 szwajcarski cieśla Martin Marksteiner, który uciekł z Czech w obawie przed prześladowaniami religijnymi. W 1736 roku działał tu młyn wodny, a w 1782 roku w miejscowości były 34 domy. W 1833 roku zbudowano tu szkołę, a w kolejnych latach Borowice nadal rozwijały się. W XIX wieku powstała tu karczma, a pod koniec XIX wieku wieś stała się małym letniskiem, w następnych latach powstało kilka gospód i pensjonatów. W roku 1901 doprowadzono do Borowic drogę z Sosnówki i Karpacza Górnego, a w latach 1902-1904 - z Podgórzyna co przyczyniło się do dalszego rozwoju miejscowości. W okresie II wojny światowej w okolicy rozpoczęto też budowę Drogi Sudeckiej, która nie została dokończona. Do jej budowy wykorzystywano jeńców wojennych, z których wielu nie wytrzymało morderczej pracy i zmarło. Po 1945 roku Borowice zachowały charakter wsi rolniczo-wczasowej. W 1993 roku było tu 26 gospodarstw rolnych i kilka dużych ośrodków wczasowych.
Kultura.
Od 1989 r. w Borowicach odbywa się latem festiwal poezji śpiewanej (do 2007 „Gitarą i piórem”, od 2008 „Gitarą i...”) skupiający kilka tysięcy słuchaczy z całego kraju .
Zabytki.
W gminnej ewidencji zabytków widnieją budynki o nr 1, 2, 19, 20, 23, 28, 28d, 35, 55, 65 oraz stanowiska archeologiczne we wsi.
Szlaki turystyczne.
W Borowicach znajduje się węzeł szlaków turystycznych:

</doc>
<doc id="393985" url="https://pl.wikipedia.org/wiki?curid=393985" title="Borowice (województwo mazowieckie)">
Borowice (województwo mazowieckie)

Borowice – wieś w Polsce położona w województwie mazowieckim, w powiecie płockim, w gminie Bodzanów.
Prywatna wieś szlachecka, położona była w drugiej połowie XVI wieku w powiecie płockim województwa płockiego. W latach 1975–1998 miejscowość administracyjnie należała do województwa płockiego.
Jej obecna część, Jaszczółtowice, przez pewien okres w XVI wieku była tymczasową siedzibą sądu grodzkiego dla Płocka, podczas zarazy w tym mieście.

</doc>
<doc id="393986" url="https://pl.wikipedia.org/wiki?curid=393986" title="Borowiec (województwo lubelskie)">
Borowiec (województwo lubelskie)

Borowiec – wieś w Polsce położona w województwie lubelskim, w powiecie biłgorajskim, w gminie Łukowa. Leży nad Tanwią.
W latach 1975–1998 miejscowość administracyjnie należała do województwa zamojskiego. Według Narodowego Spisu Powszechnego (III 2011 r.) liczyła 43 mieszkańców i była szóstą co do wielkości miejscowością gminy Łukowa. Od roku 2009 na terenie Borowca organizowana jest międzynarodowa impreza historyczna "Obóz Wojsk Króla Jana Kazimierza".

</doc>
<doc id="393987" url="https://pl.wikipedia.org/wiki?curid=393987" title="Borowiec (województwo lubuskie)">
Borowiec (województwo lubuskie)

Borowiec – wieś w Polsce położona w województwie lubuskim, w powiecie nowosolskim, w gminie Siedlisko.
Przez miejscowość przebiega droga wojewódzka nr 325.
W latach 1975–1998 miejscowość administracyjnie należała do województwa zielonogórskiego.
Nazwa.
Hohe Borau 1670, Hohen Bohrau 1791, Hohenborau 1938–1945, Wysoki Las 1945–1950, Borowiec od 1950 roku.
Historia.
Pierwsze informacje o wsi pojawiają się w dokumentach z 1382 roku. Rozwój wsi jest związany z rodem von Schönaich. W XVII wieku we wsi umieszczono siedzibę książęcego rewiru leśnego. Nazwa wsi pochodzi najprawdopodobniej od położenia w olbrzymim kompleksie leśnym dawniej zwanym Puszczą Karolacką.
Właściciele wsi

</doc>
<doc id="393988" url="https://pl.wikipedia.org/wiki?curid=393988" title="Borowiec (powiat braniewski)">
Borowiec (powiat braniewski)

Borowiec – wieś w Polsce położona w województwie warmińsko-mazurskim, w powiecie braniewskim, w gminie Pieniężno. Znajduje się na terenie historycznej Warmii. To zielony zakątek nieskalany przez przemysł. W okolicy znajdują się liczne przykłady małej architektury sakralnej – kapliczki, w tym unikatowa słupowa Kapliczki warmińskie to nieodłączny elementów chrakteryzujący krajobraz kulturowy Warmii. Według „Adressliste der Landwirte 1930 – Kreis Braunsberg”, czyli Spisu adresowego rolników w powiecie braniewski z 1930 roku (kreis Braunsberg) w Borowcu/Borwalde b.Mehlsack mieszkali:
Hugo Angrick auf Marienhof b. Heinrikau
A. Kretschmann
(L) Adolf Karbaum.
W latach 1975–1998 miejscowość administracyjnie należała do województwa elbląskiego. Wieś znajduje się w historycznym regionie Warmia.

</doc>
<doc id="393989" url="https://pl.wikipedia.org/wiki?curid=393989" title="Borowina (województwo lubuskie)">
Borowina (województwo lubuskie)

Borowina – wieś w Polsce położona w województwie lubuskim, w powiecie żagańskim, w gminie Szprotawa.
W latach 1973–1976 miejscowość była siedzibą gminy Borowina. W latach 1975–1998 miejscowość administracyjnie należała do województwa zielonogórskiego. Miejscowość leży przy drodze wojewódzkiej nr 297.
Z okolicznego mokradła bierze swój początek Potok Sucha, który opływa obręb wsi od strony północnej i wschodniej.
Powierzchnia wsi wynosi 1249,30 ha.
Na południu wsi funkcjonuje cmentarz komunalny.
Historia.
Pierwsze wzmianki o wsi pochodzą z XIII wieku.
Zabytki.
Do wojewódzkiego rejestru zabytków wpisane są:
inne zabytki:
Demografia.
Według danych w 2016 roku Borowinę zamieszkiwało 299 osób.
Liczba mieszkańców miejscowości w poszczególnych latach:

</doc>
<doc id="393990" url="https://pl.wikipedia.org/wiki?curid=393990" title="Borowina (województwo pomorskie)">
Borowina (województwo pomorskie)

Borowina (kaszb. "Baruta", niem. Barenhütte) – wieś kaszubska w Polsce położona w województwie pomorskim, w powiecie gdańskim, w gminie Przywidz przy drodze wojewódzkiej nr 233.
W czasie II wojny światowej na terenie Borowiny miał powstać pas startowy przy szkole szybowcowej, która zachowała się do dziś. W tym celu wysuszono znajdujące się nieopodal leśne jezioro. Pas startowy nie powstał, ponieważ spod ziemi wybijała woda. Powstało bagno.
Borowina leży około 1 km od wyciągu we wsi Trzepowo i około 4 km od wyciągu w Przywidzu.
W latach 1975–1998 miejscowość administracyjnie należała do województwa gdańskiego. Przed 1918 r. należała do powiatu kościerskiego. Obecna urzędowa nazwa miejscowości to nazwa sztuczna utworzona przez Komisję Nazw Miejscowości i Obiektów Fizjograficznych.
Inne miejscowości o podobnej nazwie: Borowina, Borowina Sitaniecka, Borowiny

</doc>
<doc id="393992" url="https://pl.wikipedia.org/wiki?curid=393992" title="Borownica (województwo lubelskie)">
Borownica (województwo lubelskie)

Borownica – wieś w Polsce położona w województwie lubelskim, w powiecie janowskim, w gminie Janów Lubelski.
Krótki opis.
Wieś położona jest przy drodze krajowej nr  19 i 74, wchodzi w skład sołectwa Borownica, Kopce, Borownica-Laski. W latach 1975–1998 miejscowość administracyjnie należała do województwa tarnobrzeskiego. Według Narodowego Spisu Powszechnego (III 2011 r.) liczyła 147 mieszkańców i była dziesiątą co do wielkości miejscowością gminy Janów Lubelski.
Historia.
Wieś powstała w lasach na gruntach należących do Janowa w I połowie XIX wieku. Wcześniej istniały na tym obszarze pasieki: Borownica i Zaliniec. Co najmniej od 1834 roku istniała tutaj osada Ignacego Lipskiego, sukiennika janowskiego, zwana Borownica, w skład której wchodziły dom mieszkalny, zabudowania gospodarcze, staw, młyn wodny, folusz, olejarnia, farbiarnia, ogród oraz pasieka (51 uli). Na początku XX wieku powstał w Borownicy tartak, a wokół niego osada zamieszkana w dużej części przez Żydów. Przed 1914 roku powstały części Momoty-Miazga i Grupka. W 1921 roku osada tartaczna (wraz z leśniczówką) liczyła 4 domy i 74 mieszkańców (w tym 39 Żydów).
W okresie międzywojennym nastąpił rozwój przestrzenny przedmieścia.
W 1941 roku Niemcy aresztowali 12 mieszkańców Borownicy. Zostali oni straceni w Lublinie. W 1943 roku Niemcy zniszczyli tartak. 
W nocy z 19 na 20 kwietnia 1945 Borownica została zaatakowana przez oddziały Samoobronych Kuszczowych Widdiłów. W ataku zamordowano 60 polskich mieszkańców wsi, spalono budynki.
W 1973 roku Borownica została wyłączona z terenu miasta Janów Lubelskiego.

</doc>
<doc id="393993" url="https://pl.wikipedia.org/wiki?curid=393993" title="Borownica (województwo podkarpackie)">
Borownica (województwo podkarpackie)

Borownica – wieś w Polsce położona w województwie podkarpackim, w powiecie przemyskim, w gminie Bircza, na zachodnim skraju Pogórza Przemyskiego.
Do 1914 miejscowość leżała w powiecie sanockim, w powiecie podatkowym Bircza, w austriackiej prowincji Galicja. Do II wojny światowej wieś byłą przysiółkiem Jawornika Ruskiego.
W latach 1975–1998 miejscowość położona była w województwie przemyskim.
Historia.
Wieś powstała w XVII wieku jako osada przy istniejącej tu hucie szkła, która działała jeszcze w drugiej połowie XIX wieku. Początkowo była własnością Romualda Tergonde. W XVIII i XIX wieku przybyło tu wielu osadników niemieckich, którzy ulegli stopniowej asymilacji i polonizacji. W połowie XIX wieku właścicielem posiadłości tabularnej Ulucz z Borownicą, Hłomczą i Chruszczówką był Teodor Ternonde. Na początku XX wieku mieszkańcy zbudowali w dolnej części wsi murowany kościół pw. Najświętszego Serca Pana Jezusa. Parafia w Borownicy należy do dekanatu Bircza.
II wojna światowa.
12 września 1939 17 Pułk Piechoty Ziemi Rzeszowskiej pod dowództwem płk. dypl. Beniamina Kotarby (bez I batalionu) zajął Borownicę wypierając z niej żołnierzy niemieckiej 2 Dywizji Górskiej. Niemcy po otrzymaniu posiłków otoczyli 17 pp. Próba przebicia do lasów na północ Borownicy nie powiodła się. Pułk został rozbity. Część żołnierzy rozproszyła się, a część dostała do niewoli. Pod przysiółkiem Czarny Potok poległ między innymi dowódca pułku. Tak zakończyła się historia pułku powstałego w 1918 roku. W walkach 17 pp wzięła udział także 2 Kompania „Sławsko” Pułku KOP „Karpaty I” pod dowództwem kpt. Tadeusza Gawdzika, tracąc w niej 60% swego stanu osobowego. 
12 lipca 1944 roku został zamordowany przez bojówkę UPA administrator parafii w Borownicy, ks. Józef Kopeć.
20 kwietnia 1945 oddziały Samoobronnych Kuszczowych Widdiłów dowodzone przez Mychajłę Dudę „Hromenkę” i Stepana Stebelskiego „Chrina” zabiły w Borownicy ponad 60 Polaków i spaliły większość zabudowy. Zbrodnia miała być odwetem za grabieże i morderstwa ukraińskiej ludności cywilnej dokonywane przez milicjantów z miejscowego posterunku Milicji Obywatelskiej, w którym zastępcą dowódcy był były partyzant AL Jan Kotwicki ps. „Ślepy”. Kilkudziesięciu Polakom, których sprawcy złapali w lesie, oświadczono, że był to odwet za ataki na Ukraińców, w tym za zbrodnię w Pawłokomie. Z rozkazu „Hromenki” mężczyzn oddzielono od kobiet i dzieci i rozstrzelano.
Ci, którzy przeżyli, przenieśli się m.in. do wsi Dobra, Witryłów, Końskie. Polacy powrócili do Borownicy w 1947 roku i odbudowali wieś.
W Borownicy znajduje się pomnik upamiętniający tę zbrodnię.

</doc>
<doc id="393994" url="https://pl.wikipedia.org/wiki?curid=393994" title="Borowo (powiat kartuski)">
Borowo (powiat kartuski)

Borowo (dodatkowa nazwa w j. kaszub. Bòrowò) – wieś kaszubska w Polsce położona w województwie pomorskim, w powiecie kartuskim, w gminie Kartuzy 
Wieś przy drodze wojewódzkiej nr 211. Na południe od Borowa znajduje się rezerwat przyrody Jar rzeki Raduni. Znakomite walory rekreacyjne Borowa doprowadziły do przekształcenia miejscowości w wieś o charakterze rekreacyjno-letniskowym.
W latach 1975–1998 miejscowość położona była w województwie gdańskim.
Wieś stanowi sołectwo gminy Kartuzy.
Historia.
W wieku XIX Borowo, w jęz. niem. "Borrowo" stanowiły wieś, z folwarkami Babiskok, Krzywydół i Kurzamęka, w powiecie kartuskim odległą o 1 milę od Kartuz.
Pod zaborem pruskim i podczas okupacji niemieckiej wieś nosiła nazwę niemiecką "Borrowo".

</doc>
<doc id="393995" url="https://pl.wikipedia.org/wiki?curid=393995" title="Borowy Młyn (województwo lubuskie)">
Borowy Młyn (województwo lubuskie)

Borowy Młyn – wieś w Polsce, położona w województwie lubuskim, w powiecie międzyrzeckim, w gminie Pszczew.
W latach 1975–1998 wieś administracyjnie należała do województwa gorzowskiego. 
W Borowym Młynie mieszkał działacz Związku Polaków Niemczech i prezes pszczewskiego Banku Ludowego Ludwik Wittchen.

</doc>
<doc id="393996" url="https://pl.wikipedia.org/wiki?curid=393996" title="Borówek (województwo lubelskie)">
Borówek (województwo lubelskie)

Borówek – wieś w Polsce położona w województwie lubelskim, w powiecie krasnostawskim, w gminie Żółkiewka.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Żółkiewka. Według Narodowego Spisu Powszechnego (III 2011 r.) wieś liczyła 122 mieszkańców.
Przez miejscowość przebiega droga wojewódzka nr 842.
Przez miejscowość przepływa rzeka Żółkiewka, zaś sama miejscowość położona jest nad łąkami. Jeszcze niedawno funkcjonował tam skup buraków cukrowych. Obecnie we wsi uprawiana jest głównie pszenica i rzepak. Na terenie miejscowości znajduje się także cmentarz parafialny. Do Żółkiewki jest 7 km, a do Krasnegostawu 21 km.
W czerwcu 1946 roku we wsi Borówek odbyło się pierwsze powojenne zgromadzenie Świadków Jehowy z udziałem 1500 osób. Chrzest odbył się w sąsiedniej wsi Poperczyn, w rzece Żółkiewce. Przyjęło go 260 osób.

</doc>
<doc id="393997" url="https://pl.wikipedia.org/wiki?curid=393997" title="Borówek (województwo łódzkie)">
Borówek (województwo łódzkie)

Borówek – wieś w Polsce położona w województwie łódzkim, w powiecie łowickim, w gminie Bielawy.
Prywatna wieś szlachecka "Borówko" położona była w drugiej połowie XVI wieku w powiecie orłowskim województwa łęczyckiego. W latach 1975–1998 miejscowość administracyjnie należała do województwa skierniewickiego.
W miejscowości, w dawnym dworze Meissnerów, znajduje się Dom Pomocy Społecznej dla osób przewlekle chorych psychicznie.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="393998" url="https://pl.wikipedia.org/wiki?curid=393998" title="Borówki (województwo dolnośląskie)">
Borówki (województwo dolnośląskie)

Borówki – wieś w Polsce położona w województwie dolnośląskim, w powiecie bolesławieckim, w gminie Gromadka.
Położenie.
Wieś leży niemal w centrum Borów Dolnośląskich – w obrębie leśnym Wierzbowa.
W latach 1975–1998 miejscowość administracyjnie należała do województwa legnickiego.
Na północ od wsi znajduje się rezerwat przyrody Torfowisko Borówki.

</doc>
<doc id="393999" url="https://pl.wikipedia.org/wiki?curid=393999" title="Borówki (województwo podkarpackie)">
Borówki (województwo podkarpackie)

Borówki – wieś w Polsce położona w województwie podkarpackim, w powiecie rzeszowskim, w gminie Chmielnik.
W latach 1975–1998 miejscowość administracyjnie należała do województwa rzeszowskiego.
Borówki - położone na wzgórzach Pogórza Dynowskiego - jeszcze do niedawna były częścią ("przysiółkiem") Borku Starego. Zamieszkuje tu niespełna 300 mieszkańców. We wsi znajduje budynek gminny z remizą OSP, sklepem, dużą salą oraz innymi pomieszczeniami po byłej szkole podstawowej,
We wsi znajduje się rzymskokatolicki kościół filialny pw. Miłosierdzia Bożego, należący do parafii Borek Stary. Budowę rozpoczęto w 1983 roku, a oddano do użytku 27 maja 1984 roku, a poświęcony w 1987 roku.

</doc>
<doc id="394000" url="https://pl.wikipedia.org/wiki?curid=394000" title="Borówno (województwo dolnośląskie)">
Borówno (województwo dolnośląskie)

Borówno – wieś w Polsce położona w województwie dolnośląskim, w powiecie wałbrzyskim, w gminie Czarny Bór, w środku Pasma Czarnego Lasu (Góry Kamienne) w Sudetach Środkowych.
W latach 1975–1998 miejscowość położona była w województwie wałbrzyskim.
Historia.
Obecna wieś Borówno składała się z dwóch wsi: Hartau i Forst, o których wiadomo, że należały do zakonu cystersów z Krzeszowa. Nie wiadomo natomiast dokładnie kiedy powstały. Dolną część Hartau w 1583 r. założył opat zakonu cystersów Kasper II Ebert, zakupił ją dla klasztoru. Zaś część górna Forst powstała prawdopodobnie dopiero w końcu XVII wieku. Obie części rozwinęły się szybko i w pierwszej połowie XVIII wieku należały już do większych osad w okolicy.
W 1747 roku w Hartau było 43 zagrodników i chałupników, a w Forst 43 zagrodników i chałupników. W 1765 r. wartość majątku klasztornego w Hartau wynosiła tylko 493 talary, mieszkało tu 23 zagrodników i 19 chałupników, w tym 9 rzemieślników. Były to dość duże, ale raczej ubogie wsie, słabo rozwijały się, a mieszkańcy w znacznym stopniu trudnili się tkactwem. W XVIII wieku przeprowadzono pomiędzy obiema wsiami trakt handlowy wysadzany drzewami, którego przebieg pokrywał się z obecną szosą Wałbrzych - Kamienna Góra.
W końcu XIX wieku rozpoczęto na terenie wsi eksploatację kamieniołomów, ale w tym czasie wieś nie rozwijała się, bowiem upadło tkactwo chałupnicze, które dawało utrzymanie sporej części mieszkańców. Wielu ludzi pracowało wówczas w okolicznych kopalniach węgla kamiennego m.in. w kopalni Gotthelf znajdującej się w centrum wsi oraz w kopalni Concordia znajdującej się na północ od wsi. W 1939 roku pomiędzy obiema częściami, już połączonej wsi, wzniesiono kościół Chrystusa Króla. Wcześniej w górnej części wsi stała tylko kaplica.
Po 1945 roku obie części wsi otrzymały jedną nazwę: "Zalesin", którą potem w 1950 roku zmieniono na obecną. Niżej położone zabudowania ciążyły wyraźnie do Czarnego Boru, szczególnie po reformie administracyjnej w 1975 r., kiedy to zlikwidowano powiaty i wieś znalazła się w województwie wałbrzyskim.
Gospodarka.
W południowej części wsi działa kamieniołom melafiru.
Turystyka.
Na północ od drogi wojewódzkiej nr 367 przebiega europejski długodystansowy szlak pieszy E3.

</doc>
<doc id="394001" url="https://pl.wikipedia.org/wiki?curid=394001" title="Borów (województwo lubuskie)">
Borów (województwo lubuskie)

Borów (niem. "Birkholz") – wieś w Polsce położona w województwie lubuskim, w powiecie świebodzińskim, w gminie Świebodzin.
W latach 1975–1998 miejscowość administracyjnie należała do województwa zielonogórskiego.
Historia.
Wieś wzmiankowana w 1365 roku, dokumentem w którym proboszcz z Niekarzyna, przyznaje klasztorowi trzebnickiemu dziesięcinę z kilku wsi w tym z Borowa. W XV wieku doszło do podziału własności nad wsią pomiędzy klasztor, a miasto Świebodzin. Od 1696 roku Borów staje się miejscowością prywatną, a następnie wielokrotnie zmienia właściciela. W 1905 roku zanotowano, iż we wsi mieszkało dwudziestu Polaków, głównie emigrantów z Wielkopolski. W latach siedemdziesiątych XIX wieku trwały, zakończone niepowodzeniem, poszukiwania wokół wsi węgla brunatnego. Po przejściu wsi pod administrację polską już we wrześniu 1945 roku otwarto szkołę podstawową, którą prowadziła nauczycielka Helena Sosnowska.
Zabytki.
Do wojewódzkiego rejestru zabytków wpisany jest:
Niedaleko od Borowa, na brzegu jeziora Niesłysz, znajduje się dobrze zachowane średniowieczne grodzisko.

</doc>
<doc id="394002" url="https://pl.wikipedia.org/wiki?curid=394002" title="Borów (województwo mazowieckie)">
Borów (województwo mazowieckie)

Borów – wieś w Polsce położona w województwie mazowieckim, w powiecie zwoleńskim, w gminie Kazanów.
Wierni kościoła Kościoła rzymskokatolickiego należą do parafii św. Stanisława w Kowalkowie. 
W latach 1975–1998 miejscowość administracyjnie należała do województwa radomskiego.

</doc>
<doc id="394003" url="https://pl.wikipedia.org/wiki?curid=394003" title="Borów (województwo świętokrzyskie)">
Borów (województwo świętokrzyskie)

Borów – wieś sołecka w Polsce położona w województwie świętokrzyskim, w powiecie jędrzejowskim, w gminie Jędrzejów.
W latach 1975–1998 miejscowość administracyjnie należała do województwa kieleckiego.
Wieś nazywana także Potok Borów albo Zaborowiec, szczególnie przez lokalną społeczność i mieszkańców okolicznych wsi.
Części wsi.
Powstała administracyjne przez wydzielenie południowo-zachodniej części obszaru z wsi Potok Wielki, w celu ujednoznacznienia numeracji domów.
Nazwa wsi pochodzi najprawdopodobniej od określenia południowej części wsi Potok Wielki oddzielonej sporym lasem od reszty jako Zaborowiec. Nazwa ta uległa później przekształceniu w Borów.

</doc>
<doc id="394005" url="https://pl.wikipedia.org/wiki?curid=394005" title="Borów (województwo wielkopolskie)">
Borów (województwo wielkopolskie)

Borów – wieś w Polsce położona w województwie wielkopolskim, w powiecie kaliskim, w gminie Opatówek.
W latach 1975–1998 miejscowość administracyjnie należała do województwa kaliskiego.

</doc>
<doc id="394006" url="https://pl.wikipedia.org/wiki?curid=394006" title="Borucice (województwo łódzkie)">
Borucice (województwo łódzkie)

Borucice – wieś w Polsce położona w województwie łódzkim, w powiecie łęczyckim, w gminie Grabów.
W latach 1975–1998 miejscowość administracyjnie należała do województwa konińskiego.
W 1888 w Borucicach urodził się Tadeusz Pruszkowski, prof. i rektor Akademii Sztuk Pięknych w Warszawie, artysta malarz, "odkrywca" Kazimierza nad Wisłą. Dwór – miejsce urodzin Pruszkowskiego – obecnie nie istnieje. .
Prof. T. Nowak odrył, że pierwsze wzmianki o miejscowości pochodzące z 1385 r. związane są z jej pierwotną nazwą Sobiesławice. Od właściciela o imieniu Boruta i jego trzech synów – Boruciców – zaczęto nazywać miejscowość Borucicami – pierwsze zapisy znane od 1423 r. W XVI w. Boruccy występowali także pod pseudonimami Duk i Jeleń.

</doc>
<doc id="394007" url="https://pl.wikipedia.org/wiki?curid=394007" title="Borucice (województwo opolskie)">
Borucice (województwo opolskie)

Borucice – wieś w Polsce położona w województwie opolskim, w powiecie brzeskim, w gminie Lubsza.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="394008" url="https://pl.wikipedia.org/wiki?curid=394008" title="Borucino (województwo pomorskie)">
Borucino (województwo pomorskie)

Borucino (dodatkowa nazwa w j. kaszub. Borëcëno) – wieś w Polsce, położona w województwie pomorskim, w powiecie kartuskim, w gminie Stężyca, na Kaszubach, na Pojezierzu Kaszubskim, na terenie Kaszubskiego Parku Krajobrazowego w bliskim sąsiedztwie szlaku wodnego „Kółko Raduńskie” i nad Boruckim Jeziorem. Wieś jest siedzibą sołectwa Borucino, w którego skład wchodzi również nazwana część wsi Kamienny Dół.
Borucino 31 grudnia 2014 r. miało 333 stałych mieszkańców, z których 324 osoby mieszkały w głównej części wsi. 
W pobliżu przesmyku Bramy Kaszubskiej, pomiędzy jeziorami Raduńskim Dolnym i Raduńskim Górnym przy drodze wojewódzkiej nr 228 znajduje się stacja limnologiczna Uniwersytetu Gdańskiego, która przygotowana jest do prowadzenia fizycznogeograficznych badań regionalnych Pojezierza Kaszubskiego, a w szczególności badań związanych z Jeziorem Raduńskim.
Historia.
Wieś szlachecka położona była w II połowie XVI wieku w powiecie mirachowskim województwa pomorskiego. 
Od 1920 wieś znajdowała się w granicach Polski (powiat kartuski). W czasie II wojny światowej dotychczasowa niemiecka nazwa miejscowości "Borruschin" została przemianowana na "bardziej niemiecką" - "Borschmühl". W marcu 1945 we wsi doszło do licznych gwałtów i mordów, dokonywanych przez żołnierzy Armii Czerwonej.
W latach 1975–1998 miejscowość administracyjnie należała do województwa gdańskiego.

</doc>
<doc id="394009" url="https://pl.wikipedia.org/wiki?curid=394009" title="Borucino (województwo wielkopolskie)">
Borucino (województwo wielkopolskie)

Borucino – wieś w Polsce położona w województwie wielkopolskim, w powiecie złotowskim, w gminie Okonek.
W latach 1975–1998 miejscowość administracyjnie należała do województwa pilskiego. 
We wsi znajduje się niewielki kościół pod wezwaniem Wniebowzięcia Najświętszej Maryi Panny.

</doc>
<doc id="394010" url="https://pl.wikipedia.org/wiki?curid=394010" title="Borucin (województwo kujawsko-pomorskie)">
Borucin (województwo kujawsko-pomorskie)

Borucin – wieś w Polsce położona w województwie kujawsko-pomorskim, w powiecie radziejowskim, w gminie Osięciny.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy w BIP
Demografia.
Według Narodowego Spisu Powszechnego (III 2011 r.) liczyła 424 mieszkańców. Jest drugą co do wielkości miejscowością gminy Osięciny.
Zabytki.
Według rejestru zabytków NID na listę zabytków wpisany jest zespół dworski z połowy XIX w., nr rej.: 365/A z 17.07.1995: dwór i park z 2. połowy XIX w.

</doc>
<doc id="394011" url="https://pl.wikipedia.org/wiki?curid=394011" title="Borucin (województwo śląskie)">
Borucin (województwo śląskie)

Borucin (dodatkowa nazwa w j. niem. Borutin, , po wojnie przejściowo "Borzucin") – wieś w Polsce położona w województwie śląskim, w powiecie raciborskim, w gminie Krzanowice, przy granicy polsko-czeskiej na południu. Historycznie leży na Górnym Śląsku, na tzw. "polskich Morawach", zachowując do dziś kulturę morawską w wyjątkowym stopniu.
Nazwa.
Pierwsza wzmianka "Borutin" z 1302 przedstawiała czeskie miękkie ť, jednak z tendencją do wymowy asybilowanej ť &gt; č. Nazwę tę należałoby więc wywodzić od imienia bądź przezwiska Boruta z przyrostkiem -in.
Według nauczyciela Heinricha Adamy’ego nazwa miejscowości pochodzi od staropolskiej nazwy lasu iglastego – boru. W swoim dziele o nazwach miejscowych na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Borucin" podając jej znaczenie "„Waldau”", czyli po polsku "„Las, bór”".
Pierwsza niemiecka nazwa z 1377 jako "Borutswerde" zakończona była końcówką -werd(e), która odnosiła się do wyspy rzecznej (ostrowu), jednak nie wyparła ona nazwy słowiańskiej. Pruska administracja zgermanizowała nazwę na "Borutin", czyli dokładnie tak jak brzmiała jej pierwsza historyczna wzmianka. W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod polską nazwą "Boruczin" oraz nazwą zgermanizowaną "Borutin". Topograficzny słownik Prus z 1835 roku notuje wieś pod polską nazwą "Boruczin", a także niemiecką "Borutin".
W 1936 roku nazistowska administracja III Rzeszy, chcąc zatrzeć słowiańskie pochodzenie nazwy wsi, przemianowała ją na "Streitkirch". Po II wojnie światowej polska administracja nazwała miejscowość "Borucin".
Historia.
Miejscowość została po raz pierwszy wzmiankowana w 1302 jako "Borutin", a w 1377 jako niemieckie "Borutswerde". Początkowo znajdowała się w granicach czeskiego księstwa opawskiego. Po wojnach śląskich znalazła się w granicach Prus. Od 1818 w nowym powiecie raciborskim. Według spisu z 1910 zamieszkała była w 97% przez czeskojęzycznych (zobacz gwary laskie) Morawców. Do dziś Borucin w odróżnieniu od wielu innych wsi w tym regionie zachował "niemal całkowicie morawski charakter".
Własna parafia w dekanacie hluczyńskim dystryktu kietrzańskiego diecezji ołumunieckiej powstała na początku XX wieku.
W granicach Polski od końca II wojny światowej. W latach 1975–1998 miejscowość administracyjnie należała do województwa katowickiego.
Zabytki.
Według Narodowego Instytutu Dziedzictwa, w miejscowości znajduje się obiekt zabytkowy:
Transport.
Do 21 grudnia 2007 roku w miejscowości funkcjonowało przejście graniczne Borucin-Chuchelná.

</doc>
<doc id="394012" url="https://pl.wikipedia.org/wiki?curid=394012" title="Borucin (województwo wielkopolskie)">
Borucin (województwo wielkopolskie)

Borucin – wieś w Polsce położona w województwie wielkopolskim, w powiecie pleszewskim, w gminie Pleszew.
W latach 1975–1998 miejscowość administracyjnie należała do województwa kaliskiego.

</doc>
<doc id="394013" url="https://pl.wikipedia.org/wiki?curid=394013" title="Borucin (województwo zachodniopomorskie)">
Borucin (województwo zachodniopomorskie)

Borucin – wieś w północno-zachodniej Polsce, położona w województwie zachodniopomorskim, w powiecie kamieńskim, w gminie Kamień Pomorski, nad rzeką Niemicą.
W latach 1946–1998 miejscowość administracyjnie należała do województwa szczecińskiego.

</doc>
<doc id="394014" url="https://pl.wikipedia.org/wiki?curid=394014" title="Boruszyn (województwo lubuskie)">
Boruszyn (województwo lubuskie)

Boruszyn – wieś sołecka w Polsce położona w województwie lubuskim, w powiecie żarskim, w gminie Lipinki Łużyckie.
W latach 1975–1998 miejscowość należała administracyjnie do województwa zielonogórskiego.
Pierwsze wzmianki o wsi pochodzą z początku XIV w. Przed 1945 rokiem wieś należała do Niemiec i nosiła nazwę Eckartswalde (Leśny Zakątek). W 1939 mieszkało tu 197 osób. W czasie II Wojny Światowej we wsi mieścił się obóz jeniecki dla żołnierzy alianckich (nieudokumentowane samobójstwo jednego z jeńców). Na południe, równolegle do wsi przebiega zapomniany trakt napoleoński. W miejscowej kaplicy znajduje się XIX kopia włoskiego obrazu świętej Rozalii przywieziony z Kresów przez przesiedleńców ze wsi Kretowce.

</doc>
<doc id="394015" url="https://pl.wikipedia.org/wiki?curid=394015" title="Boruszyn (województwo wielkopolskie)">
Boruszyn (województwo wielkopolskie)

Boruszyn – wieś w Polsce położona w województwie wielkopolskim, w powiecie czarnkowsko-trzcianeckim, w gminie Połajewo. 
W latach 1975–1998 miejscowość administracyjnie należała do województwa pilskiego.
Zabytki i osobliwości.
Pierwsza wzmianka o wsi pochodzi z 1410. Wieś szlachecka Boruszczino położona była w 1580 roku w powiecie poznańskim województwa poznańskiego. Najcenniejszym zabytkiem jest późnoklasycystyczny (1822) kościół św. Andrzeja Apostoła, stojący na wydmie dominującej nad miejscowością. Plebania z 1912. Domy drewniane i szachulcowe z XIX wieku. Dwór (rządcówka) z 1. połowy XIX wieku wraz z pozostałościami parku z 2. połowy XIX wieku (1,5 ha). Najokazalszym drzewem jest tutaj jesion wyniosły o obwodzie 440 cm.
Osoby.
Urodzeni:
W latach 1925-1933 w Boruszynie zamieszkiwała rodzina Kazimierza Nowaka, który właśnie z Boruszyna w 1931 r. wyruszył w swoją pięcioletnią podróż do Afryki. 23 sierpnia 2014 odsłonięto tablicę upamiętniającą podróż Kazimierza Nowaka do Afryki. Corocznie (od 2012) w Boruszynie odbywa się "Plener Podróżniczy im. Kazimierza Nowaka".

</doc>
<doc id="394016" url="https://pl.wikipedia.org/wiki?curid=394016" title="Borzęcin (województwo dolnośląskie)">
Borzęcin (województwo dolnośląskie)

Borzęcin – wieś w Polsce położona w województwie dolnośląskim, w powiecie trzebnickim, w gminie Żmigród.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
Według niemieckiego językoznawcy Heinricha Adamy’ego nazwa miejscowości pochodzi od staropolskiej nazwy lasu iglastego - boru. W swoim dziele o nazwach miejscowych na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Borzęcin" podając jej znaczenie "Kieserwald" czyli po polsku "Żwirowy las". 
Miejscowość wymieniona jest jako "Borzenzine" w opisie Śląska wydanym w 1787 roku w Brzegu. W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod nazwami "Borzenzine" i "Borzenzin".

</doc>
<doc id="394017" url="https://pl.wikipedia.org/wiki?curid=394017" title="Borzęcin (powiat grójecki)">
Borzęcin (powiat grójecki)

Borzęcin – wieś w Polsce położona w województwie mazowieckim, w powiecie grójeckim, w gminie Błędów.
W latach 1975–1998 miejscowość administracyjnie należała do województwa radomskiego.

</doc>
<doc id="394018" url="https://pl.wikipedia.org/wiki?curid=394018" title="Borzęcin (województwo zachodniopomorskie)">
Borzęcin (województwo zachodniopomorskie)

Borzęcin – wieś w północno-zachodniej Polsce, położona w województwie zachodniopomorskim, w powiecie gryfickim, w północno-wschodniej części gminy Gryfice.
Z miejscowości Borzęcin dzieci są dowożone do Szkoły Podstawowej w Górzycy oraz do Gimnazjum nr 1 w Gryficach. We wsi nie ma świetlicy wiejskiej, a miejscowa społeczność organizuje wiele imprez kulturalno-rozrywkowych wspólnie z mieszkańcami Górzycy, w której znajduje się także remiza Ochotniczej Straży Pożarnej.
Według danych z 2011 roku Borzęcin liczył 105 mieszkańców. 
Rys historyczny.
Najstarsza datowana wiadomość o Borzęcinie pochodzi z 1224 roku. We wsi zamieszkiwał ród von Borntin (znany jest Joachim von Borntin) - Taka też była nazwa wsi do 1945 r. Z kolei powojenne nazwy przejściowe to: Borków, Borkow. 
W latach 1946–1998 miejscowość administracyjnie należała do województwa szczecińskiego.
Układ wsi.
Wieś o typowym „zaułkowym” układzie, tj. ślepo zakończona ulicówka (Sackendorf). Południowo-wschodni kraniec wsi, dochodzący w pobliżu koryta rzeki Regi, zamknięty dwoma siedliskami ustawionymi w poprzek osi drogi. Zagrody zamknięte, czworoboczne. Po 1945 roku wieś rolników indywidualnych. Układ praktycznie bez zmian, wyburzenie budynków bramowych spowodowało, że zagrody uzyskały kształt podków otwarty od strony drogi. Chałupy szeroko frontowe usytuowane w głębi działek siedliskowych. Zagrody charakteryzują się znacznymi wymiarami. We wsi starodrzewu na początku XX wieku na płn - zachód od wsi założono cmentarz, obecnie nieczynny. 
Samorząd mieszkańców.
Gmina Gryfice utworzyła jednostką pomocniczą – "Sołectwo Borzęcin", które obejmuje jedynie wieś Borzęcin. Organem uchwałodawczym sołectwa jest zebranie wiejskie, na którym mieszkańcy wybierają sołtysa. Działalność sołtysa wspomaga jest rada sołecka, która liczy od 3 do 7 osób – w zależności jak ustali wyborcze zebranie wiejskie.

</doc>
<doc id="394019" url="https://pl.wikipedia.org/wiki?curid=394019" title="Borzykowa (województwo świętokrzyskie)">
Borzykowa (województwo świętokrzyskie)

Borzykowa – wieś w Polsce położona w województwie świętokrzyskim, w powiecie kieleckim, w gminie Chmielnik.
W latach 1975–1998 miejscowość administracyjnie należała do województwa kieleckiego.
Wieś stanowi sołectwo Borzykowa obejmujące obszar 496,80 ha, w którego skład wchodzą: Borzykowa Wieś, Borzykowska Wygoda, kolonia wsi Borzykowa.
Należy do parafii rzymskokatolickiej w Balicach.
Historia.
Według Słownika geograficznego Królestwa Polskiego z roku 1880, Borzykowa stanowiła wieś w ówczesnym powiecie stopnickim, gminie Szaniec, parafii Gnojno. Wieś odległa 2 wiorsty od szosy z Chmielnika do Buska. Według spisu miast, wsi, osad Królestwa Polskiego z roku 1827 roku było tu 25 domów i 206 mieszkańców.
Ślady osadnictwa na terenie wsi pochodzą z okresu kamienia, w Borzykowej znaleziono narzędzia z okresu neolitu. Ponadto odkryto ślady kultury łużyckiej, m.in. cmentarzysko ciałopalne. Zachowały się też wzmianki pisane z 1224 r. o naturalnych właściwościach obronnych Borzykowej.
W połowie XIX w. właścicielem majątku Borzykowa był Aleksander Slaski herbu Grzymała kapitan piechoty, uczestnik powstania listopadowego, którego siostra była żoną Prota Lelewela.

</doc>
<doc id="394020" url="https://pl.wikipedia.org/wiki?curid=394020" title="Borzymy (województwo mazowieckie)">
Borzymy (województwo mazowieckie)

Borzymy – wieś w Polsce położona w województwie mazowieckim, w powiecie wołomińskim, w gminie Jadów.
W latach 1975–1998 miejscowość administracyjnie należała do województwa siedleckiego.
Miejscowość położona jest nad dwiema rzekami: Liwcem i jego dopływem Osownicą.

</doc>
<doc id="394021" url="https://pl.wikipedia.org/wiki?curid=394021" title="Borzymy (powiat siemiatycki)">
Borzymy (powiat siemiatycki)

Borzymy – wieś w Polsce położona w województwie podlaskim, w powiecie siemiatyckim, w gminie Perlejewo.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Narodzenia Najświętszej Maryi Panny w Ostrożanach.
Historia.
Okoliczne grunty zostały nadane polskim rycerzom najpewniej przez "wielkiego księcia Witolda". Najpierw powstała wieś "Zdzichy", o której pierwsza wzmianka pochodzi z 1451 r. Przed 1470 rokiem niejaki Borzym ze "Zdzich" oddzielił się od rodziny, zakładając nowe osiedle. Gdy miał potomków jego dwór nazwano "Borzymy". Nazwa miejscowości jest zatem odimienna. Od jej założyciela wywodzi się także ród szlachecki "Borzymów".
W 1477 roku starosta drohicki "Iwaszko Henicz" nałożył wadium pomiędzy braci ze "Zdzich" oraz Borzyma i jego braci w związku z zabójstwem, jakie wtedy miało miejsce.
W 1528 roku na popis wojenny ziemian województwa podlaskiego miejscowy ród, określony mianem "Borimowe" wystawił 1. uzbrojonego jeźdźca.
W dokumencie przysięgi na wierność królowi polskiemu z roku 1569 wymienieni: "Jeromin, syn Piotra Borzym" i "Stanisław Borzym, syn Piotrow".
W czasie spisu podatkowego z 1580 roku Stanisław Borzym i Wojciech, syn Jana z "Karkówek" zapłacili ze wsi Karkówki, Borzymy i Świdry podatek łanowy od 5 włók.
Borzymy w XVI wieku należały do parafii Ostrożany.
W 1900 "Słownik geograficzny" określa wieś jako gniazdo drobnoszlacheckiej rodziny Borzymów. Miejscowość w gminie Skórzec w powiecie bielskim, gubernia grodzieńska w parafii Ostrożay.
10 I 1918 r. 98. mieszkańców Borzym i "Zdzich" podpisało się pod dokumentem do Rady Regencyjnej z prośbą o przyłączenie tych ziem do Polski.
W 1921 roku wieś należała do gminy Skórzec. W miejscowości było 27 budynków mieszkalnych zamieszkiwanych przez 129 osób (126 katolików i 3. wyznania prawosławnego). Niemal wszyscy mieszkańcy miejscowości uznali, że są Polakami, 2 osoby zdeklarowały się jako Białorusini.

</doc>
<doc id="394022" url="https://pl.wikipedia.org/wiki?curid=394022" title="Borzymy (województwo warmińsko-mazurskie)">
Borzymy (województwo warmińsko-mazurskie)

Borzymy (niem. "Borczymmen", 1881–1936 "Borszymmen") – wieś w Polsce położona w województwie warmińsko-mazurskim, w powiecie ełckim, w gminie Kalinowo.
W latach 1975–1998 miejscowość administracyjnie należała do województwa suwalskiego.
We wsi kościół bezwieżowy z 1812.
Nazwa.
Podczas akcji germanizacyjnej nazw miejscowych i fizjograficznych historyczna nazwa niemiecka "Borszymmen" została przez administrację nazistowską zastąpiona kolejnymi formami "Borschymmen" (1936-1938) i "Borschimmen" (1938-1945). Obecna nazwa została administracyjnie zatwierdzona 12 listopada 1946.

</doc>
<doc id="394023" url="https://pl.wikipedia.org/wiki?curid=394023" title="Borzynowo (województwo dolnośląskie)">
Borzynowo (województwo dolnośląskie)

Borzynowo – wieś w Polsce położona w województwie dolnośląskim, w powiecie milickim, w gminie Milicz.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
Według Heinricha Adamy’ego nazwa miejscowości pochodzi od staropolskiej nazwy lasu iglastego - boru. W swoim dziele o nazwach miejscowych na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Borzynowo" podając jej znaczenie "Neuwaldau" czyli po polsku "Nowy las, bór".

</doc>
<doc id="394024" url="https://pl.wikipedia.org/wiki?curid=394024" title="Borzynowo (województwo warmińsko-mazurskie)">
Borzynowo (województwo warmińsko-mazurskie)

Borzynowo – wieś w Polsce położona w województwie warmińsko-mazurskim, w powiecie elbląskim, w gminie Pasłęk.
W latach 1975–1998 miejscowość administracyjnie należała do województwa elbląskiego.

</doc>
<doc id="394025" url="https://pl.wikipedia.org/wiki?curid=394025" title="Borzysław (województwo wielkopolskie)">
Borzysław (województwo wielkopolskie)

Borzysław – wieś w Polsce położona w województwie wielkopolskim, w powiecie grodziskim, w gminie Grodzisk Wielkopolski.
Wieś Borzisław położona była w 1580 roku w powiecie kościańskim województwa poznańskiego.
W okresie Wielkiego Księstwa Poznańskiego (1815-1848) Borzysław należał do wsi mniejszych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Borzysław należał do okręgu grodziskiego i stanowił część majątku Kotowo, którego właścicielem był wówczas Maciej Mielżyński. W skład majątku Kotowo wchodziły ponadto: Snowidowo oraz Woźniki. Według spisu urzędowego z 1837 roku wieś liczyła 90 mieszkańców i 6 dymów (domostw).
W latach 1975–1998 miejscowość administracyjnie należała do województwa poznańskiego.

</doc>
<doc id="394026" url="https://pl.wikipedia.org/wiki?curid=394026" title="Borzysław (powiat białogardzki)">
Borzysław (powiat białogardzki)

Borzysław (ofic. do 1945 r. niem. "Burzlaff") – wieś sołecka w Polsce położona w województwie zachodniopomorskim, w powiecie białogardzkim, w gminie Tychowo. W latach 1975–1998 wieś należała do woj. koszalińskiego. Według danych UM na dzień 31 grudnia 2014 roku wieś miała 173 stałych mieszkańców.
W skład sołectwa wchodzą także: Podborsko i Rozłazino.
Geografia.
Wieś leży w odległości ok. 4 km na zachód od Tychowa, przy drodze wojewódzkiej nr 169, nad rzeką Liśnicą, która we wcześniejszych latach była siłą napędową dla pobliskiego młyna wodnego.
Historia.
Wieś o metryce średniowiecznej, w dokumentach z XIII wieku miejscowość ta nosiła nazwę "Burizlaf" i była własnością szlacheckiej rodziny von Versen. Później lenno rodziny Bertze, która w XIV wieku podzieliła się na dwie linie, z których jedna miała swą główną siedzibę w Borzysławiu. Linia borzysławska wygasła w 1741 roku a majątek pozostał do końca II wojny światowej w rękach spadkobierców. Na terenie cmentarza we wsi znaleziono ślady osadnictwa jeszcze z czasów rzymskich 400 do 100 p.n.e. Dowodem na to było znalezienie u stóp Kamiennej Góry kamienia wiosną 1918 r. Nie mniej wieś stała się przez ten fakt sławna. Ten kamień miał być odłamkiem dużego kamienia, który diabeł miał cisnąć na budowę tychowskiego kościoła, kamień ten do dnia dzisiejszego znajduje się na cmentarzu w Tychowie. Badania nad stałym kamieniem zostały przerwane przez drugą wojnę światową. W latach od 1937 do 1939 r. w lesie między młynem Borzysław a Modrolasem zostało założone lotnisko wraz z odpowiednimi budynkami. W pierwszych latach wojny stacjonowały tu siły powietrzne Luftwaffe, potem byli tam przetrzymywani amerykańscy i brytyjscy jeńcy wojenni. W pierwszych dniach marca 1945 r. wieś została zdobyta przez oddziały wojsk radzieckich.
Zabudowa wsi.
Zespół parkowo-pałacowy z nieistniejącym już pałacem oraz zabudowania gospodarcze z dworem zarządcy. Całość otoczona XIX wiecznym parkiem krajobrazowym. Pow. około 2,00 ha. W parku rosną buki, świerki, dęby. Zachowała się mała oktagonalna budowla z namiotowym dachem (prawdopodobnie pawilon ogrodowy), budynki gospodarcze - spichlerz.
Komunikacja.
W miejscowości nie ma przystanku komunikacji autobusowej.

</doc>
<doc id="394027" url="https://pl.wikipedia.org/wiki?curid=394027" title="Bożacin (województwo kujawsko-pomorskie)">
Bożacin (województwo kujawsko-pomorskie)

Bożacin – wieś w województwie kujawsko-pomorskim, w powiecie żnińskim, w gminie Rogowo.
Nazwa.
Wieś ma metrykę średniowieczną i jest notowana od XIV wieku. W 1387 zanotowana jako "Bodzanczyno", 1511/12 "Bodzanczyno", 1511-23 "Bodzanczym, Bodzanczyn", 1534 "Boszaczyno", 1564 "Baozenczino", 1580 "Bodzeczino", 1618-20 "Bozacino", 1846 "Bożacin", 1880 "Bożacin". Nazwa pochodzi od staropolskiej nazwy osobowej Bodzęta z dodaniem sufiksu -ino. W wyniku procesów językowych wtórnie została przekształcona pod wpływem nazwy osobowej "Bożęta" w "Bożęcin", a następnie "Bożacin"
Historia.
Wieś duchowna "Bożęcino", własność arcybiskupstwa gnieźnieńskiego, pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 82 mieszkańców. Jest 22. co do wielkości miejscowością gminy Rogowo.
Na terenie wsi był zlokalizowany nieczynny cmentarz ewangelicki.

</doc>
<doc id="394028" url="https://pl.wikipedia.org/wiki?curid=394028" title="Bożacin (województwo wielkopolskie)">
Bożacin (województwo wielkopolskie)

Bożacin – wieś w Polsce położona w województwie wielkopolskim, w powiecie krotoszyńskim, w gminie Krotoszyn.
We wsi znajduje się przystanek kolejowy, na którym zatrzymują się pociągi Kolei Wielkopolskich jadące w kierunku Poznania, Jarocina, Krotoszyna i Milicza.
Nazwa.
Wieś ma metrykę średniowieczną i jest notowana od XIV wieku. W 1314 zanotowana w Kodeksie dyplomatycznym Wielkopolski jako "Bozacino", 1363 "Bodzceno", 1397 "Bodzacino", 1449 "Bozaczino", 1450 "Barzancino", 1510 "Bozaczino, Bodzaczin", 1555-58 "Bodzenczino", 1578 "Bozaczino", 1846 "Borzacin", 1880 "Bożacin". Nazwa pochodzi od staropolskiej nazwy osobowej Bodzęta z dodaniem sufiksu -ino. W wyniku procesów językowych wtórnie została przekształcona pod wpływem nazwy osobowej Bożęta w "Bożęcin", a następnie "Bożacin".
Historia.
W okresie Wielkiego Księstwa Poznańskiego (1815-1848) miejscowość wzmiankowana jako "Borzacin" należała do wsi większych w ówczesnym pruskim powiecie Krotoszyn w rejencji poznańskiej. Borzacin należał do okręgu krotoszyńskiego tego powiatu i stanowił część majątku Teresin ("niem. Theresienstein"), którego właścicielem był wówczas książę Thurn und Taxis. Według spisu urzędowego z 1837 roku wieś liczyła 340 mieszkańców, którzy zamieszkiwali 39 dymów (domostw).
W latach 1975–1998 miejscowość administracyjnie należała do województwa kaliskiego.
Katoliccy mieszkańcy Bożacina należą do Parafii p.w. Świętej Trójcy w Lutogniewie.
Zobacz też: Bożacin

</doc>
<doc id="394029" url="https://pl.wikipedia.org/wiki?curid=394029" title="Boża Wola (województwo kujawsko-pomorskie)">
Boża Wola (województwo kujawsko-pomorskie)

Boża Wola – wieś w Polsce położona w województwie kujawsko-pomorskim, w powiecie włocławskim, w gminie Baruchowo.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 139 mieszkańców. Jest dwunastą co do wielkości miejscowością gminy Baruchowo.

</doc>
<doc id="394030" url="https://pl.wikipedia.org/wiki?curid=394030" title="Boża Wola (województwo małopolskie)">
Boża Wola (województwo małopolskie)

Boża Wola – wieś w Polsce położona w województwie małopolskim, w powiecie olkuskim, w gminie Wolbrom.
W latach 1975–1998 miejscowość administracyjnie należała do województwa katowickiego.

</doc>
<doc id="394031" url="https://pl.wikipedia.org/wiki?curid=394031" title="Boża Wola (województwo świętokrzyskie)">
Boża Wola (województwo świętokrzyskie)

Boża Wola – wieś w Polsce położona w województwie świętokrzyskim, w powiecie włoszczowskim, w gminie Kluczewsko.
Przed 1975 miejscowość należała do województwa kieleckiego, w latach 1975–1998 do województwa piotrkowskiego.
Wieś leży w północnej części Niecki Włoszczowskiej i na krawędzi Pasma Przedborsko-Małogoskiego. Teren Przedborskiego Parku Krajobrazowego, w pobliżu Czarnej Włoszczowskiej i Pilicy. W odległości kilku kilometrów znajdują się rezerwaty Murawy Dobromierskie i Bukowa Góra. Około 400 m na północ od wsi znajduje się Krzemycza Góra znana pod nazwą Krzemyk. Jest to najwyższy punkt w okolicy, będący jednocześnie dobrym punktem obserwacyjnym. W czasie dobrej pogody widoczne są stąd takie miejscowości jak Włoszczowa, Oleszno, Koniecpol, a nawet odległa o ponad 50 km Elektrownia Bełchatów (od strony zachodniej), jak również podobnie odległy zamek w Chęcinach (od strony wschodniej).
Miejscowość stanowiła folwark majątku ziemskiego w Dobromierzu zlikwidowanego w wyniku parcelacji. Przed II wojną światową folwark już nie istniał (do dziś grunty od strony wsi Jeżowiec noszą nazwę Pańskie). Na północny zachód od wsi znajduje się częściowo zasypany szyb, będący pozostałością po poszukiwaniach soli prowadzonych przez Królewską Spółkę Patriotyczną w okresie rozbiorów. Na terenie rozległych przestrzeni leśnych w pobliżu wsi znajdują się miejsca po obozowiskach partyzanckich oddziałów Armii Krajowej (Krogulec, Żabiniec i inne). W 1925 miejscowość Boża Wola wraz z kolonią liczyła 27 domów, 154 osoby.
W miejscowości znajdowała się szkoła podstawowa wybudowana społecznie na przełomie lat 50. i 60. XX w., po 1974 funkcjonowała jako 6-klasowa, później jako 3-klasowa, zlikwidowana w 1985. W latach 90. XX w. budynek szkoły został sprzedany przez władze gminy Kluczewsko.
Wierni Kościoła rzymskokatolickiego należą do parafii św. Jakuba w Stanowiskach.

</doc>
<doc id="394032" url="https://pl.wikipedia.org/wiki?curid=394032" title="Boże (województwo mazowieckie)">
Boże (województwo mazowieckie)

Boże – wieś w Polsce położona w województwie mazowieckim, w powiecie białobrzeskim, w gminie Stromiec.
Wieś szlachecka położona była w drugiej połowie XVI wieku w powiecie wareckim ziemi czerskiej województwa mazowieckiego. Za II RP siedziba gminy Grabów nad Pilicą. W latach 1975–1998 miejscowość administracyjnie należała do województwa radomskiego.
W Bożem znajduje się Szkoła Podstawowa, agencja pocztowa i kilka sklepów spożywczo-przemysłowych. 
Miejscowość jest siedzibą rzymskokatolickiej parafii Matki Bożej Częstochowskiej.

</doc>
<doc id="394034" url="https://pl.wikipedia.org/wiki?curid=394034" title="Boże (województwo warmińsko-mazurskie)">
Boże (województwo warmińsko-mazurskie)

Boże (niem. "Bosemb") – wieś w Polsce położona w województwie warmińsko-mazurskim, w powiecie mrągowskim, w gminie Mrągowo. W latach 1975–1998 miejscowość administracyjnie należała do województwa olsztyńskiego.
Sołectwo Boże obejmuje miejscowości: Boże, Boże Małe i Brodzikowo. W Bożem istnieje klub piłkarski: GLKS „Salęt” Boże, który występuje w A-klasie. Dawniej nazwa wsi zapisywana była także jako: Bosem, Buessen, Bosen, Bosemb, Bussen. Dawne mauzoleum Suchodolców jest kościołem filialnym kościoła parafialnego w Szestnie.
Historia wsi.
Wieś lokowana w 1370 r. na prawie chełmińskim, kiedy to wielki mistrz Winrich von Kniprode nadał ośmiu braciom Reimannom majątek ziemski wielkości 57 włók (około 952 ha). Według P. Glassa, bracia Reimannowie mieliby pochodzić ze Szwabii, gdzie w pobliżu Riedlingen istniał zamek "Bussen". Bardziej prawdopodobne jest jednak, że nazwa Bussen pochodzi od lasu (w 1326 r. pod nazwą "Bosin") lub jeziora (obecnie łąki, w 1369 pod nazwą "Bosym") i ma pochodzenie staropruskie (od imienia Bosite-Boisite albo Busse-Buze). Według Kasiskego, nadanie z 1370 r. miało charakter dobra służebnego, z obowiązkiem służby konnej w zbroi.
W rejestrze czynszowym z 1437 wymieniono daninę płużną z Bożego. Kościół w Bożem przed reformacją figurował jako parafia zaliczana do archiprezbiteratu reszelskiego. Transakcja z 1467 r. wskazuje, że dobra w Bożem uległy podziałom na mniejsze, bowiem Erazm Compasch (według Kętrzyńskiego Konopacki) skupował w tym rejonie drobne posiadłości i w owym roku nabył też w Bożym 7 włók od Jakuba von Sellen. W 1490 r. inny tutejszy szlachcic Hans von Zantern sprzedał 17,5 włóki niejakiemu Frycowi Milgedeinowi. Kościół we wsi wymieniany jest w dokumentach z 1531 r. (ale musiał istnieć już wcześniej i przed reformacją należał do dekanatu w Reszlu). Od czasów krzyżackich istniał też młyn wodny. W 1562 właścicielami 57 włók w Bożem była rodzina von Schlubhut (mieli też 44 włóki w Stamce). Pośród właścicieli Bożego wymieniani są także Komorowscy i Suchodolscy z Suchodolec.
Po 1737 r. przy kościele powstała szkoła wiejska. We wsi na miejscu zrujnowanego kościoła w 1754 wybudowane zostało rodowe mauzoleum Suchodolców (Suchodolskich – znana rodzina ariańska). W 1785 r. we wsi były 23 domy. W XVIII w. odbywały się w Bożem corocznej 4 jarmarki. W latach 1815–1821 Boże było określano jako szlachecka wieś kościelna, w której zamieszkiwało 156 osób. W 1882 r. kościół rozebrano a wieś Boże włączona została do parafii luterańskiej w Szestnie. Włoki należące do plebana zostały zlicytowane. Mauzoleum Suchodolców odnowiono w 1833. W 1833 r. w Bożem było tylko 10 domów i 152 mieszkańców (wliczając dwie gajówki), w tym czasie wieś była już uwłaszczona. W 1848 r. Boże określane było jako wieś i majątek a było tu łącznie 9 domów i 143 mieszkańców. W 1870 r. w miejscowości było 200 mieszkańców.
W 1885 właścicielem dóbr Boże po rodzinie von Suchodletz został Ferdynand Rogalla von Bieberstein z Baranowa. W 1900 r. majątek obejmował ponad 90 włók ziemi, hodowano w nim konie, bydło, trzodę chlewną i owce, funkcjonowała mleczarnia parowa, cegielnia, tartak oraz zakład ogrodniczo-handlowy.
W 1911 r. jednoklasowa szkoła wiejska mieściła się już w nowym budynku. Rogalla w 1920 sprzedał majątek Wschodnio-Pruskiej Izbie Rolniczej ("Ostpreussische Landesgesellschaft"). Majątek ziemski razem z folwarkiem miał powierzchnię prawie 800 ha. Funkcjonowały tu mleczarnia, młyn, tartak i cegielnia. W kolejnych latach część majątku rozparcelowano na gospodarstwa chłopskie i osadzono przesiedleńców niemieckich z Wołynia oraz założono leśniczówkę, która strzegła też tutejszej suszami nasion. Pozostałe gospodarstwo rolne specjalizowało się w hodowli kwalifikowanych sadzeniaków kartofli oraz ziarna siewnego zbóż i roślin pastewnych. Swoje pola doświadczalne miało także Wschodniopruskie Towarzystwo Hodowli Nasion "Nordost". Do majątku należała cegielnia, którą unowocześniono i dzięki specjalnej suszarni mogła pracować także zimą, osiągając roczną wydajność 6 mln sztuk cegieł.
W urzędowym spisie z 1928 roku Boże określono jako „wieś, cegielnia, majątek i wybudowanie” (mianem wybudowania na Mazurach określano kolonię), liczące łącznie 543 mieszkańców. W 1935 r. do tutejszej szkoły uczęszczało 63 dzieci. W 1938 podczas akcji germanizacyjnej ówczesne władze nazistowskie Prus Wschodnich zmieniły dotychczasową nazwę historyczną sztuczną formą "Bussen". W 1939 r. we wsi było 518 mieszkańców i znajdowało się 111 gospodarstw domowych, w tym 61 rolniczych, z których 28 miało wielkość w granicach 10–20 ha, trzy w przedziale 20–100 ha, i dwa o powierzchni ponad 100 ha.
W 1945 r. wszyscy mieszkańcy wsi wraz ze swoim mieniem pozostali na miejscu. Po II wojnie światowej w Bożem funkcjonował PGR. W 1973 r. do sołectwa Boże należały także Boże Małe oraz Brodzikowo.
W 2012 r. we wsi było 517 mieszkańców.

</doc>
<doc id="394035" url="https://pl.wikipedia.org/wiki?curid=394035" title="Bożęcin (województwo świętokrzyskie)">
Bożęcin (województwo świętokrzyskie)

Bożęcin – wieś w Polsce położona w województwie świętokrzyskim, w powiecie sandomierskim, w gminie Wilczyce.
W latach 1975–1998 miejscowość administracyjnie należała do województwa tarnobrzeskiego.
Historia.
Między 16, a 23 lutego 1661 roku jak podawała najstarsza polska gazeta Merkuriusz Polski Ordynaryjny król polski Jan II Kazimierz Waza zmierzając do Warszawy wraz z dworem nocował jedną noc w Bożęcinie.

</doc>
<doc id="394036" url="https://pl.wikipedia.org/wiki?curid=394036" title="Bożęcin (województwo warmińsko-mazurskie)">
Bożęcin (województwo warmińsko-mazurskie)

Bożęcin (dawna nazwa "Gr. Gottswalde") – wieś w Polsce położona w województwie warmińsko-mazurskim, w powiecie ostródzkim, w gminie Morąg.
W latach 1975–1998 miejscowość administracyjnie należała do województwa olsztyńskiego. W latach 1945–1946 miejscowość nosiła nazwę "Gocwałki"
Wieś czynszowa na 60 włókach wymieniana w dokumentach z roku 1336, pod nazwą "Gotiswalt". W roku 1782 we wsi odnotowano 20 domów (dymów), natomiast w 1858 w 27 gospodarstwach domowych było 355 mieszkańców. W latach 1937–1939 było 356 mieszkańców.
W roku 1973 wieś i majątek Bożęcin należały do powiatu morąskiego, gmina Morąg, poczta Słonecznik.
W miejscowości działało "Państwowe Gospodarstwo Rolne Bożęcin".
Kobyla Góra (niem. "Antonien Berg") – pagórek leżący na południowy wschód od wsi Bożęcin.
Kobyla Łąka (niem. "Teuterbruch") – łąka znajdująca się na południowy wschód od wsi Bożęcin.
Jastrzębia, Popowa Góra (niem. "Pfaffen Berg") góra o wysokości 133 m n.p.m., znajdująca się na południowy zachód od wsi Bożęcin.
Zabytki.
Do wojewódzkiego rejestru zabytków wpisane są obiekty:

</doc>
<doc id="394037" url="https://pl.wikipedia.org/wiki?curid=394037" title="Boży Dar (województwo mazowieckie)">
Boży Dar (województwo mazowieckie)

Boży Dar – wieś w Polsce położona w województwie mazowieckim, w powiecie lipskim, w gminie Lipsko.
W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii Świętych Apostołów Piotra i Pawła w Krępie Kościelnej.

</doc>
<doc id="394038" url="https://pl.wikipedia.org/wiki?curid=394038" title="Bożydar (województwo świętokrzyskie)">
Bożydar (województwo świętokrzyskie)

Bożydar – wieś w Polsce położona w województwie świętokrzyskim, w powiecie sandomierskim, w gminie Dwikozy.
W latach 1975–1998 miejscowość administracyjnie należała do województwa tarnobrzeskiego.
Podczas powodzi w czerwcu 2010 r. pękł wał na rzece Opatówka zalewając miejscowość.
Historia.
Około roku 1194 Bożydar obok Dwikozów, wymieniany był w składzie uposażenia jednego z kanoników kapituły kolegiaty sandomierskiej. 
Bolesław Wstydliwy, w przywileju wydanym w 1276 roku, potwierdza przywileje kolegiaty i wymienia wsie Dwikozy i Bożydar jako własność kolegiaty.
Ukazem cesarza Aleksandra II z dnia 14/26 grudnia 1865 r. dobra Dwikozy i Bożydar, przejął skarb rosyjski. Od rządu dobra zakupił
rzeczywisty radca stanu Aleksander Nikanorowicz Kurłow za 31 000 rubli srebrnych.
Słownik geograficzny Królestwa Polskiego wymienia Bożydar jako wieś poduchowną w parafii Góry Wysokie, która w roku 1880 posiadała 19 domów i 162 mieszkańców.
Według spisu miast, wsi, osad Królestwa Polskiego z roku 1827 wieś posiadała 12 domów i 119 mieszkańców.

</doc>
<doc id="394039" url="https://pl.wikipedia.org/wiki?curid=394039" title="Bożydar (województwo wielkopolskie)">
Bożydar (województwo wielkopolskie)

Bożydar – wieś w Polsce położona w województwie wielkopolskim, w powiecie średzkim, w gminie Zaniemyśl.
W latach 1975–1998 miejscowość administracyjnie należała do województwa poznańskiego.

</doc>
<doc id="394040" url="https://pl.wikipedia.org/wiki?curid=394040" title="Bór (powiat opolski)">
Bór (powiat opolski)

Bór – wieś w Polsce położona w województwie lubelskim, w powiecie opolskim, w gminie Józefów nad Wisłą.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Józefów nad Wisłą, położona nad Wyżnianką.
Historia.
W wieku XIX opisano Bór jako wieś w powiecie nowoaleksndryjskim gminie i parafii Rybitwy, według noty Słownika geograficznego Królestwa Polskiego z roku 1880 wieś posiadała tartak i 3 młyny wodne.

</doc>
<doc id="394041" url="https://pl.wikipedia.org/wiki?curid=394041" title="Bór (województwo małopolskie)">
Bór (województwo małopolskie)

Bór – wieś w Polsce położona w województwie małopolskim, w powiecie nowotarskim, w gminie Szaflary.
W latach 1975–1998 miejscowość administracyjnie należała do województwa nowosądeckiego.

</doc>
<doc id="394042" url="https://pl.wikipedia.org/wiki?curid=394042" title="Bór (województwo podlaskie)">
Bór (województwo podlaskie)

Bór – wieś w Polsce położona w województwie podlaskim, w powiecie augustowskim, w gminie Augustów.
O wsi.
Miejscowość zamieszkana jest w większości przez staroobrzędowców, których życie religijne skupione jest wokół dwóch molenn znajdujących się w sąsiednich Gabowych Grądch.
Historia.
Według Pierwszego Powszechnego Spisu Ludności, przeprowadzonego w 1921 r., wieś Bór liczyła 178 mieszkańców (87 kobiet i 91 mężczyzn) zamieszkałych w 33 domach. Większość mieszkańców wsi zadeklarowała wyznanie staroobrzędowe (144 osoby); reszta zgłosiła wyznanie rzymskokatolickie (34 osoby). Podział religijny mieszkańców miejscowości niemal całkowicie pokrywał się z ich strukturą narodowo-etniczną, bowiem większość mieszkańców wsi podała narodowość rosyjską (142 osoby), pozostali zgłosili narodowość polską (36 osób). W okresie dwudziestolecia międzywojennego miejscowość znajdowała się w gminie Kolnica.
W latach 1975–1998 miejscowość administracyjnie należała do województwa suwalskiego.
Z 17 na 18 marca 1943 wieś została spacyfikowana i zniszczona przez Gestapo i Wehrmacht. Mieszkańcy zostali wywiezieni najpierw do Augustowa, a następnie na roboty przymusowe do Prus Wschodnich.

</doc>
<doc id="394043" url="https://pl.wikipedia.org/wiki?curid=394043" title="Bramka (województwo kujawsko-pomorskie)">
Bramka (województwo kujawsko-pomorskie)

Bramka – wieś w Polsce położona w województwie kujawsko-pomorskim, w powiecie świeckim, w gminie Bukowiec.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 78 mieszkańców. Jest najmniejszą miejscowością gminy Bukowiec.

</doc>
<doc id="394044" url="https://pl.wikipedia.org/wiki?curid=394044" title="Bramka (województwo lubelskie)">
Bramka (województwo lubelskie)

Bramka – wieś w Polsce położona w województwie lubelskim, w powiecie ryckim, w gminie Kłoczew.
W latach 1975–1998 miejscowość administracyjnie należała do województwa siedleckiego.
Wieś stanowi sołectwo gminy Kłoczew.
Wierni Kościoła rzymskokatolickiego należą do parafii Świętych Apostołów Piotra i Pawła w Okrzei.
Historia.
Słownik geograficzny Królestwa Polskiego z roku 1880 wymienia Bramkę jako wieś w pow. garwolińskim gminie Kłoczew, parafii Okrzeja. Wieś liczyła wówczas 34 domy i 157 mieszkańców z gruntem 612 mórg ziemi.

</doc>
<doc id="394045" url="https://pl.wikipedia.org/wiki?curid=394045" title="Bramka (województwo warmińsko-mazurskie)">
Bramka (województwo warmińsko-mazurskie)

Bramka – wieś w Polsce położona w województwie warmińsko-mazurskim, w powiecie ostródzkim, w gminie Morąg.
Do 1954 roku siedziba gminy Bramka. W latach 1975–1998 miejscowość administracyjnie należała do województwa olsztyńskiego. W latach 1945–1946 miejscowość nosiła nazwę "Niebostrzeż"
Wieś lokowana przez komtura elbląskiego, na prawie chełmińskim w pierwszej połowie XIV w., na 44 włókach.
W 1782 r. była to wieś królewska z dwoma udziałami szlacheckimi. Liczyła w tym czasie 49 domów i należała do parafii w Morągu. W 1818 r. było 53 domów z 312 mieszkańcami. W 1858 do wsi należało 57 włók gruntów uprawnych, było 81 domów z 591 mieszkańcami.
Jednoklasowa szkoła powstała prawdopodobnie w 1737 r. W 1939 r. była tu szkoła trójklasowa, a oprócz miejscowych dzieci uczęszczały także te z pobliskiego dworu Piłąg i dworu Silin.
W roku 1973 wieś należała do powiatu morąskiego, gmina Morąg, poczta Żabi Róg.

</doc>
<doc id="394046" url="https://pl.wikipedia.org/wiki?curid=394046" title="Branica (wieś w województwie kujawsko-pomorskim)">
Branica (wieś w województwie kujawsko-pomorskim)

Branica – wieś w Polsce położona w województwie kujawsko-pomorskim, w powiecie świeckim, w gminie Bukowiec.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 163 mieszkańców. Jest jedenastą co do wielkości miejscowością gminy Bukowiec.

</doc>
<doc id="394047" url="https://pl.wikipedia.org/wiki?curid=394047" title="Branica (województwo łódzkie)">
Branica (województwo łódzkie)

Branica – wieś w Polsce położona w województwie łódzkim, w powiecie zduńskowolskim, w gminie Zapolice.
W latach 1975–1998 miejscowość administracyjnie należała do województwa sieradzkiego.

</doc>
<doc id="394048" url="https://pl.wikipedia.org/wiki?curid=394048" title="Branica (województwo mazowieckie)">
Branica (województwo mazowieckie)

Branica – wieś w Polsce położona w województwie mazowieckim, w powiecie białobrzeskim, w gminie Radzanów.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Na wschód od miejscowości przepływa rzeka Pierzchnianka, prawobrzeżny dopływ Pilicy. Do Pierzchnianki wpada z kolei rzeczka Branica (według ks. Fr. Siarczyńskiego, Opis Powiatu Radomskiego) płynąca przez wieś, która wypływa z Wyśmierzyc, płynie granicą Błeszna i Kożuchowa i przez wieś Branica.
Z osiemnastowiecznego dworu (w którym urodziła się żona płk Dionizego Czachowskiego - Eufemia z Kaliszów) zostały do dzisiaj tylko niewielkie fragmenty muru.
Wierni Kościoła rzymskokatolickiego należą do parafii Zwiastowania Najświętszej Maryi Panny w Jasionnej.

</doc>
<doc id="394049" url="https://pl.wikipedia.org/wiki?curid=394049" title="Branno (województwo kujawsko-pomorskie)">
Branno (województwo kujawsko-pomorskie)

Branno – wieś w Polsce położona w województwie kujawsko-pomorskim, w powiecie inowrocławskim, w gminie Gniewkowo.
W latach 1975–1998 miejscowość administracyjnie należała do województwa bydgoskiego.

</doc>
<doc id="394050" url="https://pl.wikipedia.org/wiki?curid=394050" title="Branno (województwo wielkopolskie)">
Branno (województwo wielkopolskie)

Branno – wieś w Polsce położona w województwie wielkopolskim, w powiecie konińskim, w gminie Rzgów.
W latach 1975–1998 miejscowość administracyjnie należała do województwa konińskiego.
Zobacz też.
W roku 1998 rozpoczęła się budowa osiedla na dawnych polach okolicznych właścicieli.

</doc>
<doc id="394051" url="https://pl.wikipedia.org/wiki?curid=394051" title="Bratków (województwo dolnośląskie)">
Bratków (województwo dolnośląskie)

Bratków (niem. "Blumberg") – wieś w Polsce położona w województwie dolnośląskim, w powiecie zgorzeleckim, w gminie Bogatynia.
Położenie.
Bratków to niewielka wieś leżąca na Pogórzu Izerskim, na Wyniosłości Działoszyńskiej, na prawym brzegu Nysy Łużyckiej, pomiędzy wsiami Krzewina na północy i Posada na południowwym-zachodzie, na wysokości około 250-260 m n.p.m.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Historia.
Nie wiadomo dokładnie jakie są początki Bratkowa, pierwsza wzmianka o miejscowości pochodzi z XV wieku. Wieś zawsze miała typowo rolniczy charakter i słabo się rozwijała, w 1936 roku było tu 97 domów. W 1875 roku wybudowano linię kolejową i przystanek, co jednak nie wpłynęło korzystnie na rozwój wsi. Po 1945 roku w Bratkowie zlokalizowano jedną z pierwszych strażnic granicznych WOP. Wieś poważnie wyludniła się, rozwój nastąpił dopiero w latach 60. XX wieku, kiedy rozpoczęto budowę Elektrowni Turów. W 1978 roku było tu 28 gospodarstw rolnych, w 1988 roku ich liczba zmalała do 25. 
Zabytki.
W Bratkowie zachowało się sporo starych domów pochodzących z XIX i XX wieku, kapliczka przydrożna z połowy XIX wieku, figura św. Jana Nepomucena i kilka kamiennych krzyży.

</doc>
<doc id="394052" url="https://pl.wikipedia.org/wiki?curid=394052" title="Bratków (województwo łódzkie)">
Bratków (województwo łódzkie)

Bratków – wieś w Polsce położona w województwie łódzkim, w powiecie opoczyńskim, w gminie Sławno.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii Przemienienia Pańskiego w Kamieniu.

</doc>
<doc id="394053" url="https://pl.wikipedia.org/wiki?curid=394053" title="Breń (powiat tarnowski)">
Breń (powiat tarnowski)

Breń – wieś w Polsce położona w północnej części gminy Lisia Góra, w powiecie tarnowskim, w województwie małopolskim. Jest jednym z 11 sołectw gminy Lisia Góra.
W latach 1975–1998 miejscowość administracyjnie należała do województwa tarnowskiego.
Położenie.
Breń leży na Płaskowyżu Tarnowskim nad rzeką Breń.
Graniczy z miejscowościami Lisia Góra i Kobierzyn w gminie Lisia Góra oraz z miejscowościami Laskówka Chorąska, Lipiny, Żelazówka i Brnik w gminie Dąbrowa Tarnowska w powiecie dąbrowskim.
Historia miejscowości.
Wola Breńska pojawiła się w dokumentach źródłowych w XVII wieku (pod datą 1629).
Współczesną wieś Breń założono na przełomie 1946 i 1947 roku, poprzez odłączenie od miejscowości Kobierzyn przysiółka pod tą samą nazwą. Pierwszym sołtysem nowo powstałej wsi był Jan Libirt. Granice administracyjne wsi ustalono w drodze referendum. W chwili powstania gromada liczyła 66 numerów.
Pierwszą powojenną inwestycją była budowa Szkoły Podstawowej, którą zakończono w 1951 roku. Do tego czasu lekcje w trzyklasowej Szkole Powszechnej odbywały się w domach prywatnych. Prowadziła je dochodząca z Kobierzyna Anna Kot. Budynek ten przetrwał do roku 1991. W tym samym roku została podjęta decyzja o rozbudowie szkoły (przebudowa trwała do 1997 roku).
Kolejnymi inwestycjami podjętymi po wojnie była elektryfikacja (zakończenie projektu w 1961) oraz melioracja gruntów.

</doc>
<doc id="394054" url="https://pl.wikipedia.org/wiki?curid=394054" title="Breń (województwo zachodniopomorskie)">
Breń (województwo zachodniopomorskie)

Breń (niem. "Bernsee") – wieś sołecka w Polsce położona w województwie zachodniopomorskim, w powiecie choszczeńskim, w gminie Bierzwnik. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 534 mieszkańców. 
Kolonie wchodzące w skład sołectwa: Gajno, Kawno, Kunica.
Geografia.
Wieś leży ok. 5,5 km na wschód od Bierzwnika, między Bierzwnikiem a miejscowością Wygon, nad jeziorem Breń, ok. 2 km na południe od jeziora Przytoczno.
Historia.
Wieś istniała już w średniowieczu, ale uległa zniszczeniom i potem funkcjonował tutaj folwark domenalny, który powoli przekształcał się w XVIII wieku w wieś kolonistów. W latach 1660 - 1818 istniała tutaj huta szkła. Z tego też czasu pochodzi plan dzisiejszej wsi. W 1725 r. w folwarku odnotowano 27 osób, w młynie siedem, w hucie 52, razem 86 osób. Obok wsi funkcjonowały trzy młyny, w tym jeden wodny, folusz, tartak i folwark z 1 498 morgami ziemi. 
Kultura i sport.
W Breniu znajdują się filie Gminnej Biblioteki Publicznej oraz Gminnego Ośrodka Kultury i Sportu w Bierzwniku.

</doc>
<doc id="394055" url="https://pl.wikipedia.org/wiki?curid=394055" title="Brochocinek (województwo dolnośląskie)">
Brochocinek (województwo dolnośląskie)

Brochocinek – wieś w Polsce położona w województwie dolnośląskim, w powiecie strzelińskim, w gminie Kondratowice.
Podział administracyjny.
W latach 1975–1998 miejscowość administracyjnie należała do województwa wrocławskiego.
Demografia.
Według Narodowego Spisu Powszechnego (III 2011 r.) liczył 23 mieszkańców. Jest najmniejszą miejscowością gminy Kondratowice.

</doc>
<doc id="394056" url="https://pl.wikipedia.org/wiki?curid=394056" title="Brochocinek (województwo mazowieckie)">
Brochocinek (województwo mazowieckie)

Brochocinek – wieś w Polsce położona w województwie mazowieckim, w powiecie płockim, w gminie Radzanowo.
W latach 1975–1998 miejscowość administracyjnie należała do województwa płockiego.

</doc>
<doc id="394057" url="https://pl.wikipedia.org/wiki?curid=394057" title="Brochocin (powiat płocki)">
Brochocin (powiat płocki)

Brochocin – wieś w Polsce położona w województwie mazowieckim, w powiecie płockim, w gminie Radzanowo.
W latach 1975–1998 miejscowość administracyjnie należała do województwa płockiego.

</doc>
<doc id="394059" url="https://pl.wikipedia.org/wiki?curid=394059" title="Brodnica (województwo wielkopolskie)">
Brodnica (województwo wielkopolskie)

Brodnica – wieś w Polsce położona w województwie wielkopolskim, w powiecie śremskim, w gminie Brodnica. 
Brodnica uzyskała lokację miejską przed 1418 rokiem, zdegradowana przed 1510 rokiem. W latach 1975–1998 miejscowość administracyjnie należała do województwa poznańskiego. Miejscowość jest siedzibą Gminy Brodnica.
Położenie.
Wieś Brodnica położona 10 km na północny zachód od Śremu przy drodze powiatowej nr 2463 z Grabianowa do Mosiny oraz drogach powiatowych nr 4062 z Iłówca do Psarskie oraz nr 4065 do Chaław.
Historia.
Pierwsza wzmianka o Brodnicy pochodzi z 1230. Wówczas wieś była własnością Czesława z Brodnicy. W latach 1426-1581 miejscowość była znana jako miasto. W 1445 potomkowie Czesława, Andrzej i Mikołaj, dokonali podziału majątku. W czasie wojny trzynastoletniej Brodnica wystawiła w 1458 roku 1 pieszego na odsiecz oblężonej polskiej załogi Zamku w Malborku. W 1562 całość Brodnicy znalazła się w rękach Łodziów, którzy używali nazwiska Brodniccy. Częsta zmiana właścicieli majątków następowała od XVII do XIX wieku. W XIX wieku właścicielami byli Chłapowscy, w roku 1939 Mańkowscy. Podczas okupacji niemieckiej administracja nazistowska wprowadziła dla miejscowości kolejne sztuczne nazwy okupacyjne "Hochkirch" (1939–1943) i "Brodenkirch" (1943-1945). Obecnie wieś pełni funkcje usługowe dla rolników, działają niewielkie zakłady rzemieślnicze i usługowe. Od 1994 - Brodnica ma swój herb.
Zabytki.
Zabytkami chronionymi prawnie są:
Pozostałymi zabytkami wsi są:
We wsi jest Szkoła Podstawowa im. Hymnu Narodowego w dwóch budynkach, z początku XX wieku i z 1999. Przy placówce znajdują się tablice z pierwszą strofą hymnu. Do świątków przydrożnych należy m.in. figura Matki Boskiej Niepokalanie Poczętej z 1954.

</doc>
<doc id="394060" url="https://pl.wikipedia.org/wiki?curid=394060" title="Brodowo (województwo mazowieckie)">
Brodowo (województwo mazowieckie)

Brodowo – wieś w Polsce położona w województwie mazowieckim, w powiecie pułtuskim, w gminie Świercze.
W latach 1975–1998 miejscowość administracyjnie należała do województwa ciechanowskiego.
Wieś dzieli się na dwie części: Brodowo-Kuce i Brodowo-Dębówka.
W sąsiedniej gminie Winnica, bardziej na wschód znajdują się osobne wsie: Brodowo-Bąboły oraz Brodowo-Wity.

</doc>
<doc id="394061" url="https://pl.wikipedia.org/wiki?curid=394061" title="Brodowo (województwo podlaskie)">
Brodowo (województwo podlaskie)

Brodowo – wieś w Polsce położona w województwie podlaskim, w powiecie grajewskim, w gminie Radziłów.
Prywatna wieś szlachecka położona była w drugiej połowie XVI wieku w powiecie radziłowskim ziemi wiskiej województwa mazowieckiego. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Anny w Radziłowie.

</doc>
<doc id="394062" url="https://pl.wikipedia.org/wiki?curid=394062" title="Brodowo (powiat działdowski)">
Brodowo (powiat działdowski)

Brodowo (niem. "Brodau") – wieś w Polsce położona w województwie warmińsko-mazurskim, w powiecie działdowskim, w gminie Iłowo-Osada.
W latach 1975–1998 miejscowość administracyjnie należała do województwa ciechanowskiego.
Rys historyczny.
Wieś powstała w 1399 roku w wyniku wydzielenia z dóbr Narzym czterdziestu włók. W I poł. XVIII wieku powstała tu szkoła.
W okresie międzywojennym stacjonowała tu placówka Straży Celnej „Brodowo”.
Z Brodowa pochodzi zasłużona dla polskości regionu rodzina Małłków. W centrum wsi stoi pomnik poświęcony Karolowi Małłkowi, a na budynku stojącym w miejscu jego rodzinnego domu – tablica pamiątkowa. Na cmentarzu ewangelickim znajduje się grób rodzinny.
Kultura mazurska.
W okresie międzywojennym Brodowo stało się jednym z prężniejszych środowisk mazurskich. We wsi po dziś dzień zachowało się kilka mazurskich chałup (część jest już jednak przebudowana).

</doc>
<doc id="394063" url="https://pl.wikipedia.org/wiki?curid=394063" title="Brodowo (wieś w województwie wielkopolskim)">
Brodowo (wieś w województwie wielkopolskim)

Brodowo (niem. "Brodowo") – wieś w Polsce, położona w województwie wielkopolskim, w powiecie średzkim, w gminie Środa Wielkopolska przy drodze krajowej nr 11. 
W latach 1975–1998 miejscowość administracyjnie należała do województwa poznańskiego.
W XIX w. Brodowo było majętnością rycerską i należało do znanego w Wielkopolsce rodu Szołdrskich, herbu Dryja. Zgromadzili oni ogromny majątek, w skład ich dóbr wchodził m.in. pałac w Żegocinie. Od początku do poł. XIX w. właścicielem Brodowa był hrabia Wiktor Szołdrski, m.in. honorowy członek Średzkiego Bractwa Kurkowego.
W 1908 właścicielami została rodzina Wize, m.in. Aleksandra Wize (ur. w 1898, zm. w 1970), Elżbieta Wize (ur. w 1901, zm. w 1944), Witold Józef Wize (ur. w 1898, zm. w 1931 - zginął w katastrofie lotniczej, odznaczony Krzyżem Walecznych). 
Ostatnimi właścicielami majątku byli Tadeusz Marian Filip Wize (ur. 8 grudnia 1896, zm. ?) z żoną Józefą Jarmułt Mlicką - Wize (ur. w 1908, zm. w 1995). 
Podczas okupacji Niemcy zmienili nazwę wsi na "Reichstedt".
Po wojnie dobra przejął Skarb Państwa Polskiego. W dworku obecnie znajduje się przydrożny hotel i restauracja.
We wsi znajduje się także szkoła podstawowa, filia Starkówiec Piątkowski - ul. Szkolna 1.

</doc>
<doc id="394064" url="https://pl.wikipedia.org/wiki?curid=394064" title="Brody Duże (województwo lubelskie)">
Brody Duże (województwo lubelskie)

Brody Duże – wieś w Polsce, położona w województwie lubelskim, w powiecie zamojskim, w gminie Szczebrzeszyn.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Szczebrzeszyn.
Historia.
Brody Stare i Nowe – dziś Brody Duże i Brody Małe w wieku XIX wieś i folwark w powiecie zamojskim, ówczesnej gminie Zwierzyniec, parafii Szczebrzeszyn. Spis z roku 1827 wykazał w Brodach 64 domów i 459 mieszkańców.

</doc>
<doc id="394065" url="https://pl.wikipedia.org/wiki?curid=394065" title="Brody Duże (województwo mazowieckie)">
Brody Duże (województwo mazowieckie)

Brody Duże – wieś w Polsce położona w województwie mazowieckim, w powiecie płockim, w gminie Mała Wieś.
W latach 1975–1998 miejscowość administracyjnie należała do województwa płockiego.

</doc>
<doc id="394066" url="https://pl.wikipedia.org/wiki?curid=394066" title="Brody (województwo kujawsko-pomorskie)">
Brody (województwo kujawsko-pomorskie)

Brody – kolonia w Polsce, położona w województwie kujawsko-pomorskim, w powiecie tucholskim, w gminie Tuchola. Przez miejscowość przebiega droga wojewódzka nr 237.
W XVIII wieku posiedzicielami (posiadaczami) królewskiego pustkowia Brody była szlachecka rodzina Malechińskich, pochodząca z Malechina (obecnie Malachin), w parafii Czersk (zobacz akta metrykalne parafii Czersk oraz Śliwice). W latach 1975–1998 miejscowość administracyjnie należała do województwa bydgoskiego. Obecnie miejscowość jest częścią składową sołectwa Legbąd. Według Narodowego Spisu Powszechnego (III 2011 r.) liczyła 136 mieszkańców. Jest trzynastą co do wielkości miejscowością gminy Tuchola.

</doc>
<doc id="394067" url="https://pl.wikipedia.org/wiki?curid=394067" title="Brody (województwo podlaskie)">
Brody (województwo podlaskie)

Brody – wieś w Polsce położona w województwie podlaskim, w powiecie sokólskim, w gminie Korycin.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Niepokalanego Serca Najświętszej Maryi Panny w Marianowie.

</doc>
<doc id="394069" url="https://pl.wikipedia.org/wiki?curid=394069" title="Brody Pomorskie">
Brody Pomorskie

Brody Pomorskie – wieś kociewska w Polsce położona w województwie pomorskim, w powiecie tczewskim, w gminie Gniew nad Wierzycą.
W latach 1975–1998 miejscowość administracyjnie należała do województwa gdańskiego.

</doc>
<doc id="394071" url="https://pl.wikipedia.org/wiki?curid=394071" title="Brok (województwo podlaskie)">
Brok (województwo podlaskie)

Brok – wieś w Polsce położona w województwie podlaskim, w powiecie wysokomazowieckim, w gminie Wysokie Mazowieckie.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Jana Chrzciciela w Wysokiem Mazowieckiem.
Historia.
Wieś Brok została założona w pobliżu folwarku w Mazurach, w ramach książęcej "włości tykocińskiej". W dokumentach "Brok" wymieniono w latach: 1494, 1532, 1558. W lustracji dóbr królewskich z 1570 r. zapisano: "(…) w tem siele włók 21 gruntu przedniego, to jest osadnych włók 9, z których powinności jako w Mazurach uczyni z tych wszystkich włók zł. polskich 37, ciągłych włók 12, (...) co czyni ze wszystkich włók zł. pol. 26/15". Początkowo dobrami zarządzali Gasztołdowie, później starostowie królewscy z Tykocina. W 1673 r. posesjonatem Broku i Mazur, posiadającym 115 poddanych, był Tadeusz Daniel Baubonabek, z pochodzenia Pers. Następnie wieś stała się własnością prywatną należącą do: Czarnieckich, Branickich i Jaruzelskich.
W wieku XVIII w Broku znajdowała się karczma arendowana przez Żydów.
W roku 1827 wieś prywatna w parafii "Wysokie". Liczyła 11 domów i 69 mieszkańców. Po uwłaszczeniu chłopów w 1864 r. powstało tu 12 gospodarstw na 197 morgach ziemi. Pod koniec XIX miejscowość w powiecie "mazowieckim", gmina Sokoły, parafia Wysokie Mazowieckie. W pobliżu folwark Brok, który z przyległym folwarkiem Mazury zajmował powierzchnię 2100 morgów.
W roku 1921 we wsi 16 gospodarstw i 112 mieszkańców (53 mężczyzn i 59 kobiet). Wszyscy zadeklarowali narodowość polską i wyznanie rzymskokatolickie.
Tranzyt.
Brok leży przy drodze wojewódzkiej nr 678 Wysokie Mazowieckie - Białystok.

</doc>
<doc id="394072" url="https://pl.wikipedia.org/wiki?curid=394072" title="Bronice (województwo lubelskie)">
Bronice (województwo lubelskie)

Bronice – wieś w Polsce położona w województwie lubelskim, w powiecie puławskim, w gminie Nałęczów.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość należała administracyjnie do ówczesnego województwa lubelskiego.
Wieś stanowi sołectwo gminy Nałęczów.
Historia.
Wieś notowana w roku 1409, stanowiła własność szlachecką, a latach 1409–1420 dziedzicem był Marcin z Bronic. W okresie XV wieku w historii wsi przewija się szlachta o nazwiskach Krzywania także Krzywanic, Osmolski, Chrostny i Bronicki.
Wspomina o tej wsi Długosz L.B. (t.III s.257). W tomie II s.569 pisze – 16 osób szlachty różnych herbów, 4 kmieci.
W roku 1450 król Kazimierz Jagiellończyk postanawia, aby szlachta zamieszkała w Bronicach odnosiła placki wielkanocne do poświęcenia plebanowi wąwolnickiemu do wsi Drzewce.
Bronice w XIX wieku to wieś i folwark w powiecie nowoaleksandryjskim, ówczesnej gminie Drzewce, parafii Wąwolnica, jak podaje nota Słownika geograficznego Królestwa Polskiego z roku 1880 w pięknem położeniu, z parkiem i murowanym pałacykiem.
Według spisu z 1827 roku było tu 18 domów i 124 mieszkańców. Około 1880 roku wieś liczyła 22 domy i 218 mieszkańców z których 14 było pochodzenia żydowskiego.
Pałac w Bronicach.
Pałac w stylu klasycystycznym polecił zbudować Józef Dębowski po 1798 roku, w miejscu wcześniejszego założenia renesansowego, którego pozostałością była renesansowa wieża z XVI wieku, którą rozebrano w XIX wieku. Wraz z pałacem, powstał usytuowany w pobliżu klasycystyczny lamus i (obecnie nieistniejący) neogotycki budynek z wieżą. Wokół założono park o charakterze romantycznym ze stawami i z sadzawkami, a na północ od niego usytuowano zespół folwarczny. Prezentujący wysoki poziom architektoniczny pałac zbudowano przypuszczalnie według projektu architekta Chrystiana Piotra Aignera, a dekorację stiukową sali balowej wykonał Franciszek Bauman. W poł. XIX w. właścicielami Bronic byli Ordęgowie, od których odkupił je w 1852 r. Karol Wołk-Łaniewski. W poł. XIX w. Henryk Marconi sporządził niezrealizowany projekt przebudowy pałacu. Podczas II wojny światowej Niemcy umieścili w pałacu szpital. W 1944 r. dobra upaństwowiono, w następnych latach nieużytkowany pałac i jego otoczenie zostały zdewastowane. Zniszczeniu uległ neogotycki budynek, zabudowania folwarczne i park. Lamus jest obecnie w ruinie. W latach 1959-1965 pałac częściowo odbudowano. W latach 1976-1986 nastąpił generalny remont obiektu z przeznaczeniem na magazyn Wojewódzkiej Biblioteki Publicznej w Lublinie.
Uwagi.
Bronica to także rzeka, lewy dopływ Dniestru, wpada koło Bronicy w powiecie mohylowskim, zaczyna się w Kodłubajowcach w tymże powiecie mohylowskim.

</doc>
<doc id="394073" url="https://pl.wikipedia.org/wiki?curid=394073" title="Bronice (województwo lubuskie)">
Bronice (województwo lubuskie)

Bronice – wieś w Polsce położona w województwie lubuskim, w powiecie żarskim, w gminie Jasień.
Przez miejscowość przebiega droga wojewódzka nr 294.
W latach 1975–1998 miejscowość administracyjnie należała do województwa zielonogórskiego.
Znaczna część budynków wiejskich pochodzi z XIX wieku i posiada wartości architektoniczne. Niektóre domy powstały na początku XX stulecia (nr 30, 36, 37, 46, 42), inne w pierwszej jego połowie (nr 34, 38). Dom nr 30 i stodoła przy nim zbudowane są w konstrukcji drewnianej i szachulcowej, dom nr 36 jest drewniany, częściowo obmurowany.

</doc>
<doc id="394074" url="https://pl.wikipedia.org/wiki?curid=394074" title="Bronikowo (województwo warmińsko-mazurskie)">
Bronikowo (województwo warmińsko-mazurskie)

Bronikowo – kolonia w Polsce położona w województwie warmińsko-mazurskim, w powiecie elbląskim, w gminie Młynary.
W latach 1975–1998 miejscowość administracyjnie należała do województwa elbląskiego.
Z Bronikowa pochodzi Józef Rusiecki, polski pedagog, założyciel, pierwszy rektor i patron Olsztyńskiej Szkoły Wyższej.

</doc>
<doc id="394075" url="https://pl.wikipedia.org/wiki?curid=394075" title="Bronikowo (województwo wielkopolskie)">
Bronikowo (województwo wielkopolskie)

Bronikowo – wieś w Polsce położona w województwie wielkopolskim, w powiecie kościańskim, w gminie Śmigiel.
W okresie Wielkiego Księstwa Poznańskiego (1815-1848) miejscowość wzmiankowana jako Bronikowo należała do wsi większych w ówczesnym pruskim powiecie Kosten rejencji poznańskiej. Bronikowo należało do okręgu śmigielskiego tego powiatu i stanowiło siedzibę majątku Bronikowo, który należał wówczas do Forstera. Według spisu urzędowego z 1837 roku Bronikowo (wraz z osadą leśną) liczyło 308 mieszkańców, którzy zamieszkiwali 32 dymy (domostwa).
W latach 1975–1998 miejscowość administracyjnie należała do województwa leszczyńskiego.
We wsi stoi drewniany, zabytkowy kościół św. Franciszka z Asyżu.

</doc>
<doc id="394076" url="https://pl.wikipedia.org/wiki?curid=394076" title="Bronikowo (województwo zachodniopomorskie)">
Bronikowo (województwo zachodniopomorskie)

Bronikowo (niem. "Brunk") – wieś w Polsce położona w województwie zachodniopomorskim, w powiecie wałeckim, w gminie Mirosławiec.
Wieś w 2011 roku zamieszkiwało 340 osób.
Przez miejscowość przebiega droga wojewódzka nr 177.
W latach 1975–1998 miejscowość administracyjnie należała do województwa pilskiego.
We wsi znajduje się zabytkowy kościół św. Jakuba Apostoła.

</doc>
<doc id="394078" url="https://pl.wikipedia.org/wiki?curid=394078" title="Bronisławów (województwo świętokrzyskie)">
Bronisławów (województwo świętokrzyskie)

Bronisławów – wieś sołecka w Polsce, położona w województwie świętokrzyskim, w powiecie opatowskim, w gminie Tarłów, przy drodze krajowej nr 79.
W latach 1975–1998 miejscowość administracyjnie należała do województwa tarnobrzeskiego.
Według spisu powszechnego z roku 1921 we wsi Bronisławów było 23 domy 122 mieszkańców

</doc>
<doc id="394079" url="https://pl.wikipedia.org/wiki?curid=394079" title="Bronisze (województwo mazowieckie)">
Bronisze (województwo mazowieckie)

Bronisze – wieś w Polsce położona w województwie mazowieckim, w powiecie warszawskim zachodnim, w gminie Ożarów Mazowiecki.
Wieś szlachecka położona była w drugiej połowie XVI wieku w powiecie błońskim ziemi warszawskiej województwa mazowieckiego. W latach 1975–1998 miejscowość administracyjnie należała do województwa warszawskiego.
W 2021 miejscowość liczyła 591 mieszkańców.
Historia.
W okresie Królestwa Kongresowego w latach 1815-1830 przez Bronisze wytyczony został trakt kaliski, w miejscu starego traktu z Warszawy przez Błonie do Sochaczewa. 17 lipca 1831 w czasie powstania listopadowego miała tu miejsce bitwa pod Broniszami pomiędzy wojskami polskimi i rosyjskimi, oddział dowodzony przez generała Iwana Osipowicza de Witta podczas starcia wciągnął Polaków w zasadzkę, w której ponad 1300 żołnierzy dostało się do niewoli. Wydarzenie to upamiętnia obelisk wzniesiony w południowej części miejscowości. W XIX wieku wieś była ośrodkiem dla okolicznych dóbr w powiecie warszawskim w guberni warszawskiej. W 1841 roku dobra ziemskie Bronisze z Piotrkówkiem nabywa na licytacji Józef hrabia Moszczeński z żoną Nepomuceną. Kolejnym właścicielem majątku Bronisze był profesor SGGW, ekonomista rolny i działacz społeczny Stefan Moszczeński. Z jego domu w wyniku działań wojennych pozostała jedynie piwnica. Dziś w tym miejscu stoi pomnik upamiętniający wybitnego mieszkańca wsi.
W czasie wojny obronnej w 1939 roku także tędy do Warszawy przedzierały się niedobitki polskich oddziałów po bitwie nad Bzurą.
Od 1997 roku działa tu Warszawski Rolno-Spożywczy Rynek Hurtowy „Bronisze” S.A., a od marca 2000 oficjalnie przeniesiono handel z Okęcia na Bronisze. Wykonawcą budowy kompleksu była firma Mostostal-Export S.A. W Broniszach działa także amatorski teatr – grupa teatralna Bronisze, która zdobywa liczne nagrody na festiwalach teatralnych. Obecnie znajdują się tu siedziby wielu firm zajmujących się głównie handlem i usługami, miejscowość znana jest także z produkcji rolno-ogrodniczej.
Zabytki.
W Broniszach znajduje się drewniana kapliczka przydrożna obrządku wschodniego (prawosławna lub greckokatolicka). Tego rodzaju obiekty są rzadkością na terenach zamieszkanych przez ludność obrządku rzymskokatolickiego. Być może, kapliczka upamiętnia ważne wydarzenie z życia jakiejś osobistości, wyznającej chrześcijaństwo obrządku wschodniego, np. śmierć, lub przeciwnie, uratowanie życia.
Kapliczką opiekuje się parafia prawosławna na warszawskiej Woli.

</doc>
<doc id="394080" url="https://pl.wikipedia.org/wiki?curid=394080" title="Bronisze (województwo warmińsko-mazurskie)">
Bronisze (województwo warmińsko-mazurskie)

Bronisze (niem. "Wittichsfelde") – osada w Polsce położona w województwie warmińsko-mazurskim, w powiecie gołdapskim, w gminie Gołdap.
W latach 1975–1998 miejscowość administracyjnie należała do województwa suwalskiego.

</doc>
<doc id="394081" url="https://pl.wikipedia.org/wiki?curid=394081" title="Broniszewo (województwo kujawsko-pomorskie)">
Broniszewo (województwo kujawsko-pomorskie)

Broniszewo – wieś w Polsce położona w województwie kujawsko-pomorskim, w powiecie aleksandrowskim, w gminie Aleksandrów Kujawski.
Podział administracyjny.
W latach 1975–1998 miejscowość administracyjnie należała do województwa włocławskiego. Wieś w sołectwie Służewo – zobacz jednostki pomocnicze gminy Aleksandrów Kujawski w BIP.

</doc>
<doc id="394082" url="https://pl.wikipedia.org/wiki?curid=394082" title="Broniszewo (województwo podlaskie)">
Broniszewo (województwo podlaskie)

Broniszewo – wieś w Polsce położona w województwie podlaskim, w powiecie białostockim, w gminie Tykocin.
Wieś posiadała w 1673 roku marszałkowa nadworna koronna Aleksandra Katarzyna Branicka, leżała w ziemi bielskiej województwa podlaskiego w 1795 roku. W latach 1975–1998 miejscowość administracyjnie należała do województwa białostockiego. 
Wierni kościoła rzymskokatolickiego należą do parafii Parafia Trójcy Przenajświętszej w Tykocinie.
Przypisy.
 

</doc>
<doc id="394083" url="https://pl.wikipedia.org/wiki?curid=394083" title="Broniszowice (województwo opolskie)">
Broniszowice (województwo opolskie)

Broniszowice – wieś w Polsce położona w województwie opolskim, w powiecie nyskim, w gminie Otmuchów.
W latach 1975–1998 miejscowość administracyjnie należała do ówczesnego województwa opolskiego.
Zabytki.
Do wojewódzkiego rejestru zabytków wpisane są:

</doc>
<doc id="394084" url="https://pl.wikipedia.org/wiki?curid=394084" title="Broniszowice (województwo świętokrzyskie)">
Broniszowice (województwo świętokrzyskie)

Broniszowice – wieś w Polsce, położona w województwie świętokrzyskim, w powiecie ostrowieckim, w gminie Bodzechów.
W latach 1975–1998 miejscowość administracyjnie należała do województwa kieleckiego.
Przez miejscowość przepływa rzeczka Kamionka, lewy dopływ Kamiennej.
Historia.
Według Słownika geograficznego Królestwa Polskiego Broniszowice były wsią w powiecie opatowskim, gminie Boksyce, parafii Szewna. Pod koniec XIX wieku liczyły 12 domów, 143 mieszkańców, 340 mórg ziemi dworskiej oraz 110 mórg ziemi włościańskiej.
W Broniszowicach odnaleziono zabytki kultury ceramiki wstęgowej rytej pochodzące z wczesnego neolitu oraz stanowiska z cyklu osadnictwa kultury lendzielsko-polgarskiej.

</doc>
<doc id="394085" url="https://pl.wikipedia.org/wiki?curid=394085" title="Broniszów (województwo lubuskie)">
Broniszów (województwo lubuskie)

Broniszów (niem. Brunzelwaldau, dawniej Branisław) – wieś w Polsce położona w województwie lubuskim, w powiecie nowosolskim, w gminie Kożuchów. W latach 1946–1954 siedziba gminy Broniszów. W latach 1975–1998 miejscowość położona była w województwie zielonogórskim.
Historia.
Pierwsze informacje o wsi pochodzą z 1305 roku. Jest ona wymieniona w dokumencie opisującym beneficja biskupa wrocławskiego.
Właścicielem wsi w latach 1446–1584 był ród von Ebersbach
Zabytki.
Do wojewódzkiego rejestru zabytków wpisane są:
inne zabytki:
Demografia.
Liczba mieszkańców wsi w poszczególnych latach:
Od 1998 do 2021 roku liczba mieszkańców wsi zwiększyła się o 1,6%.
Kultura.
W zabytkowym zamku od 2013 roku ma siedzibę Lubuska Fundacja im. Paderewskiego. Od 2011 do 2016 roku odbyło się w nim kilkanaście seminariów na temat min. archeologii czy ochrony zabytków

</doc>
<doc id="394086" url="https://pl.wikipedia.org/wiki?curid=394086" title="Broniszów (województwo podkarpackie)">
Broniszów (województwo podkarpackie)

Broniszów (dawniej Broniszów Tarnowski) – wieś w Polsce, położona w województwie podkarpackim, w powiecie ropczycko-sędziszowskim, w gminie Wielopole Skrzyńskie. Podobna odległość (ok. 42 km) dzieli tę miejscowość od Tarnowa, jak i Rzeszowa.
W latach 1975–1998 miejscowość administracyjnie należała do województwa rzeszowskiego.

</doc>
<doc id="394087" url="https://pl.wikipedia.org/wiki?curid=394087" title="Broniszów (województwo świętokrzyskie)">
Broniszów (województwo świętokrzyskie)

Broniszów – wieś sołecka w Polsce położona w województwie świętokrzyskim, w powiecie kazimierskim, w gminie Kazimierza Wielka.
W latach 1975–1998 miejscowość administracyjnie należała do województwa kieleckiego. 
Historia.
Broniszów w wieku XIX – wieś w powiecie pińczowskim, gminie Kazimierza Wielka, parafii Kazimierza Mała, w górzystym położeniu, oddalona o 8 wiorst na wschód północ od Skalbmierza. W 1827 roku było tu 29 domów, 157 mieszkańców. W roku 1880 – 35 domów, włościanie posiadali mórg 136. Ziemi folwarcznej było mórg 482, lasu 40 mórg. We wsi były cztery stawy zarybione o powierzchni 6 mórg, kolejno były spuszczane służąc do irygacji łąk. Domów folwarcznych było 5, innych zabudowań gospodarczych 8. Własność rodziny Slaskich herbu Grzymała, która mieszkała w małym dworku. Teren był świetnie zagospodarowany przez Juliusza Joachima Slaskiego - stawy rybne, plantacje buraka cukrowego, hodowla trzody chlewnej i bydła. Istniała tam też szkółka drzew owocowych Jana Slaskiego słynna z jakości w Europie. Cały rejon w gminie Kazimierza Wielka współpracował (plantacje buraka cukrowego) z cukrownią zlokalizowaną w Kazimierzy. Na terenie szkoły stoi figura Matki Boskiej przy której po dziś dzień odbywają się obrzędy religijne.

</doc>
<doc id="394088" url="https://pl.wikipedia.org/wiki?curid=394088" title="Bronowice (województwo lubelskie)">
Bronowice (województwo lubelskie)

Bronowice – wieś w Polsce położona w województwie lubelskim, w powiecie puławskim, w gminie Puławy, przy drodze wojewódzkiej nr 738 i jej odgałęzieniu drodze wojewódzkiej nr 741.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do ówczesnego województwa lubelskiego.
Przez Bronowice płynie rzeczka Klikawka, która jest dopływem Wisły. W miejscowości istniał kiedyś zamek wybudowany przez Krzysztofa Firleja, a po jego zburzeniu powstał pałac Herniczków. Do naszych czasów zachowały się tylko schody, na miejscu pałacu zbudowano szkołę, w której w 2010 r. zrobiono boiska. Znajduje się tu też zabytkowy park, w którym pracował ojciec Ewy Szelburg-Zarębiny. Na skrzyżowaniu dróg stoi, postawiony w 1917 roku, pomnik upamiętniający przegląd wojsk Tadeusza Kościuszki podczas wojny.
Wierni Kościoła rzymskokatolickiego należą do parafii św. Wojciecha w Górze Puławskiej.
Historia..
Od czasów średniowiecza Bronowice należały do grodów systemu grodów, które strzegły przeprawy przez Wisłę. W XV wieku właścicielem Bronowic, był Warsz Michałowski. W XVI wieku, tereny miejscowości przeszły pod władanie Firlejów. W drugiej połowie XVI wieku, Krzysztof Firlej herbu Lewart – ówczesny właściciel zbudował w tym miejscu siedzibę rodową o charakterze obronnym i założył malowniczy ogród z widokiem na przeciwległy brzeg Wisły.
Od II połowy XVII wieku dobra bronowickie poprzez częstą zmianę właścicieli podupadały i w I połowie XIX wieku z pałacu wybudowanego 200 lat wcześniej pozostała jedynie dwukondygnacyjna wieża mieszkalna określana mianem pałacyku mieszkalnego.
W 1876 r. dobra bronowickie (Bronowice wraz z folwarkami Kajetanów, Łęki i Sarnów) nabył Kazimierz Franciszek Herniczek herbu Kotwicz, syn Stanisława Herniczka z Potoczka i Heleny z Prądzyńskich (córki gen. Ignacego Prądzyńskiego). Około 1880 roku na piwnicach dawnego zamku wzniesiono nowy pałac. Założony w owym czasie park wraz z aleją grabową zachował się do czasów dzisiejszych.
10 kwietnia 1899 r. w domku dworskiego ogrodnika urodziła się Ewa Szelburg-Zarembina, powieściopisarka, poetka, dramaturg, eseistka.
Herniczkowie byli ostatnimi właścicielami majątku. Pałac w Bronowicach spłonął w 1945 r. wraz z biblioteką i pamiątkami rodzinnymi. Ostatecznie w 1958 r. ruiny pałacu rozebrano i wybudowano szkołę.
Jak głosi legenda, w Bronowicach przeglądu swoich wojsk dokonał Tadeusz Kościuszko. W 1917 roku w setną rocznicę śmierci przywódcy insurekcji kościuszkowskiej społeczeństwo wybudowało pomnik upamiętniający to wydarzenie. Istnieje do dnia dzisiejszego. Obecnie w Bronowicach działa szkoła podstawowa, dwa sklepy spożywczo-przemysłowe i jednostka Ochotniczej Straży Pożarnej.

</doc>
<doc id="394089" url="https://pl.wikipedia.org/wiki?curid=394089" title="Bronowice (powiat strzelecko-drezdenecki)">
Bronowice (powiat strzelecko-drezdenecki)

Bronowice (niem. "Braunsfelde") – wieś w Polsce położona w województwie lubuskim, w powiecie strzelecko-drezdeneckim, w gminie Strzelce Krajeńskie.
W latach 1975–1998 miejscowość administracyjnie należała do województwa gorzowskiego.
Zabytki.
Do wojewódzkiego rejestru zabytków wpisane są:

</doc>
<doc id="394090" url="https://pl.wikipedia.org/wiki?curid=394090" title="Bronowice (województwo łódzkie)">
Bronowice (województwo łódzkie)

Bronowice – wieś w Polsce położona w województwie łódzkim, w powiecie brzezińskim, w gminie Brzeziny.
Wieś szlachecka położona była w drugiej połowie XVI wieku w powiecie rawskim ziemi rawskiej województwa rawskiego. W latach 1975–1998 miejscowość administracyjnie należała do województwa skierniewickiego.
Przez miejscowość przepływa rzeka Mroga, dopływ Bzury.
W Bronowicach urodził się Ludwik Lemański, powstaniec listopadowy, podporucznik w 5 Pułku Piechoty Liniowej, przemysłowiec.

</doc>
<doc id="394091" url="https://pl.wikipedia.org/wiki?curid=394091" title="Bronowo (województwo podlaskie)">
Bronowo (województwo podlaskie)

Bronowo – wieś w Polsce położona w województwie podlaskim, w powiecie łomżyńskim, w gminie Wizna. Przez miejscowość przepływa niewielka rzeka Łojewek, dopływ Narwi.
Historia.
Wieś królewska "Brunowo" położona była w drugiej połowie XVI wieku w powiecie wiskim ziemi wiskiej województwa mazowieckiego.
W latach 1921–1939 wieś leżała w województwie białostockim, w powiecie łomżyńskim, w gminie Bożejewo.
Według Powszechnego Spisu Ludności z 1921 roku wieś zamieszkiwały 992 osoby, 972 było wyznania rzymskokatolickiego, 11 ewangelickiego, 1 greckokatolickiego a 8 mojżeszowego. Jednocześnie 982 mieszkańców zadeklarowało polską przynależność narodową, 8 żydowską a 2 inną. Było tu 158 budynków mieszkalnych. Miejscowość należała do parafii rzymskokatolickiej w Wiźnie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Wiźnie.
W 1929 r. był tu młyn i sklep spożywczy.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
W latach 1975–1998 miejscowość należała administracyjnie do województwa łomżyńskiego.
W miejscowości znajduje się kościół (zbud. 1998/99), który jest siedzibą parafii Najświętszego Serca Jezusowego. W strukturze kościoła rzymskokatolickiego parafia należy do metropolii białostockiej, diecezji łomżyńskiej, dekanatu Piątnica.

</doc>
<doc id="394092" url="https://pl.wikipedia.org/wiki?curid=394092" title="Bronowo (województwo warmińsko-mazurskie)">
Bronowo (województwo warmińsko-mazurskie)

Bronowo (niem. "Gross Brunau") – osada w Polsce położona w województwie warmińsko-mazurskim, w powiecie iławskim, w gminie Susz, na Pojezierzu Iławskim, przy trasie drogi wojewódzkiej nr 521, nad rzeką Liwą.
Zanim na ziemie te przybyli rycerze zakonu krzyżackiego, istniała tu pruska osada o nieznanej nazwie. Leżała ona wówczas nad siedmioma jeziorami. W roku 1280 Krzyżacy zajęli te ziemie, zniszczyli pruskie osady i zbudowali własne (jedną z odbudowanych osad było właśnie Bronowo). Niemieccy osadnicy zajęli się osuszaniem gruntów i wycinką lasów. Całkowitemu osuszeniu zdołały się do naszych czasów oprzeć tylko dwa ze wspomnianych jezior. Pierwsze – Burgale, dlatego iż leżało w środku lasu. Drugie natomiast jest dziś małym stawem w środku osady, przetrwało prawdopodobnie dlatego, iż ówczesnym mieszkańcom nie opłacało się jego całkowite osuszenie.
Pod koniec 1944 roku, w wyniku zbliżającemu się w te okolice frontu wschodniego, rozpoczęto ewakuację ludności cywilnej. Ludność niemiecka nigdy już nie powróciła na tereny, a po wojnie zaczęli przybywać tutaj Polacy oraz Ukraińcy zsyłani przymusowo z Bieszczadów. W tym okresie zbudowano również PGR. W latach 70. zbudowano tu również szkołę podstawową, ze względu jednak na zbyt wysokie koszty utrzymania oraz zbyt małą liczbę uczniów szkołę zlikwidowano.
W latach 1975–1998 miejscowość należała administracyjnie do województwa elbląskiego.

</doc>
<doc id="394093" url="https://pl.wikipedia.org/wiki?curid=394093" title="Bronowo (województwo zachodniopomorskie)">
Bronowo (województwo zachodniopomorskie)

Bronowo (niem. "Brunow") – wieś w Polsce położona w województwie zachodniopomorskim, w powiecie świdwińskim, w gminie Połczyn-Zdrój, 9 km na południowy zachód od Połczyna-Zdroju.
Według danych z 1 stycznia 2011 roku wieś liczyła 142 mieszkańców. 
Przez wieś przepływa rzeka Grudzianka.
5 marca 1945 utworzono we wsi pierwszy na ziemi świdwińskiej posterunek polskiej milicji obsadzony przez byłych robotników przymusowych zatrudnionych w okolicy przez nazistów niemieckich. W miejscowości pozyskiwana jest borowina dla potrzeb Uzdrowiska Połczyn.

</doc>
<doc id="394094" url="https://pl.wikipedia.org/wiki?curid=394094" title="Bronów (województwo śląskie)">
Bronów (województwo śląskie)

Bronów (niem. "Braunau", czes. "Brúnov") – wieś sołecka w południowej Polsce, w województwie śląskim, w powiecie bielskim, w gminie Czechowice-Dziedzice. Od północy graniczy z Ligotą i Zabrzegiem, od wschodu z Ligotą, od zachodu z Landekiem, a od południa z Rudzicą i Międzyrzeczem Dolnym. Znajduje się w Dolinie Górnej Wisły, nad rzeką Iłownicą oraz potokami Borówka i Wałówka. Według danych z 2011 r. Bronów ma powierzchnię 600 ha i liczy 1063 mieszkańców, co daje gęstość zaludnienia równą 177,2 os./km².
Historia.
Pod względem historycznym Bronów znajduje się na Śląsku Cieszyńskim. Pierwsza wzmianka o nim pochodzi z 1566 roku. Początkowo należał do księstwa cieszyńskiego, a od 1572 dzielił losy państwa bielskiego. Po jego likwidacji w 1848 wszedł jako gmina jednostkowa w skład powiatu bielskiego. W 1900 roku utworzono samodzielną parafię bronowską pod wezwaniem Najświętszego Serca Pana Jezusa, wcześniej wierni kościoła rzymskokatolickiego przynależeli do parafii w Rudzicy.
Według austriackiego spisu ludności z 1900 roku w Bronowie w 110 budynkach na obszarze 564 hektarów mieszkało 698 osób, co dawało gęstość zaludnienia równą 123,8 os./km², z tego 640 (91,7%) mieszkańców było katolikami, 48 (6,9%) ewangelikami a 10 (1,4%) wyznawcami judaizmu, 692 (99,1%) było polsko- a 5 (0,7%) niemieckojęzycznymi. Do 1910 roku liczba mieszkańców wzrosła do 749 osób, w czym przybyło 56 katolików, a ubyło 5 żydów, zaś wszyscy zameldowani byli polskojęzyczni.
Kiedy po II wojnie światowej wprowadzono gminy zbiorowe, a następnie gromady, Bronów stracił samodzielność – należał do gminy Zabrzeg (1945–1954), gromady Ligota (1954–1973), gminy Ligota (1973–1977) i w końcu od 1977 gminy Czechowice-Dziedzice (w latach 1975–1998 należącej do województwa katowickiego).
Osobliwości.
Do zabytków Bronowa należą:
Bronów znajduje się na terenie obszaru Natura 2000 "Dolina Górnej Wisły". Charakterystycznym elementem rolniczego krajobrazu Bronowa są trzy zbiorowiska sztucznych stawów.
Komunikacja.
Przez Bronów kursują autobusy podmiejskich linii nr 1s, 6 i X obsługiwane przez przewoźnika PKM Czechowice-Dziedzice. Do wsi niegdyś dojeżdżały autobusy PKS Bielsko-Biała na linii Bielsko-Biała - Międzyrzecze Górne - Międzyrzecze Dolne - Ligota - Bronów. Z powodu wydłużenia podmiejskiej linii 52 MZK Bielsko-Biała do Międzyrzecza, PKS wycofał się z obsługi Międzyrzecza, Ligoty i Bronowa.
Sport i rekreacja.
Na terenie Bronowa działa klub piłkarski "UKS Rotuz Bronów", który występuje w Klasie okręgowej "Tychy - Bielsko-Biała" Grupa 5.

</doc>
<doc id="394095" url="https://pl.wikipedia.org/wiki?curid=394095" title="Bronów (województwo świętokrzyskie)">
Bronów (województwo świętokrzyskie)

Bronów – wieś sołecka w Polsce położona w województwie świętokrzyskim, w powiecie pińczowskim, w gminie Działoszyce.
W latach 1975–1998 miejscowość administracyjnie należała do województwa kieleckiego.
W czasie okupacji niemieckiej rodzina Matuszczyków (Stanisław, Marianna, Honorata Mucha-Matuszczyk i Wojciech Mucha) udzieliła schronienia Hymenowi, Pinkasowi i Joskowi Federman. Za udzieloną pomoc członkowie rodziny zostali uhonorowani medalem Sprawiedliwy wśród Narodów Świata.

</doc>
<doc id="394096" url="https://pl.wikipedia.org/wiki?curid=394096" title="Bronów (województwo wielkopolskie)">
Bronów (województwo wielkopolskie)

Bronów – wieś w Polsce położona w województwie wielkopolskim, w powiecie pleszewskim, w gminie Pleszew. 
W latach 1975–1998 miejscowość administracyjnie należała do województwa kaliskiego.
Liczba mieszkańców wsi w 2011 roku wynosiła 311 osób.

</doc>
<doc id="394097" url="https://pl.wikipedia.org/wiki?curid=394097" title="Brończyce (województwo małopolskie)">
Brończyce (województwo małopolskie)

Brończyce – wieś w Polsce położona w województwie małopolskim, w powiecie krakowskim, w gminie Słomniki.
W latach 1975–1998 miejscowość administracyjnie należała do województwa krakowskiego.

</doc>
<doc id="394098" url="https://pl.wikipedia.org/wiki?curid=394098" title="Brończyce (województwo świętokrzyskie)">
Brończyce (województwo świętokrzyskie)

Brończyce – wieś w Polsce położona w województwie świętokrzyskim, w powiecie kazimierskim, w gminie Bejsce.
Wieś kustosza kapituły kolegiaty św. Michała w Krakowie w powiecie proszowickim województwa krakowskiego w końcu XVI wieku.
W latach 1975–1998 miejscowość administracyjnie należała do województwa kieleckiego.
Kalendarium historyczne.
Historia wsi sięga wieku XIII. Dziś Brończyce dawniej Brańczyce ale także: w roku 1353 Branczice, Brancicz, Branyczicze położone 12 km na północny wschód od Uścia Solnego.
W roku 1490 należy do powiatu krakowskiego, w roku 1581 należy do powiatu proszowickiego, w 1470 należy do parafii Rachwałowice (DLb. I s. 540), w 1470 parafia Bejsce (DLb. I s. 541).
W roku 1353 występują jako Brończyce koło rzeki Nidzicy.
W roku 1469 biskup krakowski Jan i Dunin z Morawian zawierają ugodę, na mocy której kmiecie z Brończyc winni naprawiać przekop wykonany przez nich między wsiami Morawiany i Brończycami, wokół swoich łąk. Powinni też przeznaczyć trzecią część łąk przed Brończycami na wygon.
Własność.
Własność biskupa krakowskiego od 1353. W tymże roku Kazimierz Wielki rozstrzygając spór między Siegniewem prepozytem kolegiaty św. Michała na zamku krakowskim a Bodzantą biskupem krakowskim przysądza wieś Brończyce biskupowi. Biskup zeznał, że wieś tę posiadali już czterej jego poprzednicy i on sam ją dzierży (Brończyce były w posiadaniu już Jana Muskaty, biskupa w latach 1295-1320).
W roku 1382 Szczepan i Jakub znani z imienia piszą się jako kmiecie z Brończyc. W roku 1387 kmiecie znani z imienia: Bratkowa, Wojciech, Domasław, Elżbieta, Adam, Paweł, Staszko Płaczko i karczmarz Paweł z Brończyc. W roku 1388 znani z imienia Paweł, Adamko, Jan kmiecie z Brończyc.
W roku 1470-80 10 łanów kmiecych daje dziesięcinę snopową i konopną kustoszowi i kanonikom kolegiaty św. Michała na zamku krakowskim w następującym porządku: z połowy łanów pobiera dziesięcinę jednego roku kustosz, a drugiej połowy I prebenda, następnego zaś roku dzielą między siebie te dziesięcinę II i III prebenda. W latach, w których w wymienieni kanonicy nie pobierają tu dziesięcin, pobierają je w swojej wsi Brańczyce w parafii Niedźwiedź (DLb. I s. 539-43). W roku 1529 I prebenda i kustosz wyżej wymienionej kolegiaty pobierają na zmianę, co drugi rok, dziesięcinę snopową wartości 8 grzywien od 2 kmieci w Brończycach czyli z połowy wsi, II prebenda dziesięcinę snopową wartości 8 grzywien w tychże Brończycach i Brańczycach kolegiaty .

</doc>
<doc id="394100" url="https://pl.wikipedia.org/wiki?curid=394100" title="Browina (województwo kujawsko-pomorskie)">
Browina (województwo kujawsko-pomorskie)

Browina – wieś w Polsce położona w województwie kujawsko-pomorskim, w powiecie toruńskim, w gminie Chełmża.
W latach 1975–1998 miejscowość administracyjnie należała do województwa toruńskiego. Według Narodowego Spisu Powszechnego (III 2011 r.) liczyła 641 mieszkańców. Jest trzecią co do wielkości miejscowością gminy Chełmża.
Przez miejscowość przepływa rzeka Fryba.

</doc>
<doc id="394101" url="https://pl.wikipedia.org/wiki?curid=394101" title="Browina (województwo warmińsko-mazurskie)">
Browina (województwo warmińsko-mazurskie)

Browina – wieś w Polsce położona w województwie warmińsko-mazurskim, w powiecie nidzickim, w gminie Kozłowo.
W latach 1975–1998 miejscowość administracyjnie należała do województwa olsztyńskiego.

</doc>
<doc id="394102" url="https://pl.wikipedia.org/wiki?curid=394102" title="Brożec (województwo dolnośląskie)">
Brożec (województwo dolnośląskie)

Brożec – wieś w Polsce położona w województwie dolnośląskim, w powiecie strzelińskim, w gminie Strzelin.
Podział administracyjny.
W latach 1975–1998 miejscowość administracyjnie należała do województwa wrocławskiego.
Na początku XIX w. Brożec posiadał podobnie jak Wiązów jeszcze polski charakter. Był swoistą wyspą otoczoną bardziej zniemczonymi wsiami. Germanizacja wsi nastąpiła około połowy XIX w.
Zabytki.
Do wojewódzkiego rejestru zabytków wpisane są:

</doc>
<doc id="394103" url="https://pl.wikipedia.org/wiki?curid=394103" title="Brożec (województwo opolskie)">
Brożec (województwo opolskie)

Brożec (dodatkowa nazwa w j. ) – wieś w Polsce położona w województwie opolskim, w powiecie krapkowickim, w gminie Walce.
W latach 1975–1998 miejscowość administracyjnie należała do ówczesnego województwa opolskiego.
Miejscowość stanowi 18.7% powierzchni gminy Walce zajmując obszar 12.97 km². W Brożcu mieszka też 14.6% mieszkańców gminy. 
Nazwa.
Pod nazwą "Brosci" pojawia się w 1228 roku w łacińskim dokumencie wydanym przez Kazimierza I opolskiego, w którym miejscowość wymieniona jest w szeregu miejscowości założonych na prawie polskim "iure polonico".
Nazwa pochodzi prawdopodobnie od pierwszego właściciela lub zasadźcy o imieniu Brożek. W łacińskim dokumencie z 1282 roku wydanym przez kancelarię biskupa wrocławskiego Tomasza miejscowość zanotowana została w formie "Brosez". Pierwotna nazwa została później zgermanizowana – początkowo na "Broszetz", a później na "Broschütz" tracąc swoje znaczenie.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod polską nazwą "Broszec" oraz dwiema zgermanizowanymi "Broszetz" i "Broschütz". Topograficzny opis Górnego Śląska z 1865 roku notuje wieś pod niemiecką nazwą "Broschütz", a także wymienia zniekształconą, polską nazwę "Broscec" we fragmencie: "Broschütz (1282 Brosez, 1383 Broschicz, 1534 Broschetz, polnisch Broscec)".
Za czasów narodowego socjalizmu Hitlera, wioska nosiła nazwę Schobersfelde. 15 marca 1947 r. nadano miejscowości, wówczas administracyjnie należącej do powiatu prudnickiego, polską nazwę "Brożec".
Historia.
Z badań archeologicznych wynika, że na terenie obecnej wsi ludzie przebywali już w neolicie. Jako osada smolarzy Brożec istniał zapewne długo przed pierwszą pisemną wzmianką, która następuje w 1223 r. Należy on wtedy do dóbr klasztoru norbertanek w Rybniku, ale pojawia się też wtedy w dokumencie cystersów. W XII w. teren dzisiejszej wsi należał do książąt opolsko-raciborskich. Od 1228 r. należy do zakonu norbertanów z Czarnowąs którzy długo toczyli o to spór z klasztorem cystersów w Lubiążu. Norbertanom należy przypisać utworzenie parafii w Brożcu, o której wspomina się w dokumencie z 1319 roku. W 1428 roku Brożec zostało zniszczone przez husytów. W 1447 roku parafia jako jedna z osiemnastu należy do Archiprezbiteratu w Głogówku. W dwóch dokumentach wystawionych w 1483 roku przez Jana i Mikołaja książąt mowa jest o potwierdzeniu należnego mieszkańcom wsi grunty i prawo wypasania owiec. W 1602 roku Georg II von Oppersdorf kupił od klasztoru w Czarnowąsach wieś Brożec wraz z należnymi dziesięcinami. W 1633 roku spustoszenie na Śląsku wywołane panującą zarazą spowodowała również straty w Brożec, gdzie 1/3 mieszkańców padła jej ofiarą. W 1661 roku wprowadzono w parafii wiejską księgę chrześcijan, a od 1666 roku księgę chrztów. Do 1701 roku posługę kapłańską pełnili księża z Zakonu św. Wincentego z Wrocławia. Jednak majątek klasztorny przeszedł w ręce Oppersdorffów z Głogówka już pod koniec XVI wieku. Gdy wymiera górnośląska linia Oppersdorffów, majorat głogówecki, do którego w większości należał Brożec, przejmuje morawska linia rodu. W 1781 r. majorat głogówecki przechodzi w ręce czeskiej linii Oppersdorffów. W 1784 r. we wsi istnieje już szkoła. W 1785 r. w wiosce działa kowal (budynek kuźni nadal istnieje). W 1827 r. wybudowana zostaje nowa szkoła, a w 1910 r. wybudowano szkołę kolejny raz i ta istnieje do dziś. 
Według spisu ludności z 1 grudnia 1910, na 777 mieszkańców Brożca 16 posługiwało się językiem niemieckim, a 761 językiem polskim. W czasie I Wojny Światowej ginie 50 mieszkańców. W 1920 r. powstaje nowy cmentarz (wcześniej ludzi chowano wokół cmentarza). W 1921 w zasięgu plebiscytu na Górnym Śląsku znalazła się tylko część powiatu prudnickiego. Brożec znalazł się po stronie wschodniej, w obszarze objętym plebiscytem. Do głosowania uprawnione były w Brożcu 572 osoby, z czego 428, ok. 74,8%, stanowili mieszkańcy (w tym 425, ok. 74,3% całości, mieszkańcy urodzeni w miejscowości). Oddano 563 głosy (ok. 98,4% uprawnionych), w tym 562 (ok. 99,8%) ważne; za Niemcami głosowały 533 osoby (ok. 94,8%), a za Polską 29 osób (ok. 5,1%). W latach 1922-1924 powstaje w wiosce straż pożarna. W latach 20. XX w. powstaje w pobliskim lesie leśniczówka, po której dziś została jedynie górka gruzu (została wysadzona w latach 80. XX w.). Ród Oppersdorffów przestaje być właścicielem głogóweckiego majoratu w 1945 r. 19 marca 1945 r. do miejscowości wkraczają wojska radzieckie. II Wojna Światowa przynosi wiosce 65 zabitych. Na tutejszym cmentarzu pochowano 36 niemieckich żołnierzy. Niektórzy mieszkańcy zostają wywiezieni do Rosji i w większości już z niej nie wracają. Po zakończeniu działań wojennych do wioski przybyło 300 przesiedleńców ze wschodu, jednak w wyniku interwencji mieszkańców u władz, przybysze musieli się wyprowadzić. W wiosce utworzono też PGR. Do 1956 roku Brożec należał do powiatu prudnickiego. W związku z reformą administracyjną, w 1956 Brożec został odłączony od powiatu prudnickiego i przyłączony do nowo utworzonego krapkowickiego. W 1983 r. miejscowość odwiedza kard. Joseph Ratzinger - późniejszy papież Benedykt XVI. W 1998 r. odbyło się Nabożeństwo Ekumeniczne z udziałem Światowej Federacji Luterańskiej i Papieskiej Rady do Spraw Jedności Chrześcijan w którym wzięli udział dostojnicy z całego świata.
Mieszkańcy.
Miejscowość zamieszkiwana jest przez mniejszość niemiecką oraz Ślązaków. Mieszkańcy wsi posługują się gwarą prudnicką, będącą odmianą dialektu śląskiego. Należą do podgrupy gwarowej nazywanej "Buchciołrzy".
Liczba mieszkańców wsi.
1679 r. - ok. 150
1784 r. - 250 (liczba parafian w wiosce)
1825 r. - 312
1830 r. - 312
1855 r. - 534 (wraz ze Swornicą, obecnym przysiółkiem Grocholubia)
1861 r. - 531 (wraz ze Swornicą)
1890 r. - 738
1910 r. - 777
1920 r. - 820
1941 r. - 886
1998 r. - 968
2002 r. - 933
2009 r. - 863
2011 r. - 850
2015 r. - 834
2016 r. - 825
2017 r. - 810
2018 r. - 795
2019 r. - 796
2020 r. - 782
Zabytki.
Według rejestru zabytków Narodowego Instytutu Dziedzictwa na listę zabytków wpisane są:
Inne obiekty:
Instytucje.
We wsi działa m.in. OSP, koło DFK, Związek Śląskich Kobiet Wiejskich, chór mieszany „Brosci Chorus”, dziecięcy zespół taneczny „Przecinek”. We wsi znajduje się również przedszkole i szkoła podstawowa. W zabytkowym spichlerzu znajduje się Centrum Dziedzictwa Kulturowego i Turystycznego. W wiosce znajduje się również filia gminnej biblioteki publicznej, sklep, dwie restauracje (obecnie, 2020 r., przy ,Bavarii" trwa budowa hotelu), zakład kamieniarski, warsztat samochodowy, kwiaciarnia i dwa zakłady fryzjerskie. 
Religia.
Miejscowość jest siedzibą rzymskokatolickiej parafii pw. Wszystkich Świętych.

</doc>
<doc id="394104" url="https://pl.wikipedia.org/wiki?curid=394104" title="Bródki (województwo lubuskie)">
Bródki (województwo lubuskie)

Bródki () – wieś w Polsce położona w województwie lubuskim, w powiecie zielonogórskim, w gminie Czerwieńsk.
W latach 1975–1998 miejscowość administracyjnie należała do województwa zielonogórskiego.
Położenie.
Wieś położona jest na trasie Krosno Odrzańskie - Sulechów. W pobliżu kanał Ołobok, o krystalicznie czystej wodzie, spływającej kaskadami do Odry. 
Historia.
Wieś została założona w 1732 roku przez Jochana Harbera, niemieckiego arystokratę, który miał w tej osadzie swój majątek.

</doc>
<doc id="394105" url="https://pl.wikipedia.org/wiki?curid=394105" title="Bródki (województwo wielkopolskie)">
Bródki (województwo wielkopolskie)

Bródki – wieś w Polsce, położona w województwie wielkopolskim, w powiecie nowotomyskim, w gminie Lwówek.
W latach 1975–1998 miejscowość administracyjnie należała do województwa poznańskiego.
Wieś jest siedzibą sołectwa.
Historia.
Wieś szlachecka Brodki położona była w 1580 w powiecie poznańskim województwa poznańskiego. W okresie Wielkiego Księstwa Poznańskiego (1815–1848) miejscowość wzmiankowana jako Brodki należała do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Brodki należały do okręgu lwowkowskiego i stanowiły część majątku Brody, którego właścicielem był wówczas Konstanty Szczaniecki. W skład majątku Brody wchodziło łącznie 5 wsi (Brody, Helena, Brodki, folwarki: Marszewo i Zygmuntowo). Według spisu urzędowego z 1837 Brodki liczyły 269 mieszkańców i 24 dymy (domostwa).
We wsi, w 1939, urodził się kardynał Zenon Grocholewski, sekretarz Najwyższego Trybunału Sygnatury Apostolskiej w latach 1982–1999, prefekt Kongregacji ds. Edukacji Katolickiej w latach 1999–2015, kardynał diakon w latach 2001–2011, kardynał prezbiter w latach 2011–2020.

</doc>
<doc id="394106" url="https://pl.wikipedia.org/wiki?curid=394106" title="Brójce (województwo lubuskie)">
Brójce (województwo lubuskie)

Brójce () – wieś w Polsce położona w województwie lubuskim, w powiecie międzyrzeckim, w gminie Trzciel. W latach 1428–1946 miasto. Pod koniec XVI wieku miasto królewskie Brojce, należące do starostwa babimojskiego, leżało w powiecie kościańskim województwa poznańskiego. W latach 1945–1954 i 1973–1976 miejscowość była siedzibą gminy Brójce.
Położenie i infrastruktura.
Duża wieś sołecka, W latach 1975–1998 administracyjnie należała do województwa gorzowskiego. Brójce położone są w dolinie Gniłej Obry, obok drogi krajowej nr A2/E30, pomiędzy Trzcielem (15 km) i Świebodzinem (12 km). Lokalna szosa przez Stary Dwór i Bukowiec zapewnia połączenie z Międzyrzeczem (17 km).
W Brójcach znajdują się dwa hotele z restauracjami, bank, stacja benzynowa, poczta, ośrodek zdrowia, szkoła z halą sportowa, liczne sklepy i mała gastronomia. Przy rynku znajduje się przystanek PKS.
We wsi zachował się pierwotny miejski układ urbanistyczny składający się z zabudowy wokół dwóch głównych ulic z dużym prostokątnym rynkiem pośrodku.
Brójce leżą w granicach obszaru chronionego Dolina Leniwej Obry zgłoszonego do Komisji Europejskiej w 2004 r. w ramach programu Natura 2000.
Obok wsi (2 km na północny zachód) znajduje się rezerwat przyrody Czarna Droga, gdzie na obszarze ok. 22 ha ochronie podlega fragment pierwotnego lasu mieszanego z bogatym runem. Na południowy zachód od Brójec, nieopodal wsi Wilenko znajduje się rezerwat leśny Uroczysko Grodziszcze o powierzchni ok. 16 ha. Ochronie podlega wielogatunkowy las liściasty wraz ze średniowiecznym grodziskiem.
Toponimia.
Nazwa miasta pochodzi od królewskiego lasu "Brodcza", od XVII w. równolegle funkcjonuje niemiecka forma "Brätz" ("Braetz").
Miejscowość pierwotnie związana była z Wielkopolską. Ma metrykę średniowieczną i istnieje co najmniej od XV wieku. Wymieniona pierwszy raz w dokumencie zapisanym po łacinie z 1428 jako "Brodcza, Brodca", 1451 "Brodza", 1452 "Broczcze", 1469 "Rostoycze", 1459 "Grodzisk", 1493 "Brodcze alias Rosthocze antiquum, Brothcza", 1501 "Grodcza", 1507 "Groczcza", 1508 "Broczcza", 1519 "Broycze", 1528 "Broyca, Broyce", 1563 "Broycza".
Historia.
Tereny, na których leży miejscowość, zamieszkane były jednak wcześniej od zachowanych zapisów z XV wieku ponieważ archeolodzy odkryli w bezpośrednim sąsiedztwie wsi niedatowane grodzisko wklęsłe, którego ślady zachowały się 2 km na południe od centrum współczesnych Brójec. W 1428 roku król polski Władysław Jagiełło pozwolił staroście babimojskiemu Michałowi Korczbokowi na założenie miasta na prawie magdeburskim w lesie królewskim o nazwie "Brodcza". Nadał mu także wójtostwo, do którego miały należeć: co 7 łan, 2 łany wolne, jatki rzeźnicze, lady sukiennicze i komory szewskie, a także 1/3 dochodów sądowych. Dwa łany wolne przeznaczono na uposażenie kościoła. Ustanowiono także jarmark na św. Michała (28 września) i targi, które miały się odbywać co czwartek. W 1451 król polski Kazimierz IV Jagiellończyk zezwolił Piotrowi z Szamotuł kasztelanowi poznańskiemu na wykup Brójec z rąk Mikołaja Koleńskiego oraz zapisał mu 200 grzywien na Brójcach i na Łagiewnikach koło Poznania w parafii Chojnica.
W 1508 miasto leżało w powiecie poznańskim Korony Królestwa Polskiego, a w 1510 w powiecie kościańskim. Po 1428 była siedzibą własnej parafii. W 1528 koło Brójec przebiegała nieuregulowana granica polsko-śląska. W 1519 król polski Zygmunt Stary mianował Piotra Opalińskiego przełożonym wielkopolskich komór celnych w tym m.in. komory celnej w Brójcach. W 1530 w okolicy miejscowości ustalono granice usypując nowe kopce graniczne na granicy z Brandenburgią.
Wieś wspominały historyczne dokumenty prawne, własnościowe i podatkowe. W 1566 mieszczanie uprawiali 8,5 łana i płacili grzywnę podwójnego szosu. W 1581 było 8,5 łana uprawianych przez mieszczan, a 4 komorników płacili dwa floreny 24 groszy szosu podwójnego. Ogółem płacili 12 florenów i 27 groszy.
Proces organizowania miasta trwał wolno, co było spowodowane niewielką liczbą kolonistów. Dopiero w roku 1603 Brójce otrzymują pełne prawa miejskie z rąk Zygmunta III. Istniał tu zbór luterański. W 1614 król odebrał kościół innowiercom i z powodu jego nikłej dotacji przyłączył go jako kościół filialny do parafii Babimost .
Podstawą gospodarki miasteczka było rzemiosło i w mniejszym stopniu rolnictwo. W XVIII w. szczególnie rozwinęło się sukiennictwo, istniały też cechy szewców, garncarzy, młynarzy, piekarzy, krawców i browarników, regularnie odbywały się targi i jarmarki. Pod koniec XVIII w. tylko 3 domy były kryte dachówką. Dawną, drewnianą zabudowę Brójec zniszczyły dwa wielkie pożary w latach 1657 i 1807. Od początku XIX w. następuje upadek rzemiosła spowodowany odcięciem miasta od tradycyjnych rynków zbytu po rozbiorach Polski. W 1871 roku większość mieszkańców zajmowała się rolnictwem, nieliczni rzemieślnicy to szewcy, młynarze i sukiennicy. Na przełomie XIX i XX planowano budowę linii kolejowej łączącej Trzciel ze Świebodzinem, jednak nigdy nie doszło do realizacji tej inwestycji.
W okresie reformacji Brójce były ośrodkiem protestantyzmu, zbór istniał tu przed rokiem 1657. Po pożarze w 1807 roku odbudowano jedynie świątynię ewangelicką, spowodowane to było brakiem społeczności katolickiej w mieście, mogącej ponieść ciężar odbudowy. Kościół katolicki wzniesiono dopiero w latach 1859-1861. W roku 1875 mieszkało w Brójcach "1401 ewangelików, 147 katolików, 2 dysydentów i 81 izraelitów"
Gmina żydowska pojawiła się w Brójcach w XVIII w. i przetrwała do początku XX w. Synagoga istniała tu do 1890 roku, jej budynek zachował się do czasów współczesnych, jednak utracił dawne cechy.
W Brójcach istniało 7 młynów wiatrowych, ostatnie stały na tzw. "Piaskowej Górce" jeszcze w latach 30. XX wieku.
W czasie II wojny światowej na północ od miasta powstał obóz karny "Brätz". Początkowo więziono w nim Żydów, później przekształcono w tzw. obóz pracy wychowawczej dla Polaków i więźniów z całej Europy. Obóz miał kształt czworoboku z usytuowanymi na rogach wieżyczkami strażniczymi, całość otoczona była drutem kolczastym. Przebywało tu przeciętnie 800 – 1200 osób, warunki życia i pracy były tragiczne, ocenia się, że życie straciło co najmniej 2646 osób, a wiele wywieziono do obozów zagłady. Obóz zlikwidowano w styczniu 1945 roku.
Na cmentarzu w Brójcach znajduje się pomnik i zbiorowa mogiła ofiar.
W 1945 roku Brójce zostały ponownie przyłączone do Polski. Dotychczasowych mieszkańców wysiedlono do Niemiec, zasiedlając miejscowość ludnością pochodzącą z Kresów i z centralnej Polski. Miasteczko pozbawione przedwojennych rzemieślników i kupców nabrało charakteru wiejskiego i w 1946 roku utraciło prawa miejskie. Obecna nazwa została administracyjnie zatwierdzona 12 listopada 1946.
Zabytki.
Do wojewódzkiego rejestru zabytków wpisane są:
inne zabytki:
Sport.
Siedzibę ma tu piłkarski Klub Sportowy „Chrobry” Brójce, który został założony w 2007 roku. W sezonie 2020/2021 występował w B-Klasie, w grupie Świebodzin.

</doc>
<doc id="394107" url="https://pl.wikipedia.org/wiki?curid=394107" title="Brójce (województwo łódzkie)">
Brójce (województwo łódzkie)

Brójce – wieś w Polsce położona w województwie łódzkim, w powiecie łódzkim wschodnim, w gminie Brójce.
Wieś ma charakter wielodrożnicy: do właściwych Brójec usytuowanych wzdłuż drogi wojewódzkiej nr 714 włączono jednorzędową dawną wieś "Józefów" położoną wzdłuż drogi do Wygody.
Pierwsze wzmianki o Brójcach jako folwarku pochodzą z 1550 roku, a nazwa wsi pochodzi od brodu na dawnej rzece.
Prywatna wieś duchowna "Brojce" położona była w drugiej połowie XVI wieku w powiecie piotrkowskim województwa sieradzkiego, własność krakowskiej kapituły katedralnej. W latach 1975–1998 miejscowość administracyjnie należała do ówczesnego województwa łódzkiego.
Miejscowość jest siedzibą gminy Brójce.

</doc>
<doc id="394108" url="https://pl.wikipedia.org/wiki?curid=394108" title="Brudnów (województwo łódzkie)">
Brudnów (województwo łódzkie)

Brudnów – zniesiona nazwa wsi w Polsce położonej w województwie łódzkim, w powiecie poddębickim, w gminie Dalików.
Z dniem 1 stycznia 2008 z Brudnowa została wydzielona wieś Brudnów Stary. Rok później, z dniem 1 stycznia 2009 roku, nazwa Brudnów została zniesiona, a dotychczasowe części wsi uzyskały status miejscowości podstawowych: Brudnów Pierwszy, Brudnów Drugi, Brudnów Trzeci, Brudnów Piąty. Podobnie Brudnów Czwarty, który wcześniej był częścią Dąbrówki Woźnickiej.
Wszystkie sześć wymienionych wsi ma charakter rolniczy z walorami turystycznymi. Przebiega tędy Łódzki Szlak Konny im. mjr Henryka Dobrzańskiego „Hubala”, są tam gospodarstwa agroturystyczne, hotel dla psów.
Historia.
Początki Brudnowa sięgają XVII wieku. W 1631 roku znana była rodzina Brudnowskich z Brudnowa w p. łęczyckim, parafii domaniewskiej – „Regesty z wielkopolskich ksiąg grodzkich i ziemskich” w opracowaniu Włodzimierza Dworzaczka.
3 maja 1802 r. przebywał tu i zmarł Franciszek Jerzmanowski z Jerzmanowa herbu Dołęga – komisarz sejmowy, poseł, poseł na Sejm Wielki, pochowany w sąsiednim Domaniewie.
W 1827 r. było tu 21 domów, 208 mieszkańców. W 1880 r. Brudnów liczył 22 domy i 983 morgów powierzchni.
Słownik geograficzny Królestwa Polskiego określa miejscowość jako wieś Brudno w pow. łęczyckim, gm. Dalików, parafii Domaniew.
W latach 1959–1968 miejscowość była siedzibą Gromady Brudnów. GRN w Brudnowie została utworzona na podstawie uchwały Nr 57/59 Wojewódzkiej Rady Narodowej w Łodzi z dnia 3 września 1959 r. w sprawie zniesienia i utworzenia niektórych gromad w województwie łódzkim. W myśl tej uchwały zniesiono gromadę Budzynek i Domaniew, a z ich obszarów utworzono nową gromadę Brudnów w powiecie poddębickim.
W latach 1975–1998 miejscowość administracyjnie należała do województwa sieradzkiego.

</doc>
<doc id="394109" url="https://pl.wikipedia.org/wiki?curid=394109" title="Brudnów (województwo mazowieckie)">
Brudnów (województwo mazowieckie)

Brudnów – wieś w Polsce położona w województwie mazowieckim, w powiecie przysuskim, w gminie Wieniawa.
Prywatna wieś szlachecka "Brudniów", położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Katarzyny w Wieniawie.

</doc>
<doc id="394110" url="https://pl.wikipedia.org/wiki?curid=394110" title="Brudzewice (województwo łódzkie)">
Brudzewice (województwo łódzkie)

Brudzewice – wieś w Polsce, położona w województwie łódzkim, w powiecie opoczyńskim, w gminie Poświętne.
W latach 1975–1998 miejscowość administracyjnie należała do województwa piotrkowskiego, w latach 1945–1975 natomiast wieś należała do województwa kieleckiego.
Wierni kościoła rzymskokatolickiego należą do parafii św. Filipa Neri i św. Jana Chrzciciela w Studziannie.

</doc>
<doc id="394111" url="https://pl.wikipedia.org/wiki?curid=394111" title="Brudzewice (województwo zachodniopomorskie)">
Brudzewice (województwo zachodniopomorskie)

Brudzewice (niem. "Brüsewitz") – wieś w Polsce położona w województwie zachodniopomorskim, w powiecie stargardzkim, w gminie Suchań, położona na północny zachód od Suchania (siedziby gminy) i na wschód od Stargardu (siedziby powiatu).
W latach 1975–1998 miejscowość administracyjnie należała do województwa szczecińskiego.
Zobacz też: Brudzewice, Brudzewice-Kolonia 
Przypisy.
 

</doc>
<doc id="394112" url="https://pl.wikipedia.org/wiki?curid=394112" title="Brudzewo (województwo lubuskie)">
Brudzewo (województwo lubuskie)

Brudzewo (niem. "Brausendorf") – wieś w Polsce położona w województwie lubuskim, w powiecie świebodzińskim, w gminie Szczaniec. 
Przez miejscowość przebiega droga wojewódzka nr 302.
W latach 1975–1998 miejscowość administracyjnie należała do województwa zielonogórskiego.

</doc>
<doc id="394114" url="https://pl.wikipedia.org/wiki?curid=394114" title="Brudzewo (województwo pomorskie)">
Brudzewo (województwo pomorskie)

Brudzewo (kaszb. "Brudzewò", niem. "Brusdau", dawniej "Brosdowo", "Budziszowo") – wieś kaszubska w Polsce położona w województwie pomorskim, w powiecie puckim, w gminie Puck na wschodnim obrzeżu Puszczy Darżlubskiej.
Wieś królewska w starostwie puckim w powiecie puckim województwa pomorskiego w II połowie XVI wieku. W latach 1975–1998 miejscowość administracyjnie należała do województwa gdańskiego.
Inne miejscowości o nazwie Brudzewo: Brudzewo.

</doc>
<doc id="394115" url="https://pl.wikipedia.org/wiki?curid=394115" title="Brudzewo (województwo wielkopolskie)">
Brudzewo (województwo wielkopolskie)

Brudzewo – wieś w Polsce położona w województwie wielkopolskim, w powiecie słupeckim, w gminie Strzałkowo.
W latach 1975–1998 miejscowość administracyjnie należała do województwa konińskiego.
We wsi znajduje się zabytkowy zespół budynków kościelnych wpisany do krajowego rejestru zabytków (nr rej.: 763 z 13.11.1969 r.) składający się z:

</doc>
<doc id="394116" url="https://pl.wikipedia.org/wiki?curid=394116" title="Brudzew (województwo łódzkie)">
Brudzew (województwo łódzkie)

Brudzew – wieś w Polsce położona w województwie łódzkim, w powiecie sieradzkim, w gminie Błaszki.
W latach 1975–1998 miejscowość administracyjnie należała do województwa sieradzkiego.

</doc>
<doc id="394117" url="https://pl.wikipedia.org/wiki?curid=394117" title="Brudzyń (wieś w województwie kujawsko-pomorskim)">
Brudzyń (wieś w województwie kujawsko-pomorskim)

Brudzyń – wieś w Polsce położona w województwie kujawsko-pomorskim, w powiecie żnińskim, w gminie Janowiec Wielkopolski.
Wieś szlachecka, położona była w XVII wieku w powiecie kcyńskim województwa kaliskiego. W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 389 mieszkańców. Jest czwartą co do wielkości miejscowością gminy Janowiec Wielkopolski.
Historia.
Pierwszy raz miejscowość wzmiankowana w 1412 roku jako "Brodzino". W wieku XIX należała do Moszczeńskich. W Słowniku geograficznym Królestwa Polskiego opisywana jako: wieś w powiecie wągrowieckim, 15 domów i 213 mieszkańców: 3 ewangelików i 210 katolików, 52 analfabetów. Dominat w powiecie wągrowieckim 3214 mórg rozległości obejmuje 4 miejscowości: 1) Brudzyń 2) folwark Dziękczyn, 3) Pazdrowiec, 4) osada Łapay; 18 domów, 240 mieszkańców: 11 ewangelików, 229 katolików, 89 analfabetów. Stacja pocztowa Janówiec o 3 kilometry, stacja kolei żelaznych Gniezno o 15 kilometrów. Własność Jana Moszczeńskiego.
Zabytki.
Według rejestru zabytków NID na listę zabytków wpisany jest zespół dworski z przełomu XIX/XX w., nr rej.: 166/A z 15.06.1985:
We wsi znajduje się bezstylowy dwór z początku XX w., z piętrowymi ryzalitami szczytowymi po bokach. Obok dworu położony jest park krajobrazowy (4,28 ha) z białodrzewami o obwodzie 390 i 410 cm, dębami do 350 cm, lipami do 310 cm, jesionami do 340 cm i klonem 350 cm oraz głazem o obwodzie 570 cm. W obrębie przyległego folwarku we wczesnych latach XX wieku został zbudowany magazyn zbożowy. W lesie 3 km na południe od wsi znajduje się pomnik (z 1969 r.) na miejscu rozstrzelania w 1939 roku przez wojska niemieckie około 150 więźniów.

</doc>
<doc id="394118" url="https://pl.wikipedia.org/wiki?curid=394118" title="Brylewo (województwo kujawsko-pomorskie)">
Brylewo (województwo kujawsko-pomorskie)

Brylewo – wieś w Polsce położona w województwie kujawsko-pomorskim, w powiecie radziejowskim, w gminie Bytoń.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) liczyła 100 mieszkańców. Jest szesnastą co do wielkości miejscowością gminy Bytoń.
Historia.
Wieś znana już w wieku XIX, wymienia ją Słownik geograficzny Królestwa Polskiego (rok 1880, tom I, s. 394), wówczas znajdowała się w powiecie nieszawskim, w gminie i parafii Bytoń.

</doc>
<doc id="394119" url="https://pl.wikipedia.org/wiki?curid=394119" title="Brylewo (województwo wielkopolskie)">
Brylewo (województwo wielkopolskie)

Brylewo – wieś w Polsce położona w województwie wielkopolskim, w powiecie leszczyńskim, w gminie Krzemieniewo. 
Tu urodził się 30 listopada 1916 roku Józef Ponikiewski − adiutant generała Władysława Sikorskiego, naczelnego wodza polskich sił zbrojnych i premiera rządu na uchodźstwie.
W latach 1975−1998 miejscowość administracyjnie należała do województwa leszczyńskiego.

</doc>
<doc id="394120" url="https://pl.wikipedia.org/wiki?curid=394120" title="Brynica (województwo świętokrzyskie)">
Brynica (województwo świętokrzyskie)

Brynica – wieś w Polsce położona w województwie świętokrzyskim, w powiecie kieleckim, w gminie Piekoszów.
W latach 1975–1998 miejscowość administracyjnie należała do województwa kieleckiego.
Jeszcze w 1540 r. Brynica znajdowała się w posiadaniu Hieronima Odrowąża. W 1827 r. było tu 28 domów i 159 mieszkańców.
W Brynicy funkcjonuje publiczna szkoła podstawowa. Dojazd z Kielc zapewniają autobusy komunikacji miejskiej linii 18.

</doc>
<doc id="394121" url="https://pl.wikipedia.org/wiki?curid=394121" title="Bryski (województwo łódzkie)">
Bryski (województwo łódzkie)

Bryski – wieś w Polsce położona w województwie łódzkim, w powiecie łęczyckim, w gminie Góra Świętej Małgorzaty.
Prywatna wieś duchowna położona była w drugiej połowie XVI wieku w powiecie łęczyckim województwa łęczyckiego. Wieś klasztoru kanoników regularnych w Trzemesznie.
20 lutego 1939 otwarto we wsi Uniwersytet Wiejski.
W latach 1975–1998 miejscowość administracyjnie należała do województwa płockiego.

</doc>
<doc id="394122" url="https://pl.wikipedia.org/wiki?curid=394122" title="Bryski (województwo mazowieckie)">
Bryski (województwo mazowieckie)

Bryski – wieś w Polsce położona w województwie mazowieckim, w powiecie sierpeckim, w gminie Rościszewo.
W latach 1975–1998 miejscowość administracyjnie należała do województwa płockiego.

</doc>
<doc id="394123" url="https://pl.wikipedia.org/wiki?curid=394123" title="Brzegi (województwo mazowieckie)">
Brzegi (województwo mazowieckie)

Brzegi – wieś w Polsce położona w województwie mazowieckim, w powiecie garwolińskim, w gminie Miastków Kościelny.
Wieś szlachecka położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii Nawiedzenia Najświętszej Maryi Panny w Miastkowie Kościelnym.

</doc>
<doc id="394124" url="https://pl.wikipedia.org/wiki?curid=394124" title="Brzegi (województwo świętokrzyskie)">
Brzegi (województwo świętokrzyskie)

Brzegi – wieś w Polsce położona w województwie świętokrzyskim, w powiecie jędrzejowskim, w gminie Sobków.
Na wschodnich krańcach wsi przebiega droga krajowa nr 7.
W latach 1975–1998 miejscowość administracyjnie należała do województwa kieleckiego.
Demografia.
Dane z 31 grudnia 2013 r.:

</doc>
<doc id="394125" url="https://pl.wikipedia.org/wiki?curid=394125" title="Brzegi (województwo wielkopolskie)">
Brzegi (województwo wielkopolskie)

Brzegi – wieś w Polsce, położona w województwie wielkopolskim, w powiecie czarnkowsko-trzcianeckim, w gminie Krzyż Wielkopolski, na pograniczu Puszczy Drawskiej, niedaleko jeziora Królewskiego.
W latach 1975–1998 miejscowość administracyjnie należała do województwa pilskiego. Niewielka wieś położona w odległości 3 km od Krzyża Wlkp.
Przez miejscowość przepływa Człopica, rzeka dorzecza Warty.
Brzegi zostały lokowane w roku 1716, kiedy właścicielem wielkich dóbr wieleńskich, do których te ziemie należały, był Jan Kazimierz Sapieha. Wieś ma typową lokację holenderską. Podstawowym źródłem utrzymania mieszkańców tej wsi jest prowadzenie gospodarstw rolnych. Przez wieś przechodzi kilka szlaków turystyczych biegnących z Krzyża Wlkp. i dalej na północ. Najcenniejszą budowlą w Brzegach jest kościół pw. św. Stanisława Kostki, pochodzący z drugiej połowy XIX wieku. Obok świątyni wznosi się 120-letnia dzwonnica ufundowana przez dawnych mieszkańców wsi w wyrazie wdzięczności za uratowanie przed zarazą.
Wieś posiada podstawową infrastrukturę – sieć wodociągowa, oświetlenie uliczne i sieć telefoniczną.

</doc>
<doc id="394126" url="https://pl.wikipedia.org/wiki?curid=394126" title="Brzeski (województwo łódzkie)">
Brzeski (województwo łódzkie)

Brzeski – wieś w Polsce położona w województwie łódzkim, w powiecie łaskim, w gminie Sędziejowice.
W latach 1975–1998 miejscowość administracyjnie należała do województwa sieradzkiego.
Wioska nad Grabią, która płynie tutaj w dwóch korytach, przy jednym z nich – młyn wodny. Nieopodal młyna w zamierzchłych czasach znajdowała się mała drewniana karczma o nazwie „Krzywda”, aktualnie na jej miejscu stoi dom rekreacyjny. Młyn i karczma należały do Wisławskich. Ocalał też zniekształcony przybudówkami dwór, którego ostatni właściciel nazywał się Szmeller. 
Miejscowość ta jest popularna w województwie łódzkim, gdyż w 2003 r. została tam wybudowana duża dyskoteka.

</doc>
<doc id="394127" url="https://pl.wikipedia.org/wiki?curid=394127" title="Brzeski (województwo mazowieckie)">
Brzeski (województwo mazowieckie)

Brzeski – wieś w Polsce położona w województwie mazowieckim, w powiecie przysuskim, w gminie Klwów, nad Drzewiczką.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Macieja Apostoła w Klwowie.

</doc>
<doc id="394129" url="https://pl.wikipedia.org/wiki?curid=394129" title="Brzesko (województwo zachodniopomorskie)">
Brzesko (województwo zachodniopomorskie)

Brzesko (niem. "Brietzig", nazwa przejściowa – "Pawłowo") – wieś w Polsce położona w województwie zachodniopomorskim, w powiecie pyrzyckim, w gminie Pyrzyce.
W latach 1975–1998 miejscowość administracyjnie należała do województwa szczecińskiego.
Miejscowość leży u stóp Brzeskiej Góry (88 m n.p.m.).
Historia.
Osada z wczesnego średniowiecza ("Brezko, Breszko"). Wykopaliska potwierdzają istnienie osady już w IX w. Wieś sięga rodowodem do XII w. W 1124 r. przebiegała tędy, ze Stargardu do Pyrzyc misja chrystianizacyjna biskupa Ottona z Bambergu. Przed 1180 r. książę Kazimierz I dymiński nadał połowę posiadłości wsi kościołowi św. Mikołaja w Lubinie. W 1227 r. drugą połowę wsi księżna Anastazja przekazał żeńskiemu klasztorowi norbertanek w Wyszkowie (obecnie w granicach administracyjnych Trzebiatowa). Rozkwit katolicyzmu zahamowało wprowadzenie po 1534 r. reformacji. Protestantyzm trwał tu ponad czterysta lat, do 1945 r. 1 lutego 1945 r. do wsi wjechały czołgi 9 korpusu 2 Armii Pancernej Gwardii generała Bogdanowa. W marcu i kwietniu 1945 r. przybywają pierwsi osadnicy z powiatu Gostynińskiego, dalszymi osadnikami byli mieszkańcy z powiatu Stołpce ze wsi Naliboki i Rudnia, osiedlali się tu też byli żołnierze 1 i 2 Armii Wojska Polskiego. Z dniem 1 lipca 1945 r. powstała gmina z siedzibą w Brzesku (przetrwała do 1950 r.). Ze wzrostem mieszkańców narodowości Polskiej powstała polska szkoła, 2 września 1945 r. została odprawiona pierwsza msza przez Stanisława Koszarka. Jesienią 1946 r. została zapoczątkowana Gminna Biblioteka Publiczna z księgozbioru przywiezionego z biblioteki powiatowej z Lipian. W 1947 r. uruchomiono Ośrodek Zdrowia, której pierwszym lekarzem został felczer Zenon Zwierełło żołnierz 1 Samodzielnej Brygady Moździerzy Wojska Polskiego. 2 czerwca 1963 r. odbyły się wojewódzkie Obchody Święta Ludowego. Nowy Ośrodek Zdrowia powstał w 1967 r. W 1984 r. powstał zespół śpiewaczy "Brzezinka", który istnieł do lat 90. W 2006 r. Brzesko liczyło 773 mieszkańców.
Zabudowa wsi.
Chaty typu pyrzyckiego z przełomu XVII i XVIII w., z charakterystyczną wąską frontową ścianą, z wejściem od strony szczytowej. Wewnątrz tzw. czarne kuchnie, typowe dla XVIII i XIX-wiecznego budownictwa wiejskiego na terenach Pomorza Zachodniego, obecnie rzadkość. We wsi znajduje się Sanktuarium Matki Bożej Brzeskiej.
Turystyka.
Przez wieś przebiega znakowany "Szlak Ziemi Pyrzyckiej im. Stanisława Jansona" (dł. 58,0 km) z Morzyczyna koło Stargardu do Pyrzyc. Na pewnym odcinku, 900 m na płd. od Brzeska, pokrywa się z historyczną "Drogą Polską" ("Ścieżką Polską"), którą według tradycji, w 1124 r., św. Otton przemierzał, właśnie ze Stargardu do Pyrzyc.
Sport.
W Brzesku od 1949 roku działa klub sportowy LZS Sęp Brzesko, którego prezesem jest Joanna Kołatkiewicz-Olszówka.
Szkoła Podstawowa.
Szkoła Podstawowa im. Jana Pawła II

</doc>
<doc id="394130" url="https://pl.wikipedia.org/wiki?curid=394130" title="Brześce (województwo lubelskie)">
Brześce (województwo lubelskie)

Brześce – wieś w Polsce położona w województwie lubelskim, w powiecie puławskim, w gminie Janowiec.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do ówczesnego województwa lubelskiego.
Podczas powodzi w czerwcu 2010 wezbrane wody Wisły przerwały wał przeciwpowodziowy. W wyniku tego zdarzenia zalana została między innymi miejscowość Brześce.
Wierni Kościoła rzymskokatolickiego należą do parafii św. Stanisława Biskupa i św. Małgorzaty w Janowcuj.

</doc>
<doc id="394131" url="https://pl.wikipedia.org/wiki?curid=394131" title="Brześce (województwo mazowieckie)">
Brześce (województwo mazowieckie)

Brześce – wieś w Polsce położona w województwie mazowieckim, w powiecie piaseczyńskim, w gminie Góra Kalwaria. Leży przy drodze wojewódzkiej nr 724, pomiędzy Konstancinem-Jeziorną a Górą Kalwarią. 
Integralną częścią wsi Brześce jest Osiedle Brześce (SIMC 0001548). 
Wieś szlachecka Brzescze położona była w drugiej połowie XVI wieku w powiecie czerskim ziemi czerskiej województwa mazowieckiego. W latach 1975–1998 miejscowość administracyjnie należała do województwa warszawskiego.
Przez miejscowość przebiega droga wojewódzka nr 724 z Warszawy przez Konstancin-Jeziornę do Góry Kalwarii.
W Brześcach znajdują się sklep, Zespół Szkół im. Orła Białego oraz pole golfowe (nigdy nie zostało otwarte) które wybudował Jan Wejchert, nieżyjący już założyciel pierwszej telewizji komercyjnej TVN. Od września 2011 ZTM uruchomiło linię 742 która obecnie kursuje z Kabat do Góry Kalwarii.
Zabytki.
Dwór modrzewiowy barokowo-klasycystyczny z 2 połowy XVIII w, oficyna i spichlerz z połowy XIX wieku i inne zabudowania podworskie otoczone parkiem. Jego przebudowa jest przypisywana braciom Janowi i Jakubowi Fontanom. Jan Kanty Fontana był właścicielem Brześc między 1784 a 1791 r. Żył w latach 1731-1800. Był architektem, geometrą i burgrabią Zamku Królewskiego w Warszawie. Architektem był również brat Jana – Jakub Fontana.
W Brześcach kręcono filmy:

</doc>
<doc id="394132" url="https://pl.wikipedia.org/wiki?curid=394132" title="Brzeście (województwo dolnośląskie)">
Brzeście (województwo dolnośląskie)

Brzeście (niem. "Liebethal") – wieś w Polsce, położona w województwie dolnośląskim, w powiecie wrocławskim, w gminie Żórawina.
W latach 1975–1998 miejscowość administracyjnie należała do województwa wrocławskiego.

</doc>
<doc id="394133" url="https://pl.wikipedia.org/wiki?curid=394133" title="Brzeście (województwo mazowieckie)">
Brzeście (województwo mazowieckie)

Brzeście – wieś w Polsce, położona w województwie mazowieckim, w powiecie płońskim, w gminie Baboszewo.
Administracyjnie na terenie wsi utworzono dwa sołectwa "Brzeście" i "Brzeście Małe".
W latach 1975–1998 miejscowość administracyjnie należała do województwa ciechanowskiego.

</doc>
<doc id="394134" url="https://pl.wikipedia.org/wiki?curid=394134" title="Brzeście (województwo zachodniopomorskie)">
Brzeście (województwo zachodniopomorskie)

Brzeście (niem.: "Hohenzollerndorf") – wieś w Polsce położona w województwie zachodniopomorskim, w powiecie sławieńskim, w gminie Sławno.
Historia.
Po I wojnie światowej w wyniku kryzysu gospodarczego zjawiskiem powszechnym były parcelacje majątków junkierskich. Nowa osada Brzeście powstała (wraz z liniowymi koloniami) na owalnym planie, gdzie centralny plac pełnił funkcje ogólnowioskowe, wokół niego rozlokowane były zagrody chłopskie. W roku 1945 w Brześciu było 50 gospodarstw o areale od 3,36 ha do 11,25 ha.
W latach 1975–1998 miejscowość administracyjnie należała do województwa słupskiego.

</doc>
<doc id="394135" url="https://pl.wikipedia.org/wiki?curid=394135" title="Brzezie (województwo dolnośląskie)">
Brzezie (województwo dolnośląskie)

Brzezie – wieś w Polsce położona w województwie dolnośląskim, w powiecie trzebnickim, w gminie Trzebnica.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="394136" url="https://pl.wikipedia.org/wiki?curid=394136" title="Brzezie (województwo kujawsko-pomorskie)">
Brzezie (województwo kujawsko-pomorskie)

Brzezie – wieś w Polsce położona w województwie kujawsko-pomorskim, w powiecie włocławskim, w gminie Brześć Kujawski.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 602 mieszkańców. Jest drugą co do wielkości miejscowością gminy Brześć Kujawski.
Wieś graniczy z Włocławkiem.
Zabytki.
Według rejestru zabytków NID na listę zabytków wpisany jest zespół pałacowy z 1879, nr rej.: A/1483 z 4.11.1987:

</doc>
<doc id="394137" url="https://pl.wikipedia.org/wiki?curid=394137" title="Brzezie (Opole)">
Brzezie (Opole)

Brzezie (dodatkowa nazwa w j. niem. Finkenstein; "de Breze" – 1223) – część miasta Opola, do 2017 roku będąca samodzielną wsią.
Opis.
Miejscowość wraz z większością obrębu ewidencyjnego wsi włączono do Opola 1 stycznia 2017 roku. Przed włączaniem miejscowość była wsią w województwie opolskim, w powiecie opolskim, w gminie Dobrzeń Wielki.
Po włączeniu wsi do Opola zmieniono nazwy ulic: Polna na Elektryków, Wiejska na Dobrzeńska, Wspólna na Energetyków.
Nazwa miejscowości pochodzi od wyrazu brzoza. W latach 1975–1998 miejscowość administracyjnie należała do ówczesnego województwa opolskiego.
Na terenie miejscowości znajduje się Elektrownia Opole S.A. działająca w ramach Polskiej Grupy Energetycznej. Decyzja o budowie elektrowni przypada na lata 70. XX w., projekt zmieniony ok. 1980 roku. Zakładał wybudowanie sześciu bloków energetycznych o mocy 360 MW każdy. W latach 1993–1997 oddano do użytku cztery bloki o łącznej mocy 1490 MW kończąc tym samym główny proces budowy. W 2009 podjęto decyzję o rozpoczęciu dalszej rozbudowy elektrowni o bloki 5 i 6. 

</doc>
<doc id="394138" url="https://pl.wikipedia.org/wiki?curid=394138" title="Brzezie (województwo pomorskie)">
Brzezie (województwo pomorskie)

Brzezie (kaszb. "Brzezé") – wieś w Polsce położona w województwie pomorskim, w powiecie człuchowskim, w gminie Rzeczenica przy drodze krajowej nr . 
Wieś jest siedzibą sołectwa "Brzezie", w którego skład wchodzą również miejscowości Trzmielewo i Jeziernik.
W latach 1945-54 siedziba gminy Brzezie. W latach 1975–1998 miejscowość administracyjnie należała do województwa słupskiego.
W 2021 rozpoczęto budowę obwodnicy miejscowości.
Zabytki.
Według rejestru zabytków NID na listę zabytków wpisany jest szachulcowy kościół parafialny pw. św. Wawrzyńca z XVIII w., nr rej.: A-62 z 26.10.1954. Wystrój wnętrza rokokowy.

</doc>
<doc id="394139" url="https://pl.wikipedia.org/wiki?curid=394139" title="Brzezina (województwo warmińsko-mazurskie)">
Brzezina (województwo warmińsko-mazurskie)

Brzezina (niem. "Birkau") – wieś w Polsce położona w województwie warmińsko-mazurskim, w powiecie elbląskim, w gminie Tolkmicko na obszarze Wysoczyzny Elbląskiej.
Wieś okręgu szpitalnego Elbląga w XVII i XVIII wieku. W latach 1975–1998 miejscowość administracyjnie należała do województwa elbląskiego.
Znajduje się tu murowany dwór z XVIII wieku.
Inne miejscowości o nazwie Brzezina: Brzezina, Brzezina Sułowska

</doc>
<doc id="394140" url="https://pl.wikipedia.org/wiki?curid=394140" title="Brzezina (województwo zachodniopomorskie)">
Brzezina (województwo zachodniopomorskie)

Brzezina (niem. "Falkenberg", nazwa przejściowa – "Falenica") – osada w Polsce położona w województwie zachodniopomorskim, w powiecie stargardzkim, w gminie Dolice, położona 9 km na południowy wschód od Dolic (siedziby gminy) i 28 km na południowy wschód od Stargardu (siedziby powiatu).
W latach 1975–1998 miejscowość administracyjnie należała do województwa szczecińskiego.

</doc>
<doc id="394141" url="https://pl.wikipedia.org/wiki?curid=394141" title="Brzezinka (województwo dolnośląskie)">
Brzezinka (województwo dolnośląskie)

Brzezinka (niem. "Briese") – wieś w Polsce, położona w województwie dolnośląskim, w powiecie oleśnickim, w gminie Oleśnica.
Podział administracyjny.
W latach 1975–1998 miejscowość administracyjnie należała do województwa wrocławskiego.
Historia.
O Brzezince wiemy, że istniała w XIII wieku i już wtedy był tu kościół. Pięć wieków później wieś była podzielona na Dolną i Górną Brzezinkę. Oprócz zespołu pałacowo-parkowego z folwarkiem, istniała wówczas we wsi szkoła i dwa młyny wodne. W 1736 roku rozpoczęła się budowa nowej świątyni na rzucie krzyża równoramiennego z wieżą i czterema dzwonnicami. Projekt kościoła wykonał Johann Blasius Peintner z Wrocławia, a ufundował go hrabia Joahim von Kospoth. Przed wojną, w 1930 roku, świątynia była restaurowana. Po II wojnie światowej – w 1945 roku – w Brzezince powstała parafia rzymskokatolicka. Obecnie jest to kościół filialny parafii Najświętszej Marii Panny Nieustającej Pomocy w Boguszycach – świątynia nosi wezwanie Wniebowzięcia Najświętszej Maryi Panny.
Zabytki.
Do wojewódzkiego rejestru zabytków wpisane są:
Sport.
Brzezinka ma klub piłkarski.

</doc>
<doc id="394142" url="https://pl.wikipedia.org/wiki?curid=394142" title="Brzezinka (powiat strzelecko-drezdenecki)">
Brzezinka (powiat strzelecko-drezdenecki)

Brzezinka () – wieś w Polsce położona w województwie lubuskim, w powiecie strzelecko-drezdeneckim, w gminie Zwierzyn.
W latach 1975–1998 miejscowość administracyjnie należała do województwa gorzowskiego.

</doc>
<doc id="394143" url="https://pl.wikipedia.org/wiki?curid=394143" title="Brzezinka (gmina Karczew)">
Brzezinka (gmina Karczew)

Brzezinka – wieś w Polsce położona w województwie mazowieckim, w powiecie otwockim, w gminie Karczew. Leży nad rzeczką Jagodzianką.
W latach 1975–1998 miejscowość administracyjnie należała do województwa warszawskiego.
Historia.
Brzezinka powstała w XIX wieku na gruntach folwarku Wola Sobiekurska jako miejsce zamieszkania jego pracowników. Pierwszym z mieszkańców był, pochodzący z Łukówca, Karol Oraszka (1824 – 1879). Początkowo osadnicy nie mieszkali w Brzezince na stałe, później jednak zaczęli przybywać do niej pierwsi stali mieszkańcy, wśród których byli m.in. Stanisław Wróbel (1862 – 1941) z Zabieżek, Józef Miros (1872 – 1950) z Dębinki, Jan Dudzicki (1880 – 1949) z Kępy Nadbrzeskiej, podobnie jak Władysław Kuźmiński (1882 – 1911), Antoni Białek (1887 – 1951) z Łukówca oraz Andrzej Jobda (1901 – 1985), także z tejże wsi. W końcu XIX wieku w Brzezince znajdowało się 9 zabudowań.

</doc>
<doc id="394144" url="https://pl.wikipedia.org/wiki?curid=394144" title="Brzezinka (powiat namysłowski)">
Brzezinka (powiat namysłowski)

Brzezinka (w latach 1923-1945 "Schindlersfelde", wcześniej "Brzezinke") – wieś w Polsce położona w województwie opolskim, w powiecie namysłowskim, w gminie Namysłów.
W 1940 r. wieś posiadała 125 mieszkańców, a jej sołtysem był Robert Hoffmann.
W latach 1975–1998 miejscowość administracyjnie należała do ówczesnego województwa opolskiego.
Zabytki.
Do wojewódzkiego rejestru zabytków wpisane są:

</doc>
<doc id="394146" url="https://pl.wikipedia.org/wiki?curid=394146" title="Brzezinki (województwo dolnośląskie)">
Brzezinki (województwo dolnośląskie)

Brzezinki – wieś w Polsce położona w województwie dolnośląskim, w powiecie oławskim, w gminie Jelcz-Laskowice.
Podział administracyjny.
W latach 1975–1998 miejscowość administracyjnie należała do województwa wrocławskiego.
Demografia.
Według Narodowego Spisu Powszechnego (III 2011 r.) liczyły 110 mieszkańców. Są najmniejszą miejscowością gminy Jelcz-Laskowice.

</doc>
<doc id="394147" url="https://pl.wikipedia.org/wiki?curid=394147" title="Brzezinki (województwo kujawsko-pomorskie)">
Brzezinki (województwo kujawsko-pomorskie)

Brzezinki (do 2010 r. "Brzezinka", do 1951 r. "Birkenek") – osada w Polsce, położona w województwie kujawsko-pomorskim, w powiecie brodnickim, w gminie Zbiczno.
Nazwa.
29 stycznia 1951 zmieniono nazwę miejscowości z Birkenek na Brzezinka. 1 stycznia 2010 r. zmieniono nazwę miejscowości z Brzezinka na Brzezinki.
Demografia.
Obecnie (III 2011 r.) zamieszkuje ją 225 osób. Są siódmą co do wielkości miejscowością gminy Zbiczno.
Obiekty sportowe.
24 czerwca 2012 roku otwarto kompleks boisk sportowych.
Podział administracyjny.
W latach 1975–1998 miejscowość należała administracyjnie do województwa toruńskiego.
Historia.
Jesienią 1939 r. okupanci niemieccy rozstrzelali w pobliskim lesie około 400 mieszkańców Brodnicy i okolicznych miejscowości. W 1944 r. celem zatarcia śladów zbrodni Niemcy wydobyli i spalili ciała zamordowanych. Po wojnie na miejscu kaźni postawiono pamiątkowy monument.

</doc>
<doc id="394148" url="https://pl.wikipedia.org/wiki?curid=394148" title="Brzezinki (województwo łódzkie)">
Brzezinki (województwo łódzkie)

Brzezinki – wieś w Polsce położona w województwie łódzkim, w powiecie radomszczańskim, w gminie Kobiele Wielkie.
Historia.
W latach 1975–1998 miejscowość administracyjnie należała do województwa piotrkowskiego.

</doc>
<doc id="394149" url="https://pl.wikipedia.org/wiki?curid=394149" title="Brzezinki (województwo opolskie)">
Brzezinki (województwo opolskie)

Brzezinki (niem. "Bürgsdorf")– wieś w Polsce położona w województwie opolskim, w powiecie kluczborskim, w gminie Wołczyn.
W latach 1975–1998 miejscowość administracyjnie należała do ówczesnego województwa opolskiego.
Nazwa.
W 1295 w kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") miejscowość wymieniona jest jako "Bresinki".
Zabytki.
Do wojewódzkiego rejestru zabytków wpisane są:

</doc>
<doc id="394150" url="https://pl.wikipedia.org/wiki?curid=394150" title="Brzezinki (gmina Wręczyca Wielka)">
Brzezinki (gmina Wręczyca Wielka)

Brzezinki – wieś w Polsce położona w województwie śląskim, w powiecie kłobuckim, w gminie Wręczyca Wielka.
W latach 1975–1998 miejscowość administracyjnie należała do województwa częstochowskiego.
Wieś położona jest na zachód od Wręczycy Wielkiej, przy drodze powiatowej Truskolasy-Kuleje. Podlega parafii św. Maksymiliana Marii Kolbego w Kulejach, należy do obwodu Szkoły Podstawowej w Kulejach i Gimnazjum w Truskolasach. Jest to najmniej liczna miejscowość gminy.
Nazwa wsi najprawdopodobniej pochodzi od słowa „brzezina” oznaczającego młody las brzozowy.
Do początków XX wieku wieś była pustkowiem. Wymieniana była m.in. w dokumentach parafii w Truskolasach, do której należała. Po odzyskaniu przez Polskę niepodległości miały miejsce zmiany administracyjne. W marcu 1919 roku nastąpił podział gromady Truskolasy. Oddzielono wówczas wsie Zamłynie, Gawędzie i Brzezinki.

</doc>
<doc id="394151" url="https://pl.wikipedia.org/wiki?curid=394151" title="Brzeziny (powiat świecki)">
Brzeziny (powiat świecki)

Brzeziny – wieś kociewska w Polsce położona w województwie kujawsko-pomorskim, w powiecie świeckim, w gminie Osie. Przebiega przez nią droga z Wałkowisk do Jeżewa. 
W latach 1950–1975 miejscowość administracyjnie należała do tzw. dużego województwa bydgoskiego, a w latach 1975–1998 do tzw. małego województwa bydgoskiego.
Krótki opis.
Na terenie wsi funkcjonuje szkoła podstawowa w budynku z XIX w. i Ochotnicza Straż Pożarna. Przy szkole znajduje się ogród dendrologiczny. Ponadto we wsi znajdują się tutaj 3 stanowiska archeologiczne z okresu rzymskiego, 3 nieczynne cmentarze ewangelickie i przydrożna murowana kapliczka z początku XX wieku.
Pomniki przyrody.
W miejscowości rosną następujące pomniki przyrody:

</doc>
<doc id="394152" url="https://pl.wikipedia.org/wiki?curid=394152" title="Brzeziny (województwo podlaskie)">
Brzeziny (województwo podlaskie)

Brzeziny – wieś w Polsce położona w województwie podlaskim, w powiecie monieckim, w gminie Trzcianne.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Najświętszego Serca Pana Jezusa w Laskowcu.
Położenie.
Brzeziny leżą w Kotlinie Biebrzańskiej będącej częścią makroregionu Nizina Północnopodlaska. Wieś znajduje się w gminie Trzcianne i w powiecie Monieckim.
Demografia.
Według Powszechnego Spisu Ludności z 1921 roku wieś zamieszkiwało 430 osób, wśród których 423 było wyznania rzymskokatolickiego a 7 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 76 budynków mieszkalnych.
Warunki Klimatyczne.
Wieś położona jest blisko rzeki Narew będącej prawym dopływem Wisły oraz przy rzece Biebrzy.
Klimat.
Zgodnie z podziałem rolno-klimatycznym Polski Romualda Gumińskiego, Brzeziny są położone w dzielnicy podlaskiej. Klimat jej jest wyraźnie chłodniejszy od innych dzielnic nizinnych. Średnie temperatury w zimę mieszczą się w granicach od -4 do -15 stopni, należą one do najniższych w Polsce.
Przyroda.
Brzeziny znajdują się w obszarze funkcjonującym pod nazwą Zielone Płuca Polski. Większość tej powierzchni to tereny zielone. Wieś leży przy samym Biebrzańskim Parku Narodowym i Dolinie Narwi.
Zabytki.
W Brzezinach znajduje się drewniana kaplica cmentarna z II poł. XIX w. oraz kamienne ogrodzenie cmentarza wpisane do rejestru zabytków nieruchomych (nr rej.: A-118 z 31.08.1987).
Zobacz też.
Brzeziny, Brzeziny Nowe, Brzeziny-Janowięta, Brzeziny-Kolonia

</doc>
<doc id="394153" url="https://pl.wikipedia.org/wiki?curid=394153" title="Brzeziny (województwo warmińsko-mazurskie)">
Brzeziny (województwo warmińsko-mazurskie)

Brzeziny – wieś w Polsce położona w województwie warmińsko-mazurskim, w powiecie elbląskim, w gminie Pasłęk. Wieś jest siedzibą sołectwa "Brzeziny" w którego skład wchodzi również miejscowość Nowiny. W chwili obecnej, od 2006 roku funkcję sołtysa sprawuje Marzena Choma. 
W latach 1975–1998 miejscowość administracyjnie należała do województwa elbląskiego.
Inne miejscowości o nazwie Brzeziny: Brzeziny, Brzeziny Nowe, Brzeziny-Janowięta, Brzeziny-Kolonia, Brzezina

</doc>
<doc id="394154" url="https://pl.wikipedia.org/wiki?curid=394154" title="Brzeziny (województwo zachodniopomorskie)">
Brzeziny (województwo zachodniopomorskie)

Brzeziny (niem. "Berkenbrügge") – wieś sołecka w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 432 mieszkańców. 
Osada wchodząca w skład sołectwa: Karpinek.
Kolonia wchodząca w skład sołectwa: Gack.
Geografia.
Wieś leży ok. 11 km na południowy zachód od Drawna.
Zabytki.
Do wojewódzkiego rejestru zabytków wpisane są:

</doc>
<doc id="394156" url="https://pl.wikipedia.org/wiki?curid=394156" title="Brzezowa (województwo podkarpackie)">
Brzezowa (województwo podkarpackie)

Brzezowa (j. łemkowski Березова) – wieś w Polsce położona w województwie podkarpackim, w powiecie jasielskim, w gminie Nowy Żmigród.
W latach 1975–1998 miejscowość administracyjnie należała do województwa krośnieńskiego.
Położenie.
Leży ok. 5 km na południowy zachód od Nowego Żmigrodu, na północnym skraju Beskidu Niskiego, w dolince niewielkiego potoku będącego lewobrzeżnym dopływem Wisłoki, płynącej ok. 1,5 km na wschód od centrum wsi. Na północy masyw Bucznika (519 i 518 m) oddziela ją od Pogórza Jasielskiego.
Historia.
Na południe od Brzezowej znajduje się grodzisko Walik z końca VIII w. świadczące o istniejącym tu wczesnohistorycznym słowiańskim grodzie. Sama wieś powstała zapewne w XV w. W 1516 była we władaniu Andrzeja Stadnickiego, kasztelana sanockiego, a potem należała do dóbr żmigrodzkich. Pod koniec XVI w. liczyła 9 i pół łana kmiecego i posiadała własną karczmę. Leżała na pograniczu obszaru osadnictwa łemkowskiego i była zamieszkana mniej więcej po połowie przez ludność polską i łemkowską.
Znajduje się tu kościół filialny parafii w Skalniku pod wezwaniem św. Wojciecha, wzniesiony w latach 1993–1994 i poświęcony w roku 1995.
Na zachodnim krańcu kapliczka, postawiona w miejscu, gdzie według legendy odpoczywali ludzie wiozący z Węgier figurkę czczonej w okolicy Matki Boskiej Tarnowieckiej.

</doc>
<doc id="394157" url="https://pl.wikipedia.org/wiki?curid=394157" title="Brzezówka (województwo małopolskie)">
Brzezówka (województwo małopolskie)

Brzezówka – wieś w Polsce, położona w województwie małopolskim, w powiecie dąbrowskim, w gminie Szczucin.
W latach 1975–1998 miejscowość administracyjnie należała do województwa tarnowskiego.

</doc>
<doc id="394158" url="https://pl.wikipedia.org/wiki?curid=394158" title="Brzeźce (województwo lubelskie)">
Brzeźce (województwo lubelskie)

Brzeźce – wieś w Polsce położona w województwie lubelskim, w powiecie ryckim, w gminie Stężyca.
W latach 1975–1998 miejscowość należała administracyjnie do ówczesnego województwa lubelskiego.
Wieś jest położona nad jeziorem Błonie, przy drodze wojewódzkiej nr 801 Warszawa – Puławy, stanowi sołectwo gminy Stężyca.
Wierni Kościoła rzymskokatolickiego należą do parafii św. Marcina w Stężycy.

</doc>
<doc id="394159" url="https://pl.wikipedia.org/wiki?curid=394159" title="Brzeźce (województwo mazowieckie)">
Brzeźce (województwo mazowieckie)

Brzeźce dawniej też Brzeście – wieś w Polsce położona w województwie mazowieckim, w powiecie białobrzeskim, w gminie Białobrzegi. Leży nad Pilicą.
W latach 1975–1998 miejscowość administracyjnie należała do województwa radomskiego.
W Brzeźcach znajduje się zabytkowy park dworski z XVIII w. (nr rej. w rejestrze zabytków: 702/A z 20.12.1957, 800/A z 4.04.1958 oraz 5/A z 15.12.1978), dawniej własność rodziny Bagniewskich. Dwór został rozebrany i przeniesiony do skansenu - Muzeum Wsi Radomskiej w Radomiu.
W 1899 w Brzeźcach urodziła się Barbara Brukalska.
Obecnie wieś ma charakter letniskowy.
Wierni Kościoła rzymskokatolickiego należą do parafii Świętej Trójcy w Białobrzegach. W pobliskim Turnie znajduje się Ośrodek Konferencyjno-Pobytowy EMAUS. W kaplicy na terenie Ośrodka EMAUS umieszczone zostały relikwie Świętego Jana Pawła II i Świętej Siostry Faustyny.

</doc>
<doc id="394160" url="https://pl.wikipedia.org/wiki?curid=394160" title="Brzeźce (województwo opolskie)">
Brzeźce (województwo opolskie)

Brzeźce (niem. "Birken", dodatkowa nazwa w j. niem. Brzezetz) – wieś w Polsce, położona w województwie opolskim, w powiecie kędzierzyńsko-kozielskim, w gminie Bierawa.
Nazwa.
Według niemieckiego językoznawcy Heinricha Adamy’ego nazwa miejscowości pochodzi od polskiej nazwy na "brzeg rzeki". W swoim dziele o nazwach miejscowych na Śląsku wydanym w 1888 roku we Wrocławiu jako starszą od niemieckiej wymienia staropolską nazwę - "Brzesz" podając jej znaczenie "Ort am Ufer (Strandort)" czyli po polsku "Miejscowość nad brzegiem, na plaży". Badacz zalicza nazwę wsi do grupy miejscowości, których nazwa wywodzi się od położenia w pobliżu zbiorników wodnych "Ortsnamen von den tiesen Lage am Wasser und Sumpfe". Niemcy początkowo zgermanizowali nazwę na "Brzezetz", a później na "Birken" w wyniku czego utraciła ona swoje pierwotne znaczenie.
Niemiecka nazwa urzędowa miejscowości to Birken; nazwą tą zastąpiono wcześniejszą nazwę – Brzezetz. W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Brześć" oraz zgermanizowaną "Brzezetz".
Wedle "Leksykonu Polactwa w Niemczech" zmiana ta miała miejsce w 1936 roku, a wedle "Słownika nazw miejscowych Górnego Śląska" – w 1939 roku, ale serwis "territorial.de" wymienia nazwę Birken już 1 marca 1932 roku, podobnie jak serwis "Deutsche Verwaltungsgeschichte", potwierdza istnienie tej nazwy w 1933 roku, natomiast nie wspomina o nazwie Brzezetz. 12 listopada 1946 r. nadano miejscowości polską nazwę Brzeżce.
Historia.
Najstarsze wzmianki o miejscowości Brzeźce pochodzą z 1246 roku. Książę Mieszko Opolski przepisał wówczas w testamencie miejscowość Breze klasztorowi dominikanów z Raciborza.
W 1871 r. Brzeźce przyłączono do powiatu kozielskiego.
Wedle spisu z 1 grudnia 1910 r. w miejscowości mieszkało 797 Polaków. Do głosowania podczas plebiscytu uprawnionych było w Brzeźcach 561 osób, z czego 500, ok. 89,1%, stanowili mieszkańcy (w tym 492, ok. 87,7% całości, mieszkańcy urodzeni w miejscowości). Oddano 560 głosów (ok. 99,8% uprawnionych), w tym 554 (ok. 98,9%) ważne; za Niemcami głosowały 302 osoby (ok. 53,9%), a za Polską 252 osoby (45%). W obszarze dworskim rozkład głosów prezentował się następująco: uprawnionych było 39 osób, z czego 39, 100%, stanowili mieszkańcy (w tym 39, 100% całości, mieszkańcy urodzeni w obszarze dworskim). Oddano 39 głosów (100% uprawnionych), w tym 39 (100%) ważnych; za Niemcami głosowało 29 osób (ok. 74,4%), za Polską 10 osób (ok. 25,6%). W 1933 r. w miejscowości mieszkało 1055 osób, a w 1939 r. – 1072 osoby.
Komunikacja.
Przez Brzeźce przechodzi droga wojewódzka nr 408.

</doc>
<doc id="394161" url="https://pl.wikipedia.org/wiki?curid=394161" title="Brzeźce (województwo śląskie)">
Brzeźce (województwo śląskie)

Brzeźce (niem. "Brzestz") – wieś w Polsce położona w województwie śląskim, w powiecie pszczyńskim, w gminie Pszczyna.
W latach 1973–75 w gminie Wisła Wielka. W latach 1975–97 dzielnica Pszczyny. Od 1 stycznia 1998 roku w gminie Pszczyna.
Historia.
Miejscowość została po raz pierwszy wzmiankowana w spisie świętopietrza parafii dekanatu Oświęcim diecezji krakowskiej z 1326 roku pod nazwą "Breze", z dodatkową adnotacją, że miejscowy proboszcz imieniem Conradus nie płaci podatku i jest ekskomunikowany.
W dokumencie sprzedaży dóbr pszczyńskich wystawionym przez Kazimierza II cieszyńskiego w języku czeskim we Frysztacie w dniu 21 lutego 1517 roku wieś została wymieniona jako "Brzezcze".
W historii Brzeźc zapisał się fakt stawienia czynnego oporu armii niemieckiej na początku II wojny światowej (zobacz: bitwa pszczyńska). Niemcy, nacierający od strony Pawłowic, zostali powstrzymani przez opór Wojska Polskiego oraz ostrzał artyleryjski kierowany z wieży miejscowego kościoła. Wieża kościoła – jako dobry punkt obserwacyjny dla Polaków – została uszkodzona przez ostrzał niemiecki. Dzięki tej akcji Armia „Kraków” zyskała na czasie, przez co mogła zająć dogodne pozycje w Pszczynie.
W czasie okupacji niemieckiej mieszkająca we wsi rodzina Paszków udzieliła pomocy Żydom: Magdzie, Lojzice (Luiza), Oldze Lengyel. W 1992 roku Instytut Jad Waszem podjął decyzję o przyznaniu Ludwikowi, Marii i Henrykowi Paszkom tytułu Sprawiedliwych wśród Narodów Świata.
W styczniu 1945 r. przez miejscowość przeszły tzw. marsze śmierci z obozów KL Auschwitz w Oświęcimiu na stację kolejową w Wodzisławiu Śląskim.
W latach 1975–1998 miejscowość administracyjnie należała do województwa katowickiego.

</doc>
<doc id="394162" url="https://pl.wikipedia.org/wiki?curid=394162" title="Brzeźniak (województwo wielkopolskie)">
Brzeźniak (województwo wielkopolskie)

Brzeźniak – wieś w Polsce położona w województwie wielkopolskim, w powiecie konińskim, w gminie Golina.
W 1945 roku we wsi znajdowało się 64 gospodarstwa. 
W latach 1975–1998 miejscowość administracyjnie należała do województwa konińskiego.

</doc>
<doc id="394163" url="https://pl.wikipedia.org/wiki?curid=394163" title="Brzeźniak (powiat łobeski)">
Brzeźniak (powiat łobeski)

Brzeźniak – wieś w Polsce położona w województwie zachodniopomorskim, w powiecie łobeskim, w gminie Węgorzyno.
Około 3 km na północ od Brzeźniaka znajduje się wzniesienie Wielot. Około 1,4 km na południe, za jeziorem Brzeźno, znajduje się wzniesienie Zamecznik.
W latach 1975–1998 miejscowość administracyjnie należała do województwa szczecińskiego.

</doc>
<doc id="394164" url="https://pl.wikipedia.org/wiki?curid=394164" title="Brzeźnica (województwo dolnośląskie)">
Brzeźnica (województwo dolnośląskie)

Brzeźnica – wieś w Polsce położona w województwie dolnośląskim, w powiecie ząbkowickim, w gminie Bardo.
Położenie.
Duża, rolnicza wieś łańcuchowa u podnóża Grzbietu Zachodniego Gór Bardzkich. Jest jedną z najdłuższych wsi w dawnym powiecie ząbkowickim, jej zabudowania ciągną się na przestrzeni około 3,5 km; po obu stronach rzeki Studwi. Górne, położone są malowniczo na południowych stokach Brzeźnickiej Góry w Górach Bardzkich, dolne leżą na rozległym obniżeniu u stóp Masywu Grochowa-Braszowic. W dolnej części wieś otaczają użytki rolne z dobrymi glebami. W górnej, położonej na stokach Gór Bardzkich, rosną rozległe lasy świerkowe z domieszką buka, dębu i innych drzew liściastych. Na terenie tych lasów znajdują się dwa rezerwaty leśne: Cisy i Cisowa Góra, będące największymi skupiskami tych drzew w Sudetach. Brzeźnica, szczególnie w swej górnej części posiada bogate walory krajobrazowe i przyrodnicze. Stąd rozciągają się piękne widoki na Góry Bardzkie, Sowie i Masyw Grochowej. Również, co podkreślano przed wojną, Góry Bardzkie posiadają w tym rejonie szczególne wartości przyrodnicze i geologiczne spotykane właściwie tylko w Alpach. W lesie poniżej Brzeźnickiej Góry znajduje się wczesnośredniowieczne grodzisko, nazywane przez dawnych mieszkańców polskim grobem, gdzie od dawna znajdywano tutaj dawną broń, ozdoby i naczynia.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Nazwa.
Nazwa wywodzi się ze staropolskiego określenia oznaczającego brzozowy las. Według niemieckiego językoznawcy Heinricha Adamy’ego nazwa miejscowości pochodzi od polskiej nazwy drzewa liściastego -"brzozy" - "von brzoza, brzezina = Birke". W swoim dziele o nazwach miejscowych na Śląsku wydanym w 1888 roku we Wrocławiu wymienia pierwotną nazwę w formie "Bresnicha" podając jej znaczenie "Birkendorf" czyli w tłumaczeniu "Brzozowa wieś". Niemcy zgermanizowali nazwę na "Briesnitz" w wyniku czego utraciła ona swoje pierwotne znaczenie.
Historia.
Brzeźnica jest starą wsią rycerską, która powstała w końcu XIII lub na początku XIV wieku. Jej nazwa pochodzi od słowiańskiej brzozy, a więc była to na początku "brzozowa wieś". Wymieniana jest po raz pierwszy w 1305 roku jako "Bresnitz". Z dokumentu fundacyjnego pierwszego szpitala ząbkowickiego pw. św. Jerzego z 1320 roku dowiadujemy się, że ówczesny wójt ząbkowicki Hermann Reichenbach podarował szpitalowi jako uposażenie las koło Brzeźnicy. Las ten należał do szpitala, a potem do miasta Ząbkowic aż do XIX wieku. Od momentu założenia była własnością licznych śląskich rodów szlacheckich: Walditzów, Warnsdorfów, Seidlitzów, Reibnitzów i innych.
W roku 1599 właścicielem wsi był szlachcic Jan Peterswalde, a po jego śmierci wieś stała się własnością cesarską. W 1611 roku została sprzedana ówczesnemu staroście ząbkowickiemu Janowi von Mettich. Podczas wojny 30-letniej wojska szwedzkie kilkakrotnie spustoszyły wieś. Po wojnie, w 1654 roku wieś, podobnie jak całe księstwo ziębickie otrzymał jako lenno kameralne Jan Weikhard Auersperg. We władaniu tej rodziny pozostawała Brzeźnica aż do roku 1791. Od 1795 roku majątek we wsi należał do hrabiów Schlabrendorf, później do rodziny von Deym na Opolnicy. W 1785 roku tak opisał Brzeźnicę znany statystyk śląski F.A.Zimmermann: należy do księcia Auersperga z wyjątkiem Holtzruthe, który ma wspólnego pana z Lutomierzem. Tutejszy kościół długo znajdował się w rękach ewangelików, zaś w 1644 roku został przejęty przez katolików. Wraz z nim zawiera wieś jedną plebanię, 1 szkołę, 1 folwark, 20 kmieci, 14 zagrodników, 45 chałupników, 1 kuźnię, 2 młyny wodne i 453 mieszkańców. Z ciekawszych wydarzeń odnotowano, że w czasie trzeciej wojny śląskiej, w 1762 roku, stacjonował we wsi przez okres jednego roku regiment Chorwatów walczących po stronie cesarza. Kilku z nich tutaj zmarło i zostało pochowanych, w tym 10 prawosławnych, na kowalskiej łące obok muru cmentarnego. Gdy ogłoszono pokój w Hubertsburgu, Chorwaci odmaszerowali z Brzeźnicy. Inny "wojenny epizod" miał miejsce w 1866 roku podczas wojny prusko-austriackiej. 21 maja 1866 zakwaterowały się we wsi dwie kompanie 10. regimentu piechoty i 80 pruskich dragonów. Z powodu braku pomieszczeń żołnierze zostali zakwaterowani w miejscowej szkole. Kilka dni później przybyły następne oddziały. Łącznie przebywało tutaj jednorazowo około 1500 żołnierzy.
Ostatnie zabudowania Brzeźnicy kończą się dawnym folwarkiem rycerskim "Kohnheide", dzisiaj zwanym "Kiełkowem", leżącym obok zakładów magnezytowych. Majątek, składający się dzisiaj z dwóch gospodarstw, w XVIII w. należał do Cechu Rzeźników z Ząbkowic i stąd nazywał się "Fleicherof" (mięsny dwór). Świadczy o tym herb na jednym z domów, przedstawiający narzędzia rzeźnika. W XIX wieku odkryto w pobliżu niewielkie pokłady węgla brunatnego i uruchomiono dwie kopalnie. Jedna z nich, kopalnia węgla brunatnego "Henriette", należała do hrabiego Schlabrendorfa i działała w latach 1843-1875, druga do ziemianina Plathnera z Kamieńca, właściciela Kohnheide. Ciekawy zabytek techniki stoi w ogrodzie majątku. Jest nim piec do prażenia magnezytu, postawiony prawdopodobnie jeszcze około 1885 roku, gdy odkryto najważniejszą cechę tego minerału - odporność na wysoką temperaturę. Kościół w Brzeźnicy powstał w XIV wieku, a pierwsza wzmianka o nim pochodzi z 1399 roku. Do 1644 roku był filialnym kościoła w Braszowicach. Obecny, barokowy, powstał w 1723 roku, a od roku 1839 stał się parafialnym.
Pierwsza szkoła powstała przy kościele w 1730 roku, nowa została wybudowana w 1834 roku. Szkoła ewangelicka została założona w 1864 roku. W 1929 roku wieś liczyła 498 katolików i 106 protestantów. Mało kto wie, że przez 27 lat, w szkole w Brzeźnicy pracował jako nauczyciel plastyki wybitny twórca, rysownik, malarz, rzeźbiarz i ilustrator - Karol Robert Brandt. Jest on wymieniany jako jeden z najlepszych twórców ludowych okresu przedwojennego na Śląsku. Jego specjalnością było malarstwo na szkle, posiadał największa na Śląsku kolekcję takich obrazów. Był też dobrym rzeźbiarzem w drewnie, rzeźbił m.in. krzyże nagrobne.
Demografia.
Według Narodowego Spisu Powszechnego (III 2011 r.) liczyła 515 mieszkańców. Jest drugą co do wielkości miejscowością gminy Bardo.
Zabytki.
Do wojewódzkiego rejestru zabytków wpisane są:
Inne zabytki:

</doc>
<doc id="394165" url="https://pl.wikipedia.org/wiki?curid=394165" title="Brzeźnica (województwo łódzkie)">
Brzeźnica (województwo łódzkie)

Brzeźnica – wieś w Polsce położona w województwie łódzkim, w powiecie sieradzkim, w gminie Burzenin.
W latach 1975–1998 miejscowość administracyjnie należała do województwa sieradzkiego. 
Sołectwo zajmuje pow. 234 ha. Wieś leży 10 km na pd.zach. od Burzenina, zamieszkuje w niej w 28 gospodarstwach 145 osób.

</doc>
<doc id="394166" url="https://pl.wikipedia.org/wiki?curid=394166" title="Brzeźnica (województwo opolskie)">
Brzeźnica (województwo opolskie)

Brzeźnica (dodatkowa nazwa w j. niem. Bresnitz; "Brese" (1938-1945)) – wieś w Polsce, położona w województwie opolskim, w powiecie prudnickim, w gminie Biała. Historycznie leży na Górnym Śląsku, na ziemi prudnickiej. Położona jest na terenie Kotliny Raciborskiej, będącej częścią Niziny Śląskiej. Przepływa przez nią rzeka Biała.
W latach 1975–1998 miejscowość należała administracyjnie do ówczesnego województwa opolskiego.
Według danych na 2011 wieś była zamieszkana przez 256 osób.
Geografia.
Położenie.
Wieś jest położona w południowo-zachodniej Polsce, w województwie opolskim, około 13 km od granicy z Czechami, w zachodniej części Kotliny Raciborskiej. Należy do Euroregionu Pradziad. Ma charakter rolniczy. Głównymi uprawami są tutaj ziemniaki, pszenica i pszenżyto. Mało buraka cukrowego ze względu na niską klasę gleby. Przez granice administracyjne wsi przepływa rzeka Biała.
Środowisko naturalne.
W Brzeźnicy panuje klimat umiarkowany ciepły. Średnia temperatura roczna wynosi +8,3 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Brzeźnicy wynoszą 608 mm. Dominują wiatry zachodnie.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod polską nazwą "Brześnica" oraz nazwą zgermanizowaną "Brzesnitz". Topograficzny słownik Prus z 1835 roku notuje wieś pod polską nazwą "Brześnica", a także zgermanizowaną "Brzeznitz".
Ze względu na polskie pochodzenie nazistowska administracja III Rzeszy zmieniła nazwę na nową, całkowicie niemiecką "Brese". 1 czerwca 1948 r. nadano miejscowości, wówczas administracyjnie związanej z Górką Prudnicką, polską nazwę "Brzeźnica".
Historia.
Pierwsza wzmianka o Brzeźnicy pochodzi z 1384. W czasach średniowiecza wieś składała się z małej osady i folwarku. Od XVI wieku należała do majątku zamku w Chrzelicach. Hodowano w niej owce.
W 1884 we wsi zbudowano szkołę ewangelicką.
Według spisu ludności z 1 grudnia 1910, na 416 mieszkańców Brzeźnicy 15 posługiwało się językiem niemieckim, a 401 językiem polskim. W 1921 w zasięgu plebiscytu na Górnym Śląsku znalazła się tylko część powiatu prudnickiego. Brzeźnica znalazła się po stronie wschodniej, w obszarze objętym plebiscytem. Do głosowania uprawnione były w Brzeźnicy 374 osoby, z czego 202, ok. 54%, stanowili mieszkańcy (w tym 192, ok. 51,3% całości, mieszkańcy urodzeni w miejscowości). Oddano 370 głosów (ok. 98,9% uprawnionych), w tym 370 (100%) ważnych; za Niemcami głosowało 351 osób (ok. 94,9%), a za Polską 19 osób (ok. 5,1%).
W latach 1945–1950 Brzeźnica należała do województwa śląskiego, a od 1950 do województwa opolskiego.
Zabytki.
Do wojewódzkiego rejestru zabytków wpisana jest:
Zgodnie z gminną ewidencją zabytków w Brzeźnicy chronione są ponadto:
Kultura.
W Brzeźnicy działa Niemieckie Koło Przyjaźni (Deutscher Freundeskreis) – oddział terenowy Towarzystwa Społeczno-Kulturalnego Niemców na Śląsku Opolskim.
Sport i turystyka.
We wsi znajdują się: boisko piłkarskie oraz agroturystyka: stadnina koni, paintball. Przez wieś przebiega trasa rowerowa PTTK nr 262 Z.

</doc>
<doc id="394167" url="https://pl.wikipedia.org/wiki?curid=394167" title="Brzeźnica (województwo podkarpackie)">
Brzeźnica (województwo podkarpackie)

Brzeźnica – wieś w Polsce położona w województwie podkarpackim, w powiecie dębickim, w gminie Dębica.
W latach 1975–1998 miejscowość administracyjnie należała do województwa tarnowskiego.
Miejscowość jest siedzibą parafii Narodzenia św. Jana Chrzciciela, należącej do dekanatu Pustków - Osiedle, diecezji tarnowskiej.
Historia.
Nazwa miejscowości nawiązuje do rosnących niegdyś bujnie w Puszczy Sandomierskiej lasów brzozowych. Jest jedna z najstarszych wsi gminy Dębica. Powstała w XI wieku na dawnym szlaku handlowym biegnącym wzdłuż Wisły i Wisłoki do Bałtyku. Według źródeł historycznych, tutejszy kościół został poświęcony przez bp Stanisława ze Szczepanowa. Dokumenty historyczne poświadczają, że w 1595 roku istniała we wsi szkoła, a w XVIII wieku istniał we wsi szpital. W 1600 roku Stanisław Ligęza wzniósł nowy kościół, który jednakże nie zachował się do dnia dzisiejszego. Obecna świątynia została wzniesiona w latach 1905–1906 w stylu neogotyckim.
W czasie II wojny światowej Niemcy na potrzeby poligonu dla SS na wiosnę 1940 roku wysiedlili część mieszkańców wsi oraz jej przysiółków, a także Wielonczę, Kotowrotnię oraz przysiółek Pustkowa - Wólkę Pustkowską.
Podczas dwóch kolejnych pacyfikacji w 1943 roku hitlerowcy wymordowali kilkunastu działaczy PPR i partyzantów Gwardii Ludowej. 12 września 1962 roku ich pamięć uczczono odsłonięciem poświęconej im tablicy.
W 1973 roku Brzeźnica została odznaczona Orderem Krzyża Grunwaldu.
Do 30 czerwca 1976 roku miejscowość była siedzibą gminy Brzeźnica.

</doc>
<doc id="394168" url="https://pl.wikipedia.org/wiki?curid=394168" title="Brzeźnica (województwo podlaskie)">
Brzeźnica (województwo podlaskie)

Brzeźnica – wieś w Polsce położona w województwie podlaskim, w powiecie bielskim, w gminie Brańsk.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Brańsku.
Archiwalia.
W Archiwum Narodowym w Krakowie w zbiorze Zygmunta Glogera, w serii 4, pod sygnaturą 574, znajdują się inwentarze dóbr ruchomych z Brzeźnicy po Adamie Żerze (towarzyszu kawalerii narodowej) z lat 1792 i 1795.
Zobacz też.
Brzeźnica, Brzeźnica Bychawska, Brzeźnica Bychawska-Kolonia, Brzeźnica Książęca, Brzeźnica Leśna, Brzeźnica-Kolonia

</doc>
<doc id="394169" url="https://pl.wikipedia.org/wiki?curid=394169" title="Brzeźnica (województwo śląskie)">
Brzeźnica (województwo śląskie)

Brzeźnica (niem. "Bresnitz"; "Eichendorffmūhl" (1938-1945)) – wieś w Polsce, w województwie śląskim, w powiecie raciborskim, w gminie Rudnik. Miejscowość znajduje się w południowo-wschodniej części gminy. Jej powierzchnia wynosi 7,15 km², liczy 561 mieszkańców.
Brzeźnica pierwszy raz wzmiankowana była w 1416 r., jednak już około IX w. p.n.e. znajdowało się tutaj cmentarzysko ciałopalne związane z grodem, który istniał na terenie obecnych Łubowic. Miejscowość stanowi jednostkę pomocniczą gminy: sołectwo "Brzeźnica", w którego skład nie wchodzi już żadna inna miejscowość. We wsi znajduje się pierwsze w województwie śląskim dwujęzyczne przedszkole, z językiem niemieckim, a także klub zapaśniczy "Dąb", którego zawodnicy wchodzą w skład kadry szkolenia olimpijskiego i kadry narodowej Polskiego Związku Zapaśniczego.
Układ wsi stanowią trzy ulice: Górna, Kozielska oraz Leśna.
Geografia.
Położenie.
Brzeźnica leży w Kotlinie Raciborskiej, w południowo-zachodniej części województwa śląskiego, nad Odrą. Położona jest na pagórkowatym terenie na lewym brzegu rzeki.
Pod względem administracyjnym wieś należy do gminy Rudnik (leży w jej południowo-wschodniej części), powiatu raciborskiego i województwa śląskiego.
Od północnego zachodu graniczy z Czerwięcicami, od południowego zachodu z Rudnikiem, który jest siedzibą władz gminy. Od południa Brzeźnica graniczy z Raciborzem, a dokładniej jego dzielnicą – Miedonią. Północno-wschodnią granicę dzieli z Ligotą Książęcą, a wschodnią przez rzekę Odrę z wsią Łęg.
Warunki naturalne.
Brzeźnica otoczona jest ze wszystkich stron polami uprawnymi. Dodatkowo od strony zachodniej, między Czerwięcicami a Brzeźnicą, znajduje się las, głównie liściasty, miejscami mieszany; od wschodniej strony, równolegle do miejscowości przepływa rzeka Odra. Na północnym wschodzie oraz południowym wschodzie znajdują się także niewielkie obszary leśne. Przez wieś przepływa strumyk, który swoje źródło ma w Czerwięcicach. Strumień ten zasila m.in. młyn wodny.
Warunki klimatyczne.
Klimat we wsi Brzeźnica jest łagodny z uwagi na sąsiedztwo z rzeką Odrą, rozciągające się od zachodu kompleksy leśne województwa opolskiego, a także z racji położenia gminy Rudnik przy wylocie Bramy Morawskiej, z której napływają masy wilgotnego i ciepłego powietrza. Średnia roczna temperatura waha się między 7 °C a 8 °C. W lipcu, który jest najcieplejszym miesiącem, temperatura waha się od 17 °C do 18 °C, a w najzimniejszym – styczniu waha się między 2 °C a 3 °C. Czas trwania okresu wegetacyjnego wynosi od ok. 210 do 230 dni, a przymrozki trwają od 60 do 100 dni w ciągu roku, natomiast pokrywa śnieżna zalega od 60 do 90 dni. Opad śródroczny oscyluje wokół 600–900 mm. Wiatry są przeważnie słabe, ok. 42% wieje z kierunku zachodniego i południowo-zachodniego, przynosząc ciepłe masy powietrza z Europy Zachodniej i basenu Morza Śródziemnego. Średnia prędkość wiatru w ciągu roku wynosi ok. 2,2 m/s.
Nazwa.
Nazwa wsi wywodzi się ze staropolskiego określenia oznaczającego brzozowy las. Według niemieckiego językoznawcy Heinricha Adamy’ego pochodzi ona od polskiej nazwy drzewa liściastego – "brzozy" – "von brzoza, brzezina = Birke". W swoim dziele o nazwach miejscowych na Śląsku wydanym w 1888 roku we Wrocławiu wymienia pierwotną nazwę w polskiej formie "Brzeźnice" podając jej znaczenie "Birkenwalde" czyli w tłumaczeniu "Brzozowy las".
W 1416 r. wieś wzmiankowana była jako "Breznicze". Niemcy fonetycznie zgermanizowali nazwę na "Bresnitz" w wyniku czego utraciła ona swoje pierwotne znaczenie. W latach 1935-1945 nazistowska administracja III Rzeszy ze względu na polskie pochodzenie nazwy zmieniła ją na nową, całkowicie niemiecką "Eichendorffmühl" nadaną na cześć niemieckiego poety – Josepha von Eichendorffa, a dokładniej młyna wodnego do którego przybywał, mieszkała tam bowiem córka młynarza, jego ukochana.
Historia.
W okresie kultury łużyckiej na wzgórzu, które graniczy z Łubowicami, znajdowało się cmentarzysko ciałopalne, które było związane z grodem z IX–VII w. p.n.e. Istnienie cmentarzyska na terenie obecnych Łubowic potwierdziły badania archeologiczne prowadzone przez Jana Chochorowskiego.
Wieś powstała na przełomie XIII i XIV wieku. Brzeźnica od początku swojego istnienia należała do Górnego Śląska, a ściślej Księstwa Raciborskiego. Pierwszy raz była wzmiankowana w 1416 r., kiedy została przeniesiona kolegiata z kaplicy zamkowej do kościoła pw. Wniebowzięcia Najświętszej Maryi Panny w Raciborzu. Wówczas Jan II Żelazny uposażył dziesięciną z folwarków w Brzeźnicy oraz Miedoni kanonię w kapitule raciborskiej. 12 stycznia 1445 r. folwark został przekazany Małgorzacie z Szamotuł herbu Nałęcz przez jej męża Wacława Przemyślidę. Następnie wieś jako zastaw trafiła w ręce szlachcica Mateusza Osińskiego, który w 1477 r. zadecydował, że dziesięcina z tej wsi będzie trafiać do kościoła kolegiackiego w Raciborzu.
15 stycznia 1501 r. wieś stała się własnością kanclerza Krzysztofa Tiachowskiego, który miał ją w posiadaniu przez ponad dwadzieścia lat. Ostatecznie, 17 stycznia 1524 r. trafiła w ręce szlachcica Mikołaja Holego, który był już właścicielem Ponięcic, Błażejowic, Witosławic i Sławikowa. W latach 1530–1533 okoliczne folwarki należały do brata Mikołaja – Zdzisława von Holy. W 1533 r. wieś stała się własnością Jana Czapli, a następnie jego siostry – Anny, która otrzymała ją od niego za darmo. W 1565 r. Brzeźnicę kupił Hynek Petrowicz Chorwat von Wiecza, a po jego śmierci właścicielką wsi została jego córka – Joanna.
W 1602 r. Wacław Trach, pan na Kornicach odkupił Brzeźnicę od córki Hynka Pietrowicza Chowata von Wiecze za sumę dziesięciu tysięcy dwustu talarów. W październiku 1645 r. wieś znów zmieniła właściciela na Małgorzatę Dzierżanowską, która zapłaciła za nią osiem tysięcy talarów i sto dukatów. Zbudowała tam także na niewielkim wzniesieniu pałac, który wraz z wsią podarowała w 1667 r. swojemu pasierbowi – Fryderykowi Jarockiemu oraz synowi – Janowi Krzysztofowi Dzierżanowskiemu i w taki sposób wieś podzieliła się na Brzeźnicę Dolną i Górną. W 1671 r. Brzeźnica Dolna stała się własnością Jana Ferdynanda Larischa, dzierżawcy Borucina, który odkupił ją od Jana Krzysztofa Dzierżanowskiego po śmierci jego siostry, Katarzyny. Zobowiązał on również nowego właściciela do wypłacania corocznej renty w wysokości sześćdziesięciu talarów dla swojego ojca, Adama Dzierżanowskiego. Po śmierci Fryderyka Jarockiego, właściciela Brzeźnicy Górnej w 1678 r. jego majątek został wystawiony na licytację, którą wygrało małżeństwo: Katarzyna z domu Larisch oraz Jerzy Kozłowski, pan na Pilchowicach i Ćwiklicy. W 1689 r. Brzeźnica Dolna została sprzedana Hynkowi Wacławowi Larischowi. W 1696 r. dziedzic po Jerzym Kozłowskim i Katarzynie z domu Larish sprzedał Brzeźnicę Górną Johannowi Schippowi von Branitz. W 1698 r. we wsi istniała szkoła.
W 1703 r. Brzeźnica Dolna stała się własnością Johanna Schippa von Branitza i w ten sposób wieś została znów połączona. 28 października 1704 r. wieś nabył Florian Szymon Ehrenkron, a w 1725 r. jego dobra obejmowały pałac z ogródkiem kuchennym, w którym sadzono warzywa i zioła, folwark z ogrodem, browar oraz sad. W brzeźnickim pałacu urodził się w 1752 r. późniejszy biskup wrocławski Emmanuel von Schimonsky (zm. 1832 r.). Ksiądz doktor Augustin Weltzel w XIX wieku wzmiankował kaplicę, usytuowaną naprzeciw pałacu, w której ustanowiony kapelan odprawiał codziennie z wyjątkiem Bożego Narodzenia, Wielkanocy, Wniebowstąpienia, Zielonych Świątek, Bożego Ciała i odpustu w Łubowicach msze święte dla właścicieli, ich gości oraz służby. Oprócz tego ustanowiony kapelan za zgodą łubowickiego proboszcza mógł udzielać sakramentów chrztu, ślubu oraz odprawiać obrzędy pogrzebu. Wzmianki o brzeźnickim kapelanie pochodzą z 1798 r., w późniejszych latach kaplica została przerobiona na szopę. W XVIII wieku wieś została wcielona do Królestwa Pruskiego.
Po śmierci Floriana Szymona Ehrenkrona majątek odziedziczyła jego córka, Maria Eleonora, żona Karola Józefa Schimonsky na Wachowie. Rodzina ta posiadała wieś do 1817 r., a następnie sprzedała ją Wilhelmowi Gottlobowi von Wrochem. W 1867 r. wieś trafiła w ręce księcia raciborskiego Wiktora I. Jego spadkobiercy posiadali ją do 1945 r. W XIX wieku we wsi funkcjonowały dwa wiatraki oraz dwa młyny wodne, gościem jednego z nich bywał Joseph von Eichendorff.
Po plebiscycie w 1921 r. Brzeźnica pozostała w państwie niemieckim. Wiosną 1945 r. w wyniku działań wojennych został zniszczony pałac, a wieś przejęły wojska radzieckie. Po II wojnie światowej Brzeźnica została wcielona do państwa polskiego. W latach 1958–1972 należała do Gromady Łubowice. W latach 1975–1998 miejscowość administracyjnie należała do województwa katowickiego. W 2004 r. w Brzeźnicy powstało pierwsze w województwie śląskim dwujęzyczne (z językiem niemieckim) przedszkole. 27 sierpnia 2006 r. uruchomiono młyn wodny związany z postacią niemieckiego poety Josepha von Eichendorffa.
Demografia.
W 2016 roku w Brzeźnicy ludność w wieku przedprodukcyjnym na 100 mieszkańców wynosiła 17,81, co uplasowało wieś powyżej średniej w gminie (16,95). Natomiast ludność w wieku produkcyjnym wynosiła 65,56 (średnia w gminie – 66,90), a w wieku poprodukcyjnym – 16,63 (średnia w gminie – 16,25). Stosunek mieszkańców w wieku poprodukcyjnym do mieszkańców w wieku produkcyjnym wynosił 25% (średnia w gminie – 24%). Mediana wieku mieszkańców wynosi 47 lat (średnia w gminie - 47,11).
Komunikacja.
Do Brzeźnicy prowadzą dwie drogi powiatowe: 1,7 km do Raciborza oraz 1,6 km do Ligoty Książęcej, która wiedzie dalej do drogi wojewódzkiej nr 421. Oprócz tego dwie drogi gminne prowadzą do drogi krajowej nr 45.
Znajdują się tu trzy przystanki autobusowe. Miejscowość łączy z Raciborzem, Sławikowem, Rudnikiem i Łanami komunikacja autobusowa i busowa. Oprócz tego Brzeźnica ma jeszcze połączenie z Lasakami.
Najbliższe stacje kolejowe to: Racibórz (8 km), Racibórz Markowice (6 km) oraz Nędza (6 km).
Infrastruktura i gospodarka.
W miejscowości znajduje się m.in. remiza Ochotniczej Straży Pożarnej z jednym wozem strażackim – GBAM 2/16+8. Oprócz tego we wsi działa zespół szkolno-przedszkolny, sklep spożywczo-przemysłowy oraz piekarnia. Najbliższe ośrodki zdrowia mieszczą się w Rudniku oraz Łubowicach, a w Szonowicach jest oprócz tego punkt lekarski. Punkty apteczne znajdują się w Rudniku oraz Łubowicach. Najbliższy urząd pocztowy mieści się w Rudniku (kod 47-411), a ponadto w Łubowicach jest agencja pocztowa.
Miejscowa ludność zajmuje się głównie uprawą pszenicy, owsa, kukurydzy i rzepaku oraz hodowlą trzody chlewnej, bydła domowego, królików, kur, koni oraz gołębi. Oprócz tego we wsi znajduje się kurza ferma oraz przedsiębiorstwo produkujące podłoże dla grzybów.
Wieś korzysta z ujęcia wody podziemnej znajdującego się pod Rudnikiem, a obsługiwanego przez Zakład Wodociągów i Usług Komunalnych w Rudniku. Brzeźnica nie ma sieci kanalizacyjnej. Miejscowość związana jest z telefoniczną strefą numeracyjną Raciborza (32). Wieś nie jest objęta siecią gazu rozdzielczego, a braki z tym związane zaspokajane są gazem z butli propan-butan. W Brzeźnicy prowadzona jest również zbiórka odpadów wtórnych do specjalnych worków, które można nabyć u sołtysa.
Kultura, oświata i sport.
Miejscem upowszechniania kultury jest remiza Ochotniczej Straży Pożarnej. We wsi znajduje się mniejszość niemiecka skupiona w Towarzystwie Społeczno-Kulturalnym Niemców, tzw. DFK, które także organizuje imprezy kulturalne.
W Brzeźnicy znajduje się Zespół Szkolno-Przedszkolny przy ulicy Kozielskiej 41, w którym w roku szkolnym 2004/2005 uczyło się 86 uczniów. W skład Zespołu Szkolno-Przedszkolnego wchodzą: szkoła podstawowa oraz dwujęzyczne przedszkole (z językiem niemieckim), które było pierwszą taką placówką w województwie śląskim (powstało w 2004 r.) i jedną z sześciu w Polsce. W szkole podstawowej oprócz języka obcego, którym jest angielski, ze względu na mniejszość niemiecką można dobrowolnie uczyć się języka niemieckiego w wymiarze trzech godzin tygodniowo. Szkoła ma własną świetlicę oraz bibliotekę, nie ma sali gimnastycznej. Przy Zespole Szkolno-Przedszkolnym działa Stowarzyszenie Oświatowe Wsi Brzeźnica, którego zadaniem jest wspomaganie placówki poprzez wyszukiwanie programów pomocowych oraz pozyskiwanie środków z zewnątrz. Najbliższe szkoły gimnazjalne znajdują się w Rudniku, Szonowicach, Grzegorzowicach i Raciborzu. Najbliższe szkoły ponadgimnazjalne znajdują się w Raciborzu i Kuźni Raciborskiej.
We wsi działa Ludowy Klub Sportowy "Dąb", który głównie specjalizuje się w zapasach w stylu wolnym. Członkowie klubu powoływani są do kadry olimpijskiej. Z klubu wywodzą się takie zapaśniczki jak Sylwia Bileńska, która w 2004 r. zdobyła tytuł akademickiej mistrzyni świata czy Sara Jezierzańska, która w 2007 r. wywalczyła srebro na zapaśniczych mistrzostwach Europy kadetek. Zawodnicy klubu mają w swoim dorobku (do 2007 r.) łącznie: 144 medale, w tym 59 złotych, 43 srebrne oraz 42 brązowe. Klub wyposażony jest w salę sportową przy ulicy Sportowej 1.
Religia.
Brzeźnica należy do parafii Narodzenia Najświętszej Maryi Panny w Łubowicach, która znajduje się w dekanacie raciborskim w diecezji opolskiej. W samej Brzeźnicy znajdują się trzy kapliczki. Najstarsza usytuowana jest przy ulicy Kozielskiej i pochodzi z XIX wieku, charakteryzuje się ostrołukowym wnętrzem. Druga powstała w 1929 r. jako wotum dziękczynne za powrót syna Adolfa Marlowskiego z I wojny światowej. Trzecia kapliczka znajduje się przy ulicy Leśnej i jest poświęcona Świętej Rodzinie. W tym miejscu 1 stycznia odprawiana jest msza święta odpustowa.
Zabytki i obiekty turystyczne.
Zabytki.
Przy ul. Kozielskiej znajdują się wpisane do wojewódzkiego rejestru zabytków (A/Op-651/59) ruiny barokowego pałacu z I połowy XIX wieku. Pałac wybudowano w 1645 r. przez Małgorzatę Dzierżanowską, budowla zaprojektowana na planie prostokąta była murowana i otynkowana, wokół ruin rozciąga się park z okazami starodrzewu. Na terenie dawnego folwarku znajduje się wpisany do wojewódzkiego rejestru zabytków (A/1752/1815/98 z 31.12.1998) spichlerz, który pochodzi z XIX wieku. Budowla ma dwie kondygnacje. Przy wjeździe do dawnych zabudowań folwarcznych stoi wpisana do wojewódzkiego rejestru zabytków (B Op-169/59) kamienna, barokowa figura św. Jana Nepomucena. Figura stoi na marmurowym postumencie, który jest ujęty uproszczonymi, ściętymi wolutami, obecnie figura znajduje się na starym cmentarzu w Łubowicach.
Przy ul. Leśnej stoi młyn wodny z XVIII wieku. Młyn został zbudowany był z drewna i kamienia, obecnie na jego miejscu znajduje się murowana budowla z lat 20. XX wieku, młyn związany jest z postacią niemieckiego poety, Josepha von Eichendorffa. Przy ul. Kozielskiej znajduje się kapliczka z XIX wieku. Kapliczka ma ostrołukowe wnętrze.
Przy ul. Kozielskiej (nr 10) stoi krzyż kamienny z postacią Chrystusa na postumencie z niszą, w której jest figura Matki Boskiej Bolesnej. Krzyż pochodzi z końca XIX wieku. Przy tej samej ulicy (nr 24) znajduje się kapliczka domkowa, murowana, częściowo otynkowana. Kapliczka pochodzi z XIX wieku. We wsi znajduje się również kapliczka z 1929 r. wybudowana przez Adolfa Marklowskiego jako dziękczynienie za powrót syna z I wojny światowej
We wsi znajduje się stanowisko archeologiczne wpisane do wojewódzkiego rejestru zabytków (A-399/75). Odkryto tutaj osadę wielokulturową, a ślady pochodzą z epoki brązu, kultury łużyckiej, celtyckiej i średniowiecza. Oprócz tego znajduje się osiem stanowisk niewpisanych do rejestru, w których znaleziono ślady osadnicze z pradziejów, epoki kamienia, kultury łużyckiej, kultury przeworskiej, okresu rzymskiego i średniowiecza. 
Na północy wsi znajduje się cmentarzysko ciałopalne kultury łużyckiej, związane z grodem funkcjonującym w IX–VI wieku p.n.e., mieszczącym się na terenie obecnych Łubowic.
Brzeźniczanie.
Lista znanych osób związanych z Brzeźnicą:

</doc>
<doc id="394170" url="https://pl.wikipedia.org/wiki?curid=394170" title="Brzeźnica (powiat konecki)">
Brzeźnica (powiat konecki)

Brzeźnica – wieś w Polsce położona w województwie świętokrzyskim, w powiecie koneckim, w gminie Gowarczów.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Świętych Apostołów Piotra i Pawła w Gowarczowie.

</doc>
<doc id="394171" url="https://pl.wikipedia.org/wiki?curid=394171" title="Brzeźnica (gmina Srokowo)">
Brzeźnica (gmina Srokowo)

Brzeźnica (niem. "Birkenfeld") – osada w Polsce położona w województwie warmińsko-mazurskim, w powiecie kętrzyńskim, w gminie Srokowo.
W latach 1975–1998 miejscowość administracyjnie należała do województwa olsztyńskiego.
Zabudowania gospodarcze majątku ziemskiego w Brzeźnicy leżą tuż przy granicy z obwodem kaliningradzkim. Po II wojnie światowej w okresie od 9 maja 1945 do 30 listopada 1946 wieś znajdowała się na terenie powiatu gierdawskiego (od 16 sierpnia 1945 po wytyczeniu granicy państwowej siedziba powiatu gierdawskiego była w Skandawie).
Dojazd do Brzeźnicy ze Srokowa przez Srokowski Dwór, Bajory Małe i Bajory Wielkie. W Bajorach Małych można skręcić do wsi Wyskok – jest tam punkt widokowy na rezerwat przyrody Jezioro Siedmiu Wysp. W pobliżu Bajor Małych, na Kanale Mazurskim jest także rezerwat przyrody Bajory.
Historia wsi.
W roku 1469 zakon krzyżacki przekazał w zastaw rodzinie Schliebenów cały okręg gierdawski, zarządzany wcześniej przez prokuratora krzyżackiego. Zobowiązania finansowe Krzyżaków wobec najemników sprowadzonych z Niemiec powstały w czasie wojny trzynastoletniej. Zakon zobowiązań nie spłacił, dzięki czemu Schlibenowie zostali właścicielami dwóch miast: Gierdawy i Nordenborka (z zamkami i folwarkami) oraz 24 wsi o powierzchni około 750 łanów, w tym i Brzeźnicy.
W Brzeźnicy urodził się 26 grudnia 1638 wojewoda inflancki i starosta rogoziński Jan Teodor Schlieben.
W XVII w. Brzeźnica należała do rozległego klucza rodziny Schliebenów, do którego należały m.in.: starostwo Gierdawa, Nordenbork, Bejnuny Małe, Zastawno, Głowbity, Łankiejmy, Kałki, Mołtajny, Nunkajmy, Pokrzywno i Suśnik. Przedstawiciele rodziny Schliebenów (w różnym okresie) posiadali majątki w Sorkwitach, majątki w okolicach Pruskiej Iławy, a także na Kujawach w Płowcach i Dobrem. Brzeźnica była w posiadaniu hrabiów Schliebenów do roku 1824. We wsi funkcjonowała karczma.
Po Schliebenach Brzeźnica była w posiadaniu rodziny Totenhoefer. Do rodziny tej należał również majątek ziemski w Kałkach. W latach 1929-1944 Brzeźnica należała do Erny Koch z domu Totenhofer.
Dwór.
Istniejący dwór w Brzeźnicy wybudowany został w pierwszej połowie XIX w. Dwór był zniszczony w czasie wojny w 1914 roku, po czym odbudowany. Dwór wybudowany był na planie prostokąta, jako budowla parterowa z dwukondygnacyjnymi ryzalitami w części środkowej budynku, od frontu i ogrodu. Ryzalit od frontu budynku posiada przeszklony ganek z czterema kolumnami podtrzymującymi taras z ozdobną balustradą. Przy dworze znajduje się park krajobrazowy z zachowanym starodrzewem. W części gospodarczej majątku znajduje się zespół budynków wybudowanych z czerwonej cegły. Znajdująca się tam gorzelnia ponownie została uruchomiona w 1961 roku (za Licharewą). Na dachach budynków gospodarczych i dworu znajduje się około 20 gniazd bocianich.
Od 1945 majątek ziemski w Brzeźnicy funkcjonował jako PGR. Przed likwidacją PGR był zakładem rolnym (wraz z obiektem rolnym Kałki) w ramach PPGR Srokowo. Majątek Brzeźnica po przejęciu przez AWRSP przekazany został w użytkowanie osoby fizycznej.
W lesie ok. 1 km od Brzeźnicy znajduje się cmentarz rodowy właścicieli majątku z zachowanymi nagrobkami.
Kościoły.
Na terenie wsi działalność duszpasterską prowadzą następujące kościoły:

</doc>
<doc id="394172" url="https://pl.wikipedia.org/wiki?curid=394172" title="Brzeźnica (województwo wielkopolskie)">
Brzeźnica (województwo wielkopolskie)

Brzeźnica (też: "Brzeźnica Krajeńska") – wieś w Polsce położona w województwie wielkopolskim, w powiecie złotowskim, w gminie Jastrowie.
Wieś królewska starostwa wałeckiego, pod koniec XVI wieku leżała w powiecie wałeckim województwa poznańskiego.
We wsi znajdują się dwa kościoły filialne parafii Sypniewo. Kościół szachulcowy pw. św. Piotra i Pawła, budowany w latach 1847-48 na miejscu drewnianego z wieżą nakrytą wysmukłym hełmem. W środku bogato rzeźbiony późnorenesansowy ołtarz z XVII wieku. Drugi, poewangelicki, neogotycki pw. Chrystusa Króla z 1910 roku, poświęcony jako katolicki w 1949 roku. Wewnątrz polichromia z lat 1963-64, wykonana przez Henryka Domurata z Poznania.
W latach 1975–1998 miejscowość administracyjnie należała do województwa pilskiego.

</doc>
<doc id="394173" url="https://pl.wikipedia.org/wiki?curid=394173" title="Brzeźnica (powiat szczecinecki)">
Brzeźnica (powiat szczecinecki)

Brzeźnica – wieś w Polsce położona w województwie zachodniopomorskim, w powiecie szczecineckim, w gminie Biały Bór.
W latach 1975–1998 wieś należała do woj. koszalińskiego.
Przez miejscowość przepływa Czernica, rzeka dorzecza Warty.
Inne miejscowości o nazwie Brzeźnica: Brzeźnica, Brzeźnica Bychawska, Brzeźnica Bychawska-Kolonia, Brzeźnica Książęca, Brzeźnica Leśna, Brzeźnica-Kolonia

</doc>
<doc id="394174" url="https://pl.wikipedia.org/wiki?curid=394174" title="Brzeźnik (województwo dolnośląskie)">
Brzeźnik (województwo dolnośląskie)

Brzeźnik (dawniej niem. "Birkenbrück") – wieś w Polsce położona w województwie dolnośląskim, w powiecie bolesławieckim, w gminie Bolesławiec.
Położenie.
Brzeźnik to duża wieś o długości około 1,8 km, leżąca na Pogórzu Izerskim, na północnym skraju Niecki Lwóweckiej, na wysokości około 205-220 m n.p.m. Przez miejscowość przebiega droga krajowa DK94.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Historia.
Od XIV do V wieku p.n.e. w okolicach Brzeźnika zamieszkiwali Łużyczanie, na co wskazują pozostawione ślady osad i cmentarzysk. Miejscowość założono około roku 1228. W latach 1265-1810 stanowiła własność klasztoru magdalenek w Nowogrodźcu. W maju 1510 w pobliżu wsi banda rycerzy-rabusiów ograbiła wozy z kosztownościami należącymi do polskiego króla Zygmunta Starego.

</doc>
<doc id="394175" url="https://pl.wikipedia.org/wiki?curid=394175" title="Brzeźnik (województwo mazowieckie)">
Brzeźnik (województwo mazowieckie)

Brzeźnik – wieś w Polsce położona w województwie mazowieckim, w powiecie węgrowskim, w gminie Wierzbno.
W latach 1975–1998 miejscowość administracyjnie należała do województwa siedleckiego.

</doc>
<doc id="394176" url="https://pl.wikipedia.org/wiki?curid=394176" title="Brzeźno (województwo dolnośląskie)">
Brzeźno (województwo dolnośląskie)

Brzeźno (niem. "Gross Breesen") – wieś w Polsce położona w województwie dolnośląskim, w powiecie trzebnickim, w gminie Prusice.
Historia.
W latach 1936–1943 we wsi znajdował się hitlerowski ośrodek kształcenia rolnego dla żydowskiej młodzieży.
Podział administracyjny.
W latach 1975–1998 miejscowość administracyjnie należała do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="394177" url="https://pl.wikipedia.org/wiki?curid=394177" title="Brzeźno (województwo lubelskie)">
Brzeźno (województwo lubelskie)

Brzeźno – wieś w Polsce położona w województwie lubelskim, w powiecie chełmskim, w gminie Dorohusk. 
W latach 1975–1998 miejscowość administracyjnie należała do województwa chełmskiego. 
Przez miejscowość przebiega droga krajowa nr 12.
Brzeźno leży w odległości około 10 km od Chełma na trasie Chełm – Dorohusk na wysokości 177 m n.p.m. w otoczeniu podmokłych, zatorfionych łąk, pociętych gęstą siecią rowów melioracyjnych. Liczba mieszkańców, według Narodowego Spisu Powszechnego (III 2011 r.), wynosiła 962. W Brzeźnie około 20 domów zostało wpisanych do rejestru „Zabytków architektury i budownictwa w Polsce”. Większość budynków pochodzi z lat 30. i 40. XX wieku. We wsi znajduje się prawosławna cerkiew filialna pw. św. Włodzimierza, należąca do parafii w Chełmie.
Etymologia.
Brzeźno to nazwa typu topograficznego i mówi o tym, że w rejonie miejscowości, w chwili jej założenia było duże skupisko drzew brzozowych. W różnych okresach miejscowość nosiła nazwę Brzeziny, Brzeziny Hniszewskie, Brzyzna, Brzyzno.
Historia Brzeźna.
Brzeźno swymi początkami sięga czasów prehistorycznych. Pierwsze ślady osadnictwa ludzkiego pochodzą z epoki neolitu. W okolicznych torfowiskach znajdowano fragmenty ceramiki oraz przedmioty z czasów wczesnego średniowiecza (sierpy czy topory). Podczas badań archeologicznych na gruntach Kolonii Brzeźno stwierdzono istnienie zwartej osady kultury łużyckiej. Człowiek chętnie lokował tu swoje siedziby ze względu na charakter obronny terenów otaczających Brzeźno.
Rezerwat „Brzeźno”.
Rezerwat Brzeźno został zatwierdzony w 1973 roku. Zajmuje on powierzchnię 165 ha i należy do kompleksu torfowisk węglanowych w pobliżu Chełma, który znalazł się w programie Natura 2000. Od czasu, gdy uznano je za jeden z najcenniejszych w Polsce obszarów bagiennych oraz ostoję ptaków o europejskim znaczeniu, przyciągają naukowców i miłośników przyrody z całej niemal Europy. O wyjątkowym charakterze torfowisk węglanowych decyduje ich położenie na pograniczu wilgotnego, obfitującego w tereny bagienne Polesia Lubelskiego i wyniesionej, położonej na osadach kredowych Wyżyny Lubelskiej. Odmienność flory i fauny zawdzięczają nietypowemu, jak dla terenów bagiennych zasadowemu odczynowi torfów. W krajobrazie torfowisk dominują: szuwary turzycowe i łany kłoci wiechowatej, które nigdzie w Polsce nie występują na tak rozległej powierzchni. Obrzeża kłociowisk porastają skupienia ginących gatunków turzyc, np. turzycy Buxbauma, turzycy Davalla oraz wyjątkowo rzadki zespół marzycy rudej. Roślinność bagienna styka się z użytkowanymi przez okoliczną ludność podmokłymi łąkami, na których można znaleźć nie mniej interesujące gatunki roślin. Krajobraz torfowisk urozmaicają niewielkie kredowe wysepki lub półwyspy zwane grądzikami. Teren taki znany jest z zadrzewienia i występujących zarośli wierzbowych. Na torfowiskach odnotowano około 550 gatunków roślin naczyniowych, z których 43 podlega ochronie prawnej, natomiast na łąkach i wysepkach objęto całkowitą ochroną 31 gatunków. Najokazalsze z nich to m.in.: goździk pyszny, pełnik europejski, len złocisty, gnidosz królewski, goryczka wąskolistna i krzyżowa, kosaciec syberyjski i starzec cienisty.
Dla ornitologów symbolem torfowisk jest zagrożona w skali globalnej wodniczka. Jest to jedno ze stanowisk jej najliczniejszego występowania w okresie lęgowym. W 1993 roku w łanach kłoci wiechowatej obserwowano blisko 180 śpiewających samców wodniczki. W kłociowiskach gniazdują błotniaki popielate, sowa błotna, bąk, kureczka zielonka i kropiatka, natomiast na łąkach – kulik wielki, dubelt i derkacz. Ptaki te zagrożone są w większości na znacznych obszarach Europy. Do innych osobliwości ptasiego świata należą: żuraw, błotniak stawowy, rycyk, krwawodziób, podróżniczek i dziwonia. Łącznie na torfowiskach zaobserwowano 150 gatunków ptaków, z czego 75 regularnie tu gniazdujących. Różnorodność floty torfowisk sprzyja występowaniu blisko 800 gatunków motyli. Kilkanaście z nich posiada tu jedyne znane w Polsce stanowiska. Spośród motyli dziennych, 8 gatunków znajduje się na liście 20 motyli europejskich zagrożonych wyginięciem. Obok nich obserwowano trzy chronione w Polsce gatunki: pazia królowej oraz mieniaka tęczowca i strużnika.
W szuwarach kłociowisk żyje jeden z polskich gadów – żółw błotny. Jest to gatunek chroniony, wpisany do Polskiej Czerwonej Księgi Zwierząt. Torfowiska węglanowe ze względu na wyjątkowo dużą różnorodność biologiczną uznano za unikatowy zespół przyrodniczy nie tylko w skali kraju, lecz również Europy. Świadczy o tym m.in. wpisanie ich na listę ostoi ptaków o znaczeniu europejskim. Wybierając się do rezerwatu warto wiedzieć, że w ramach programu aktywnej ich ochrony została przygotowana ścieżka dydaktyczna wraz z wieżą widokową, która w znakomity sposób ułatwia poznanie walorów przyrodniczych tego wyjątkowo cennego obszaru. Temu celowi służy również Ośrodek Dydaktyczno-Muzealny Zarządu Chełmskich Parków Krajobrazowych w Brzeźnie.

</doc>
<doc id="394178" url="https://pl.wikipedia.org/wiki?curid=394178" title="Brzeźno (województwo mazowieckie)">
Brzeźno (województwo mazowieckie)

Brzeźno – wieś w Polsce położona w województwie mazowieckim, w powiecie ostrołęckim, w gminie Goworowo. Leży nad rzeką Orz.
Do Brzeźna należy niesamodzielna wieś Brzeźno-Wieś.
Środkową część wsi zajmuje dawny pałac Marchwickich z przylegającym do niego folwarkiem.
Wierni kościoła rzymskokatolickiego należą do parafii Podwyższenia Krzyża Świętego w Goworowie.
Historia.
W latach 1921–1939 miejscowość leżała w województwie białostockim, w powiecie ostrołęckim, w gminie Czerwin.
Majątek ziemski z pałacem i folwarkiem był własnością Stanisława Marchwickiego (1086 ha).
W Powszechnym Spisie Ludności z 1921 roku oddzielnie spisano pałac z folwarkiem i wieś (obecnie Brzeźno-Wieś). Folwark zamieszkiwały 152 osoby w 8 budynkach mieszkalnych.
Miejscowość należała do parafii rzymskokatolickiej w m. Goworowo. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w m. Czerwin.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia 1945 włączona w skład Generalnego Gubernatorstwa.
Po wyzwoleniu część majątku została rozparcelowana, reszcie utworzono Państwowe Gospodarstwo Rolne.
W latach 1975–1998 miejscowość administracyjnie należała do województwa ostrołęckiego.

</doc>
<doc id="394179" url="https://pl.wikipedia.org/wiki?curid=394179" title="Brzeźno (województwo podlaskie)">
Brzeźno (województwo podlaskie)

Brzeźno – wieś w Polsce położona w województwie podlaskim, w powiecie grajewskim, w gminie Szczuczyn.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Niedźwiadnej.

</doc>
<doc id="394180" url="https://pl.wikipedia.org/wiki?curid=394180" title="Brzeźno (wieś w powiecie człuchowskim)">
Brzeźno (wieś w powiecie człuchowskim)

Brzeźno (kaszb. "Brzézno", niem. "Briesen") – wieś kaszubska w Polsce położona w województwie pomorskim, w powiecie człuchowskim, w gminie Człuchów przy trasie linii kolejowej Chojnice-Człuchów (stacja kolejowa "Brzeźno Człuchowskie").
Wieś królewska starostwa człuchowskiego w województwie pomorskim w drugiej połowie XVI wieku. W latach 1975–1998 miejscowość administracyjnie należała do województwa słupskiego.
W l. 1920-1939 we wsi znajdowała się ostatnia niemiecka stacja kolejowa przed granicą z Polską. 

</doc>
<doc id="394181" url="https://pl.wikipedia.org/wiki?curid=394181" title="Brzeźno (województwo świętokrzyskie)">
Brzeźno (województwo świętokrzyskie)

Brzeźno (dawn. Brzezno) – wieś sołecka w Polsce położona w województwie świętokrzyskim, w powiecie jędrzejowskim, w gminie Sobków.
W latach 1975–1998 miejscowość administracyjnie należała do województwa kieleckiego.

</doc>
<doc id="394182" url="https://pl.wikipedia.org/wiki?curid=394182" title="Brzeźno (województwo warmińsko-mazurskie)">
Brzeźno (województwo warmińsko-mazurskie)

Brzeźno (dawana nazwa "Bergling") – osada w Polsce położona w województwie warmińsko-mazurskim, w powiecie olsztyńskim, w gminie Świątki.
W latach 1975–1998 miejscowość administracyjnie należała do województwa olsztyńskiego. Miejscowość leży w historycznym regionie Prus Górnych.
Wieś wzmiankowana w dokumentach z roku 1419 pod nazwą "Birkelingk", jako wieś szlachecka na 12 włókach. W roku 1782 we wsi odnotowano 6 domów (dymów), natomiast w 1858 w 9 gospodarstwach domowych było 68 mieszkańców. W latach 1937-39 było 85 mieszkańców.

</doc>
<doc id="394183" url="https://pl.wikipedia.org/wiki?curid=394183" title="Brzeźno (gmina Szczecinek)">
Brzeźno (gmina Szczecinek)

Brzeźno (niem. "Briesen") – wieś w Polsce położona w województwie zachodniopomorskim, w powiecie szczecineckim, w gminie Szczecinek.

</doc>
<doc id="394184" url="https://pl.wikipedia.org/wiki?curid=394184" title="Brzostek (województwo łódzkie)">
Brzostek (województwo łódzkie)

Brzostek – wieś w Polsce położona w województwie łódzkim, w powiecie radomszczańskim, w gminie Przedbórz.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii św. Aleksego w Przedborzu.

</doc>
<doc id="394185" url="https://pl.wikipedia.org/wiki?curid=394185" title="Brzostek (województwo śląskie)">
Brzostek (województwo śląskie)

Brzostek – wieś w Polsce położona w województwie śląskim, w powiecie zawierciańskim, w gminie Szczekociny.
W latach 1975–1998 miejscowość administracyjnie należała do województwa częstochowskiego.
Nazwa.
Miejscowość była wzmiankowana w formie "Brzostek" w 1397 roku. Jest to nazwa topograficzna wywodząca się od słowa "brzost" oznaczającego ‘gatunek wiązu’.

</doc>
<doc id="394186" url="https://pl.wikipedia.org/wiki?curid=394186" title="Brzostek (województwo wielkopolskie)">
Brzostek (województwo wielkopolskie)

Brzostek – wieś w Polsce położona w województwie wielkopolskim, w powiecie średzkim, w gminie Zaniemyśl.
Wieś duchowna "Brzost", własność kapituły katedralnej gnieźnieńskiej, pod koniec XVI wieku leżała w powiecie pyzdrskim województwa kaliskiego. W latach 1975–1998 miejscowość administracyjnie należała do województwa poznańskiego.

</doc>
<doc id="394187" url="https://pl.wikipedia.org/wiki?curid=394187" title="Brzostków (województwo świętokrzyskie)">
Brzostków (województwo świętokrzyskie)

Brzostków – wieś w Polsce, położona w województwie świętokrzyskim, w powiecie buskim, w gminie Nowy Korczyn.
Brzostków leży nad Wisłą i graniczy bezpośrednio z Pawłowem, Błotnowolą oraz Kawęczynem. Brzostków liczy około 180 indywidualnych gospodarstw.
W latach 1975–1998 miejscowość administracyjnie należała do województwa kieleckiego, co nie ulego zmianie do dnia dzisiejszego z wyjątkiem nazwy (województwo świętokrzyskie).
Do 1980 r. Brzostków należał do parafii Ostrowce, a następnie po zbudowaniu kościoła w Brzostkowie razem z Błotnowolą i Pawłowem tworzą osobną parafię.
W Brzostkowie znajdują się: kościół parafialny, szkoła podstawowa, Ochotnicza Straż Pożarna, ośrodek zdrowia z apteką, cmentarz, a także 2 sklepy spożywczo-przemysłowe.
W czasach PRL funkcjonował w Brzostkowie oddział Gminnej Spółdzielni. W jej skład wchodził: sklep spożywczy, skup zwierząt hodowlanych i płodów rolnych, sklep z artykułami do produkcji rolnej, bank oraz klub.
W Brzostkowie znajdują się także 2 małe, naturalne stawy.

</doc>
<doc id="394188" url="https://pl.wikipedia.org/wiki?curid=394188" title="Brzóstków">
Brzóstków

Brzóstków (do końca 2015 roku "Brzostków") – wieś w Polsce, położona w województwie wielkopolskim, w powiecie jarocińskim, w gminie Żerków, na terenie Żerkowsko-Czeszewskiego Parku Krajobrazowego. Wchodzi w skład sołectwa Śmiełów.
W latach 1975–1998 wieś administracyjnie należała do województwa kaliskiego.
 Przez Brzóstków przebiega czarny szlak rowerowy, łączący Żerków przez Raszewy, Śmiełów, Nową Wieś Podgórną, Czeszewo i Winną Górę z Miłosławiem.
Zabytki.
Do rejestru zabytków wpisane są następujące obiekty:

</doc>
<doc id="394189" url="https://pl.wikipedia.org/wiki?curid=394189" title="Brzostowo (województwo dolnośląskie)">
Brzostowo (województwo dolnośląskie)

Brzostowo – wieś w Polsce położona w województwie dolnośląskim, w powiecie milickim, w gminie Krośnice.
W latach 1975–1998 miejscowość administracyjnie należała do województwa wrocławskiego.
Przez wieś przebiega droga wojewódzka nr 448.

</doc>
<doc id="394191" url="https://pl.wikipedia.org/wiki?curid=394191" title="Brzostowo (województwo podlaskie)">
Brzostowo (województwo podlaskie)

Brzostowo – wieś w Polsce położona w województwie podlaskim, w powiecie łomżyńskim, w gminie Jedwabne. Leży nad Biebrzą.
Wierni kościoła rzymskokatolickiego należą do parafii Trójcy Przenajświętszej w Burzynie.
Historia.
Prywatna wieś szlachecka położona była w drugiej połowie XVI wieku w powiecie wiskim ziemi wiskiej województwa mazowieckiego. W czasach zaborów w granicach Imperium Rosyjskiego. W latach 1921–1939 ówczesna kolonia leżała w województwie białostockim, w powiecie kolneńskim, w gminie Jedwabne.
Według Powszechnego Spisu Ludności z 1921 roku wieś zamieszkiwało 238 osób, 225 było wyznania rzymskokatolickiego a 13 mojżeszowego. Jednocześnie 225 mieszkańców zadeklarowało polską przynależność narodową a 13 żydowską. Były tu 43 budynki mieszkalne. Miejscowość należała do parafii rzymskokatolickiej w m. Burzyn. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w Jedwabnem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="394192" url="https://pl.wikipedia.org/wiki?curid=394192" title="Brzoza (województwo dolnośląskie)">
Brzoza (województwo dolnośląskie)

Brzoza – wieś w Polsce położona w województwie dolnośląskim, w powiecie strzelińskim, w gminie Borów.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="394193" url="https://pl.wikipedia.org/wiki?curid=394193" title="Brzoza (województwo lubuskie)">
Brzoza (województwo lubuskie)

Brzoza (niem. "Birkholz") – wieś w Polsce, położona w województwie lubuskim, w powiecie strzelecko-drezdeneckim, w gminie Strzelce Krajeńskie, w odległości 1 km od drogi krajowej nr 22 Kostrzyn nad Odrą – Gdańsk.
W latach 1975–1998 miejscowość administracyjnie należała do województwa gorzowskiego.
Na terenie wsi znajduje się również były PGR Brzoza. Sprywatyzowany i kierowany przez duńskiego właściciela.
Położenie.
Wieś położona jest na obrzeżu Barlinecko-Gorzowskiego Parku Krajobrazowego. W pobliżu osady znajduje się kilka jezior rynnowych i oczek polodowcowych.
Historia.
Miejscowość została założona w drugiej połowie XIII wieku, na miejscu dawnej osady słowiańskiej. Jest to stara słowiańska owalnica, lokowana na prawie niemieckim w czasach askańskich. Wzmiankowano o niej po raz pierwszy w 1337 r. jako o majątku rycerskim z 95 łanami, w tym z uposażeniem proboszcza. 
Wieś należała początkowo do rodu von Sanitz. W 1605 r. tutejsze dobra zostały odsprzedane Ernstowi von Schöningowi, przedstawicielowi znanej i zasłużonej nowomarchijskiej rodziny szlacheckiej. Następnie miejscowość należała do Hansa Adama von Schöninga, marszałka polnego, w służbie dworu berlińskiego i drezdeńskiego. Po jego śmierci w 1696 roku stała się własnością syna - Johanna Ludwiga. Następnie w 1713 r. przeszła w posiadanie Georga Wilhelma von Schöninga, który wybudował dwór myśliwski i zachowany do obecnych czasów spichlerz. 
W 1740 r. tutejsze dobra ziemskie objął generał porucznik kawalerii Erdmann Ernst von Rüitz. Za jego czasów wzniesiono okazały pałac z charakterystyczną wieżą zdobioną latarnią z hełmem, założono park krajobrazowy oraz rozbudowano kościół. Po nim w posiadanie majątku weszła rodzina von Steinkeller, władająca dobrami z ośrodkiem w Brzozie do początku 1945 roku. Pierwszym spośród nich był major kawalerii Balthasar Christoph von Steinkeller, zmarły w 1777 roku. Następnie właścicielami byli jego syn porucznik kawalerii Abraham Ernst oraz Heinrich Sigismund August von Langenn. Od tego czasu właściciele majątku określali się jako Langenn-Steinkeller. W tym czasie rozbudowano założenie folwarczne.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="394194" url="https://pl.wikipedia.org/wiki?curid=394194" title="Brzozowa (powiat opolski)">
Brzozowa (powiat opolski)

Brzozowa – wieś w Polsce położona w województwie lubelskim, w powiecie opolskim, w gminie Wilków.
W latach 1975–1998 miejscowość należała administracyjnie do ówczesnego województwa lubelskiego.

</doc>
<doc id="394195" url="https://pl.wikipedia.org/wiki?curid=394195" title="Brzozowa (województwo lubuskie)">
Brzozowa (województwo lubuskie)

Brzozowa () – wieś w Polsce położona w województwie lubuskim, w powiecie sulęcińskim, w gminie Krzeszyce.
W latach 1975–1998 miejscowość administracyjnie należała do województwa gorzowskiego.
Początkowo należała do klucza lubniewickiego będącego w ręakch rodu von Waldow. W 1828 roku jako właścicieli wsi wymienia się rodzinę von Ruchel-Kleist. W 1857 roku jest w posiadaniu rodziny von Kosky. W 1929 roku majątek w rękach rodziny von Rehmann.
Przed 1945 rokiem we wsi istniało założenienie pałacowo-parkowo-folwarczne. Pałac spalony w 1945 roku a jego gruzami utwardzono drogę do Kołczyna. Pozostałością jest niewielkie, zaniedbane założenie parkowe.
Dziś liczy sobie 42 budynki. Niedaleko mieści się jezioro Czajcze.

</doc>
<doc id="394196" url="https://pl.wikipedia.org/wiki?curid=394196" title="Brzozowa (województwo małopolskie)">
Brzozowa (województwo małopolskie)

Brzozowa – wieś w Polsce położona w województwie małopolskim, w powiecie tarnowskim, w gminie Gromnik.
Położenie.
Pod względem geograficznym znajduje się na obszarze Pogórza Rożnowskiego. Zabudowania i pola uprawne miejscowości zajmują dno doliny potoku Brzozowianka oraz okoliczne wzniesienia tego pogórza. W latach 1975–1998 miejscowość administracyjnie należała do województwa tarnowskiego.
Integralne części wsi Brzozowa: Bieniówka, Chojniówka, Cieślówka, Dół, Granice, Jasnochówka, Kieroniówka, Podlesie, Potępówka, Stępkówka, Wierzchowina, Wróblówka, Zadziele, Zagrody
Opis miejscowości.
We wsi znajduje się kościół św. Mikołaja Biskupa z XVI w. włączony do Małopolskiego Szlaku Architektury Drewnianej. Wieś jest atrakcyjna pod względem turystycznym, przebiega przez nią wiele szlaków pieszych i rowerowych, leży w połowie na terenie Ciężkowicko-Rożnowskiego Parku Krajobrazowego.
Swoją siedzibę ma tutaj rzymskokatolicka parafia św. Mikołaja Biskupa w Brzozowej.
Podczas I wojny światowej przez Brzozową przebiegała linia frontu. W całej okolicy miały miejsca krwawe zmagania wojsk rosyjskich z austro-węgierskimi i niemieckimi. Pamiątką tych wydarzeń jest cmentarz wojenny nr 184 – Brzozowa.
Z Brzozowej pochodził Józef Potępa, rzeźbiarz i pedagog Akademii Sztuk Pięknych w Krakowie.

</doc>
<doc id="394197" url="https://pl.wikipedia.org/wiki?curid=394197" title="Suliszewice (województwo łódzkie)">
Suliszewice (województwo łódzkie)

Suliszewice – wieś w Polsce położona w województwie łódzkim, w powiecie sieradzkim, w gminie Błaszki.
Historia.
Pierwsza wzmianka prawdopodobnie z 1136 r. Na przełomie XVIII/XIX w. należała do Biernackich h. Poraj. Jej właścicielem był również generał Gabriel Józef Alojzy Biernacki.
W latach 1975–1998 miejscowość położona była w województwie sieradzkim.

</doc>
<doc id="394198" url="https://pl.wikipedia.org/wiki?curid=394198" title="Brzozowa (województwo mazowieckie)">
Brzozowa (województwo mazowieckie)

Brzozowa – wieś w Polsce położona w województwie mazowieckim, w powiecie ostrołęckim, w gminie Kadzidło.
Wierni kościoła rzymskokatolickiego należą do parafii św. Michała Archanioła w Czarni k. Lipnik lub do parafii Nawiedzenia Najświętszej Maryi Panny w Starym Lubotyniu.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie ostrołęckim), w gminie Łyse.
Według Powszechnego Spisu Ludności z 1921 roku zamieszkiwało tu 111 osób w 19 budynkach mieszkalnych. Miejscowość należała do parafii rzymskokatolickiej w m. Lipniki. Podlegała pod Sąd Grodzki w Kolnie i Okręgowy w Łomży; właściwy urząd pocztowy mieścił się w m. Łyse.
W wyniku agresji Niemiec we wrześniu 1939, miejscowość została przyłączona do III Rzeszy i znalazła się w strukturach Landkreis Scharfenwiese ("ostrołęcki") w rejencji ciechanowskiej (Regierungsbezirk Zichenau) Prus Wschodnich.
W latach 1975–1998 wieś administracyjnie należała do województwa ostrołęckiego.

</doc>
<doc id="394199" url="https://pl.wikipedia.org/wiki?curid=394199" title="Brzozowiec (województwo lubelskie)">
Brzozowiec (województwo lubelskie)

Brzozowiec – wieś w Polsce położona w województwie lubelskim, w powiecie chełmskim, w gminie Dubienka.
W latach 1975–1998 miejscowość administracyjnie należała do województwa chełmskiego. Wieś stanowi sołectwo gminy Dubienka. Według Narodowego Spisu Powszechnego (III 2011 r.) liczyła 42 mieszkańców i była dziewiątą co do wielkości miejscowością gminy Dubienka.

</doc>
<doc id="394200" url="https://pl.wikipedia.org/wiki?curid=394200" title="Brzozowiec (województwo lubuskie)">
Brzozowiec (województwo lubuskie)

Brzozowiec – wieś w Polsce położona w województwie lubuskim, w powiecie gorzowskim, w gminie Deszczno.
W latach 1975–1998 miejscowość administracyjnie należała do województwa gorzowskiego.
Wieś połączona jest z Gorzowem Wielkopolskim liniami MZK.

</doc>
<doc id="394201" url="https://pl.wikipedia.org/wiki?curid=394201" title="Brzozowiec (województwo mazowieckie)">
Brzozowiec (województwo mazowieckie)

Brzozowiec – wieś w Polsce położona w województwie mazowieckim, w powiecie sochaczewskim, w gminie Iłów.
Prywatna wieś szlachecka położona była w drugiej połowie XVI wieku w powiecie gąbińskim ziemi gostynińskiej województwa rawskiego. W latach 1975–1998 miejscowość administracyjnie należała do województwa płockiego.

</doc>
<doc id="394202" url="https://pl.wikipedia.org/wiki?curid=394202" title="Brzozowiec (województwo opolskie)">
Brzozowiec (województwo opolskie)

Brzozowiec (niem. "Wilhelminenort") – wieś w Polsce położona w województwie opolskim, w powiecie namysłowskim, w gminie Namysłów.
W 1695 roku powstała rezydencja księżnej Zofii Wilhelminy von Ostfriesland, trzeciej z czterech małżonek księcia oleśnickiego Krystiana Ulryka Wirtemberskiego. Po śmierci księżnej, zmarłej w 1698 roku, wieś otrzymała upamiętniającą ją nazwę Wilhelminenort. Z pałacyku korzystali również kolejni władcy Oleśnicy - 26 października 1716 roku przyszedł w niej na świat wnuk Krystiana Ulryka, książę Karol Krystian Erdman Wirtemberski, znany jako założyciel Pokoju.
Do 31 grudnia 1954 r. Brzozowiec położony był w granicach powiatu oleśnickiego. Dopiero 1 stycznia 1955 r. znalazł się w powiecie namysłowskim, którego część stanowi po dziś dzień. W latach 1975–1998 miejscowość administracyjnie należała do ówczesnego województwa opolskiego.
Zabytki.
Do wojewódzkiego rejestru zabytków wpisane są:

</doc>
<doc id="394203" url="https://pl.wikipedia.org/wiki?curid=394203" title="Brzozówiec">
Brzozówiec

Brzozówiec – osada w Polsce położona w województwie wielkopolskim, w powiecie gnieźnieńskim, w gminie Trzemeszno.
W latach 1975–1998 miejscowość administracyjnie należała do województwa bydgoskiego.

</doc>
<doc id="394205" url="https://pl.wikipedia.org/wiki?curid=394205" title="Brzozowo (województwo pomorskie)">
Brzozowo (województwo pomorskie)

Brzozowo (dodatkowa nazwa w j. kaszub. Brzozowò) – wieś kaszubska w Polsce położona w województwie pomorskim, w powiecie bytowskim, w gminie Lipnica. Siedziba sołectwa Brzozowo, w którego skład wchodzi również Pupkowo i Szpręgelówka. W latach 1975–1998 wieś administracyjnie należała do województwa słupskiego.
W okresie II Rzeczypospolitej stacjonowała tu placówka II linii Straży Granicznej Inspektoratu Granicznego nr 7 „Chojnice”

</doc>
<doc id="394206" url="https://pl.wikipedia.org/wiki?curid=394206" title="Brzozowo (województwo warmińsko-mazurskie)">
Brzozowo (województwo warmińsko-mazurskie)

Brzozowo (niem. "Brosowen") – wieś w Polsce położona w województwie warmińsko-mazurskim, w powiecie węgorzewskim, w gminie Węgorzewo.
W latach 1975–1998 miejscowość administracyjnie należała do województwa suwalskiego.
Brzozowo jest wsią sołecką.
Podczas akcji germanizacyjnej nazw miejscowych i fizjograficznych utrwalona historycznie nazwa niemiecka "Brosowen" została w 1938 r. zastąpiona przez administrację nazistowską sztuczną formą "Hartenstein".

</doc>
<doc id="394207" url="https://pl.wikipedia.org/wiki?curid=394207" title="Brzozowy Kąt (województwo lubelskie)">
Brzozowy Kąt (województwo lubelskie)

Brzozowy Kąt – wieś w Polsce położona w województwie lubelskim, w powiecie radzyńskim, w gminie Komarówka Podlaska.
Wierni Kościoła rzymskokatolickiego należą do parafii Najświętszego Serca Pana Jezusa w Komarówce Podlaskiej.
Wieś ekonomii brzeskiej w drugiej połowie XVII wieku. 
Do 1954 roku istniała gmina Brzozowy Kąt.
W latach 1975–1998 miejscowość administracyjnie należała do województwa bialskopodlaskiego.
Wieś stanowi sołectwo gminy Komarówka Podlaska.
Historia.
Brzozowy Kąt, w wieku XIX wieś w powiecie radzyńskim, gminie Brzozowy Kąt, parafii Komarówka. Wieś posiadała urząd gminny z siedzibą najpierw w Rudnie, a następnie w Wiskach (podział na gminy według stanu z dnia ).
W 1827 roku Brzozowy Kąt liczył 63 domy i 402 mieszkańców, w roku 1880 wieś posiadała 72 domy i 532 mieszkańców zaś rozległości 1459 mórg.
Gmina Brzozowy Kąt graniczyła z gminami: Jabłoń, Lisiawólka, Milanów i Żelizna. Ludność osiadła na terenie gminy 3340 osób, rozległość 14652 mórg. Zarząd gminy we wsi Rudno. Sąd gminny okręgu II w Szóstce, najbliższa stacja pocztowa w Międzyrzecu. W skład gminy wchodziły wówczas: Brzozowy Kąt, Elizin, Derewiczna, Planta, Rudno, Walina, Wiski i Woronice.

</doc>
<doc id="394208" url="https://pl.wikipedia.org/wiki?curid=394208" title="Brzozowy Kąt (wieś w województwie mazowieckim)">
Brzozowy Kąt (wieś w województwie mazowieckim)

Brzozowy Kąt – wieś w Polsce położona w województwie mazowieckim, w powiecie ostrołęckim, w gminie Czarnia.
Wierni kościoła rzymskokatolickiego należą do parafii Niepokalanego Poczęcia Najświętszej Maryi Panny w Czarni k. Myszyńca.
Historia.
W latach 1921–1931 wieś leżała w województwie białostockim, w powiecie ostrołęckim, w gminie Wach (od 1931 w gminie Czarnia).
Według Powszechnego Spisu Ludności z 1921 roku wieś zamieszkiwało 260 osoby w 37 budynkach mieszkalnych. Miejscowość należała do parafii rzymskokatolickiej w Czarni. Podlegała pod Sąd Grodzki w Myszyńcu i Okręgowy w Łomży; właściwy urząd pocztowy mieścił się w m. Czarnia.
W wyniku agresji III Rzeszy na Polskę we wrześniu 1939 tereny byłej gminy znalazły się pod okupacją niemiecką i do wyzwolenia weszła w skład Landkreis Scharfenwiese, Regierungsbezirk Zichenau III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="394209" url="https://pl.wikipedia.org/wiki?curid=394209" title="Brzozówka (województwo kujawsko-pomorskie)">
Brzozówka (województwo kujawsko-pomorskie)

Brzozówka – wieś w Polsce położona w województwie kujawsko-pomorskim, w powiecie toruńskim, w gminie Obrowo. Nazwa miejscowości została prawdopodobnie wzięta od rosnących brzóz, które dawno zajmowały tu duży obszar.
W latach 1975–1998 miejscowość administracyjnie należała do województwa toruńskiego. Według danych Urzędu Gminy Obrowo (31.12.2018 r.) liczyła 2150 mieszkańców. Jest drugą co do wielkości (po Głogowie) miejscowością gminy Obrowo.
Części wsi.
W Brzozówce zachowała się do dnia dzisiejszego część z 21 schronów wybudowanych tam przez przygotowujące się do odparcia ofensywy Armii Czerwonej okupacyjne jednostki niemieckie w ramach odcinka obrony "Pierścień Toruński" w 1944 roku. W tym samym roku budowano je również w innych podtoruńskich miejscowościach, w Ostaszewie, Olku pod Dybowem, w Otłoczynie i innych miejscach. Po wojnie służyły do celów gospodarczych lub zostały w pierwotnym stanie. Fortyfikacji tych nie należy mylić z twierdzą Toruń z czasów zaboru pruskiego, tj. sprzed roku 1918.

</doc>
<doc id="394210" url="https://pl.wikipedia.org/wiki?curid=394210" title="Brzozówka (województwo lubelskie)">
Brzozówka (województwo lubelskie)

Brzozówka – wieś w Polsce położona w województwie lubelskim, w powiecie kraśnickim, w gminie Szastarka.
Dawniej siedziba gminy, do które należały też m.in. Struża z browarem ordynacji Zamoyskich oraz Rudki z fabryką terpentyny. Drugi browar był w Wierzchowiskach.
Do 1945 roku miejscowość była siedzibą gminy Brzozówka. W latach 1975–1998 miejscowość administracyjnie należała do województwa tarnobrzeskiego.
Wieś stanowi sołectwo - zobacz jednostki pomocnicze gminy Szastarka. 
Według Narodowego Spisu Powszechnego (III 2011 r.) wieś liczyła mieszkańców.
Z Brzozówki pochodzi Mirosława Zakrzewska-Dubasowa, polska historyk, badaczka dziejów Armenii i Ormian.

</doc>
<doc id="394211" url="https://pl.wikipedia.org/wiki?curid=394211" title="Brzozówka (województwo podlaskie)">
Brzozówka (województwo podlaskie)

Brzozówka – wieś sołecka w północno-wschodniej Polsce, położona w województwie podlaskim, w powiecie augustowskim, w gminie Bargłów Kościelny. Leży na wysokości 126 metrów nad poziomem morza. Brzozówka znajduje się około 4 kilometry na wschód od Bargłowa Kościelnego, 12 kilometrów na południowy zachód od Augustowa oraz 75 kilometrów na północ od stolicy województwa - Białegostoku. Populacja wsi wynosi 364 osoby. W miejscowości znajduje się 26 gniazd bociana białego.
Wieś dóbr goniądzko-rajgrodzkich Mikołaja II Radziwiłła. Wieś starostwa augustowskiego w ziemi bielskiej województwa podlaskiego w 1795 roku.
Według danych z 1827 roku, znajdowało się tu 40 domostw, zamieszkiwanych przez 208 osób. W 1880 roku liczba domostw wynosiła zaś 50, a liczba mieszkańców − 537. W 1929 r. liczba mieszkańców to 502 osoby. Był tu bednarz, cieśla i krawiec. W latach 1975–1998 miejscowość administracyjnie należała do województwa suwalskiego.

</doc>
<doc id="394212" url="https://pl.wikipedia.org/wiki?curid=394212" title="Brzozówka (województwo świętokrzyskie)">
Brzozówka (województwo świętokrzyskie)

Brzozówka – wieś w Polsce, położona w województwie świętokrzyskim, w powiecie buskim, w gminie Tuczępy.
W latach 1975–1998 miejscowość administracyjnie należała do województwa kieleckiego.
Przez wieś prowadzi droga wojewódzka nr 756 (Stopnica – Starachowice).

</doc>
<doc id="394213" url="https://pl.wikipedia.org/wiki?curid=394213" title="Brzozów (województwo lubuskie)">
Brzozów (województwo lubuskie)

Brzozów (niem. "Birkenberg", łuż. "Brjazow") – wieś w Polsce położona w województwie lubuskim, w powiecie krośnieńskim, w gminie Gubin.
W latach 1975–1998 miejscowość administracyjnie należała do województwa zielonogórskiego.
Architektoniczne ukształtowanie wioski ma zwarty charakter. Od 1988 roku wieś posiada sieć wodną
Pierwsza wzmianka o tej miejscowości pochodzi z 1158 roku, kiedy należała ona do klasztoru cysterek z Gubina. 
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="394215" url="https://pl.wikipedia.org/wiki?curid=394215" title="Brzózka (województwo dolnośląskie)">
Brzózka (województwo dolnośląskie)

Brzózka (niem. "Dittersbach") – wieś w Polsce, położona w województwie dolnośląskim, w powiecie wołowskim, w gminie Wińsko.
Integralne części wsi.
W latach 1975–1998 miejscowość administracyjnie należała do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="394216" url="https://pl.wikipedia.org/wiki?curid=394216" title="Brzózka (województwo lubuskie)">
Brzózka (województwo lubuskie)

Brzózka (dawna niem. nazwa "Braschen") – wieś w Polsce położona w województwie lubuskim, w powiecie krośnieńskim, w gminie Krosno Odrzańskie.
Przez miejscowość przebiega droga krajowa nr 32.
W latach 1975–1998 miejscowość administracyjnie należała do województwa zielonogórskiego.
Przy siedzibie Nadleśnictwa Brzózka znajduje się początek ścieżki edukacyjno-przyrodniczej „Braszka”. Ścieżka wiedzie przez park z egzotycznymi gatunkami drzew. Na trasie znajduje się 12 punktów tematycznych omawiających zagadnienia ochrony i użytkowania lasu oraz dzieje miejscowości Brzózka. Niektóre fragmenty ścieżki wiodą przez obszary lasu o charakterze puszczańskim. Podczas wędrówki można spotkać chronione gatunki roślin takie jak: barwinek, konwalia majowa i cis. Na końcu ścieżki znajduje się miejsce na ognisko.

</doc>
<doc id="394217" url="https://pl.wikipedia.org/wiki?curid=394217" title="Brzózka (województwo mazowieckie)">
Brzózka (województwo mazowieckie)

Brzózka – wieś w Polsce położona w województwie mazowieckim, w powiecie węgrowskim, w gminie Stoczek.
W latach 1975–1998 miejscowość administracyjnie należała do województwa siedleckiego. 
Wierni kościoła rzymskokatolickiego należą do parafii św. Jana Chrzciciela w Sadownem.

</doc>
<doc id="394218" url="https://pl.wikipedia.org/wiki?curid=394218" title="Brzózki (województwo łódzkie)">
Brzózki (województwo łódzkie)

Brzózki – wieś w Polsce położona w województwie łódzkim, w powiecie wieruszowskim, w gminie Galewice.
W 2004 roku w Brzózkach mieszkało 156 osób.
W latach 1975–1998 miejscowość administracyjnie należała do województwa kaliskiego.

</doc>
<doc id="394219" url="https://pl.wikipedia.org/wiki?curid=394219" title="Brzózki (województwo podlaskie)">
Brzózki (województwo podlaskie)

Brzózki – wieś w Polsce położona w województwie podlaskim, w powiecie kolneńskim, w gminie Kolno.
W okresie międzywojennym stacjonowała tu placówka Straży Celnej „Brzózki”.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Zwiastowania Najświętszej Maryi Panny w Lachowie.

</doc>
<doc id="394220" url="https://pl.wikipedia.org/wiki?curid=394220" title="Brzózki (województwo pomorskie)">
Brzózki (województwo pomorskie)

Brzózki – wieś w Polsce położona w województwie pomorskim, w powiecie malborskim, w gminie Nowy Staw na obszarze Wielkich Żuław Malborskich.
W latach 1975–1998 miejscowość położona była w województwie elbląskim.
Inne miejscowości o nazwie Brzózki: Brzózki

</doc>
<doc id="394221" url="https://pl.wikipedia.org/wiki?curid=394221" title="Brzózki (województwo wielkopolskie)">
Brzózki (województwo wielkopolskie)

Brzózki – wieś w Polsce położona w województwie wielkopolskim, w powiecie konińskim, w gminie Kramsk.
Brzózki wraz z ich częściami zamieszkuje 65 mieszkańców. Brzózki wraz ze swoimi częściami wsi oraz z sąsiednią wsią Chmielnik tworzą sołectwo Brzózki.
W latach 1975–1998 miejscowość administracyjnie należała do województwa konińskiego.

</doc>
<doc id="394222" url="https://pl.wikipedia.org/wiki?curid=394222" title="Brzustów (gmina Inowłódz)">
Brzustów (gmina Inowłódz)

Brzustów – wieś w Polsce położona w województwie łódzkim, w powiecie tomaszowskim, w gminie Inowłódz.
W latach 1975–1998 miejscowość administracyjnie należała do województwa piotrkowskiego (szczegółowy podział na okresy patrz niżej).
Wieś jest siedzibą rzymskokatolickiej parafii Matki Bożej Częstochowskiej.
Historia.
Pierwsza wzmianka dotycząca Brzustowa pochodzi z XIV wieku. Jest nim akt lokacyjny wydany dnia 3 lutego 1367 roku w Raciążu przez biskupa włocławskiego Zbyluta z Gołańczy. Akt wydany za zgodą kapituły katedralnej, lokował wieś Brzustów na prawie średzkim. Miejscowość została zasiedlona osadnikami z ziemi sieradzkiej. Sołectwo zostało przekazane na szczegółowo określonych warunkach mieszczakowi (mieszczaninowi) wolborskiemu Piotrowi zwanemu Rusin oraz jego sukcesorom.
W 1534 roku Brzustów liczył 18,5 łana użytkowanych przez 31 kmieci, a także posiadał 2 karczmy oraz 4 łany sołeckie.

</doc>
<doc id="394223" url="https://pl.wikipedia.org/wiki?curid=394223" title="Brzustów (województwo mazowieckie)">
Brzustów (województwo mazowieckie)

Brzustów (do 14 lutego 2002 "Brzóstów"; dawniej też Babie Góry) – wieś w Polsce położona w województwie mazowieckim, w powiecie kozienickim, w gminie Garbatka-Letnisko.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Maksymiliana Kolbego w Bogucinie.
Historia.
Na początku I wojny światowej (jesienią 1914 roku) puszcza kozienicka stała się widownią długotrwałych walk.
W czasie tzw. operacji dęblińskiej w rejonie Laski-Anielin walczyły oddziały Legionów Polskich, dowodzone przez brygadiera Józefa Piłsudskiego.
W dniu 22 października II batalion Legionów dowodzony przez mjr Edwarda Rydza-Śmigłego stoczył w lasach w pobliżu wsi Anielin zacięty i krwawy bój z trzema batalionami rosyjskimi.
Natomiast w dniach 22–26 października 1914 roku oddział 1 p.p Legionów działający w składzie 46 austriackiej dywizji obrony krajowej toczył ciężkie walki z wojskami rosyjskimi pod wsią Laski.
W 1933 roku wzniesiono pomnik-mauzoleum ku czci poległych legionistów, przenosząc w jedno miejsce szczątki z rozrzuconych po okolicy mogił, do zbiorowego grobu w Brzustowie. Pomnik znajduje się w pobliżu torów kolejowych stacji kolejowej Żytkowice.
W Brzustowie w 1851 urodził się Jan Chełmiński – polski malarz.
15 lutego 2002 nastąpiła zmiana nazwy z "Brzóstów" na "Brzustów".

</doc>
<doc id="394224" url="https://pl.wikipedia.org/wiki?curid=394224" title="Brzuza (województwo łódzkie)">
Brzuza (województwo łódzkie)

Brzuza – wieś w Polsce położona w województwie łódzkim, w powiecie opoczyńskim, w gminie Drzewica.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii św. Mikołaja w Libiszowie.

</doc>
<doc id="394225" url="https://pl.wikipedia.org/wiki?curid=394225" title="Brzuza (województwo mazowieckie)">
Brzuza (województwo mazowieckie)

Brzuza (do 31 grudnia 2002 "Brzóza") – wieś w Polsce położona w województwie mazowieckim, w powiecie węgrowskim, w gminie Łochów.
Wieś królewska "Brzoza" położona była w drugiej połowie XVI wieku w powiecie kamienieckim ziemi nurskiej województwa mazowieckiego. W latach 1975–1998 miejscowość administracyjnie należała do województwa siedleckiego. 1 stycznia 2003 nastąpiła zmiana nazwy wsi z "Brzóza" na "Brzuza".
Wieś znajduje się na terenie Nadbużańskiego Parku Krajobrazowego.
Wierni kościoła rzymskokatolickiego należą do parafii św. Stanisława Kostki w Jerzyskach

</doc>
<doc id="394226" url="https://pl.wikipedia.org/wiki?curid=394226" title="Brzyków (województwo dolnośląskie)">
Brzyków (województwo dolnośląskie)

Brzyków – wieś w Polsce położona w województwie dolnośląskim, w powiecie trzebnickim, w gminie Trzebnica.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="394227" url="https://pl.wikipedia.org/wiki?curid=394227" title="Brzyków (województwo łódzkie)">
Brzyków (województwo łódzkie)

Brzyków – wieś w Polsce położona w województwie łódzkim, w powiecie łaskim, w gminie Widawa. W latach 1975–1998 miejscowość administracyjnie należała do województwa sieradzkiego.
Przez miejscowość przebiega droga wojewódzka nr 481.
Wieś znana od 1393 r. W jej sąsiedztwie występują wapienne wzgórza jurajskie z nieczynnymi już wapiennikami. 
Parafia istniała w poł. XV w. pod wezwaniem św. Jana. Poprzedni drewniany kościół zawalił się ze starości na pocz. XIX w. Obecny kościół pochodzi z lat 1860–1872. Wyposażenie z XVII/XVIII w. Tutejszy proboszcz Kazimierz Jany, kapelan w oddziale Makarego Drohomireckiego, poległ 15 lutego 1863 r. w lasach lipieńskich pod Pyszkowem.
Według danych ze spisu powszechnego z 30 września 1921 r. wieś liczyła łącznie 346 mieszkańców (296 we wsi i 50 w folwarku), w tym 167 mężczyzn (142 we wsi i 25 w folwarku) i 179 kobiet (154 we wsi i 25 w folwarku). Zamieszkiwali oni w 49 budynkach (wieś – 46, folwark – 3). Wszyscy mieszkańcy byli wyznania rzymskokatolickiego, podobnie wszyscy podali narodowość polską.

</doc>
<doc id="394228" url="https://pl.wikipedia.org/wiki?curid=394228" title="Buczek (województwo lubuskie)">
Buczek (województwo lubuskie)

Buczek – osada w Polsce położona w województwie lubuskim, w powiecie żagańskim, w gminie Szprotawa na obszarze Borów Dolnośląskich. 
W latach 1975–1998 miejscowość administracyjnie należała do województwa zielonogórskiego.
Demografia.
Liczba mieszkańców miejscowości w poszczególnych latach:

</doc>
<doc id="394230" url="https://pl.wikipedia.org/wiki?curid=394230" title="Buczek (wieś w województwie świętokrzyskim)">
Buczek (wieś w województwie świętokrzyskim)

Buczek – wieś sołecka w Polsce położona w województwie świętokrzyskim, w powiecie sandomierskim, w gminie Dwikozy.
W latach 1975–1998 miejscowość administracyjnie należała do województwa tarnobrzeskiego.
Historia.
Buczek wieś w powiecie opoczyńskim. W połowie XV w. dziedzicem był Jan herbu Odrowąż. Łany kmiece dają dziesięcinę magistrom Akademii Krakowskiej (Długosz L.B. t.I s.508).

</doc>
<doc id="394231" url="https://pl.wikipedia.org/wiki?curid=394231" title="Buczek (powiat białogardzki)">
Buczek (powiat białogardzki)

Buczek (niem. "Butzke") – wieś sołecka w Polsce położona w województwie zachodniopomorskim, w powiecie białogardzkim, w gminie Białogard. W latach 1975–1998 wieś należała do województwa koszalińskiego. W roku 2007 wieś liczyła 261 mieszkańców.
Wieś wchodząca w skład sołectwa: Zaspy Małe.
Geografia.
Wieś wielodrożnicowa, położona pomiędzy Pomianowem, a miejscowością Zaspy Małe, ok. 10 km na wschód od Białogardu.
Historia.
Miejscowość o metryce średniowiecznej i gniazdo rycerskiego rodu, który wziął od niego swoje imię - Butzke. Majątek nadano rodzinie Butzke jako lenno w 1555 r. przez księcia Barnima IX. W XVII wieku podzielony na dwie części, z których jedna przeszła w ręce rodziny Lorenz. W drugiej połowie XVIII wieku majątek ponownie scalony przez rodzinę von Butzke i przekształcono w alodium. W 1804 r. majątek kupiła rodzina von Kleist, w 1812 r. odkupił go dzierżawca von Kleistów - Mielke, a następnie w 1828 r. Langerbeck, który wybudował dwór i zabudowania folwarczne. Od 1856 r. do końca II wojny światowej majątek był własnością rodziny Lobeck.
Gospodarka.
Rolnicy ze wsi specjalizują się w hodowli trzody chlewnej.
Na rzece Chotla uprawiana jest hodowla pstrąga.
Przyroda.
W okolicy wsi znajdują się liczne torfowiska niskie.
Kultura i sport.
W miejscowości znajduje się świetlica wiejska oraz boisko sportowe.
Ludowy Zespół Sportowy we wsi to "Morena" Buczek, należący do Gminnego Zrzeszenia LZS.

</doc>
<doc id="394232" url="https://pl.wikipedia.org/wiki?curid=394232" title="Bucze (województwo dolnośląskie)">
Bucze (województwo dolnośląskie)

Bucze – wieś w Polsce położona w województwie dolnośląskim, w powiecie polkowickim, w gminie Grębocice.
Podział administracyjny.
W latach 1975–1998 miejscowość administracyjnie należała do województwa legnickiego.
Nazwa.
W roku 1295 w kronice łacińskiej "Liber fundationis episcopatus Vratislaviensis" (pol. „Księdze uposażeń biskupstwa wrocławskiego”) miejscowość wymieniona jest w zlatynizowanej formie "Boyzewo".

</doc>
<doc id="394233" url="https://pl.wikipedia.org/wiki?curid=394233" title="Bucze (województwo małopolskie)">
Bucze (województwo małopolskie)

Bucze – wieś w Polsce położona w województwie małopolskim, w powiecie brzeskim, w gminie Brzesko. Rozsiadła pośród pól i lasów wieś, położona zaledwie kilka kilometrów na północ od Brzeska.
Do 1975 roku w województwie krakowskim, powiece brzeskim. W latach 1975–1998 miejscowość administracyjnie należała do województwa tarnowskiego. Integralne części miejscowości: Gocołowa Górka, Skotnik, Zagrody, Zalesie, Załętownia.
Historia.
Pierwsze wzmianki o Buczu pochodzą podobno z XII w. jako osady należącej do parafii w Szczepanowie. Pierwsza udokumentowana wzmianka o miejscowości data to 1596 rok, jako wspólnota z Mokrzyską. W 1932 r. wieś stała się odrębnym sołectwem w wyniku reformy administracyjnej kraju. Rok 1951 to utworzenie samodzielnej parafii, którą erygował ówczesny biskup tarnowski Jan Stepa. Wcześniej Bucze było częścią parafii w Szczepanowie. A stało się to w cztery lata po wybudowaniu w Buczu kościoła pw. Matki Boskiej Nieustającej Pomocy. W Buczu można zobaczyć jeszcze kilkanaście starych drewnianych chałup i budynków gospodarczych prezentujących typ krakowskiego budownictwa wiejskiego z końca XIX i początków XX wieku. W obrębie parafii znajduje się kilkanaście przydrożnych kapliczek i figur datowanych na koniec wieku XIX i współcześnie wybudowanych. Najstarszą jest (kiedyś drewniana) kapliczka stojąca w zagajniku na miejscu dawnego stawu przed cmentarzem. Według miejscowej tradycji wystawiona została około XVIII w. z fundacji Marcinkowskich, ówczesnych właścicieli wsi. W jej wnętrzu znajduje się ludowa figurka św. Jana Nepomucena.
W bramie cmentarnej stoi drewniana kapliczka z wizerunkiem św. Stanisław BM ze Szczepanowa. Ludowy rzeźbiarz Stanisław Zachara w 1884 roku z pnia lipy wyrzeźbił figurę św. Stanisława. W 1900 roku mieszkańcy wybudowali tę właśnie kapliczkę, która w późniejszych latach była kilkakrotnie odnawiana. W 2008 roku kapliczka zyskała nową kratę wejściową. Naprzeciw tej kapliczki stoi studzienka św. Stanisława. Według miejscowej legendy studzienka stoi w miejscu, w którym Święty będąc w drodze do Krakowa poczuł pragnienie. Uderzył więc w ziemię laską, a po chwili wypłynęła z niej woda. Studzienka przez długie lata była nisko osadzona nad ziemią. W 2009 roku studzienkę podwyższono oraz ogrodzono.
Budynek szkoły: murowany, parterowy, przypominający wyglądem klasyczny ziemiański dworek. Wzniesiony w 1929 r. ze składek mieszkańców Bucza, których wsparł finansowo Jan Albin Goetz (właściciel okocimskiego browaru, ale także światły społecznik). W 1997 roku dobudowano nowoczesne skrzydło.
W centrum wsi znajduje się nowoczesny plac zabaw dla dzieci. Stoi tam okazały wiąz – pomnik przyrody. Również w pobliskim Lesie Bratucickim rośnie kilkusetletni dąb Onufry z zawieszoną na nim kapliczką św. Onufrego.
W Buczu od kilku lat odbywają się zawody motocrossowe „Biała Góra”. Jest też darmowy hotspot w ramach projektu „Brzeskie hotspoty”.
Od 2011 miejscowość posiada nazwy ulic i osiedli.
W 2011 roku grupa mieszkańców zawiązała Stowarzyszenie Na Rzecz Rozwoju Wsi Bucze.
Zabytki.
Obiekty wpisane do rejestru zabytków nieruchomych województwa małopolskiego
Kościoły.
Kościół parafialny pod wezwaniem Matki Boskiej Nieustającej Pomocy zbudowany w latach 1946–1947 według projektu Adolfa Szyszko-Bohusza.
Budowla ceglana, nawiązująca formą i wystrojem do architektury neogotyckiej, uzupełnionej o elementy zaczerpnięte z baroku. Trzynawowy korpus, zamknięte trójbocznie prezbiterium, po bokach którego znajdują się kaplica i zakrystia z emporą na poziomie drugiej kondygnacji tworzą wnętrze budowli. Wysoki dach siodłowy ze schodkowym szczytem od zachodu i neobarokowa wieżyczka na sygnaturkę wieńczą świątynię. Nakryte kasetonowym stropem wnętrze zdobi figuralna polichromia w postaci dużych, malowanych na tynku scen z życia świętych. Cześć północnej ściany prezbiterium przedstawia Wniebowzięcie Najświętszej Marii Panny. Malowidła wykonane w 1958 r. przez krakowskiego artystę i konserwatora dzieł sztuki Pawła Mitka. W świątyni znajdują się trzy neobarokowe ołtarze wykonane w 1955 r. przez Wojciecha Adamka oraz neorokokowy prospekt organowy. W ołtarzu głównym znajduje się ukoronowany obraz Matki Boskiej Nieustającej Pomocy. W przedsionku kościoła niewielka kamienna kropielnica ozdobiona główkami aniołków i gotyckim maswerkiem.
Kultura i sport.
W październiku 2013 roku Stowarzyszenie Na Rzecz Rozwoju Wsi Bucze oddało do użytku wybudowane w centrum miejscowości plac i obelisk ku czci i pamięci ofiar I i II wojny światowej, mieszkańców Bucza. 

</doc>
<doc id="394234" url="https://pl.wikipedia.org/wiki?curid=394234" title="Buczków (województwo lubuskie)">
Buczków (województwo lubuskie)

Buczków – wieś w Polsce położona w województwie lubuskim, w powiecie nowosolskim, w gminie Nowa Sól.
Historia.
Wieś powstała pod koniec średniowiecza. W XVIII wieku należała do dóbr rodziny von Schönaich z Siedliska.
W latach 1975–1998 miejscowość administracyjnie należała do województwa zielonogórskiego.
Historia nazw wsi.
Buchwald 1791–1945, Buków 1945–1950, Buczków od 1951

</doc>
<doc id="394235" url="https://pl.wikipedia.org/wiki?curid=394235" title="Buczków (województwo małopolskie)">
Buczków (województwo małopolskie)

Buczków – wieś w Polsce położona w województwie małopolskim, w powiecie bocheńskim, w gminie Rzezawa.
W latach 1975–1998 miejscowość należała administracyjnie do województwa tarnowskiego.
Położenie.
Buczków położony jest w północnej części gminy. Sąsiaduje z sołectwami:
Historia.
Początek osadnictwa na terenie Buczkowa to druga połowa XIV wieku. Na tym obszarze wzmiankowane są nazwy osad: Janowice (1399) i Wanszowice (1470), które nie zachowały się do dnia dzisiejszego. Buczków pojawił się w kompleksie dóbr krzeczowskich w XVI w. Był własnością królewską. Najpierw przynależny do parafii Rzezawa, a po 1731 roku wymieniany w rejestrach parafii Cerekiew.
Niemal od samego początku kmiecie buntowali się przeciw zwiększaniu się ciężarów feudalnych a ograniczaniu przywilejów. W roku 1729 gromady Starostwa krzeczowskiego sprzeciwiły się panu w związku z podwyższeniem czynszów i danin, oraz przeciwko wprowadzonym opłatom za żołędzie. W dekrecie referendarskim z dnia 28 lipca 1729 sąd nakazał aby buntów przeciw administracji nie czynić, czynsze i daniny według dawnych zwyczajów i dekretów sądowych dawać. W roku 1753 wpłynęła kolejna skarga na podstarostę Antoniego Bieleckiego o podwyższenie powab przy grabieniu siana do siedmiu dni w roku przez kmieci. Posłuszeństwo wymuszali nieustannym biciem kańczugami w gołe ciało. Bito wszystkich, nie oszczędzano kobiet ciężarnych, ludzi w podeszłym wieku i dzieci. Odpowiedzią starosty Adama Szwarcemberga-Czernego było sprowadzenie 29 sierpnia 1753 roku na gromady żołnierzy regimentu ks. Lubomirskiego do wsi Buczkowa jedenastu żołnierzy wraz z końmi.
Buczków wszedł pod panowanie Austrii podczas I rozbioru. 23 sierpnia 1775 wrogie wojska zajęły dobra krzeczowskie, do których należał również Buczków. Był on wtedy w posesji Ignacego Dydyńskiego.
Po zajęciu dóbr krzeczowskich sprzedano je w dwóch sekcjach. Buczków, razem z Borkiem, Dębiną i Dąbrówką 27 sierpnia 1835 kupił podczas licytacji Edward Homolatsch. Cena wywoławcza wynosiła 28 293 złr, nabywca zapłacił 28 650 złr (guldenów lub florenów).
W 1919 roku w Buczkowie wybudowano niewielką kaplicę, jako filie kościoła w Okulicach pw. św Antoniego Padewskiego. Następnie znacznie ją rozbudowano w latach 1988–1989. W pobliżu drewniana kapliczka z postaciami św. Floriana, św. Stanisława bp., św Józefa z Dzieciątkiem, z roku 1834 (PSOZ Tarnów).
Oświata.
Rada Szkolna Krajowa we Lwowie rozporządzeniem z dnia 7 VI 1890 powołała szkołę w Buczkowie przyłączając do niej również wieś Dąbrówkę. Jednak ze względu protestów obu wsi, szkoła rozpoczęła działalność w roku 1892, a pierwszym nauczycielem był Franciszek Szczepański. W roku 1897 w szkole pracował Stanisław Gawłowicz. W roku 1903 Franciszek Bartnik. W roku 1909 Maria Dańcówna i Stanisław Stachnik. W 1910 Alfred Stebnicki, Eug. Stebnicka, Katarzyna Bryczkowska.
Dnia 1 VII 1910 r. powstały osobno szkoły w Dąbrówce i w Buczkowie. W roku 1911 w szkole pracował Michał Zieliński i Maria Dańcówna. W roku 1912 dołączyła Kazimiera Sarzyńska.
Dnia 12 IX 1925 r. szkoły w Dąbrówce i w Buczkowie zostały połączone w jedną 6-klasową szkołę w Buczkowie, orzeczeniem dnia 1 I 1926 r. Mieszkańcy Dąbrówki dwukrotnie odwoływali się do ministerstwa o cofnięcie tej decyzji.
W roku 1937 ponownie utworzono osobne szkoły dla obu wsi.
Od 20 IV 1943 do 15 IX 1944 w Buczkowie, w tajnym nauczaniu na poziomie szkoły powszechnej pracował Władysław Kordek.
Ludzie związani z Buczkowem.
Franciszek Szczepański był pierwszym nauczycielem w Buczkowie. Urodził się w Uściu Solnym w 1871 roku. Oprócz nauki, zamieszczał swoje artykuły w czasopiśmie "Szkoła", "Czasopismo dla Spółek Rolniczych" oraz w piśmie Etnograficznym "Lud". Był współzałożycielem Kółka Rolniczego w Okulicach, oraz przełożonym jego Rady Nadzorczej. Szerzej działalnością społeczną zajął się, gdy przeniósł się do Bochni. Wziął udział w pracy plebiscytowej na Górnym Śląsku. Syna swego, dziecko prawie, wysłał na obronę Lwowa. Córkę, nauczycielkę i działaczkę, Niemcy na Górnym Śląsku ciężko poranili. Zmarł nagle w Bochni w 1924 roku.
Michał Rudnik urodził się 28 IV 1864 w Buczkowie. Przez 18 lat pełnił funkcję wójta w Buczkowie, oraz prezesa Kółka Rolniczego. Przez 30 lat (od 1903r.) był radnym Rady Powiatowej w Bochni. Z jego inicjatywy zbudowano drogę z Bochni do Okulic. Zajmował się także publicystyką w "Piaście" i "Chłopie Polskim". W 1908 r. został wybrany do Rady Naczelnej PSL. W roku 1919, z listy PSL "Piast" zdobył mandat do Sejmu Ustawodawczego. W 1928 z listy BBWR uzyskał mandat do senatu RP. Zmarł 27 XI 1941 w Buczkowie.
Buczków dziś.
Miejscowość leży na terenie Bratucickiego Obszaru Chronionego Krajobrazu.
Znajduje się tutaj jeden z czterech w Polsce torów wyścigów konnych – Krakowski Tor Wyścigów Konnych uruchomiony w 2012 roku.

</doc>
<doc id="394236" url="https://pl.wikipedia.org/wiki?curid=394236" title="Buczyna (województwo dolnośląskie)">
Buczyna (województwo dolnośląskie)

Buczyna – wieś w Polsce położona w województwie dolnośląskim, w powiecie polkowickim, w gminie Radwanice.
Podział administracyjny.
W latach 1975–1998 miejscowość administracyjnie należała do województwa legnickiego.
Zabytki.
Do wojewódzkiego rejestru zabytków wpisane są:
inne zabytki:
Sport.
Znajduje się tam drużyna piłkarska, od 1998 roku pod nazwą Klub Sportowy "Zadzior Buczyna" (boisko o wymiarach 105 × 68 m, pojemność widowni: 150 miejsc). Zespół współzawodniczy w klasie okręgowej, grupa Legnica. Największym sukcesem zespołu było zajęcie 1 miejsca w sezonie 2020/2021 oraz 2 miejsce w Finale Okręgowego Pucharu Polski w sezonie 2012/2013.

</doc>
<doc id="394237" url="https://pl.wikipedia.org/wiki?curid=394237" title="Buczyna (powiat świebodziński)">
Buczyna (powiat świebodziński)

Buczyna (niem. "Braunfelde") – wieś w Polsce położona w województwie lubuskim, w powiecie świebodzińskim, w gminie Lubrza. Wieś sąsiaduje z Zagajami tworząc jedno sołectwo.
W latach 1975–1998 miejscowość administracyjnie należała do województwa zielonogórskiego.
Przed wojną w Buczynie działały kopalnie węgla brunatnego i brykietownia. Kolejka wąskotorowa odwoziła węgiel do Buczy. Po kopalniach i brykietowni pozostały ruiny, charakterystyczna zabudowa przedwojennych robotniczych bloków i jeziorka pozawałowe.

</doc>
<doc id="394238" url="https://pl.wikipedia.org/wiki?curid=394238" title="Buczyna (powiat bocheński)">
Buczyna (powiat bocheński)

Buczyna – wieś w Polsce położona w województwie małopolskim, w powiecie bocheńskim, w gminie Bochnia.
W latach 1975–1998 miejscowość administracyjnie należała do województwa tarnowskiego.

</doc>
<doc id="394239" url="https://pl.wikipedia.org/wiki?curid=394239" title="Budki (gmina Grabów)">
Budki (gmina Grabów)

Budki – wieś w Polsce położona w województwie łódzkim, w powiecie łęczyckim, w gminie Grabów.
W latach 1975–1998 miejscowość administracyjnie należała do województwa konińskiego.

</doc>
<doc id="394240" url="https://pl.wikipedia.org/wiki?curid=394240" title="Budki (powiat elbląski)">
Budki (powiat elbląski)

Budki – osada w Polsce położona w województwie warmińsko-mazurskim, w powiecie elbląskim, w gminie Rychliki.
W latach 1975–1998 miejscowość administracyjnie należała do województwa elbląskiego.

</doc>
<doc id="394241" url="https://pl.wikipedia.org/wiki?curid=394241" title="Budków (województwo dolnośląskie)">
Budków (województwo dolnośląskie)

Budków – wieś w Polsce położona w województwie dolnośląskim, w powiecie wołowskim, w gminie Wińsko.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="394242" url="https://pl.wikipedia.org/wiki?curid=394242" title="Budków (powiat opoczyński)">
Budków (powiat opoczyński)

Budków – wieś w Polsce, położona w województwie łódzkim, w powiecie opoczyńskim, w gminie Żarnów.
Przez miejscowość przebiega droga krajowa nr 74.
Prywatna wieś szlachecka, położona była w drugiej połowie XVI wieku w powiecie opoczyńskim województwa sandomierskiego. W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii św. Mikołaja w Żarnowie.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="394243" url="https://pl.wikipedia.org/wiki?curid=394243" title="Budne (województwo mazowieckie)">
Budne (województwo mazowieckie)

Budne – wieś w Polsce położona w województwie mazowieckim, w powiecie ostrołęckim, w gminie Troszyn.
Historia.
W Słowniku Geograficznym Królestwa Polskiego i innych krajów słowiańskich znajdujemy następujące informacje:
W latach 1921–1936 wieś leżała w województwie białostockim, w powiecie ostrołęckim, w gminie Troszyn.
Według Powszechnego Spisu Ludności z 1921 roku wieś zamieszkiwało 245 osób w 20 budynkach mieszkalnych. Miejscowość należała do parafii rzymskokatolickiej w Kleczkowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Kleczkowie.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Scharfenwiese, Regierungsbezirk Zichenau III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="394244" url="https://pl.wikipedia.org/wiki?curid=394244" title="Budne (województwo podlaskie)">
Budne (województwo podlaskie)

Budne – wieś w Polsce położona w województwie podlaskim, w powiecie monieckim, w gminie Goniądz.
W latach 1975–1998 miejscowość administracyjnie należała do województwa łomżyńskiego.
W miesiącach sierpień-wrzesień 1944 wieś została wysiedlona przez Wehrmacht. Mężczyzn wysłano na roboty przymusowe do Niemiec.
Do 2006 r. istniał przysiółek Budne-Żarnowo, (włączony do wsi Budne) oraz gajówka: Gajówka i przysiółek: Popławy (nazwy zniesione).
Wierni kościoła rzymskokatolickiego należą do parafii Wniebowstąpienia Pańskiego w Osowcu.

</doc>
<doc id="394245" url="https://pl.wikipedia.org/wiki?curid=394245" title="Budno (województwo podlaskie)">
Budno (województwo podlaskie)

Budno – wieś w Polsce położona w województwie podlaskim, w powiecie sokólskim, w gminie Janów.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa białostockiego.
Nazwa została pierwszy raz użyta w metryce janowskiej parafii 6 stycznia 1775r.
Powstanie wsi związane jest z puszczańską budą, podobnie jak Franckowa Buda 
W 1963r. wieś zelektryfikowano, wodociąg doprowadzono w 1995r.
W 2011 liczba ludności wsi wynosiła 67 osób. 
Wierni kościoła rzymskokatolickiego należą do parafii św. Jerzego w Janowie.

</doc>
<doc id="394246" url="https://pl.wikipedia.org/wiki?curid=394246" title="Budy (województwo lubelskie)">
Budy (województwo lubelskie)

Budy (dawniej Budy Dzierążeńskie) – wieś w Polsce położona w województwie lubelskim, w powiecie tomaszowskim, w gminie Krynice.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Krynice.
Położenie.
Wieś usytuowana jest na zbiegu drogi krajowej nr 17 z drogą powiatową nr 48565 prowadzącą do Wożuczyna. Kilkanaście kilometrów na południe od Bud Dzierążyńskich znajduje się Tomaszów Lubelski. W miejscowości są dwa zakłady przemysłowe – klinkiernia z 1910 roku (miejsce walk polsko-niemieckich w 1939) oraz cegielnia. Znajduje się tutaj również stacja benzynowa. Miejscowa ludność zajmuje się głównie rolnictwem. Do końca XX wieku czynnie działali również pszczelarze. Używali oni uli typu warszawskiego. We wsi znajduje się także jedna z niewielu drewnianych kuźni w okolicy, wybudowana w 1937 roku.
Historia.
Podczas II wojny światowej, 29 stycznia 1943 roku. niemiecka żandarmeria spacyfikowała Budy oraz sąsiednią Hutę Dzierążyńską, mordując 71 osób. Zbrodni dokonano w odwecie za potyczkę z partyzantami Batalionów Chłopskich, która rozegrała się dwa dni wcześniej w pobliskiej Dzierążni.

</doc>
<doc id="394248" url="https://pl.wikipedia.org/wiki?curid=394248" title="Budy (powiat piotrkowski)">
Budy (powiat piotrkowski)

Budy – wieś w Polsce położona w województwie łódzkim, w powiecie piotrkowskim, w gminie Rozprza.
W latach 1975–1998 miejscowość administracyjnie należała do województwa piotrkowskiego.

</doc>
<doc id="394249" url="https://pl.wikipedia.org/wiki?curid=394249" title="Budy Wolskie (województwo łódzkie)">
Budy Wolskie (województwo łódzkie)

Budy Wolskie – wieś w Polsce położona w województwie łódzkim, w powiecie zgierskim, w gminie Aleksandrów Łódzki.
W latach 1975–1998 miejscowość administracyjnie należała do ówczesnego województwa łódzkiego.

</doc>
<doc id="394250" url="https://pl.wikipedia.org/wiki?curid=394250" title="Budy Wolskie (województwo mazowieckie)">
Budy Wolskie (województwo mazowieckie)

Budy Wolskie – wieś w Polsce położona w województwie mazowieckim, w powiecie żyrardowskim, w gminie Puszcza Mariańska.
W latach 1975–1998 miejscowość administracyjnie należała do województwa skierniewickiego.

</doc>
<doc id="394251" url="https://pl.wikipedia.org/wiki?curid=394251" title="Budziska (województwo kujawsko-pomorskie)">
Budziska (województwo kujawsko-pomorskie)

Budziska – wieś w Polsce położona w województwie kujawsko-pomorskim, w powiecie rypińskim, w gminie Skrwilno.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) liczyła 132 mieszkańców. Jest szesnastą co do wielkości miejscowością gminy Skrwilno.

</doc>
<doc id="394252" url="https://pl.wikipedia.org/wiki?curid=394252" title="Budziska (województwo lubelskie)">
Budziska (województwo lubelskie)

Budziska – wieś w Polsce położona w województwie lubelskim, w powiecie łukowskim, w gminie Adamów.
Wierni Kościoła rzymskokatolickiego należą do parafii Nawiedzenia Najświętszej Maryi Panny w Woli Gułowskiej.
W latach 1975–1998 miejscowość administracyjnie należała do województwa siedleckiego.
Historia.
Wieś z metryką sięgającą XV wieku.
Budziska – wieś w powiecie łukowskim. W r. 1569 leżą w parafii Przytoczno ("także Przetoczno dawniej zwane Łysobyki").
Według registru poborowego z XVI wieku Stanisław Sobieski płaci tu od 14 półłanków zaś Jan Sobieski od 16 półłanków ½ łanu, 1 zagrodnika i folwarku. Wieś szlachecka położona była w drugiej połowie XVI wieku w ziemi stężyckiej.

</doc>
<doc id="394253" url="https://pl.wikipedia.org/wiki?curid=394253" title="Budziska (województwo śląskie)">
Budziska (województwo śląskie)

Budziska (niem. "Bachweiler") – wieś w Polsce położona w województwie śląskim, w powiecie raciborskim, w gminie Kuźnia Raciborska. Wieś znajduje się dwa kilometry od granicy województw śląskiego i opolskiego. W latach 1975–1998 miejscowość administracyjnie należała do województwa katowickiego.
Budziska leżą w dolinie Odry, nad jej prawym dopływem Rudą. Miejscowość znajduje się w granicach Parku Krajobrazowego Cysterskie Kompozycje Krajobrazowe Rud Wielkich utworzonego w 1993 roku. Wieś wchodzi również w skład Kotliny Raciborskiej.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod obecnie używaną, polską nazwą "Budziska" oraz nazwą skróconą "Budzisk". Topograficzny słownik Prus z 1835 roku notuje wieś pod polską nazwą "Budziska", a także "Budzisk".
Pierwszymi mieszkańcami wsi byli „węglorze” specjalizujący się w wypalaniu węgla drzewnego w mielarzach. Osadnicy mieszkali w niewielkich domkach zwanymi budami, składających się tylko z jednego pomieszczeniach i stąd wzięła się nazwa miejscowości.
Historia wsi.
Wieś została założona prawdopodobnie w pierwszej połowie XVII wieku. Jej powstanie związane jest z rozwojem hutnictwa żelaza w Kuźni Raciborskiej oraz koniecznością dostarczenia dużej ilości węgla drzewnego dla produkcji hutniczej.
Od początku istnienia wsi Budziska przeważającą liczbę mieszkańców stanowili Polacy. Spis ludności z 1910 roku wykazał, iż w Budziskach mieszkało jedynie trzech obywateli niemieckich.
W okresie międzywojennym Budziska były nazywane „twierdzą polskości”. Prawie wszyscy mieszkańcy wsi (96%) opowiedzieli się w Plebiscycie za przynależnością Śląska do Polski. W prywatnych budynkach czynne były polskie przedszkole, biblioteka i świetlica. W latach 1923–1933 we wsi działała też polska szkoła mniejszościowa (obecnie Społeczna Szkoła Podstawowa w Budziskach).

</doc>
<doc id="394254" url="https://pl.wikipedia.org/wiki?curid=394254" title="Budziska (województwo świętokrzyskie)">
Budziska (województwo świętokrzyskie)

Budziska – wieś sołecka w Polsce położona w województwie świętokrzyskim, w powiecie staszowskim, w gminie Łubnice.
W 1565 roku wieś w powiecie wiślickim województwa sandomierskiego kupił od Olbrachta Łaskiego kasztelan rawski Stanisław Wolski. Wieś wraz z folwarkiem wchodziła w 1662 roku w skład majętności łubnickiej Łukasza Opalińskiego. W latach 1975–1998 miejscowość administracyjnie należała do województwa tarnobrzeskiego.
Części wsi.
W Budziskach znajduje się dom zakonny ojców trynitarzy, wzniesiony w 1986 roku przez pochodzącego stąd o. Jerzego Kępińskiego.
Historia.
Według spisu z roku 1827 w Budziskach, wsi prywatnej było 51 domów i 337 mieszkańców

</doc>
<doc id="394255" url="https://pl.wikipedia.org/wiki?curid=394255" title="Budzisław (województwo świętokrzyskie)">
Budzisław (województwo świętokrzyskie)

Budzisław – wieś w Polsce położona w województwie świętokrzyskim, w powiecie koneckim, w gminie Słupia Konecka.
W latach 1975–1998 miejscowość administracyjnie należała do województwa kieleckiego.
Wierni Kościoła rzymskokatolickiego należą do parafii św. Michała Archanioła w Pilczycy.

</doc>
<doc id="394257" url="https://pl.wikipedia.org/wiki?curid=394257" title="Budziszewice (województwo łódzkie)">
Budziszewice (województwo łódzkie)

Budziszewice – wieś, niegdyś miasto Budziszowice w Polsce położona w województwie łódzkim, w powiecie tomaszowskim, w gminie Budziszewice.
Miejscowość jest siedzibą gminy Budziszewice.
W miejscowości istnieje straż pożarna, która została założona w 1919 roku.
Miasto prywatne założone w 1358 roku, położone w ziemi rawskiej województwa rawskiego. W 1364 w Budziszewicach powstała rzymskokatolicka parafia Przemienienia Pańskiego. Budziszewice uzyskały lokację miejską przed 1407 rokiem, zdegradowane przed 1550 rokiem, powtórne nadanie praw miejskich po 1650 roku, utrata przed 1793 rokiem. 
Wieś królewska w starostwie budziszewskim w ziemi rawskiej województwa rawskiego w 1792 roku. W latach 1975–1998 miejscowość administracyjnie należała do województwa piotrkowskiego.
W Budziszewicach znajdują się obiekty wpisane do rejestru zabytków nieruchomych (nr rej.: A/66 z 17.11.2008):

</doc>
<doc id="394258" url="https://pl.wikipedia.org/wiki?curid=394258" title="Budziszewice (województwo wielkopolskie)">
Budziszewice (województwo wielkopolskie)

Budziszewice – wieś w Polsce położona w województwie wielkopolskim, w powiecie wągrowieckim, w gminie Skoki.
Miejscowość powstała dla robotników folwarcznych z (majątek Budziszewko) i istniała już w XVIII wieku jako Holendry Budziszewskie. W okresie międzywojennym we wsi istniało 25 gospodarstw (sześć polskich i dziewiętnaście niemieckich). Po II wojnie światowej na części opuszczonej ziemi utworzono Państwowe Gospodarstwo Rolne. Istniało ono do lat 70. XX wieku. W latach 1975–1998 miejscowość administracyjnie należała do województwa poznańskiego. W 2000 w osadzie istniały cztery gospodarstwa.

</doc>
<doc id="394259" url="https://pl.wikipedia.org/wiki?curid=394259" title="Budziszewo (województwo kujawsko-pomorskie)">
Budziszewo (województwo kujawsko-pomorskie)

Budziszewo – wieś w Polsce położona w województwie kujawsko-pomorskim, w powiecie brodnickim, w gminie Jabłonowo Pomorskie.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyło 159 mieszkańców. Jest piętnastą co do wielkości miejscowością gminy Jabłonowo Pomorskie.

</doc>
<doc id="394260" url="https://pl.wikipedia.org/wiki?curid=394260" title="Budziszewo (województwo mazowieckie)">
Budziszewo (województwo mazowieckie)

Budziszewo – wieś w Polsce położona w województwie mazowieckim, w powiecie ostrowskim, w gminie Zaręby Kościelne.
W latach 1975–1998 miejscowość administracyjnie należała do województwa łomżyńskiego.
Obok miejscowości przepływa niewielka rzeka Brok Mały, dopływ Broku.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Andrzejewie.

</doc>
<doc id="394261" url="https://pl.wikipedia.org/wiki?curid=394261" title="Budzów (województwo dolnośląskie)">
Budzów (województwo dolnośląskie)

Budzów (niem. "Schönwalde") – wieś w Polsce położona w województwie dolnośląskim, w powiecie ząbkowickim, w gminie Stoszowice.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Demografia.
Według Narodowego Spisu Powszechnego (III 2011 r.) liczył 1080 mieszkańców. Jest największą miejscowością gminy Stoszowice.
Historia.
Pierwsze wzmianki z 1221, w 1228 książę Henryk Brodaty podarował ją klasztorowi cystersów w Henrykowie. Pomiędzy 1244 a 1254 została zasiedlona przez sprowadzonych z Niemiec kolonistów, wielokrotnie niszczona m.in. podczas wojen husyckich, wojny trzydziestoletniej, spalona w 1807 przez wojska napoleońskie. W XIX w. nastąpił rozwój tkactwa, które upadło przegrywając konkurencję z fabrykami z Bielawy i Dzierżoniowa.
Zabytki.
Do wojewódzkiego rejestru zabytków wpisane są:

</doc>
<doc id="394262" url="https://pl.wikipedia.org/wiki?curid=394262" title="Budzów (województwo łódzkie)">
Budzów (województwo łódzkie)

Budzów – wieś w Polsce położona w województwie łódzkim, w powiecie radomszczańskim, w gminie Żytno.
W latach 1975–1998 miejscowość administracyjnie należała do województwa częstochowskiego.

</doc>
<doc id="394263" url="https://pl.wikipedia.org/wiki?curid=394263" title="Budzów (województwo małopolskie)">
Budzów (województwo małopolskie)

Budzów – wieś w Polsce, położona w Beskidzie Makowskim, województwie małopolskim, w powiecie suskim, w gminie Budzów. Siedziba gminy Budzów.
W latach 1975–1998 wieś administracyjnie należała do województwa bielskiego.
Położenie.
Budzów znajduje się w Beskidzie Makowskim, między wschodnią częścią Pasma Koskowej Góry a Pasmem Chełmu. Zabudowania i pola Budzowa zajmują dość rozległe dno doliny Paleczki i jej dopływu – Jachówki, oraz zbocza obydwu pasm. Przez miejscowość przechodzi droga wojewódzka nr 956. Do miejscowości należą przysiółki: Mirochówka i Zimzielówka.
Historia.
Wieś Budzów została założona mocą przywileju króla Kazimierza Wielkiego, ogłoszonego na zamku lanckorońskim 15 maja 1369 roku. W 1410 roku wśród wsi królewszczyzny lanckorońskiej wymienia się także wieś Zachełmną.
Przypisy.
__ZESPISEM__

</doc>
<doc id="394264" url="https://pl.wikipedia.org/wiki?curid=394264" title="Budzów (województwo opolskie)">
Budzów (województwo opolskie)

Budzów (niem. "Busow") – wieś w Polsce położona w województwie opolskim, w powiecie oleskim, w gminie Gorzów Śląski.
W latach 1975–1998 miejscowość administracyjnie należała do województwa częstochowskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Budow".
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Budzow". Nie występuje w nim druga, zgermanizowana forma nazwy. Podobnie zapisuje miejscowość spis geograficzno-topograficzny Prus z 1835 roku notując jako jedyną nazwę "Budzow".
W 1936 roku hitlerowska administracja III Rzeszy, chcąc zatrzeć polskie pochodzenie nazwy wsi, przemianowały ją ze zgermanizowanej na nową, całkowicie niemiecką nazwę "Forstfelde".
Demografia.
Budzów jest małą wioską liczącą około 200 mieszkańców.
Zabytki.
Do wojewódzkiego rejestru zabytków wpisany jest:

</doc>
<doc id="394265" url="https://pl.wikipedia.org/wiki?curid=394265" title="Budzyń (powiat opolski)">
Budzyń (powiat opolski)

Budzyń – wieś w Polsce położona w województwie lubelskim, w powiecie opolskim, w gminie Chodel.
W latach 1975–1998 miejscowość należała administracyjnie do ówczesnego województwa lubelskiego.
Wieś stanowi sołectwo gminy Chodel.

</doc>
<doc id="394266" url="https://pl.wikipedia.org/wiki?curid=394266" title="Budzyń (województwo łódzkie)">
Budzyń (województwo łódzkie)

Budzyń – wieś w Polsce położona w województwie łódzkim, w powiecie kutnowskim, w gminie Żychlin.
W latach 1975–1998 miejscowość administracyjnie należała do województwa płockiego.

</doc>
<doc id="394268" url="https://pl.wikipedia.org/wiki?curid=394268" title="Budzyń (województwo podkarpackie)">
Budzyń (województwo podkarpackie)

Budzyń – wieś w Polsce położona w województwie podkarpackim, w powiecie jarosławskim, w gminie Radymno.
Historia.
W czerwcu 1938 poświęcono w Budzyniu Dom Ludowy im. gen. Michała Karaszewicza-Tokarzewskiego.
W latach 1975–1998 miejscowość administracyjnie należała do województwa przemyskiego.

</doc>
<doc id="394269" url="https://pl.wikipedia.org/wiki?curid=394269" title="Budzyń (województwo świętokrzyskie)">
Budzyń (województwo świętokrzyskie)

Budzyń – wieś w Polsce położona w województwie świętokrzyskim, w powiecie buskim, w gminie Busko-Zdrój .
W latach 1975–1998 miejscowość administracyjnie należała do województwa kieleckiego.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.

</doc>
<doc id="394270" url="https://pl.wikipedia.org/wiki?curid=394270" title="Budzyń">
Budzyń

Budzyń – miasto w Polsce położone w województwie wielkopolskim, w powiecie chodzieskim, w miejsko-wiejskiej gminie Budzyń. Siedziba gminy Budzyń.
Prawa miejskie uzyskał przed rokiem 1458. Pod koniec XVI wieku jako miasto królewskie należące do starostwa rogozińskiego leżało w powiecie poznańskim województwa poznańskiego. 13 czerwca 1934 stracił prawa miejskie. Budzyń odzyskał status miasta 1 stycznia 2021 roku.
1934–1954 siedziba zbiorowej gminy Budzyń, 1954–1972 gromady Budzyń, a od 1973 ponownie gminy Budzyń. W latach 1975–1998 miejscowość administracyjnie należała do województwa pilskiego.
Toponimia.
Nazwa znana od XV wieku (Budzyn 1435, Budzin 1580) pochodzi od wyrazu budzyń. W słownictwie gwarowym wyraz ten zachował się w znaczeniu: „Lichsza część wsi, lub gorzej zabudowana, przyjmuje czasem pogardliwe miano budzynia". Niemieckie brzmienia nazwy – "„Budsin”"
Historia.
Pierwsza adnotowana wzmianka o Budzyniu pochodzi z 1435 r. Prawa miejskie otrzymał Budzyń przed 1458 r., za panowania Kazimierza Jagiellończyka. Miasto było własnością króla. Prawa miejskie odnowił Władysław IV w 1641 r., potwierdzając jednocześnie wizerunek orła białego i klucza jako herb Budzynia. W starostwie rogozińskim Budzyń był miastem królewskim, a później siedzibą niegrodowego starostwa budzyńskiego.
W 1774 r. został bezprawnie zaanektowany przez Królestwo Prus, co było wykroczeniem poza oficjalne postanowienia rozbiorowe. Pomimo intensywnych procesów germanizacyjnych Polacy stanowili w Budzyniu większość – świadczą o tym spisy ludności z lat 1816, 1831 i 1871.
5 stycznia 1919 r. powstańcy z pobliskiego Rogoźna Wielkopolskiego usunęli z Budzynia administrację pruską. Budzyń stał się miastem strategicznie ważnym dla powstania. 7 lutego udaremniono atak niemiecki na Rogoźno, w czym wydatny udział mieli mieszkańcy Budzynia. 26 kwietnia 1919 r. otrzymali symboliczny klucz do ratusza. Jednakże już 15 lat później mieszkańcy z powodów podatkowych zrezygnowali z praw miejskich. Od tego czasu do ponownego nadania praw miejskich Budzyń był jedną z największych i najprężniejszych gospodarczo wsi w kraju.
W roku 1939 w ramach fizycznej eliminacji inteligencji polskiej Niemcy rozstrzelali na Wzgórzach Morzewskich proboszcza parafii budzyńskiej Stanisława Łakotę i kierownika szkoły w Budzyniu Władysława Kaję.
W 2021 roku Budzyń odzyskał status miasta. 
Gospodarka.
Budzyń jest gminą rolniczą. Z ogólnej powierzchni gminy wynoszącej 20 761 ha, 12 242 ha to użytki rolne stanowiące 58,9%. Dominuje tu chów trzody chlewnej, oprócz tego bydła, owiec, kóz, drobiu mięsnego i niosek. Przeważa tu rolnictwo ekologiczne.
Edukacja.
W Budzyniu działa Szkoła Podstawowa im. Powstańców Wielkopolskich.
Kultura.
Od czerwca 2010 odbywa się corocznie w Budzyniu „Lato artystyczne” – impreza zainicjowana przez lokalną bibliotekę publiczną. Ma ona charakter kulturalno-edukacyjny, promuje twórczość artystyczną (rzeźba, malarstwo, muzyka, teatr, literatura, fotografia). W inauguracyjnej edycji udział wziął Lech Konopiński, Jerzy Utkin (poeta z Piły) i Jolanta Nowak-Węklarowa (poetka z Wągrowca).
Sport.
W 1988 roku otworzono stadion sportowy. Wykorzystywany jest przez BKS „Kłos” oraz SKS.
 otworzono przy Gimnazjum salę w której mieści się boisko wielofunkcyjne
1 czerwca 2009 roku otworzone zostało boisko wielofunkcyjne koło Szkoły Podstawowej.
Religia.
Na terenie miasta znajduje się obecnie parafia katolicka pod wezwaniem św. Barbary, do której należą dwa znajdujące się na terenie miejscowości kościoły - św. Barbary i św. Andrzeja Boboli, będący kościołem poewangelickim. 
Jedynym czynnym cmentarzem znajdującym się w granicach Budzynia jest cmentarz katolicki założony w 2 poł. XIX wieku, znajdujący się pod opieką konserwatorską. 
Najstarszym znanym, nieczynnym już cmentarzem jest cmentarz katolicki usytuowany na wzgórzu zwanym „Okręglik”. Spoczywają na nim pochowani w 1813 roku żołnierze napoleońscy i osoby zmarłe na cholere w II poł XIX wieku. Na wzgórzu znajduje się obecnie kapliczka z posągiem Matki Boskiej. Przy kościele św. Barbary także znajduje się katolicki cmentarz, który objęty jest opieką konserwatorską. Znajdują się na nim nagrobki w kształcie obelisków pochodzące z poł. XIX wieku oraz groby powstańców wielkopolskich z 1919 r. 
Przy ulicy Wągrowieckiej znajduje się nieczynny cmentarz ewangelicki, także objęty opieką konserwatorską, z najstarszym nagrobkiem pochodzącym z roku 1896. 
W Budzyniu znajdował się także założony około 1700 roku cmentarz żydowski, znajdujący się niegdyś przy Margonińskiej. 

</doc>
<doc id="394271" url="https://pl.wikipedia.org/wiki?curid=394271" title="Bugaj (powiat radomszczański)">
Bugaj (powiat radomszczański)

Bugaj – wieś w Polsce, położona w województwie łódzkim, w powiecie radomszczańskim, w gminie Żytno.
W latach 1975–1998 miejscowość administracyjnie należała do województwa częstochowskiego.

</doc>
<doc id="394272" url="https://pl.wikipedia.org/wiki?curid=394272" title="Bujny (województwo łódzkie)">
Bujny (województwo łódzkie)

Bujny – wieś w Polsce położona w województwie łódzkim, w powiecie piotrkowskim, w gminie Wola Krzysztoporska.
Historia.
W XIX wieku wieś nosiła nazwę Bujny Milejowskie. Miało to związek z przynależnością wsi do parafii rzymskokatolickiej pw. św. Józefa w Milejowie. W 1827 roku w Bujnach Milejowskich w 15 domach mieszkało 107 osób, natomiast w latach osiemdziesiątych XIX wieku liczba ta wzrosła do 284 mieszkańców w 31 domach. 
Do lat dwudziestych XX wieku istniał we wsi rozległy majątek ziemski należący do Niemca
Olisa Wünsche. Po II wojnie światowej folwark rozparcelowano, a w pałacyku i dworskim parku swą siedzibę znalazł Zespół Szkół Rolniczych. W latach 1975–1998 miejscowość administracyjnie należała do województwa piotrkowskiego.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest park dworski z II połowy XIX wieku.

</doc>
<doc id="394273" url="https://pl.wikipedia.org/wiki?curid=394273" title="Bujny (województwo podlaskie)">
Bujny (województwo podlaskie)

Bujny – wieś sołecka w Polsce położona w województwie podlaskim, w powiecie wysokomazowieckim, w gminie Sokoły.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Wniebowzięcia NMP w Sokołach.
Historia wsi.
Wieś drobnoszlachecka położona w pobliżu rzeki Śliny. "Bujny" zostały najprawdopodobniej założone przez rycerzy herbu "Bujny" (odmiana herbu Ślepowron) z "Pęsy" koło Nowogrodu.
W I Rzeczypospolitej miejscowość należała do ziemi bielskiej.
Pod koniec XIX w. wieś należała do powiatu "mazowieckiego", gmina i parafia Sokoły.

</doc>
<doc id="394274" url="https://pl.wikipedia.org/wiki?curid=394274" title="Bukowa (województwo lubelskie)">
Bukowa (województwo lubelskie)

Bukowa – wieś w Polsce położona w województwie lubelskim, w powiecie biłgorajskim, w gminie Biłgoraj. Według Narodowego Spisu Powszechnego (III 2011 r.) liczyła 612 mieszkańców i była siódmą co do wielkości miejscowością gminy Biłgoraj.
W latach 1975–1998 miejscowość administracyjnie należała do województwa zamojskiego. We wsi znajdują się liczne pomniki przyrody. W miejscowości znajduje się kościół, który jest siedzibą parafii pw. św. Andrzeja Boboli. W strukturze kościoła rzymskokatolickiego parafia należy do metropolii przemyskiej, diecezji zamojsko-lubaczowskiej, dekanatu Biłgoraj – Północ.

</doc>
<doc id="394275" url="https://pl.wikipedia.org/wiki?curid=394275" title="Bukowa (wieś w województwie łódzkim)">
Bukowa (wieś w województwie łódzkim)

Bukowa – wieś w Polsce położona w województwie łódzkim, w powiecie bełchatowskim, w gminie Bełchatów.
W latach 1975–1998 miejscowość administracyjnie należała do województwa piotrkowskiego.

</doc>
<doc id="394278" url="https://pl.wikipedia.org/wiki?curid=394278" title="Bukowa (województwo pomorskie)">
Bukowa (województwo pomorskie)

Bukowa (kaszb. "Bùkòwa") – wieś w Polsce, w województwie pomorskim, w powiecie słupskim, w gminie Smołdzino na Wybrzeżu Słowińskim.
W latach 1975–1998 miejscowość administracyjnie należała do województwa słupskiego.
W 2011 roku miejscowość zamieszkiwało 68 osób.

</doc>
<doc id="394279" url="https://pl.wikipedia.org/wiki?curid=394279" title="Bukowice (województwo lubelskie)">
Bukowice (województwo lubelskie)

Bukowice – wieś w Polsce położona w województwie lubelskim, w powiecie bialskim, w gminie Leśna Podlaska.
Wierni Kościoła rzymskokatolickiego należą do parafii Narodzenia Najświętszej Maryi Panny w Leśnej Podlaskiej.
W latach 1975–1998 miejscowość administracyjnie należała do województwa bialskopodlaskiego.

</doc>
<doc id="394280" url="https://pl.wikipedia.org/wiki?curid=394280" title="Bukowiec (województwo lubuskie)">
Bukowiec (województwo lubuskie)

Bukowiec (niem. "Bauchwitz") – wieś w Polsce położona w województwie lubuskim, w powiecie międzyrzeckim, w gminie Międzyrzecz.
W latach 1975–1998 miejscowość administracyjnie należała do województwa gorzowskiego.
Położenie.
Bukowiec położony jest 10 kilometrów na południowy wschód od Międzyrzecza przy lokalnej drodze do Zbąszynka. Miejscowość leży na zboczu tzw. Wału Bukowieckiego, który stanowi lokalną kulminację moreny o wysokości do 133 m n.p.m. Wzgórza Wału Bukowieckiego ciągną się pomiędzy Wyszanowem, Bukowcem i Lutolem Suchym. Wokół znajdują się duże obszary leśne z ukrytymi jeziorami (Bukowieckie, Wyszanowskie).
Historia.
Miejscowość pierwotnie związana była z Wielkopolską. Ma metrykę średniowieczną i istnieje co najmniej od XIV wieku. Wymieniona pierwszy raz w dokumencie z 1301 jako "Bucowetz", 1390 "Bukowecz", 1412 "Bucowecz", 1420 "Bukuicz", 1422 "Bukowcze", 1425 "Buccowecz", 1427 "Bucowiecz", 1447 "Buccowetz", 1449 "Bukowicz", 1452 "Bukovvcz", 1474 "Bukowicze", 1508 "Buccowecz Almanicum", 1944 "Bauchwitz".
Dyskusyjne wśród historyków są wzmianki wcześniejsze: pierwsza z 1236 r. jako "Bucove" oraz z 1250 (Przybygniew z Bukowca).
W 1301 na podstawie darowizny miejscowość stała się własnością opactwa cystersów w Paradyżu. Wtedy to komes Mroczek oddał Bukowiec klasztorowi za zgodą swoich synów oraz dziedziców. W zamian za darowiznę mnisi mieli zbudować w kościele ołtarz św. Jana Ewangelisty dla niego oraz dla komesa Boguszy i Pawła ich stryjecznego, a także przygotować pochówek pod tym ołtarzem dla nich oraz ich potomków. Dokument potwierdzony został pieczęciami Mroczka, Boguszy, komesa Gniewomira oraz ich stryjecznego Pawła.
Miejscowość w 1420 stała się siedzibą własnej parafii. Od 1390 ponownie stała się wsią szlachecką, a jej dziedzicem był szlachcic Jan Konopka. W 1449 Bukowiec leżał w powiecie poznańskim Korony Królestwa Polskiego. W 1436 sąd polubowny rozstrzygał spór o granice pomiędzy wsiami: Myśleszewem, Łagowcem oraz Bukowcem. Woźny potwierdził wtedy lokalizację kopców granicznych usypanych między wsiami. W latach 1412-36 jako właściciela wsi odnotowano Stefana lub Szczepana Konopkę z Bukowca, a w 1444 wdowę po nim Małgorzatę. W okresie tym oprócz Stefana wymieniono również innych właścicieli Andrzeja, Fabiana, Henryka i Piotra Konopków; zapewne spokrewnionych z tym pierwszym. W 1486 i 1491 Dobrogost z Lwówka kupił od Walentyna z Bukowca prawo bliższości po zmarłym bracie Janie Joście dziedzicu we wsi za 50 grzywien, a także od Andrzeja z Bukowca jego część majętności we wsi przypadłą po śmierci wuja Jana Josta Bukowieckiego za 100 grzywien. W 1499 wieś odnotowano w wykazie zaległości podatkowych.
W miejscowości urodził się Jan Bukowiecki (ur. ok. 1597, zm. 1640–1643), który był autorem rozprawy moralnej "De liberalitate et avaritia brevis dissertatio auctore Joanne Bukowiecki a Bukowiec" ("Krótka rozprawa o hojności i skąpstwie napisana przez Jana Bukowieckiego z Bukowca"). Był to niewielki traktat filozoficzny, który stanowi zapis świadomości kalwińskiej szlachty zamieszkującej pogranicze wielkopolsko-brandenburskie. Z dzieła pochodzi zawołanie rodziny Bukowieckich: "Cnota tylko jest szlachectwem".
W drugiej połowie XVI w. części wsi przeszły w ręce innych właścicieli. W roku 1578 Franciszek Bukowiecki swoje udziały w wiosce sprzedał Bartłomiejowi Szlichtyngowi, od tego roku rodzina Szlichtyngów zaczęła dodawać sobie do nazwiska przydomek "z Bukowca". Ostatnie działy wsi Jan Bukowiecki sprzedał w 1596 Jerzemu Szczanieckiemu. Wśród współwłaścicieli dóbr bukowieckich wymieniani są także Krzyccy. Rodziny te były ze sobą spokrewnione i zmiany własnościowe wynikały z licznych koligacji rodzinnych. W 1580 odnotowano płatników poboru ze wsi: Andrzeja Krzyckiego, Bartłomieja Szlichtynka, Jerzego Szczanieckiego oraz Małgorzatę Bukowiecką. Płacili oni podatki od 21,5 łana, 17 zagrodników (w tym jednego wolnego zagrodnika) gospodarujących we wsi, 11 komorników, kowala, garncarza, 2 pasterzy wypasających 125 owiec oraz od 4 pługów kolonistów.
W czasie reformacji właściciele wsi przeszli na protestantyzm, co potwierdzają zachowane dokumenty z wizytacji 1640 roku. Od 1550 roku istniał tu zbór luterański.
W 1653 roku Bukowiec przeszedł na własność rodziny Unrugów w linii zwanej odtąd bukowiecką. Pierwszym przedstawicielem rodu władającym majątkiem w Bukowcu był Aleksander Unrug (1628-po 1682), syn Jerzego. Ostatnimi właścicielami wsi (w latach 1787-1945) była rodzina von Gersdorff.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Międzyrzecz w rejencji poznańskiej. Według spisu urzędowego z 1837 roku wieś liczyła 548 mieszkańców, którzy zamieszkiwali 73 dymy (domostwa). Bukowiec stanowił odrębny majątek, którego właścicielem był wówczas Leopold Gersdorff. W skład majątku Bukowiec wchodziły wówczas także dwa folwarki: Jezierny (1 dom, 9 mieszkańców) i Kozioł (1 dom, 6 mieszkańców).
Urodzony w Bukowcu Hans Otto von Gersdorff (1864-1908) zasiadał w latach 1900-1908 w Reichstagu. Przed drugą wojną światową we wsi znajdował się drewniany kościół, duży folwark, pałac właścicieli z XVII w. (spłonął po wejściu wojsk radzieckich), cegielnia, wiatrak, dwie kuźnie, gospoda i kilka sklepów. Miejscowość liczyła 950 mieszkańców.
Po wojnie wieś została zasiedlona przez ludność pochodzącą z Kresów i z centralnej Polski.
Obecnie we wsi znajduje się kościół pod wezwaniem świętego Marcina, szkoła podstawowa, stacja PKP, przystanek PKS, kilka sklepów, bar i dyskoteka. Z dawnego folwarku pozostał budynek bramny z wieżami, gorzelnia i część zabudowań gospodarczych. Obok zabudowań folwarku zachował się położony w wąwozie park krajobrazowy.
Zabytki.
Do wojewódzkiego rejestru zabytków wpisane są:

</doc>
<doc id="394281" url="https://pl.wikipedia.org/wiki?curid=394281" title="Bukowiec (województwo małopolskie)">
Bukowiec (województwo małopolskie)

Bukowiec – wieś w Polsce położona w województwie małopolskim, w powiecie nowosądeckim, w gminie Korzenna.
Położenie.
Pola i zabudowania miejscowości znajdują się na Pogórzu Rożnowskim, na stokach wzniesienia Bukowiec (530 m). Na wzniesieniu tym znajduje się rezerwat przyrody nieożywionej Diable Skały. W latach 1975–1998 miejscowość administracyjnie należała do województwa nowosądeckiego.
Opis miejscowości.
Bukowiec obejmuje powierzchnię 617 ha. W miejscowości znajduje się rzymskokatolicka Parafia Niepokalanego Serca Najświętszej Maryi Panny w Bukowcu.
Na terenie miejscowości znajduje się dawna drewniana cerkiew św. Paraskewy, wybudowana w 1805 we wsi Kamianna koło Krynicy jako cerkiew greckokatolicka. W 1949 została przeniesiona do Bukowca i znacznie przebudowana z przeznaczeniem na kościół rzymskokatolicki (parafię erygowano w 1950) pw. Niepokalanego Serca Najświętszej Maryi Panny. Dobudowano nowe prezbiterium, zlikwidowano symboliczne kopuły nad starym prezbiterium, nawą i izbicą wieży. Obecnie wieża zwieńczona jest ostrosłupowym hełmem, a nad nawą znajduje się wieżyczka z sygnaturką. Wyposażenie cerkiewne również zostało zlikwidowane.
W XVII w. wieś należała do Wacława Przypkowskiego – działacza ariańskiego.
W 1958 powstała Ochotnicza Straż Pożarna, dysponująca według stanu na 2017 rok remizą i samochodem pożarniczym Żuk.

</doc>
<doc id="394282" url="https://pl.wikipedia.org/wiki?curid=394282" title="Bukowiec (powiat bartoszycki)">
Bukowiec (powiat bartoszycki)

Bukowiec (niem. "Buchholz") – wieś w Polsce położona w województwie warmińsko-mazurskim, w powiecie bartoszyckim, w gminie Górowo Iławeckie. Do 1954 roku siedziba gminy Bukowiec. W latach 1975–1998 miejscowość administracyjnie należała do województwa olsztyńskiego.
We wsi znajduje się kościół z 1820 r. pw. św. Jana Chrzciciela, filia parafii w Kandytach.
Historia.
Wieś po raz pierwszy wymieniana w dokumentach z 1414 r., przy okazji wyliczania strat wojennych. Pierwszy kościół wybudowana w średniowieczu, został zniszczony w 1414 r. W tym czasie proboszczem był Mikołaj. Całość zniszczeń wsi oszacowano na 800 grzywien. Wieś w tym czasie obejmowała obszar 64 włók. Po wojnie trzynastoletniej (1454-1466) Zakon oddał wieś pod zastaw dowódcy wojsk zaciężnych "Mikołajowi Taubenheimowi". Kilkadziesiąt lat później Bukowiec był w posiadaniu rodziny "von Kreytzen". W czasach reformacji kościół i parafię przejęli ewangelicy. Kościół odbudowano w 1580 r. W XIX w. Bukowiec był wsią królewską. Szkoła powstała zapewne wraz z kościołem. W 1737 poddana ja nadzorowi państwowemu. W 1935 r. w szkole pracowało dwóch nauczycieli i uczyło się 112 dzieci.
W 1933 roku było tu 603 mieszkańców, w 1939 - 587. Po 1945 r., wraz z napływem nowej ludności, kościół przejęli ponownie katolicy oraz uruchomiono szkołę (pierwszym kierownikiem został Mieczysław Skoczeń). W tym czasie we wsi był Zarząd Gminy, pierwszym wójtem był Franciszek Furmankiewicz. W 1946 r. powstała spółdzielnia rolniczo-handlowa Związku Samopomocy Chłopskiej. W 1954 r. Bukowiec został siedzibą Gromadzkiej Rady Narodowej.
W 1983 r. we wsi były 84 indywidualne gospodarstwa rolne, gospodarujące łącznie na 1000 ha i hodujące 502 sztuki bydła (w tym 89 krów mlecznych), 429 świń, 102 konie i 44 owce. W tym czasie we wsi było 76 domów z 318 mieszkańcami. We wsi była filia szkolna, filia biblioteki publicznej, wietlica, klub, sala kinowa na 110 miejsc, boisko sportowe, urząd pocztowy, dwa sklepy spożywcze, sklep przemysłowy, dwa zakłady remontowo-budowlane.
Inne miejscowości o nazwie Bukowiec: Bukowiec, Bukowiec Opoczyński, Bukowiec nad Pilicą

</doc>
<doc id="394283" url="https://pl.wikipedia.org/wiki?curid=394283" title="Bukowie (województwo opolskie)">
Bukowie (województwo opolskie)

Bukowie (niem. "Buchwald" czyli "las bukowy") – wieś w Polsce, położona w województwie opolskim, w powiecie namysłowskim, w gminie Wilków.
W latach 1975–1998 wieś położona była w ówczesnym województwie opolskim.
Historia.
Data powstania osady Bukowie nie jest nam znana. Najstarsza wiadomość o wsi pochodzi z bulli protekcyjnej papieża Innocentego IV z 9.VIII.1245 roku, gdzie wymienia on wieś Budicci będącej posiadłością biskupa wrocławskiego.
Od czasów powstania wieś kilkukrotnie nawiedzała dżuma (1349r., 1412r., 1452r., 1483r., 1633r.). Kościół kilkukrotnie przechodził z rąk do rąk: raz protestancki raz katolicki. W roku 1445 silna susza zniszczyła zbiory, nastąpiła drożyzna i silna klęska głodu. Około roku 1500 istniejący we wsi kościół katolicki został przedłużony w kierunku wschodnim o dwa przęsła. Podwyższono również mury świątyni. Wskutek burz i długotrwałych deszczów uległy zniszczeniu zbiory w roku 1570, w następstwie czego w latach 1571 i 1572 panował straszny głód i prawie połowa mieszkańców wsi zmarła z nędzy. W roku 1606 widziano na niebie kometę z długim pióropuszem dymu.
W roku 1611 miało miejsce przebudowanie kościoła. Od strony zachodniej wzniesiono wieżę. W roku 1830 notowano w okolicy epidemię cholery. W roku 1837 we wsi znajdowały się trzy folwarki (jednym z nich była Mała Kolonia założona w 1770 r.) pracował młyn - wiatrak, 1 kowal, młyn olejowy, wytwórnia pasz, mieszkało 3 drobnych kupców, hodowano 1400 owiec. Do wsi należała tzw. Nowa Kolonia licząca 12 domów z 113 mieszkańcami. W roku 1866 kościół kryty gontem posiadał wieżę krytą blachą z trzema dzwonami (obecnie na wieży znajduje się jeden dzwon).
W Bukowiu znajdował się również PGR (pod którego podlegało gospodarstwo na Barskim Dworze), który po zmianach ustrojowych w państwie po 1989r. został sprywatyzowany.
Pierwsza powojenna nazwa wsi - Bukowice.
Zabytki.
Do wojewódzkiego rejestru zabytków wpisane są:

</doc>
<doc id="394284" url="https://pl.wikipedia.org/wiki?curid=394284" title="Bukowie (powiat ostrowiecki)">
Bukowie (powiat ostrowiecki)

Bukowie – wieś w Polsce, położona w województwie świętokrzyskim, w powiecie ostrowieckim, w gminie Kunów.
Było wsią biskupstwa krakowskiego w województwie sandomierskim w ostatniej ćwierci XVI wieku. W latach 1975–1998 miejscowość administracyjnie należała do województwa kieleckiego.

</doc>
<doc id="394285" url="https://pl.wikipedia.org/wiki?curid=394285" title="Bukowina (województwo dolnośląskie)">
Bukowina (województwo dolnośląskie)

Bukowina – wieś w Polsce położona w województwie dolnośląskim, w powiecie wrocławskim, w gminie Długołęka.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
Według Heinricha Adamy’ego nazwa pochodzi od polskiej nazwy drzewa liściastego "buka". Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Buccovina" podając jej znaczenie "Buchenheim" czyli po polsku "Bukowy dom".
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod nazwą zgermanizowaną "Bukowine". Topograficzny słownik Prus z 1835 roku notuje wieś pod obecnie używaną, polską nazwą "Bukowina", a także niemiecką "Bukowine".

</doc>
<doc id="394286" url="https://pl.wikipedia.org/wiki?curid=394286" title="Ascanio Sobrero">
Ascanio Sobrero

Ascanio Sobrero (ur. 1812, zm. 1888) – włoski chemik, odkrywca nitrogliceryny w 1847 roku. 
Życiorys.
Pracował wówczas pod kierunkiem Théophile’a-Jules Pelouze'a na Uniwersytecie w Turynie nad opracowaniem metod otrzymywania nitrocelulozy. 
Początkowo nazwał swoje odkrycie „pirogliceryną” i energicznie ostrzegał przed jej użyciem w swoich prywatnych listach i artykułach, zaznaczając, iż jest ona niezwykle niebezpieczna i niemożliwa do bezpiecznego utrzymania.
Innym studentem Pelouze'a był młody Alfred Nobel, który wykorzystał swoją wiedzę w zlikwidowanej zbrojowni rodziny Noblów, gdzie rozpoczął eksperymenty z materiałami około 1860 roku. Udowodniło to jak trudno jest obchodzić się z nią bezpiecznie. W latach 60. XIX wieku Nobel otrzymał kilka patentów na całym świecie za swoje mikstury, urządzenia i metodykę pracy z energią wybuchu nitrogliceryny, co w końcu doprowadziło do wynalezienia dynamitu.
Chociaż Nobel zawsze wspominał dobrze Sobrero jako człowieka, który wynalazł nitroglicerynę, to jednak ten ostatni budził konsternację nie tylko z powodu niebezpiecznego wykorzystania materiałów wybuchowych, które odkrył, jak również i przez sławę i fortunę Nobla, który zdominował odkrycie.

</doc>
<doc id="394287" url="https://pl.wikipedia.org/wiki?curid=394287" title="Bukowina (powiat biłgorajski)">
Bukowina (powiat biłgorajski)

Bukowina – wieś w Polsce położona w województwie lubelskim, w powiecie biłgorajskim, w gminie Biszcza. Leży na Płaskowyżu Tarnogrodzkim, nad Łazowną.
W latach 1975–1998 miejscowość administracyjnie należała do województwa zamojskiego. 
Według Narodowego Spisu Powszechnego (III 2011 r.) liczyła 979 mieszkańców i była drugą co do wielkości miejscowością gminy Biszcza. Bukowina składa się z dwóch sołectw: "Bukowiny I" (kolonia od strony zachodniej i części wsi zwanej Arendą) i "Bukowiny II" (Stara wieś, Koniec i kolonia wschodnia). Od południa Bukowina przylega do województwa podkarpackiego, granicę stanowi rzeka Złota, zwana też Bukowinką. Przez wieś przebiega droga wojewódzka nr 863.
Historia.
W roku 1588 król Zygmunt III Waza darował Bukowinę hetmanowi i kanclerzowi wielkiemu koronnemu, Janowi Zamoyskiemu, w nagrodę za wspieranie w czasie elekcji i zwycięstwo pod Byczyną. Po utworzeniu Akademii Zamojskiej, w roku 1600 hetman "„(…) wieś Bukowinę ze wszystkimi jej pożytkami i przynależnościami”" nadał jako uposażenie profesorom uczelni. Bukowina stała się także miejscem wypoczynku (letniskiem) profesorów Akademii Zamojskiej. Z pobytami we wsi profesorów wiąże się powstanie najcenniejszego w okolicy zabytku, w Bukowinie II znajduje się drewniany kościół pw. Ofiarowania Najświętszej Maryi Panny. W 1637 r. staraniem profesorów Akademii Zamojskiej zbudowano w Bukowinie skromną kapliczkę. W latach 1674 – 1675 ks. Andrzej Abrek, profesor Akademii, zbudował nową kaplicę, do której dobudowano zakrystię i kruchtę, przekształcając w obecny kościół filialny pw. Ofiarowania Najświętszej Maryi Panny. Bukowinianie czczą także Matkę Boską Anielską, której obraz znajduje się w ołtarzu bocznym. W kościele odbywają się w roku dwa odpusty, ku czci Ofiarowania Najświętszej Maryi Panny (21 listopada) i Matki Boskiej Anielskiej (2 sierpnia), który przyciąga szczególnie duże rzesze wiernych.
Kościół, uznany za zabytek klasy zerowej, zbudowany jest na kamiennej podmurówce, z drewnianych ciosanych belek, ma konstrukcję zrębową na węgieł gładki; jest oszalowany i otoczony nietypowym w tym regionie góralskim ogrodzeniem z poziomo ułożonych tarcic. Całość ogrodzenia pokryta jest gontowym daszkiem.
Wnętrze jednonawowego kościółka z przedsionkiem i niewielką zakrystią zdobią barokowe rzeźby, obrazy i stare malowidła, charakterystyczne dla malarstwa włoskiego. W ołtarzu głównym jak już wyżej wspomniano znajduje się obraz "„Matki Boskiej z Dzieciątkiem”", który jest kopią "„Matki Boskiej Śnieżnej”" z bazyliki Santa Maria Maggiore w Rzymie - podobnie jak cudowny obraz "„Matki Boskiej Berdyczowskiej”". Osobliwością jest obraz "„Adoracja Matki Boskiej z Dzieciątkiem przez Jana Kantego i św. Antoniego”", z widokiem Zamościa w tle, a także "„Adoracja Świętej Trójcy”" w tle – jak przypuszczają historycy sztuki – ze starym Szczebrzeszynem.
W bramie wejściowej na cmentarz kościelny znajduje się dzwon ważący około 280 kg, ufundowany pod koniec XIX wieku przez młodych Bukowinian. Otrzymał on imię "„Józef – Oblubieniec Najświętszej Maryi Panny”", a poświęcił go biskup warszawski, Kazimierz Ruszkiewicz. Dzwon ma własną ciekawą historię.
W kościele znajduje się też tablica upamiętniająca ofiary II wojny światowej. 1 lipca 1943 r. dokonano wysiedlenia polskich mieszkańców Bukowiny przez Niemców w ramach akcji Werwolf; na ich miejsce przymusowo sprowadzono Ukraińców z Grodysławic. W miejscowości utworzono także posterunek Ukraińskiej Policji Pomocniczej, którego załoga szczególnie aktywnie brała udział w represjach wobec ludności polskiej. Podczas wysiedlenia zginęło 12 mieszkańców Bukowiny. W nocy z 25 na 26 lipca 1943 r. oddział partyzancki Franciszka Przysiężniaka „Ojca Jana” w odwecie spalił 31 gospodarstw należących pierwotnie do Polaków, a zamieszkanych przez przesiedlonych Ukraińców. Polscy partyzanci zabili 10 cywilnych Ukraińców i spalili posterunek policji, którego załoga zbiegła ze wsi krótko po ataku. Posterunek policji przeniesiony po tym wydarzeniu do Biszczy, zaś Ukraińcy uciekli ze wsi do innych miejscowości.
W Bukowinie II znajduje się Dom Weselny z m.in. remizą strażacką oraz szkoła podstawowa.
Gęstość zaludnienia w Bukowinie jest niewielka z uwagi na przeprowadzoną w 1935 roku komasację. Scalenie gruntów sprawiło, że wieś ma charakterystyczny układ osiedleńczy – tzw. kolonie. Większą część powierzchni wsi zajmują pola uprawne, a poza tym łąki i lasy. Mieszkańcy trudnią się głównie rolnictwem. Uprawia się tu zboża, rzepak, kukurydzę, tytoń, grykę, owoce miękkie i warzywa oraz hoduje krowy mleczne i mięsne. Okoliczne lasy obfitują w grzyby, najczęściej spotykane gatunki grzybów to kurki, podgrzybki, gąski, purchawki oraz opieńki.

</doc>
<doc id="394288" url="https://pl.wikipedia.org/wiki?curid=394288" title="Bukowina (powiat sieradzki)">
Bukowina (powiat sieradzki)

Bukowina – wieś w Polsce położona w województwie łódzkim, w powiecie sieradzkim, w gminie Błaszki.
Według Słownika geograficznego Królestwa Polskiego i innych krajów słowiańskich z roku 1900, Tom XV cz.1 strona 272: wieś i folwark powiat kaliski, gmina i parafia Błaszki, ma 28 domów, 342 mieszkańców. W roku 1496 wieś Bukowina w parafii Błaszki ma 12 łanów kmiecych.
W latach 1975–1998 miejscowość położona była w województwie sieradzkim.

</doc>
<doc id="394289" url="https://pl.wikipedia.org/wiki?curid=394289" title="Bukowina (powiat niżański)">
Bukowina (powiat niżański)

Bukowina – wieś w Polsce położona w województwie podkarpackim, w powiecie niżańskim, w gminie Ulanów.
W latach 1918–1939 wieś należała do województwa lwowskiego. W latach 1975–1998 miejscowość administracyjnie należała do województwa tarnobrzeskiego. Wierni Kościoła rzymskokatolickiego należą do parafii św. Wojciecha w Bielinach.
Wioska mogła powstać w XIII lub XIV wieku, kiedy tereny te zostały wyniszczone przez Tatarów i właściciele majątków na nowo musieli je zaludniać. Trzon osadników stanowili wówczas mazurscy kmiecie, rzemieślnicy oraz drobna szlachta mazurska. Być może od nich mieszkańców Bukowiny nazywano „Mazurami”. Zamieszkujący bowiem wschodnie tereny Polski piastowskiej Rusini określali tą nazwą „przybyszy” (osadników) z innych stron Polski, w przeciwieństwie do rdzennych sąsiadów, nazywanych „Lachami”.
W I Rzeczypospolitej Obojga Narodów wioska leżała w województwie sandomierskim.
Z 1646 r. pochodzi pierwsza znana wzmianka dotycząca Bukowiny, która wtedy nazywała się Wólka Bukowska lub Bukowińska, a mianowicie jest to akt erekcyjny kościoła pod wezwaniem św. Jana Chrzciciela w Ulanowie.
 „W imię Pańskie. Amen.
 Na wieczną rzeczy pamiątkę.
 Ponieważ ludzkie stworzenie przyciemnione pleśnią i zapomnieniem nie zdoła tego, co się dzieje przez szereg lat w całości zachować jak tylko więzami liter i poświadczeniem świadków czy zapiskami nie byłoby wzmocnione. A przeto ja Jan Hilary z Uliny Uliński Chorąży Ziemi Halickiej w Ulinie, Bieliny, Dąbrowicy, Bielińcu, Gliniance, Wólce Borowej, Wólce Bukowskiej lub Bukowińskiej w województwie sandomierskim przebywający i dziedzic innych na podstawie...
 Dla wiarygodności tej rzeczy jasności świadectwa pieczęć moją kładę i własnoręcznie podpisuję ten dokument przywileju i fundacji w roku Pańskim 1646 Jan Uliński Chorąży Ziemi Halickiej.”
Po pierwszym rozbiorze w 1772 r. wieś znalazła się w zaborze austriackim, w Królestwie Galicji i Lodomerii, w powiecie Ulanów, a następnie Nisko.
Według Słownika geograficznego Królestwa Polskiego i innych krajów słowiańskich Filipa Sulimierskiego, Bronisława Chmielowskiego, Władysława Walewskiego wydawanego w latach 1880–1902.
 „Bukowina to wieś w powiecie Nisko, ma 1188 morg rozległości, w tem 806 morg lasu, 46 domów, 242 mieszkańców, parafia w Bielinach, położenie równe, gleba piaszczysta żytnia. Obszar dworski należy do państwa Ulanowskiego hrabiów z Wielkich Kończyc Mniszchów.”
Podczas zaborów w latach 1772–1918 wieś leżała po stronie austriackiej w Galicji. Z racji bliskości granicy mieszkańcy wioski zajmowali się przemytem towarów przez granicę zaborów. Mieszkańcy wsi byli też flisakami: np. 1887 r. był to Walenty Zięba, w 1893 r. byli to: Jan Ziemba, Marcin Kupiec, Jan Męciński, w 1894 r. Jan Męciński, Jan Kruk, Wojciech Sieniawski. Spławiane przez nich drewno płynęło Styrem, kanałem Pińskim, Muchawcem, Bugiem i Wisłą do Gdańska.
W pobliskim lesie zrekonstruowano przejście graniczne z tamtych czasów. Na terenie wsi znajduje się zabytkowy cmentarz wojenny z okresu I wojny światowej. W Bukowinie funkcjonuje jednostka Ochotniczej Straży Pożarnej i sklep spożywczy, a w ich pobliżu usytuowana jest również zewnętrzna siłownia.

</doc>
<doc id="394290" url="https://pl.wikipedia.org/wiki?curid=394290" title="Bukowina (województwo pomorskie)">
Bukowina (województwo pomorskie)

Bukowina (dodatkowa nazwa w j. ; ) – wieś kaszubska w Polsce położona na północno-zachodnim skraju Pojezierza Kaszubskiego i Kaszubskiego Parku Krajobrazowego w województwie pomorskim, w powiecie lęborskim, w gminie Cewice przy 214. W pobliskich Siemirowicach (na zachodzie) znajduje się lotnisko wojskowe. Na południe od Bukowiny znajduje się jezioro Kamienickie.
W latach 1975–1998 miejscowość administracyjnie należała do województwa słupskiego.
Zabytki.
Według rejestru zabytków NID na listę zabytków wpisany jest kościół szachulcowo-drewniany z 1728, nr rej.: A-266 z 9.12.1961. Posiada drewnianą wieżyczkę krytą hełmem czterospadowym przechodzącym w iglicę.

</doc>
<doc id="394291" url="https://pl.wikipedia.org/wiki?curid=394291" title="Bukownica (województwo lubelskie)">
Bukownica (województwo lubelskie)

Bukownica – wieś w Polsce położona w województwie lubelskim, w powiecie biłgorajskim, w gminie Tereszpol.
Bukownica leży na Biłgorajszczyźnie i jest otoczona przez lasy Puszczy Solskiej. Krzyżują się tu drogi powiatowe nr 2920L (Hedwiżyn – Bukownica – Aleksandrów) i 2921L (Tereszpol-Zaorenda – Smólsko Małe). W latach 1975–1998 miejscowość administracyjnie należała do województwa zamojskiego.
Według Narodowego Spisu Powszechnego z marca 2011 liczyła 193 mieszkańców i była najmniejszą miejscowością gminy Tereszpol. Wieś stanowi sołectwo gminy Tereszpol.
Od 1929 w Bukownicy istnieje Ochotnicza Straż Pożarna, posiadająca remizę wybudowaną w 1963.
W latach 1914–1971 funkcjonował tu przystanek kolei wąskotorowej łączącej Biłgoraj ze Zwierzyńcem.

</doc>
<doc id="394293" url="https://pl.wikipedia.org/wiki?curid=394293" title="Bukowno (województwo śląskie)">
Bukowno (województwo śląskie)

Bukowno – wieś w Polsce, położona w województwie śląskim, w powiecie częstochowskim, w gminie Olsztyn.
W latach 1975–1998 wieś administracyjnie należała do województwa częstochowskiego.
We wsi znajduje się zabytkowy dwór z pocz. XX w.

</doc>
<doc id="394294" url="https://pl.wikipedia.org/wiki?curid=394294" title="Bukowo (województwo opolskie)">
Bukowo (województwo opolskie)

Bukowo (dodatkowa nazwa w j. ) – wieś w Polsce, położona w województwie opolskim, w powiecie opolskim, w gminie Murów.
Historia.
Do głosowania podczas plebiscytu uprawnionych było w Bukowie 297 osób, z czego 219, ok. 73,7%, stanowili mieszkańcy (w tym 216, ok. 72,7% całości, mieszkańcy urodzeni w miejscowości). Oddano 291 głosów (ok. 98,0% uprawnionych), w tym 291 (100%) ważnych; za Niemcami głosowały 282 osoby (ok. 96,9%), a za Polską 9 osób (ok. 3,1%). 12 listopada 1946 r. nadano miejscowości polską nazwę Bukowo.

</doc>
<doc id="394295" url="https://pl.wikipedia.org/wiki?curid=394295" title="Bukowo (województwo podlaskie)">
Bukowo (województwo podlaskie)

Bukowo – wieś w Polsce położona w województwie podlaskim, w powiecie grajewskim, w gminie Rajgród.
W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Narodzenia Najświętszej Maryi Panny w Słuczu.

</doc>
<doc id="394296" url="https://pl.wikipedia.org/wiki?curid=394296" title="Bukowo (województwo warmińsko-mazurskie)">
Bukowo (województwo warmińsko-mazurskie)

Bukowo (niem. "Buchau") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość administracyjnie należała do województwa olsztyńskiego.
W 1889 roku Bukowo było folwarkiem, należącym do majątku ziemskiego w Osiece. 
Po 1945 r. Państwowy Urząd Ziemski planował zorganizowanie tu wzorowego państwowego gospodarstwa rolnego, ale folwark rozparcelowano. Dla upamiętnienia tego faktu osadnicy wznieśli drewniany krzyż, stojący przy drodze Bartoszyce - Lidzbark Warmiński. W 1978 r. we wsi było 11 indywidualnych gospodarstw rolnych, łącznie gospodarujących na 164 ha. W 1983 r. we wsi było 6 domów z 45 mieszkańcami.

</doc>
<doc id="394297" url="https://pl.wikipedia.org/wiki?curid=394297" title="Bukowo (powiat wałecki)">
Bukowo (powiat wałecki)

Bukowo – wieś w Polsce położona w województwie zachodniopomorskim, w powiecie wałeckim, w gminie Człopa.
W latach 1975–1998 miejscowość administracyjnie należała do województwa pilskiego.

</doc>
<doc id="394298" url="https://pl.wikipedia.org/wiki?curid=394298" title="Bukówka (województwo pomorskie)">
Bukówka (województwo pomorskie)

Bukówka (kaszb. "Bùkówka") – osada w Polsce położona w województwie pomorskim, w powiecie słupskim, w gminie Słupsk. Leży 10 km od centrum Słupska drogą wojewódzką nr 213 – a następnie ul. Kaszubską w Słupsku.
Historia.
lata 80-90 klub piłkarski Axis Bukówka
Infrastruktura.
Pomorska Stacja Doświadczalna spółka z o.o. – uprawa ziemniaków czerwonych i żółtych oraz uprawa zbóż i roślin
oleistych. 
Ochotnicza Straż Pożarna.
Najbliższa stacja kolejowa: Jezierzyce Słupskie.

</doc>
<doc id="394299" url="https://pl.wikipedia.org/wiki?curid=394299" title="Bukówka (powiat starachowicki)">
Bukówka (powiat starachowicki)

Bukówka – wieś w Polsce, położona w województwie świętokrzyskim, w powiecie starachowickim, w gminie Pawłów.
Razem z miejscowością Zbrza tworzy sołectwo Bukówka-Zbrza.
W latach 1975–1998 miejscowość administracyjnie należała do województwa kieleckiego.
Wierni Kościoła rzymskokatolickiego należą do parafii św. Jana Chrzciciela w Pawłowie.
Historia.
W wieku XIX Bukówka opisana była jako wieś w powiecie iłżeckim, gminie Chybice, parafii Pawłów.
W roku 1862 we wsi było 13 domów, 103 mieszkańców, 96 mórg roli.
Na przestrzeni lat miejscowość występuje dokumentach jako: "Bukowa" (1470-80), "Bukowka" (1508), "Bukovka" (1510), "Bukowka alias Bukowska" (1529), "Bukowka" (1530), "Bucowka" (1531, 1536), "Bukowka" (1532), "Bukówka" (1827).
Administracyjnie podlega od: 1508 r. powiat sandomierski (Pawiński K.M 461), od 1827 powiat opatowski, od 1510 parafia Pawłów.
Graniczy – w latach 1470–80 graniczy z Pawłowem (Długosz L.B. T.III s. 237).
Wieś stanowiła własność szlachecką, w 1536 roku nie doszło do jej przejęcia przez klasztor świętokrzyski, do zamiany doszło na innych warunkach (w roku 1536 w zamian za dobra koniemłockie klasztor świętokrzyski miał uzyskać m.in. część wsi Bukówki).
Od 1529 dziesięcina snopowa należy do plebana Pawłowa; od 1854 dziesięcina snopowa i pieniężna należy do plebana Pawłowa.

</doc>
<doc id="394300" url="https://pl.wikipedia.org/wiki?curid=394300" title="Buków (województwo dolnośląskie)">
Buków (województwo dolnośląskie)

Buków – wieś w Polsce położona w województwie dolnośląskim, w powiecie świdnickim, w gminie Żarów.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Nazwa.
W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Buchow".
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="394301" url="https://pl.wikipedia.org/wiki?curid=394301" title="Buków (województwo lubuskie)">
Buków (województwo lubuskie)

Buków (niem. "Buckow") – wieś w Polsce położona w województwie lubuskim, w powiecie zielonogórskim, w gminie Sulechów.
W latach 1975–1998 miejscowość administracyjnie należała do województwa zielonogórskiego. 
Według danych na 31 grudnia 2017 miejscowość zamieszkuje 525 mieszkańców.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="394302" url="https://pl.wikipedia.org/wiki?curid=394302" title="Buków (województwo łódzkie)">
Buków (województwo łódzkie)

Buków – wieś w Polsce położona w województwie łódzkim, w powiecie tomaszowskim, w gminie Ujazd.
W latach 1975–1998 miejscowość administracyjnie należała do województwa piotrkowskiego.
Przez miejscowość przepływa rzeczka Pańkówka, lewobrzeżny dopływ Wolbórki.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="394303" url="https://pl.wikipedia.org/wiki?curid=394303" title="Buków (województwo małopolskie)">
Buków (województwo małopolskie)

Buków – wieś w Polsce, położona w województwie małopolskim, w powiecie krakowskim, w gminie Mogilany.
W latach 1975–1998 miejscowość administracyjnie należała do województwa krakowskiego.

</doc>
<doc id="394304" url="https://pl.wikipedia.org/wiki?curid=394304" title="Buków (województwo opolskie)">
Buków (województwo opolskie)

Buków (do 1945 niem. "Baucke") – wieś w Polsce położona w województwie opolskim, w powiecie nyskim, w gminie Otmuchów.
Wieś położona 10 km na południowy zachód od siedziby powiatu nyskiego - Nysy.
Według danych z 2011 roku gminę zamieszkiwały 502 osoby. Z tego 51,4% stanowiły kobiety, a 48,6- mężczyźni. Miejscowość tą zamieszkuje 3,6% mieszkańców gminy Otmuchów.
W latach 1975–1998 miejscowość administracyjnie należała do ówczesnego województwa opolskiego.
We wsi ma swoją siedzibę leśnictwo Buków, które należy do nadleśnictwa Prudnik (obręb Szklary).
Nazwa.
Obecna nazwa została administracyjnie zatwierdzona 12 listopada 1946.

</doc>
<doc id="394305" url="https://pl.wikipedia.org/wiki?curid=394305" title="Buków (województwo podkarpackie)">
Buków (województwo podkarpackie)

Buków – wieś w Polsce położona w województwie podkarpackim, w powiecie brzozowskim, w gminie Haczów. Leży przy DW887.
W latach 1975–1998 miejscowość administracyjnie należała do województwa krośnieńskiego.

</doc>
<doc id="394306" url="https://pl.wikipedia.org/wiki?curid=394306" title="Buków (województwo śląskie)">
Buków (województwo śląskie)

Buków (niem. Bukau) – wieś w Polsce położona w województwie śląskim, w powiecie wodzisławskim, w gminie Lubomia.
Położenie.
Wieś położona w dolinie Odry, na jej prawym brzegu. Pierwsze wzmianki o Bukowie pochodzą najprawdopodobniej z 1303. W sąsiedztwie Bukowa znajduje się zespół przyrodniczo-krajobrazowy "Wielikąt". Zobaczyć tu można ok. 133 gatunków ptaków, m.in. łabędzie, kormorany, kaczki, czaple siwe i perkozy.
Historia.
W 1921 r. w pobliżu miejscowości miała miejsce bitwa. W okresie międzywojennym w miejscowości stacjonowała placówka Straży Granicznej I linii „Buków”. W latach 1975–1998 miejscowość administracyjnie należała do województwa katowickiego.
Obiekty.
W centrum wsi znajduje się eklektyczny kościół pw. Matki Boskiej Nieustającej Pomocy, wzniesiony w latach 1931-1933. Obok kościoła znajduje się Kaplica Różańcowa z 1770 r., wykonana z drewna, konstrukcji zrębowej na planie prostokąta, której dach kryty jest gontem. Kaplica znajduje się na szlaku architektury drewnianej woj. śląskiego. Cennym architektonicznie obiektem jest też drewniany spichlerz, tzw. sypaniec (konstrukcja wykonana z drewna i obrzucona gliną).
Atrakcją Bukowa jest Ośrodek Wypoczynkowy oraz Ośrodek Jazdy Konnej, Mini ZOO oraz kawiarnia. Teren Bukowa oraz całej Gminy Lubomia stanowi wyjątkowo korzystne warunki do uprawiania wycieczek rowerowych oraz pieszych.

</doc>
<doc id="394307" url="https://pl.wikipedia.org/wiki?curid=394307" title="Bukwica (województwo dolnośląskie)">
Bukwica (województwo dolnośląskie)

Bukwica (niem. "Buchenhang") – wieś w Polsce, w województwie dolnośląskim, w powiecie głogowskim, w gminie Żukowice.
Nazwa.
9 września 1947 r. ustalono polską nazwę miejscowości – Bukwica.
Podział administracyjny.
W latach 1975–1998 miejscowość należała administracyjnie do województwa legnickiego.
Demografia.
W roku 1933 w miejscowości mieszkały 354 osoby, a w roku 1939 – 357 osób.

</doc>
<doc id="394308" url="https://pl.wikipedia.org/wiki?curid=394308" title="Bukwica (województwo zachodniopomorskie)">
Bukwica (województwo zachodniopomorskie)

Bukwica – osada sołecka w Polsce położona w województwie zachodniopomorskim, powiecie choszczeńskim, gminie Pełczyce. W latach 1975–1998 miejscowość administracyjnie należała do województwa gorzowskiego. W roku 2007 osada liczyła 161 mieszkańców. 
Geografia.
Osada leży ok. 6 km na północny wschód od Pełczyc, między Boguszynami a miejscowością Bolewice.
Historia.
Wieś wzmiankowana jest w źródłach już w 1338 r. W 1833 r. założony został folwark na terenach leśnych, który wchodził w skład domeny królewskiej, podobnie jak 2 majątki dawnego zakonu cysterek w Pełczycach. Majątek był dzierżawiony. Po II wojnie światowej w majątku działało Państwowe Gospodarstwo Rolne, obecnie Agencja Nieruchomości Rolnych.

</doc>
<doc id="394309" url="https://pl.wikipedia.org/wiki?curid=394309" title="Buk (powiat miechowski)">
Buk (powiat miechowski)

Buk – wieś w Polsce położona w województwie małopolskim, w powiecie miechowskim, w gminie Gołcza.
W latach 1975–1998 miejscowość administracyjnie należała do województwa krakowskiego. Integralne części miejscowości: Prusy, Zabiedrze.
Wierni kościoła rzymskokatolickiego należą do parafii w Mostku.

</doc>
<doc id="394310" url="https://pl.wikipedia.org/wiki?curid=394310" title="Buk (województwo podkarpackie)">
Buk (województwo podkarpackie)

Buk – wieś w Polsce położona w województwie podkarpackim, w powiecie leskim, w gminie Cisna, nad rzeką Solinką.
Wieś prawa wołoskiego w latach 1551-1600, położona w ziemi sanockiej województwa ruskiego. W latach 1975–1998 miejscowość administracyjnie należała do województwa krośnieńskiego.
Historia.
Pierwsza informacja o istnieniu wsi pochodzi z 1552 roku, była to wieś prywatna lokowana na prawie wołoskim. Prawdopodobnie została założona po 1543 roku dzięki akcji osadniczej prowadzonej przez Matjasza III Bala. Należała do klucza terczańskiego i pozostawała następnie w rodzie Balów do XVIII wieku. Przed 1790 rokiem właścicielem wsi został Franciszek hr. Łoś.
W połowie XIX wieku właścicielem posiadłości tabularnej w Buku był Karol hr. Łoś. Przed I wojną światową majątek był własnością rodziny Zatorskich, a w okresie międzywojennym Chwapiłów i Wóijtowiczów. Powierzchnia wsi wynosiła wówczas ok. 1270 ha, znajdował się w niej młyn wodny i tartak parowy. Podczas I wojny światowej i w 1939 roku wieś nie ucierpiała, w 1944 roku podczas przejścia frontu spalone zostały dwa domy.
Na początku 1945 roku doszło w Buku do potyczki patrolu Milicji Obywatelskiej z Cisnej z partyzantami UPA, a w nocy 21 kwietnia do dłuższej walki. 30 kwietnia 1945 r. partyzanci UPA zastrzelili sołtysa Michała Duba za współpracę z milicją. Podczas akcji wysiedleń, Wojsko Polskie przymusowo wysiedliło na Ukrainę 13 rodzin i spaliło część domów, a resztę – 45 rodzin wysiedlono na ziemie zachodnie podczas akcji Wisła w kwietniu-maju 1947 roku i spalono wówczas ostatnie budynki. Ponownie kilka domów powstało w latach 60. XX wieku.
W 1785 roku wieś liczyła 155 mieszkańców, w 1918 – 356, w 1938 – 412 (wszyscy wyznania greckokatolickiego). W 1938 roku we wsi było 59 domów. W 1995 roku we wsi było 12 domów, w większosci wzniesionych przez nadleśnictwo, i 52 mieszkańców.
W czasach I Rzeczypospolitej istniała we wsi cerkiew parafialna drewniana. Parafię zlikwidowano w 1819 roku. Następnie we wsi istniała drewniania cerkiew filialna pw. św.św. Piotra i Pawła zbudowana w 1870 lub 1880 roku, zniszczona po 1947 roku. Zachowały się fragmenty podmurówki cerkwi i dzwonnicy. W południowej części wsi był dwór drewniany z zabudowaniami dworskimi. W połowie lat 30. XX wieku zbudowano we wsi szkołę czteroklasową.

</doc>
<doc id="394311" url="https://pl.wikipedia.org/wiki?curid=394311" title="Burzyn (województwo małopolskie)">
Burzyn (województwo małopolskie)

Burzyn – wieś w Polsce położona w województwie małopolskim, w powiecie tarnowskim, w gminie Tuchów. Leży na prawym brzegu rzeki Biała na Pogórzu Ciężkowickim.
W latach 1975–1998 miejscowość administracyjnie należała do województwa tarnowskiego.
Wieś liczy ok. 1300 mieszkańców. Na terenie wsi zlokalizowane są: Szkoła Podstawowa im. Jana Sajdaka (do 2017 Zespół Szkół im. Jana Sajdaka), dwa kościoły – drewniany pod wezwaniem św. Józefa, i drugi murowany wybudowany w 1996 roku, pod wezwaniem Miłosierdzia Bożego, klub sportowy "KS Burzyn" oraz jeden sklep.
Budynek dawnej siedziby Filareckiego Związku Elsów służy dzisiaj niehabitowemu Zgromadzeniu Sióstr Sług Jezusa.
Znajduje się tu również zabytkowy dworek z epoki oświecenia oraz kopalnia gazu ziemnego należąca do PGNiG.
Historia.
Pochodzenie nazwy miejscowości nie jest pewne - prawdopodobnie ma charakter patronimiczny i wywodzi się od nazwiska Burza jednego z pierwszych właścicieli.
Najstarsza wzmianka o Burzynie pochodzi z dokumentu Leszka Czarnego z 1288 r.
19 lutego 1846 r. podczas rzezi galicyjskiej, zbuntowani chłopi zamordowali tu Marcelego Skałkowskiego, poetę i patriotę, autora m.in. utworu "Boże Ojcze, Twoje dzieci". Wymordowano wówczas także rodzinę szlachecką posiadającą dworek we wsi.
Z Burzyna pochodzi Jan Sajdak – założyciel tuchowskiego liceum, filolog klasyczny, bizantynolog, profesor Uniwersytetu Jana Kazimierza we Lwowie i Uniwersytetu Poznańskiego.
W okresie międzywojennym i w czasie II wojny światowej działał tu Filarecki Związek Elsów, który podczas okupacji hitlerowskiej dał we wsi schronienie wielu uciekinierom, m.in. profesorom Uniwersytetu A. Mickiewicza w Poznaniu. Po wojnie Związek został zdelegalizowany i zakończył działalność.
Po wojnie Burzyn był pierwszą zelektryfikowaną wsią w gminie Tuchów. Utworzono tu również Rolniczą Spółdzielnię Produkcyjną "Zorza". Z inicjatywy mieszkańców wieś została przyłączona do sieci telekomunikacyjnej.
Do 2017 roku istniała strona internetowa wsi burzyn.mozello.pl.

</doc>
<doc id="394312" url="https://pl.wikipedia.org/wiki?curid=394312" title="Burzyn (województwo podlaskie)">
Burzyn (województwo podlaskie)

Burzyn – wieś w Polsce położona w województwie podlaskim, w powiecie łomżyńskim, w gminie Jedwabne. Leży nad Biebrzą.
Historia.
W czasach zaborów w granicach Imperium Rosyjskiego. W latach 1921–1939 wieś leżała w województwie białostockim, w powiecie kolneńskim, w gminie Jedwabne.
Według Powszechnego Spisu Ludności z 1921 roku zamieszkiwało tu 98 osób w 20 budynkach. Miejscowość należała do miejscowej parafii rzymskokatolickiej. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w Jedwabnem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy.
Prywatna wieś szlachecka "Burzyno" położona była w drugiej połowie XVI wieku w powiecie wiskim ziemi wiskiej województwa mazowieckiego. W latach 1975–1998 miejscowość administracyjnie należała do województwa łomżyńskiego.
Religie.
W miejscowości znajduje się kościół, który jest siedzibą parafii Trójcy Przenajświętszej. W strukturze kościoła rzymskokatolickiego parafia należy do metropolii białostockiej, diecezji łomżyńskiej, dekanatu Jedwabne.

</doc>
<doc id="394313" url="https://pl.wikipedia.org/wiki?curid=394313" title="Buszkowice (województwo dolnośląskie)">
Buszkowice (województwo dolnośląskie)

Buszkowice (niem. "Hochbauschwitz") – wieś w Polsce w województwie dolnośląskim, w powiecie lubińskim, w gminie Ścinawa. W latach 1975–1998 miejscowość administracyjnie należała do województwa legnickiego.
Nazwa wsi.
Nazwa wsi jest nazwą patronimiczną i pochodzi od nazwy osobowej "Buszek". Najstarsza zachowana w dokumentach nazwa wsi pochodzi z roku 1253 i brzmi "Gut Buscowo". W innych średniowiecznych dokumentach pojawiają się różne wersje nazwy wsi np. "Buskewicz", "Puschkowicz". Nazwa "Hochbauschwitz", pisana niekiedy rozdzielnie "Hoch Bauschwitz", która obowiązywała do roku 1945, po raz pierwszy pojawia się już w XIV w. (pierwsza wzmianka datowana jest na 1371 r.), choć w niemieckojęzycznym dokumencie z roku 1743 użyto nazwy "Buskowa". W roku 1945 wprowadzono polską nazwę wsi "Buszowice". Obecna nazwa została zatwierdzona w 1947 roku.
Geografia.
Buszkowice są ulicówką leżącą na lewym brzegu Odry w poprzek drogi łączącej Ścinawę z Nowym Żabnem, do 2009 r. była to droga wojewódzka nr 111 (jednak wtedy łączyła Ścinawę z Chobienią), obecnie jest to droga wojewódzka nr 292. Kształt wsi nie jest typowy dla ulicówek, gdyż we wschodniej części wsi linie zabudowy oddzielone są szerokim placem z dwoma stawami, które wcześniej były wyrobiskami gliny, co nadaje tej części wsi bardziej charakteru owalnicy.
Wieś ma bezpośrednie połączenie z Olszanami, znajdującymi się już w sąsiedniej gminie Rudna. Dojechać można tam drogą polną o długości około 6 km, która znajduje się naprzeciwko drogi prowadzącej w głąb Buszkowic.
Teren na którym znajduje się wieś zbudowany jest z osadów wodnolodowcowych zlodowacenia Odry są to w większości gliny zwałowe, piaski i żwiry kemów oraz piaski i żwiry rzeczne. Na terasie zalewowej Odry znajdują się holoceńskie osady fluwialne. W przeszłości gliny były eksploatowane przez mieszkańców wsi do wyrobu cegieł i dachówek w miejscowej cegielni, pozostałością tej eksploatacji są zalane wyrobiska, a obecnie stawy, we wsi i jej najbliższym otoczeniu. Gleby pól uprawnych Buszkowic w większej części należą do kompleksów: pszennych dobrych, żytnich bardzo dobrych i dobrych. Większość użytków rolnych wsi to pola uprawne, w dalszej kolejności łąki i pastwiska oraz lasy.
Historia.
Dzieje Buszkowic nie są dobrze udokumentowane, prawdopodobnie wieś powstała na przełomie XII i XIII wieku. Pierwsza wzmianka pochodzi z roku 1253, w dokumencie wystawionym przez księcia głogowskiego Konrada I wśród dóbr które przekazał on biskupowi wrocławskiemu Tomaszowi w dniu 13 grudnia znajduje się "Gut Boscovo", sąsiadujące z "Gut Pritovia" - Przychową, należącą już wcześniej do biskupów wrocławskich. Kolejny zapis historyczny w "Lagerbuchu Księstwa Nyskiego" mówi że w dniu 15 października roku 1371 Niczco (Mikołaj) de Dyplow sprzedał Piotrowi Falkenhain właścicielowi Chełmka 3 łany gruntu we wsi "Puschkowicz Stynaviensis". Buszkowice były wraz z Przychową i Ciechłowicami własnością biskupów wrocławskich nieprzerwanie do roku 1810, do czasu sekularyzacji dóbr kościelnych. Wśród ludności większość stanowili zawsze katolicy, kościołem parafialnym była kościół pw. św. Wawrzyńca w Przychowej, ewangelicy natomiast korzystali z kościoła w Ścinawie. W roku 1787 wieś zamieszkiwało 226 osób, w tym 26 kmieci, 1 chałupnik i 1 komornik. W roku 1800 w Buszkowicach mieszkało 27 kmieci i 8 chałupników. Po sekularyzacji dóbr kościelnych w roku 1810 Buszkowice wraz z pozostałą częścią dawnego majątku biskupiego stały się własnością prywatną. Wieś w XIX często zmieniała właścicieli. W roku 1830 we wsi było 35 domów zamieszkiwanych przez 255 mieszkańców, z czego dziesięciu było wyznawcami kościoła ewangelickiego a reszta katolikami. W roku 1845 we wsi były 43 gospodarstwa, zamieszkiwały ja 302 osoby, w tym 23 ewangelików. Wśród mieszkańców było 9 rzemieślników różnych fachów, znajdowały się tu także dwa wiatraki oraz cegielnia należąca do mieszkańca o nazwisku Gramsch, produkująca rocznie 30 000 cegieł i dachówek. W Buszkowicach w tym czasie znajdowała się także filia katolickiej szkoły w Przychowej. W roku 1887 wieś zamieszkiwało 297 katolików i 40 protestantów. W roku 1939 wieś zamieszkiwało 267 mieszkańców. Pod koniec stycznia 1945 w okolicach Buszkowic trwały przygotowania do sforsowanie Odry. 25 stycznia 1945, na południe od Buszkowic, toczyły się walki o zdobycie przyczółka na lewym brzegu Odry. W ofensywie brała udział 13 armia 1 Frontu Ukraińskiego pod dowództwem generała Puchowa. Po wysiedleniu ludności niemieckiej Buszkowice zostały zasiedlone repatriantami przybyłymi w znacznej części ze wsi Młyniska w dawnym powiecie trembowelskim.
Zabytki.
Do wojewódzkiego rejestru zabytków wpisany jest:
Wiatrak.
Inne zabytki i obiekty w Buszkowicach:
Turystyka.
Przez Buszkowice przebiega lewobrzeżna nitka niebieskiego rowerowego Szlaku Odry łączącego Wrocław z Głogowem.

</doc>
<doc id="394314" url="https://pl.wikipedia.org/wiki?curid=394314" title="Buszkowice (województwo podkarpackie)">
Buszkowice (województwo podkarpackie)

Buszkowice – wieś w Polsce położona w województwie podkarpackim, w powiecie przemyskim, w gminie Żurawica.
Wieś położona była na przełomie XVI i XVII wieku w powiecie przemyskim ziemi przemyskiej województwa ruskiego. W latach 1975–1998 miejscowość administracyjnie należała do województwa przemyskiego.
Historia.
Według heraldyka Adama Bonieckiego, ruski szlachcic Hleb Dworskowicz herbu Korczak w 1375 otrzymał od ks. Władysława Opolczyka wieś "Biskowicze" (obecnie Buszkowice).
Według innych danych pierwsza wzmianka o wsi pochodzi z XVI wieku. Istniał tutaj dwór obronny, należący do ówczesnych właścicieli wsi, Ligęzów. W 1600 na dwór napadł Jan Krasicki, który po zdobyciu dworu sam zabił właściciela, Stanisława Ligęzę. Kolejnymi właścicielami wsi byli Trawińscy, następnie Korniaktowie herbu Krucini, a na początku XIX wieku Sapiehowie.
W okresie I wojny światowej w miejscowości znajdowało się lotnisko do napełniania wodorem balonów zwiadowczych, wykorzystywanych w walkach o Twierdzę Przemyśl, przeniesione tu po zniszczeniu lotniska w pobliskiej Żurawicy.
Aktualne.
W miejscowości znajduje się kościół, dawniej cerkiew, obecnie przebudowany, a także szkoła podstawowa (tysiąclatka). Wieś posiada też plażę nad Sanem, oraz fabrykę mebli, dającą zatrudnienie osobom niezwiązanym z rolnictwem. Do wsi kursuje komunikacja miejska z Przemyśla (linia nr 3), PKS, a także prywatni przewoźnicy.

</doc>
<doc id="394315" url="https://pl.wikipedia.org/wiki?curid=394315" title="Buszkowice (województwo świętokrzyskie)">
Buszkowice (województwo świętokrzyskie)

Buszkowice – wieś w Polsce położona w województwie świętokrzyskim, w powiecie ostrowieckim, w gminie Ćmielów.
Prywatna wieś szlachecka położona była w drugiej połowie XVI wieku w powiecie sandomierskim województwa sandomierskiego. W latach 1975–1998 miejscowość administracyjnie należała do województwa tarnobrzeskiego.
Wieś sołecka – jednostki pomocnicze gminy Ćmielów w BIP 
Historia.
W początkach XX wieku wieś i folwark w gminie Ćmielów.

</doc>
<doc id="394316" url="https://pl.wikipedia.org/wiki?curid=394316" title="Buszkowo (województwo wielkopolskie)">
Buszkowo (województwo wielkopolskie)

Buszkowo – wieś w Polsce położona w województwie wielkopolskim, w powiecie konińskim, w gminie Skulsk.
W latach 1975–1998 miejscowość administracyjnie należała do województwa konińskiego.

</doc>
<doc id="394317" url="https://pl.wikipedia.org/wiki?curid=394317" title="Buszyce (województwo mazowieckie)">
Buszyce (województwo mazowieckie)

Buszyce – wieś w Polsce położona w województwie mazowieckim, w powiecie grodziskim, w gminie Baranów.
Wieś królewska w dzierżawie Kaski w ziemi sochczewskiej województwa rawskiego w 1792 roku. W latach 1975–1998 miejscowość administracyjnie należała do województwa skierniewickiego.

</doc>
<doc id="394318" url="https://pl.wikipedia.org/wiki?curid=394318" title="Buszyce (województwo opolskie)">
Buszyce (województwo opolskie)

Buszyce (niem. "Buchitz") – wieś w Polsce położona w województwie opolskim, w powiecie brzeskim, w gminie Lewin Brzeski.
Przez miejscowość przebiega droga krajowa nr 94.
W latach 1975–1998 miejscowość administracyjnie należała do ówczesnego województwa opolskiego.
Zabytki.
Do wojewódzkiego rejestru zabytków wpisany jest :

</doc>
<doc id="394319" url="https://pl.wikipedia.org/wiki?curid=394319" title="Bychowo (województwo dolnośląskie)">
Bychowo (województwo dolnośląskie)

Bychowo – wieś w Polsce położona w województwie dolnośląskim, w powiecie trzebnickim, w gminie Żmigród.
Podział administracyjny.
W latach 1975–1998 miejscowość administracyjnie należała do województwa wrocławskiego.
Testy taboru kolejowego.
W pobliżu wsi znajduje się tor doświadczalny Instytutu Kolejnictwa.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Bichowo". Miejscowość wymieniona jest w języku polskim jako "Bichowa" oraz w wersji zgermanizowanej "Beichau" w opisie Śląska wydanym w 1787 roku w Brzegu.
Zabytki.
Do wojewódzkiego rejestru zabytków wpisany jest:

</doc>
<doc id="394320" url="https://pl.wikipedia.org/wiki?curid=394320" title="Bychowo (województwo pomorskie)">
Bychowo (województwo pomorskie)

Bychowo (kaszb. "Bichòwò", niem. "Bychow") – wieś kaszubska w Polsce położona w województwie pomorskim, w powiecie wejherowskim, w gminie Gniewino. Wieś jest siedzibą sołectwa "Bychowo", w którego skład wchodzi również osada Bychówko.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie "Bychowo": Bychowo

</doc>
<doc id="394322" url="https://pl.wikipedia.org/wiki?curid=394322" title="Bycz (województwo kujawsko-pomorskie)">
Bycz (województwo kujawsko-pomorskie)

Bycz – wieś w Polsce położona w województwie kujawsko-pomorskim, w powiecie radziejowskim, w gminie Piotrków Kujawski.
Podział administracyjny.
W latach 1975–1998 miejscowość położona była w województwie włocławskim. Wieś sołecka – zobacz jednostki pomocnicze gminy Piotrków Kujawski w BIP.
Demografia.
Według Narodowego Spisu Powszechnego (III 2011 r.) liczyła 197 mieszkańców. Jest dziesiątą co do wielkości miejscowością gminy Piotrków Kujawski.
Krótki opis.
W obrębie wsi znajduje się stary cmentarz poniemiecki, jako że w miejscowości przed wojną mieszkało sporo osób narodowości niemieckiej. Natomiast w okolicach Bycza znajdują się, pochodzące z czasów wojny, niemieckie bunkry wojskowe.

</doc>
<doc id="394323" url="https://pl.wikipedia.org/wiki?curid=394323" title="Bycz (województwo lubuskie)">
Bycz (województwo lubuskie)

Bycz – wieś w Polsce położona w województwie lubuskim, w powiecie nowosolskim, w gminie Bytom Odrzański.
W latach 1975–1998 miejscowość administracyjnie należała do województwa zielonogórskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Bycza".

</doc>
<doc id="394324" url="https://pl.wikipedia.org/wiki?curid=394324" title="Byczyna (województwo kujawsko-pomorskie)">
Byczyna (województwo kujawsko-pomorskie)

Byczyna – wieś sołecka w Polsce położona w województwie kujawsko-pomorskim, w powiecie radziejowskim, w gminie Dobre.
Podział administracyjny.
Wieś duchowna, własność biskupów włocławskich, położona było w 1785 roku w powiecie radziejowskim województwa brzeskokujawskiego. W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) liczyła 202 mieszkańców. Jest siódmą co do wielkości miejscowością gminy Dobre.
Historia wsi.
Historia wsi jest znana od 1. połowy XIII wieku. W roku 1262 wymieniona jest w przywileju księcia Kazimierza. Byczyna początkowo należała do dóbr biskupów włocławskich. W roku 1582 był tu folwark kapituły włocławskiej o powierzchni 10 włók i kmieci 14,5 włók. We wsi było 14 gospodarzy, którzy oprócz dziesięciny mieli następujące obciążenia od jednej włóki: czynsz – 2 floreny, serowego (gotówka w zamian za twaróg naturze) 1 grosz, kapłonów po 2, jajek po 20, owsa po 1 korcu i po jednym kogucie. Użytkownicy włók odrabiali też na folwarku pańszczyznę 2 dni na tydzień przez cały rok, a w żniwa po 4 dni (w pracy na folwarku obowiązywały własne narzędzia np. sierp, czy zaprzęg wołów). W roku 1582 byli tu gospodarze o następujących nazwiskach: Marcin Lawiczki, Jan Prussek, Grzegorz Trzessek, Andrzej Koza, Szczepan Bodzanowski, Jan Marek, Błażej Kramp, Paweł Koka, Oleksy Janowski, Oleksy Papiess, Marcin "włodarz", Marcin Brussek, Wojciech Recz oraz dwóch ogrodników (służący dworscy). We wsi były cztery karczmy, od których również wpływały podatki. Nazwiska karczmarzy: Błazej Kramp, Jan Marek, Marcin "włodarz" i Wojciech Recz.
W 1827 r. było tu 27 domów i 204 mieszkańców. Za Maksymilianem Boruckim: – majątek Byczyna jako poduchowna własność sprzedane były w roku 1842 Dominikowi Jaxa-Kwiatkowskiemu za rubli srebrnych 13 752 i 48 kopiejek. W 1880 roku w Byczynie był folwark o powierzchni 465 mórg, a budynki były wszystkie murowane. W 1881 właścicielem folwarku był Antoni Rudnicki. W roku tym (1881) we wsi było też 16 mórg włościańskich.
Dnia 19 lutego 1863 do Byczyny zdołała dotrzeć partia Mielęckiego (około 350 powstańców) idąca na odsiecz oddziałowi Ludwikowi Mierosławskiemu stacjonującemu w Krzywosądzy. Praktycznie było już po bitwie pod Krzywosądzą i Mielęcki wycofał się do Płowiec.
W roku 1928 w Byczynie funkcjonowała Kasa Spółdzielcza. Do II wojny światowej Byczyna znajdowała się na terenie gminy Sędzin. W czasie wojny Niemcy wysiedlili część mieszkańców wsi, w tym wszystkich z Byczyny-Kolonii. Podczas okupacji Niemcy uszkodzili pomnik Bartosza Głowackiego. Pomnik został odrestaurowany w roku 1964, staraniem Kółka Rolniczego z Byczyny-Kolonii, przez Karola Stolarskiego z Włocławka. We wsi były dwa wiatraki (koźlak i paltrak) drewniane użytkowane jeszcze po II wojnie światowej (stan zachowania wiatraków w roku 2007: po jednym pozostały fundamenty, a drugi – pozostałość drewnianej konstrukcji grozi zawaleniem). W roku 1929 właścicielami wiatraków byli K. Rataj i J. Stępiński. Byczyna została zelektryfikowana w 2. połowie XX wieku.
Parafia Byczyna.
Parafia św. Jadwigi Śląskiej w Byczynie należy do dekanatu radziejowskiego. Do parafii Byczyna należą wsie: Bodzanowo, Bodzanowo Drugie, Byczyna-Kolonia, Pilichowo, Szczeblotowo, Ułomie, Nagórki, Kwilno, Kłonówek, Kłonowo, Piołunowo, Tarnówka.
Kościół.
Kościół w Byczynie wzmiankowany był już w roku 1326. W średniowieczu przy kościele parafialnym funkcjonował szpital – przytułek dla starców i osób chorych. Kościół parafialny (drewniany) pierwotnie pw. św. Aleksego i św. Jadwigi po pożarze odbudowany został w 1684 roku. Nowy kościół drewniany wybudowano w 1780 r., a murowany w stylu neogotyckim pw. św. Jadwigi i NM Panny wybudowano w latach 1880–1882. Kościół wybudowany został staraniem proboszcza ks. Emiliana Dąbskiego. Kościół ten poświęcił w roku 1882 biskup kujawski Wincenty Popiel, gdy proboszczem był ks. Leon Michalski. Parafia w tym czasie liczyła 2100 wiernych. W kościele znajdują się trzy ołtarze, a w oknach kolorowe witraże. Wnętrze kościoła jest malowane. Na sklepieniu prezbiterium przedstawiona jest alegoria zmartwychwstania Korony Królestwa Polskiego.
Okupanci niemieccy w roku 1940 aresztowali proboszcza ks. Wincentego Wrzalińskiego – który zmarł później w obozie w Dachau. W dniu aresztowania proboszcza, zatrzymano także mieszkańców Byczyny-Kolonii. Kościół zamknięty został dla wiernych.
Cmentarz.
Przy wsi znajduje się "Choleryczny Lasek" – miejsce pochówku osób zmarłych na cholerę. W lasku tym do połowy XX wieku stał krzyż choleryczny. Zmarłych na tę chorobę nie chowano na cmentarzu parafialnym, który znajdował się wówczas wokół kościoła.
Na cmentarzu w Byczynie pochowany jest Franciszek Beciński (1897–1975) – poeta, piewca Kujaw oraz Bartłomiej Nowak (1823–1890) – chłopski przywódca powstania styczniowego na Kujawach. Wcześniejszy obelisk z czerwonej cegły na jego grobie zastąpiony został nagrobkiem z lastryko. Na pionowo stojącej prostokątnej tablicy znajduje się napis: "Pułkownik Bartłomiej Nowak chłopski przywódca powstania styczniowego na Kujawach UR. 23.VIII. 1823 r. w Jaksicach k. Inowrocławia, ZM. 20.I. 1920 r. „BOHATER”". (Wykonawca napisu na tablicy przedłużył życie płk. Nowaka dokładnie o lat 30).
Zachował się grobowiec Eugenii Pogonowskiej ze Szczeblotowa, wdowy zmarłej w roku 1915. Grobowce ziemian ze względu na naturalne zniszczenia, bez konserwacji uległy zagładzie w 2. połowie XX wieku. W grobowcu rodziny Banaszkiewiczów i Ratajów spoczywa Katarzyna (1877–1957) z Głowackich, córka Józefa z Anusina, posła do Dumy w Petersburgu.
Oświata i kultura.
Szkoła elementarna w Byczynie wymieniana jest w opisie powiatu nieszawskiego w roku 1864, a nowy budynek szkolny powstał w roku 1891. Szkoła Podstawowa w Byczynie była rozbudowywana w latach 1947 i 1967. W okresie międzywojennym w Byczynie funkcjonowała szkoła trzyklasowa. Po ukończeniu tej szkoły dzieci mogły kontynuować dalszą edukację w szkole siedmioklasowej w Dobrem. Jednak dalsza nauka była nieobowiązkowa. W czasie II wojny światowej szkoła dla Polaków została zamknięta. W roku 1945 powstała Szkoła Podstawowa w Byczynie. Po reformie oświaty w roku 1999 pozostała tu szkoła sześcioletnia, a dzieci dowożone są do Gimnazjum w Dobrem.
W pierwszych latach XX wieku żył tu nauczyciel o nazwisku Jagiełło, którego w roku 1906 przeniesiono do pracy w Bądkowie. (Jagiełło zakochał się z wzajemnością w pewnej ziemiance, aby uniknąć mezaliansu ojciec panny załatwił przeniesienie nauczyciela w dalszą okolicę). Na początku lat 20. ceniony był nauczyciel o nazwisku Przybysz. W Byczynie wieloletnią nauczycielką była Anna Banaszkiewicz (mieszkanka Byczyny Kolonii), pracowała tu przed rokiem 1939 i od roku 1945.
Życie kulturalne Byczyny i okolic ze względu na małe pomieszczenia szkoły koncentrowało się w domu parafialnym. Działał tam amatorski teatr. Atrakcją dla mieszkańców całej parafii był występ tego zespołu w Helu, który transmitowany był przez Polskie Radio. Z radioodbiorników (na baterie) mieszkańcy słuchali znajomego głosu Franciszka Becińskiego z Pilichowa, który recytował swoje wiersze oraz solistki Stefanii Rataj, która śpiewała "Polesia czar". Teatr ludowy w Byczynie wystawiał m.in.: "Betlejem polskie" (Rydla), "Gwiazda Syberii" (Starzeńskiego), "Kościuszko pod Racławicami" i inne przedstawienia.

</doc>
<doc id="394326" url="https://pl.wikipedia.org/wiki?curid=394326" title="Bylice (województwo mazowieckie)">
Bylice (województwo mazowieckie)

Bylice – wieś w Polsce położona w województwie mazowieckim, w powiecie pułtuskim, w gminie Świercze.
W latach 1975–1998 miejscowość administracyjnie należała do województwa ciechanowskiego.

</doc>
<doc id="394327" url="https://pl.wikipedia.org/wiki?curid=394327" title="Bylice (województwo wielkopolskie)">
Bylice (województwo wielkopolskie)

Bylice – wieś w Polsce położona w województwie wielkopolskim, w powiecie kolskim, w gminie Grzegorzew.
Wieś królewska należąca do starostwa kolskiego, pod koniec XVI wieku leżała w powiecie konińskim województwa kaliskiego. W latach 1975–1998 miejscowość administracyjnie należała do województwa konińskiego.

</doc>
<doc id="394328" url="https://pl.wikipedia.org/wiki?curid=394328" title="Bylice (województwo zachodniopomorskie)">
Bylice (województwo zachodniopomorskie)

Bylice – wieś w Polsce położona w województwie zachodniopomorskim, w powiecie pyrzyckim, w gminie Przelewice.
W latach 1975–1998 miejscowość administracyjnie należała do województwa szczecińskiego.

</doc>
<doc id="394329" url="https://pl.wikipedia.org/wiki?curid=394329" title="Bystra (województwo pomorskie)">
Bystra (województwo pomorskie)

Bystra (niem. "Scharfenberg") – wieś w Polsce położona w województwie pomorskim, w powiecie gdańskim, w gminie Pruszcz Gdański na obszarze Żuław Gdańskich przy dawnej drodze krajowej nr 7, w pobliżu węzła Gdańsk Wschód (1,5 km) Południowej Obwodnicy Gdańska. Wieś dzielona była dawniej na dwie części: położoną przy drodze Gdańsk - Koszwały "Bystrą" (niem. "Gross Scharfenberg") oraz znajdującą się między Wiśliną a Lędowem "Bystrą - Wieś" (względnie "Bystrą Małą"; niem. "Scharfenberg" lub "Klein Scharfenberg").
Wieś znana była już w XII wieku. Pierwsza wzmianka o miejscowości znajduje się w dokumentach z czasów książąt pomorskich, gdzie jest wymieniona obok 20 innych wsi tzw. Żuław Małych, tj. Gemelcze (Giemlice), Ossize (Osice), Grabino (Grabiny), Vrunthy (Wróblewo), Uthetino (Trutnowy), Szunowo (Stanisławowo), Oteslave (Wocławy), Vyslina (Wiślina).
Wieś należąca do Żuław Steblewskich terytorium miasta Gdańska położona była w drugiej połowie XVI wieku w województwie pomorskim. W latach 1945-1998 miejscowość należała do województwa gdańskiego.
12 maja 2010 prezes Lechii Gdańsk oraz wójt gminy Pruszcz Gdański podpisali list intencyjny w sprawie budowy ośrodka treningowego w zakresie szkolenia piłki nożnej.
Od maja do połowy czerwca 2011 firma Iberdrola Renewables Polska wybudowała na terenie miejscowości 12 wiatraków prądotwórczych o wysokości 78 m, 90-metrowej średnicy wirnika i mocy 2 MW każdy. Pierwsze z nich uruchomiono jednak dopiero w końcu maja 2012 r. 26 lutego 2013 zawarto umowę, w myśl której wiatraki te stały się własnością Grupy Energa. Obok nich w 2019 powstanie największy w Polsce hybrydowy bateryjny magazyn energii o pojemności 27 MWh, w postaci parterowej hali magazynowej.
W 2013 we wsi powstała nowa świetlica wiejska.

</doc>
<doc id="394330" url="https://pl.wikipedia.org/wiki?curid=394330" title="Bystra (powiat żywiecki)">
Bystra (powiat żywiecki)

Bystra – wieś w Polsce, położona w województwie śląskim, w powiecie żywieckim, w gminie Radziechowy-Wieprz
W latach 1975–1998 wieś administracyjnie należała do województwa bielskiego.
W 2019 Bystra liczyła 969 mieszkańców.
Nazwę swoją zawdzięcza źródłom, które z gór spływają bystro w dół. Potok "Bystra" łączy się z "Juszczynką", a następnie wpada do rzeki Soły, która płynie w kierunku Żywca.
Gospodarka i turystyka.
W miejscowości tej istnieją małe zakłady pracy, tartaki, gospodarstwo agroturystyczne. Bystra jest punktem, z którego można rozpocząć wyprawy na szlaki Beskidu Żywieckiego, między innymi na Rysiankę, Słowiankę, Romankę oraz wiele innych szczytów. Wieś leży w obrębie Żywieckiego Parku Krajobrazowego.

</doc>
<doc id="394332" url="https://pl.wikipedia.org/wiki?curid=394332" title="Bystre (wieś w województwie dolnośląskim)">
Bystre (wieś w województwie dolnośląskim)

Bystre (niem. "Ludwigsdorf") – wieś w Polsce położona w województwie dolnośląskim, w powiecie oleśnickim, w gminie Oleśnica.
Podział administracyjny.
W latach 1975–1998 miejscowość administracyjnie należała do województwa wrocławskiego.
Miejscowość dzieli się na Bystre i Bystre Osada.
Zabytki.
Do wojewódzkiego rejestru zabytków wpisany jest:

</doc>
<doc id="394333" url="https://pl.wikipedia.org/wiki?curid=394333" title="Bystre (województwo podlaskie)">
Bystre (województwo podlaskie)

Bystre – wieś w Polsce położona w województwie podlaskim, w powiecie bielskim, w gminie Boćki.
W latach 1975–1998 miejscowość administracyjnie należała do województwa białostockiego.
We wsi znajduje się cmentarz prawosławny założony w XIX wieku. Miejscowość podlega prawosławnej parafii w Sasinach. Natomiast wierni kościoła rzymskokatolickiego należą do parafii św. Stanisława w Milejczycach.

</doc>
<doc id="394334" url="https://pl.wikipedia.org/wiki?curid=394334" title="Bystrzyca (województwo kujawsko-pomorskie)">
Bystrzyca (województwo kujawsko-pomorskie)

Bystrzyca – wieś w Polsce położona w województwie kujawsko-pomorskim, w powiecie mogileńskim, w gminie Mogilno.
Podział administracyjny.
Wieś duchowna, własność opata benedyktynów w Mogilnie pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 83 mieszkańców. Jest 39. co do wielkości miejscowością gminy Mogilno.

</doc>
<doc id="394335" url="https://pl.wikipedia.org/wiki?curid=394335" title="Bystrzyca (województwo podkarpackie)">
Bystrzyca (województwo podkarpackie)

Bystrzyca – wieś w Polsce, położona w województwie podkarpackim, w powiecie ropczycko-sędziszowskim, w gminie Iwierzyce.
Była wsią królewską dóbr krzesłowych kasztelanii sandomierskiej w województwie sandomierskim w 1629 roku. W latach 1975–1998 miejscowość administracyjnie należała do województwa rzeszowskiego.
Przez miejscowość przepływa Bystrzyca, niewielka rzeka dorzecza Wisły, dopływ Wielopolki.
Miejscowość jest siedzibą parafii pod wezwaniem św. Franciszka z Asyżu, należącej do dekanatu Sędziszów Małopolski, diecezji rzeszowskiej.

</doc>
<doc id="394336" url="https://pl.wikipedia.org/wiki?curid=394336" title="Bystrzyca (powiat koniński)">
Bystrzyca (powiat koniński)

Bystrzyca – wieś w Polsce położona w województwie wielkopolskim, w powiecie konińskim, w gminie Grodziec.
W latach 1975–1998 miejscowość administracyjnie należała do województwa konińskiego.

</doc>
<doc id="394337" url="https://pl.wikipedia.org/wiki?curid=394337" title="Byszewo (wieś w powiecie bydgoskim)">
Byszewo (wieś w powiecie bydgoskim)

Byszewo – wieś w Polsce położona w województwie kujawsko-pomorskim, w powiecie bydgoskim, w gminie Koronowo.
Byszewo uzyskało lokację miejską w 1286 roku, zdegradowane około 1300 roku. 
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według danych Urzędu Gminy Koronowo (XII 2015 r.) miejscowość liczyła 174 mieszkańców.
Położenie.
Byszewo jest położone na wschodnim brzegu ciągu jezior byszewskich, pomiędzy jeziorami: Studziennym i Długim, przy drodze wojewódzkiej nr 243, nad rzeką Krówką; most nad tą rzeką rozebrano i odtworzono na nowo w okresie luty - czerwiec 2021.
Historia i zabytki.
W 1253 r. decyzją księcia Kazimierza, władcy brzesko–kujawskiego, nastąpiła fundacja klasztoru cystersów w Byszewie. W ten sposób Kazimierz chciał formalnie związać tę część Krajny – dopiero co wydartą Świętopełkowi pomorskiemu – ze swym księstwem. W 1288 r., gdy klasztor wzbogacił się o leżącą w dolinie Brdy osadę Smeysche (dzisiejsze Koronowo), zakonnicy przenieśli tam siedzibę opactwa. Na fundamentach klasztoru i późniejszego kościoła w latach 1610-1663 wzniesiono nową, manierystyczną świątynię pw. Św. Trójcy, która przetrwała do czasów obecnych. 
W usytuowanym na wzniesieniu, opadającym ostro ku rynnie jeziornej, kościele - Sanktuarium Najświętszej Maryi Panny Królowej Krajny znajduje się koronowany w 1966 r. obraz Matki Boskiej z Dzieciątkiem ze srebrnymi koronami, w pierwotnej postaci (przed renowacjami w różnych wiekach) znany już w XIII wieku. Kościół w stylu manierystycznym rozbudowano z wcześniejszej świątyni z XV lub XVI wieku i przebudowano w II połowie XVIII wieku (dodanie kaplic, sklepienia w nawie i hełmu na wieży). Wnętrze świątyni o wystroju barokowo-rokokowym (zróżnicowane sklepienia, rokokowa belka tęczowa, ławy kolatorskie, konfesjonały, liczne obrazy i płyty epitafijne) zdobi także bogata kolekcja portretów trumiennych i tarcz herbowych z 2. połowy XVII wieku, odkryta przypadkiem w 1984 pod likwidowanym stopniem prawego ołtarza bocznego. Chór muzyczny wsparty na dwóch filarach z rokokowym prospektem organowym o bogatej ażurowej dekoracji. 
Według rejestru zabytków NID na listę zabytków wpisane są:
W Byszewie urodził się Kazimierz Kolańczyk, polski historyk prawa, profesor nauk prawnych, wieloletni kierownik Katedry Prawa Rzymskiego WPiA UAM oraz WPiA UMK.

</doc>
<doc id="394338" url="https://pl.wikipedia.org/wiki?curid=394338" title="Byszewo (województwo mazowieckie)">
Byszewo (województwo mazowieckie)

Byszewo – wieś w Polsce położona w województwie mazowieckim, w powiecie makowskim, w gminie Karniewo. Leży nad Pełtą.
Wieś duchowna położona była w drugiej połowie XVI wieku w powiecie makowskim ziemi różańskiej województwa mazowieckiego. W 1785 roku wchodził w skład klucza czarnostowskiego biskupstwa płockiego. W latach 1975–1998 miejscowość administracyjnie należała do województwa ciechanowskiego.

</doc>
<doc id="394339" url="https://pl.wikipedia.org/wiki?curid=394339" title="Byszewo (powiat kołobrzeski)">
Byszewo (powiat kołobrzeski)

Byszewo (niem. "Büssow") – wieś sołecka w Polsce położona w województwie zachodniopomorskim, w powiecie kołobrzeskim, w gminie Siemyśl.
Według danych z 31 grudnia 2020 r. Byszewo miało 134 mieszkańców.
Położenie.
Wieś leży na skrzyżowaniu dróg z Kędrzyna, Gościna, Świecia Kołobrzeskiego i Niemierza. Z Byszewa do Siemyśla jest 8 km, a do Gościna – 11 km.
Historia.
Po raz pierwszy miejscowość wzmiankowana w 1276 r. jako "Burizsowe" przez biskupa kamieńskiego Hermanna von Gleichen w opisie uposażenia katedry kołobrzeskiej, której była własnością. W późniejszych latach wieś często zmieniała właścicieli (należała m.in. do patrycjuszy kołobrzeskich lub do samego miasta Kołobrzeg). Po pokoju westfalskim i podziale księstwa pomorskiego wieś wchodziła w skład Brandenburgii, potem Prus i Niemiec. Według danych z 1910 r. Byszewo liczyło 307 mieszkańców. Wchodziło w skład okręgu ("Amt") Drzonowo i parafii ewangelickiej w Niemierzu. Do 1945 r. w granicach Niemiec. Od 1945 r. wchodzi w skład Polski. W latach 1950–1998 miejscowość administracyjnie należała do województwa koszalińskiego.
Kultura.
W Byszewie znajduje się filia nr 3 Gminnej Biblioteki Publicznej w Siemyślu.
Transport.
We wsi znajduje się 1 przystanek autobusowy, z którego można dojechać do Kołobrzegu i Rymania.

</doc>
<doc id="394340" url="https://pl.wikipedia.org/wiki?curid=394340" title="Bytków (województwo dolnośląskie)">
Bytków (województwo dolnośląskie)

Bytków – wieś w Polsce położona w województwie dolnośląskim, w powiecie lubińskim, w gminie Rudna.
Podział administracyjny.
W latach 1975–1998 miejscowość administracyjnie należała do województwa legnickiego.
Demografia.
Według Narodowego Spisu Powszechnego (III 2011 r.) liczył 30 mieszkańców. Jest najmniejszą miejscowością gminy Rudna.

</doc>
<doc id="394341" url="https://pl.wikipedia.org/wiki?curid=394341" title="Bytków (województwo opolskie)">
Bytków (województwo opolskie)

Bytków (dodatkowa nazwa w j. ) – wieś w Polsce położona w województwie opolskim, w powiecie kędzierzyńsko-kozielskim, w gminie Reńska Wieś.
W latach 1975–1998 miejscowość administracyjnie należała do ówczesnego województwa opolskiego.
Nazwa.
Heinrich Adamy zalicza nazwę miejscowości do grupy nazw patronomicznych wywodząc ją od imienia założyciela lub właściciela wsi Bytka lub Pitka. W swoim dziele o nazwach miejscowych na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Pitkow" podając jej znaczenie "Dorf des Pitek (Bytek)" czyli po polsku "Wieś Pitka (Bytka)". Niemcy zgermanizowali nazwę na "Pickau" w wyniku czego utraciła ona swoje pierwotne znaczenie.

</doc>
<doc id="394342" url="https://pl.wikipedia.org/wiki?curid=394342" title="Bytyń (województwo lubelskie)">
Bytyń (województwo lubelskie)

Bytyń – wieś w Polsce położona w województwie lubelskim, w powiecie włodawskim, w gminie Wola Uhruska. Leży przy drodze wojewódzkiej nr 816.
Wierni Kościoła rzymskokatolickiego należą do parafii Ducha Świętego w Woli Uhruskiej.
"Buthin" był wsią starostwa chełmskiego w 1570 roku. Niegdyś istniała gmina Bytyń, obejmująca 13 miejscowości, wśród nich Wolę Uhruską (jako Uhruska-Wola). W 1827 wieś liczyła 30 domostw ze 171 mieszkańcami. Pod koniec XIX wieku zaludnienie wzrosło do 342 mieszkańców (przy 33 domostwach). W latach 1975–1998 miejscowość administracyjnie należała do województwa chełmskiego.
W 2011 roku we wsi mieszkały 363 osoby.
Wieś wraz z sąsiednią Wolą Uhruską tworzy jeden obszar zabudowany. We wsi znajduje się sklep i osiedle domków letniskowych na piaszczystym wzgórzu nad Bugiem.

</doc>
<doc id="394343" url="https://pl.wikipedia.org/wiki?curid=394343" title="Bytyń (województwo wielkopolskie)">
Bytyń (województwo wielkopolskie)

Bytyń – wieś sołecka w Polsce położona w województwie wielkopolskim, w powiecie szamotulskim, w gminie Kaźmierz, nad Jeziorem Bytyńskim, przy drodze krajowej nr 92.
Historia.
Bytyń był wzmiankowany w źródłach w 1322 roku jako własność Piotra Drogosławica, kanclerza Królestwa Polskiego i kasztelana międzyrzeckiego. Piotr Drogosławic ("Petr Drogoslai") oraz zamek ("castrum Bithin") wymienione są pod rokiem 1327 w bulli papieża Jana XXII. Następnie wielokrotnie zmieniał właścicieli. Od roku 1520 należał do Konarzewskich herbu Poraj. Na przełomie XV i XVI wieku posiadał prawa miejskie – między 1447 a 1537 rokiem występował w dokumentach jako miasto. W czasie wojny trzynastoletniej Bytyń wystawił w 1458 roku 1 pieszego na odsiecz oblężonej polskiej załogi Zamku w Malborku. Wieś szlachecka Bithin położona była w 1580 roku w powiecie poznańskim województwa poznańskiego. W 1751 roku wieś kupił Andrzej Niegolewski z Niegolewa (1714–1770), starosta pobiedziski, miecznik i chorąży wschowski. W 1787 roku w Bytyniu urodził się Andrzej Niegolewski, bohater spod Somosierry. W listopadzie roku 1806 w miejscowej karczmie z Napoleonem Bonaparte spotkał się generał Jan Henryk Dąbrowski. Następnie w XIX wieku Bytyń przeszedł przez małżeństwo na dwa pokolenia w ręce Gąsiorowskich – Bronisława i jego córki Heleny. Do Niegolewskich powrócił w XX wieku na drodze dziedziczenia. W 1926 roku majątek Bytyń wraz z folwarkiem Witkowice obejmował 2146 ha, miał gorzelnię, krochmalnię i tartak. Do roku 1939 jego właścicielem był Andrzej Niegolewski.
W okolicach wsi, w 1873, został odnaleziony skarb miedziany z ok. 2000 r. p.n.e. W jego skład wchodziła m.in. para wołków w jarzmie ("Wołki z Bytynia") – unikatowy w Polsce zabytek archeologiczny.
W latach 1975–1998 miejscowość administracyjnie należała do województwa poznańskiego.
Rezerwaty przyrody.
W okolicy znajdują się rezerwaty przyrody:

</doc>
<doc id="394344" url="https://pl.wikipedia.org/wiki?curid=394344" title="Bzowiec (województwo lubelskie)">
Bzowiec (województwo lubelskie)

Bzowiec – wieś w Polsce, położona w województwie lubelskim, w powiecie krasnostawskim, w gminie Rudnik.
W latach 1975–1998 wieś administracyjnie należała do województwa zamojskiego.
Wieś stanowi sołectwo gminy Rudnik. Według Narodowego Spisu Powszechnego (III 2011 r.) wieś liczyła 449 mieszkańców.

</doc>
<doc id="394345" url="https://pl.wikipedia.org/wiki?curid=394345" title="Bzowo (województwo pomorskie)">
Bzowo (województwo pomorskie)

Bzowo (kaszb. "Bieszewò", niem.: "Besow") – wieś w Polsce położona w województwie pomorskim, w powiecie słupskim, w gminie Kobylnica.
W latach 1975–1998 miejscowość administracyjnie należała do województwa słupskiego.

</doc>
<doc id="394346" url="https://pl.wikipedia.org/wiki?curid=394346" title="Bzury (województwo podlaskie)">
Bzury (województwo podlaskie)

Bzury – wieś w Polsce położona w województwie podlaskim, w powiecie grajewskim, w gminie Szczuczyn.
Prywatna wieś szlachecka położona była w drugiej połowie XVI wieku w powiecie wąsoskim ziemi wiskiej województwa mazowieckiego. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Imienia Najświętszej Maryi Panny w Szczuczynie.
Mord w Bzurach.
W sierpniu 1941 w lesie w okolicach wsi Bzury grupa polskich mężczyzn (m.in. Dominik Gaszewski, Kazimierz Danowski i Jan Marczkowski) zamordowała dwadzieścia młodych żydowskich kobiet, w wieku od 15 do 30 lat, pochodzących z getta w Szczuczynie. Były one zatrudnione przy pracach polowych w majątku w Bzurach. Sprawcy przywieźli je do pobliskiego lasu, gdzie je zabili w brutalny sposób. Wcześniej zabrali im odzież i obuwie oraz zgwałcili niektóre z nich. Potem zakopali ciała.
W 2017 w miejscu zbrodni odsłonięto niewielki pomnik.

</doc>
<doc id="394347" url="https://pl.wikipedia.org/wiki?curid=394347" title="Bzury (województwo warmińsko-mazurskie)">
Bzury (województwo warmińsko-mazurskie)

Bzury (niem. "Bzurren", 1938–1945 "Surren") – wieś w Polsce położona w województwie warmińsko-mazurskim, w powiecie ełckim, w gminie Prostki.
W latach 1975–1998 miejscowość administracyjnie należała do województwa suwalskiego.

</doc>
<doc id="394361" url="https://pl.wikipedia.org/wiki?curid=394361" title="Sosna błotna">
Sosna błotna

Sosna błotna ("Pinus mugo" nothosubsp. "rotundata" (Link) Janchen &amp; Neumayer 1942) – drzewo iglaste, mieszaniec dwóch podgatunków sosny górskiej "Pinus mugo" subsp. "mugo" i "P. mugo" subsp. "uncinata". Czasem traktowana jako osobny gatunek, w tym pod nazwą "P. rotundata" Link czy w starszych pracach europejskich "P. uliginosa" G. E. Neumann ex Wimmer.
Rozmieszczenie geograficzne.
Występuje głównie w Alpach i północnych Karpatach. Niewielkie populacje rosną w Pirenejach. W Polsce występuje w Karpatach, Sudetach (Góry Stołowe, Góry Bystrzyckie) oraz Borach Dolnośląskich w rezerwacie przyrody „Torfowisko pod Węglińcem”.
Ekologia.
Rośnie na wysokościach 1000–2300 m n.p.m. Na północnym wschodzie zasięgu występuje na siedliskach torfowiskowych, schodząc do wysokości 200 m n.p.m.
Zagrożenie i ochrona.
W Polsce gatunek znajduje się pod ścisłą ochroną na mocy Rozporządzenia Ministra Środowiska z dnia 5 stycznia 2012 r. w sprawie ochrony gatunkowej roślin (Dz. U. z dn. 20 stycznia 2012 r., poz. 81).
Międzynarodowa Unia Ochrony Przyrody uznała ten takson (w randze podgatunku " Pinus mugo" ssp. "rotundata") za zagrożony i nadała kategorię zagrożenia EN.

</doc>
<doc id="394410" url="https://pl.wikipedia.org/wiki?curid=394410" title="Kazimierz Leski">
Kazimierz Leski

Kazimierz Leski, pseudonim „Bradl”, „37", „Leon Juchniewicz”, „Karol Jasiński”, „Juliusz Kozłowski”, „gen. Julius von Hallman”, „gen. Karl Leopold Jansen”, „Pierre”, „Jules Lefebre” (ur. 21 czerwca 1912 w Warszawie, zm. 27 maja 2000 tamże) – polski inżynier mechanik, wynalazca, doktor nauk humanistycznych (1973); żołnierz Armii Krajowej i uczestnik powstania warszawskiego (1944), w latach 1994–1997 prezes Związku Powstańców Warszawskich.
Życiorys.
Młodość.
Był synem neofity pochodzenia żydowskiego inżyniera Juliusza Stanisława Natanson-Leskiego i Marii z domu Olszyńskiej herbu Pniejnia. Do 1930 uczęszczał do VIII Liceum Ogólnokształcącego im. Króla Władysława IV w Warszawie. Po ukończeniu w 1935 nauki na Wydziale mechanicznym Szkoły Inżynierskiej im. Hipolita Wawelberga i Stanisława Rotwanda w Warszawie uzyskał stopień inżyniera mechanika.
W 1936 wyjechał do Holandii, do pracy w centralnym holenderskim biurze konstrukcyjnym okrętów – "Nederlandse Verenigde Scheepsbouw Bureaus B.V." w Hadze, gdzie początkowo pracował jako kreślarz. W Holandii kontynuował naukę, zostając absolwentem Wydziału Budowy Okrętów Politechniki w Delfcie.
Po zakończeniu kariery kreślarza, Kazimierz Leski rozpoczął pracę w dziale okrętów podwodnych. Do jego obowiązków należało umiejscawianie w projektach okrętów wytypowanych urządzeń i maszyn, wraz z zaprojektowaniem i obliczeniami wytrzymałościowymi mocowań i zawieszeń. W tym czasie uczestniczył m.in. w projektowaniu okrętów podwodnych ORP „Sęp” i ORP „Orzeł”, które budowano w stoczni Koninklĳke Maatschappĳ na zamówienie polskiej marynarki wojennej. Dość szybko dał się poznać jako twórczy konstruktor, opracowując m.in. nowe, zasadniczo inne niż dotychczas stosowane, elastyczne posadowienie szybkoobrotowych (20 000 obr./min) dmuchaw powietrznych stosowanych do szasowania balastów, co usunęło źródło dość częstych i trudnych do naprawy ich awarii w morzu. W czasie budowy ORP „Orzeł” Leski odpowiedzialny był za sprawy siłowni.
II wojna światowa.
Na początku II wojny światowej jako pilot samolotu Lublin R-XVIII F, został zestrzelony przez Armię Czerwoną; ranny i wzięty do niewoli, uciekł z niej do Lwowa, a następnie przedostał się do Warszawy.
Włączył się do polskiej konspiracyjnej organizacji wywiadowczej Muszkieterzy, gdzie pełnił funkcję szefa komórki kontrwywiadu tej organizacji. Następnie, po jej rozwiązaniu, przeniesiony do Związku Walki Zbrojnej, a następnie do II Oddziału Komendy Głównej Armii Krajowej. Zajmował się wywiadem komunikacyjnym i kontrwywiadem, a także tworzeniem szlaków kurierskich na froncie zachodnim. Według własnych relacji, jako generał wojsk technicznych Julius von Hallman zdobył plany fortyfikacyjne jednego z odcinków Wału Atlantyckiego. Miał także występować pod fałszywym nazwiskiem gen. Karla Leopolda Jansena. Dokumenty potrzebne do podróży począwszy od dokumentów personalnych, a kończąc na przepustkach i odpowiednich kartkach żywnościowych wykonywano w Wydziale Legalizacji i Techniki w Oddziale II Komendy Głównej Armii Krajowej kierowanej przez cichociemnego Stanisława Jankowskiego, ps. Agaton .
W powstaniu warszawskim walczył jako dowódca kompanii „Bradl” batalionu Miłosz. Za męstwo został odznaczony Krzyżem Virtuti Militari i 3-krotnie Krzyżem Walecznych. Po kapitulacji uciekł z kolumny jenieckiej. Pełnił funkcję szefa Sztabu Obszaru Zachodniego AK, a następnie Delegatury Sił Zbrojnych na Kraj.
W chwili wejścia wojsk radzieckich do Polski, podjął pracę w Stoczni Gdańskiej, utrzymując cały czas kontakt z podziemiem. Był szefem sztabu obszaru zachodniego Delegatury Sił Zbrojnych. Został aresztowany w 1945, jednak udało mu się uciec. W lipcu 1945 ponownie został aresztowany przez UB.
Prześladowania powojenne.
3 lutego 1947 w procesie I Komendy WiN (innymi podsądnymi byli: Jan Rzepecki, Antoni Sanojca, Jan Szczurek-Cergowski, Tadeusz Jachimek, Marian Gołębiewski, Henryk Żuk, Józef Rybicki, Ludwik Muzyczka i Emilia Malessa) Wojskowy Sąd Rejonowy w Warszawie skazał go na 12 lat więzienia. Wyrok zmniejszono do sześciu lat. Po odbyciu kary, Kazimierza Leskiego skazano ponownie na 10 lat „za współpracę z okupantem”. Wyszedł po odbyciu niespełna połowy wyroku, w 1955.
Rehabilitacja i życie na wolności.
Po rehabilitacji w 1957 pracował w przemyśle okrętowym, a później został pracownikiem naukowym i dyrektorem Ośrodka Informacji Naukowej Polskiej Akademii Nauk. Autor wielu patentów i ok. 150 prac naukowych. Organizator ruchu wynalazczego i honorowy prezes Stowarzyszenia Polskich Wynalazców i Racjonalizatorów.
W latach 1994–1997 był prezesem Związku Powstańców Warszawskich.
Autor wielokrotnie wznawianych wspomnień: "Życie niewłaściwie urozmaicone: wspomnienia oficera wywiadu i kontrwywiadu AK" (wyd. 4: Oficyna Wydawnicza Volumen, Warszawa 2001; ). 
W 1995 Instytut Jad Waszem przyznał mu tytuł Sprawiedliwy wśród Narodów Świata. W tym samym roku otrzymał tytuł Honorowego obywatela miasta stołecznego Warszawy.
Zmarł 27 maja 2000, został pochowany na cmentarzu Powązkowskim w Warszawie (kwatera 24-6-1/2).
W 2016 na zlecenie Związku Powstańców Warszawskich powstał film pt. „Kazimierz Leski” w reżyserii Małgorzaty Bramy.
Kontrowersje.
Niektórzy historycy wątpią, by Leski faktycznie występował jako fałszywy niemiecki generał i w ten sposób zdobył jakiekolwiek plany armii niemieckiej, ponieważ w dokumentach Armii Krajowej nie ma żadnych informacji o jego podróżach w mundurze niemieckiego generała. Wersję Leskiego potwierdza w swoich wspomnieniach inny oficer wywiadu AK - Aleksander Stpiczyński.
Podczas procesu, prowadzonego w latach 50., został uniewinniony z zarzutu działania na szkodę władz komunistycznych. Stwierdził wówczas, że rozpracowywał organizację Muszkieterów na zlecenie ZWZ.
Życie prywatne.
Ojciec dziennikarza Krzysztofa Leskiego (matka: prof. Elżbieta Pleszczyńska). W 1959 r. wziął ślub z Marią Bonifacją Woźniak, byłą łączniczką AK w powstaniu warszawskim.
Upamiętnienie.
Tablica pamiątkowa odsłonięta 28 lipca 2020 na budynku siedziby Związku Powstańców Warszawskich przy ul. Długiej 22 w Warszawie. Tablice upamiętniające Kazimierza Leskiego znajdują się także przy Nowym Świecie 2 (dom rodzinny) oraz w gmachu Liceum im. Króla Władysława IV.
Odznaczenia.
i inne.

</doc>
<doc id="394418" url="https://pl.wikipedia.org/wiki?curid=394418" title="Środek rozstępu">
Środek rozstępu

Środek rozstępu – średnia arytmetyczna największej i najmniejszej wartości w próbie:
Właściwości.
Jest jedną z miar tendencji centralnej. Środek rozstępu jest najlepszym estymatorem wartości mierzonej z populacji o rozkładzie jednostajnym. Jest bardzo wrażliwy na występowanie skrajnych wartości odstających.

</doc>
<doc id="394422" url="https://pl.wikipedia.org/wiki?curid=394422" title="Cegielnia (województwo kujawsko-pomorskie)">
Cegielnia (województwo kujawsko-pomorskie)

Cegielnia – wieś w województwie kujawsko-pomorskim, w powiecie żnińskim, w gminie Rogowo. Mieści się tutaj ochotnicza straż pożarna.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 315 mieszkańców. Jest czwartą co do wielkości miejscowością gminy Rogowo.

</doc>
<doc id="394423" url="https://pl.wikipedia.org/wiki?curid=394423" title="Cegielnia (województwo śląskie)">
Cegielnia (województwo śląskie)

Cegielnia – wieś w Polsce położona w województwie śląskim, w powiecie częstochowskim, w gminie Mstów.
W latach 1975–1998 miejscowość administracyjnie należała do województwa częstochowskiego.

</doc>
<doc id="394424" url="https://pl.wikipedia.org/wiki?curid=394424" title="Cegielnia (powiat opatowski)">
Cegielnia (powiat opatowski)

Cegielnia – wieś w Polsce położona w województwie świętokrzyskim, w powiecie opatowskim, w gminie Tarłów.
Miejscowość leży na trasie zielonego szlaku rowerowego im. Witolda Gombrowicza.
W latach 1975–1998 miejscowość administracyjnie należała do województwa tarnobrzeskiego.
Wierni kościoła rzymskokatolickiego należą do parafii Świętej Trójcy w Tarłowie.

</doc>
<doc id="394425" url="https://pl.wikipedia.org/wiki?curid=394425" title="Celejów (województwo lubelskie)">
Celejów (województwo lubelskie)

Celejów – wieś w Polsce położona w województwie lubelskim, w powiecie puławskim, w gminie Wąwolnica.
Przez miejscowość przebiega droga wojewódzka nr .
Wieś szlachecka położona była w drugiej połowie XVI wieku w powiecie lubelskim województwa lubelskiego. Wieś należącą do dóbr celejowskich w województwie lubelskim. Do 1954 roku istniała gmina Celejów. W latach 1975–1998 miejscowość należała administracyjnie do ówczesnego województwa lubelskiego.
Integralną częścią wsi jest Strychowiec (SIMC 0999245). 
Pałac w Celejowie.
Wieś należała od XV w. do Jakuba i Pawła z Chotczy herbu Nabram. W II połowie XVI w. ród ten zbudował w Celejowie dwór obronny. Około 1580 r. dwór jako wiano Emercjanny Choteckiej trafił do dóbr Dunin-Borkowskich. W 1704 roku odziedziczyła go Teresa Dunin-Borkowska, żona wojewody lubelskiego Stanisława Tarły. W 1740 r. ród Tarłów przebudował siedzibę wg projektu arch. Franciszka Mayera (Magiera). Na przełomie XVIII/XIX w. Anna Teofila z Sapiehów Sanguszkowa Potocka rozbudowała rezydencję w stylu klasycystycznym i otoczyła parkiem angielskim, jednak doprowadziło to do kłopotów finansowych i majątek wystawiono za długi na licytację. Na początku lat 20. XIX w. nabył go książę Adam Czartoryski i wyremontował – m.in. w latach 1823–31 dobudowana została charakterystyczna neogotycka wieża. W ramach represji po Powstaniu listopadowym nastąpiła konfiskata majątku Czartoryskich. Kolejnym właścicielem został Marcin Klemensowski i w posiadaniu jego rodziny Celejów pozostawał do 1945 r. W 1870 roku pałac spłonął i podczas odbudowy w latach 1889-1890 pałac uzyskał wygląd eklektyczny i w tej formie pozostaje do dzisiaj. W latach 1974–1976 pałac został wymontowany z przeznaczeniem na Dom Opieki Społecznej. Mieści się tu Zakład Opiekuńczo-Leczniczy dla Psychicznie i Nerwowo Chorych. Obiekt jest dostępny do zwiedzania tylko z zewnątrz. 

</doc>
<doc id="394426" url="https://pl.wikipedia.org/wiki?curid=394426" title="Celejów (województwo mazowieckie)">
Celejów (województwo mazowieckie)

Celejów – wieś w Polsce położona w województwie mazowieckim, w powiecie garwolińskim, w gminie Wilga.
 
Wieś szlachecka Celejewo położona była w drugiej połowie XVI wieku w powiecie garwolińskim ziemi czerskiej województwa mazowieckiego. 
W latach 1975–1998 miejscowość administracyjnie należała do województwa siedleckiego.
Tutejsi wierni Kościoła rzymskokatolickiego należą do parafii Wniebowzięcia Najświętszej Maryi Panny w Wildze.

</doc>
<doc id="394428" url="https://pl.wikipedia.org/wiki?curid=394428" title="Celestynów (województwo wielkopolskie)">
Celestynów (województwo wielkopolskie)

Celestynów – wieś w Polsce położona w województwie wielkopolskim, w powiecie gostyńskim, w gminie Borek Wielkopolski.
W latach 1975–1998 miejscowość administracyjnie należała do województwa leszczyńskiego.

</doc>
<doc id="394429" url="https://pl.wikipedia.org/wiki?curid=394429" title="Celinowo (województwo mazowieckie)">
Celinowo (województwo mazowieckie)

Celinowo – wieś w Polsce, położona w województwie mazowieckim, w powiecie wyszkowskim, w gminie Somianka.
W latach 1975–1998 wieś administracyjnie należała do województwa ostrołęckiego.
Wierni Kościoła rzymskokatolickiego należą do parafii św. Małgorzaty w Zatorach.

</doc>
<doc id="394430" url="https://pl.wikipedia.org/wiki?curid=394430" title="Celinowo (województwo wielkopolskie)">
Celinowo (województwo wielkopolskie)

Celinowo – wieś w Polsce, położona w województwie wielkopolskim, w powiecie konińskim, w gminie Skulsk.
W latach 1975–1998 wieś administracyjnie należała do województwa konińskiego.

</doc>
<doc id="394431" url="https://pl.wikipedia.org/wiki?curid=394431" title="Celiny (województwo lubelskie)">
Celiny (województwo lubelskie)

Celiny – wieś w Polsce położona w województwie lubelskim, w powiecie łukowskim, w gminie Trzebieszów.
Wieś szlachecka położona była w drugiej połowie XVI wieku w ziemi łukowskiej województwa lubelskiego. Do 1954 roku istniała gmina Celiny. W latach 1975–1998 miejscowość administracyjnie należała do województwa siedleckiego.
Na terenie wsi znajduje się Szkoła Podstawowa im. Heleny Mniszkówny (założona w roku 1918), Ochotnicza Straż Pożarna oraz rzymskokatolicka parafia św. Józefa.

</doc>
<doc id="394432" url="https://pl.wikipedia.org/wiki?curid=394432" title="Celiny (województwo małopolskie)">
Celiny (województwo małopolskie)

Celiny – wieś w Polsce położona w województwie małopolskim, w powiecie krakowskim, w gminie Iwanowice.
W latach 1975–1998 miejscowość administracyjnie należała do województwa krakowskiego.

</doc>
<doc id="394433" url="https://pl.wikipedia.org/wiki?curid=394433" title="Cerekiew (województwo małopolskie)">
Cerekiew (województwo małopolskie)

Cerekiew (daw. "Cerkiew") – wieś w Polsce położona w województwie małopolskim, w powiecie bocheńskim, w gminie Bochnia. Znajduje się na równinie Podgórza Bocheńskiego, między rzekami Raba i Gróbka.
W latach 1975–1998 miejscowość administracyjnie należała do województwa tarnowskiego. Integralne części miejscowości: Bajdów, Czasławice.
Cerekiew to najbardziej na północ wysunięta miejscowość bocheńskiej gminy, siedziba parafii od 1470 roku.
W 1595 roku wieś "Cerkiew" położona w powiecie szczyrzyckim województwa krakowskiego była własnością starosty olsztyńskiego Joachima Ocieskiego.
Historia.
Parafia w Cerekwi fundacji prawdopodobnie rycerskiej. Przypuszcza się, że parafia w Cerekwi powstała w XII w., od 1326 r. występuje pod nazwą "Sancto Laurentio".
Z kroniki parafialnej.
W latach 1987 - 2001 w dawnej szkole funkcjonował Specjalny Ośrodek Szkolno-Wychowawczy. W 2021 r. w budynku powstał Środowiskowy Dom Samopomocy "Pod Bocianim Gniazdem", prowadzony przez Fundację im. Brata Alberta. 
Zabytki.
Obiekty wpisane do rejestru zabytków nieruchomych województwa małopolskiego.
Kościół w Cerekwi.
Drewniany kościół pod wezwaniem św. Wawrzyńca Męczennika postawiono w 1664 r., fundowany przez Osieckiego, dziedzica miejscowego i żołnierza. Odnowiono go w 1879 roku. W roku 1888 od parafii odłączyły się Okulice, jako samoistna parafia. Przed II wojną zrobiono fundamenty pod nowy, murowany kościół, który wybudowano w latach 1948–1952, pod kierunkiem Józefa Merendy, według projektu arch. Zbigniewa Solawy. Styl kościoła i wyposażenie – neogotyckie. Ze starego kościoła przeniesiono organy z drugiej połowy XVII w., obraz św. Wawrzyńca, barokowy z XVIII w., kropielnicę kamienną z 1786 r., dzwon odlany w Gdańsku w 1642 roku. Kościół konsekrował bp Karol Pękala 28 IX 1952 r. zachowując patrona kościoła. Drewniany, znacznie zniszczony kościół znajduje się w skansenie w Nowym Sączu.
Szkoła parafialna istniała od 1596 r. Kronika parafialna istnieje od 1866 i nie podaje wcześniejszych wydarzeń.

</doc>
<doc id="394434" url="https://pl.wikipedia.org/wiki?curid=394434" title="Cerekiew (województwo mazowieckie)">
Cerekiew (województwo mazowieckie)

Cerekiew – wieś w Polsce położona w województwie mazowieckim, w powiecie radomskim, w gminie Zakrzew.
W latach 1975–1998 miejscowość administracyjnie należała do województwa radomskiego.
15 marca 1984 część wsi (11,01 ha) włączono do Radomia.
Wieś jest siedzibą rzymskokatolickiej parafii św. Stanisława.
Historia.
Cerekiew jest jedną z najstarszych wsi podradomskich. Pierwsze wzmianki o niej, pochodzą z XII wieku. Cerekiew otrzymała średzkie prawa miejskie od księcia Bolesława Wstydliwego. Lokowana na prawie magdeburskim przez króla Władysława Łokietka w 1326 roku.
Właścicielem wsi i fundatorem murowanego kościoła był Mikołaj Dzik herbu Doliwa, wojski radomski.
W XIX w. właścicielem wsi oraz dworku położonego na wzniesieniu położonym na północ od kościoła został Stefan Wietrzykowski h. Korab.
Prace archeologiczne.
Na terenie miejscowość były przeprowadzone dwukrotnie wykopaliska archeologiczne. Pierwsze praca odbyły się w 1965 r. w obrębie ówczesnej żwirowni. Obecnie jest to część Radomia, choć same prace zostały opisane jako odbywające się na terenie wsi Cerekiew. Podczas pierwszych prac odkryto wczesnośredniowieczny cmentarz z 10 jamami grobowymi w dwóch rzędach. 
Zabudowa.
Wieś ma układ szeregówki, a w okolicach dwu stawów hodowlanych swój początek bierze rzeka Cerekwianka. Znajduje się w niej zabytkowy kościół a także szkoła podstawowa, edukująca mieszkające tu dzieci i pobliskich Zatopolic, Milejowic, oraz Zdziechowa.
W lipcu 2006 otworzono centrum wsi Cerekiew, na którym jest plac zabaw dla dzieci.

</doc>
<doc id="394435" url="https://pl.wikipedia.org/wiki?curid=394435" title="Cerekwica (województwo dolnośląskie)">
Cerekwica (województwo dolnośląskie)

Cerekwica (niem. "Zirkwitz") – wieś (dawniej miasto) w Polsce położona w województwie dolnośląskim, w powiecie trzebnickim, w gminie Trzebnica.
Cerekwica uzyskała lokację miejską w 1252 roku, zdegradowana w 1742 roku.
Podział administracyjny.
W latach 1975–1998 miejscowość administracyjnie należała do województwa wrocławskiego.
Toponimika nazwy wsi.
Nazwa wsi Cerekwica wskazuje, że już we wczesnym średniowieczu (XI/XII w.) istniał w tej miejscowości kościół. Przypuszczalnie był on drewniany, a w XV wieku zbudowano kościół murowany. 12 marca 1262 książę Henryk III Biały wydał zezwolenie na lokację Cerekwicy na prawie magdeburskim.
Notowane nazwy wsi na przestrzeni wieków:
Historia.
Pierwsza wzmianka w 1138, kiedy to Cerekwica przejęła na pewien czas (do 1146) od pobliskiej Trzebnicy prawa targowe. W latach 1252–1742 miasto.
Zabytki.
Do wojewódzkiego rejestru zabytków wpisane są:

</doc>
<doc id="394436" url="https://pl.wikipedia.org/wiki?curid=394436" title="Cerekwica (województwo kujawsko-pomorskie)">
Cerekwica (województwo kujawsko-pomorskie)

Cerekwica – wieś w Polsce położona w województwie kujawsko-pomorskim, w powiecie żnińskim, w gminie Żnin.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 885 mieszkańców. Jest największą miejscowością gminy Żnin.
Zabytki.
Według rejestru zabytków NID na listę zabytków wpisane są:
Pałac pochodzi z 1876 roku, został zaprojektowany dla Mieczysława Rogalińskiego przez Wiktora Stabrowskiego. Architekt nadał mu styl eklektyczny z elementami renesansu francuskiego, nawiązujący do podparyskich willi budowanych w stylu XVII-wiecznego architekta François Mansarta. Budynek ma dwie kondygnacje z wydatnymi ryzalitami, ogrodowym tarasem oraz ośmioboczną wieżą, jest otoczony parkiem.
Kolejnym właścicielem w latach 1926–1939 była rodzina Unrug. Po wojnie majątek znacjonalizowano i stał się własnością Skarbu Państwa. Pałac przebudowywano i remontowano w latach 1973 i 1976–1978, zatracił wówczas część swoich cech stylowych. Obecnie mieści ośrodek weterynaryjny i mieszkania.

</doc>
<doc id="394437" url="https://pl.wikipedia.org/wiki?curid=394437" title="Chalin (województwo wielkopolskie)">
Chalin (województwo wielkopolskie)

Chalin – wieś sołecka w Polsce położona w województwie wielkopolskim, w powiecie międzychodzkim, w gminie Sieraków.
Najmniejsze pod względem ludności sołectwo w gminie Sieraków. Siedziba Ośrodka Edukacji Przyrodniczej Sierakowskiego Parku Krajobrazowego.
Nazwa.
Wieś ma metrykę średniowieczną i w dokumentach wymieniana jest od XV wieku. W 1400 jako "Thalino, Chalino, Chwalin", 1581 "Chalim".
Historia.
Miejscowość była wsią szlachecką i po raz pierwszy wymieniona została w dokumentach w 1400 roku ("Thelino") jako własność Dobiesława z Kwilcza.
W XVI w. własność Tomasza Śremskiego, w XIX w. – Kurnatowskich.
Wieś szlachecka Chalino położona była w 1580 roku w powiecie poznańskim województwa poznańskiego w Rzeczypospolitej Obojga Narodów.
W okresie Wielkiego Księstwa Poznańskiego (1815–1848) miejscowość należała do wsi większych w ówczesnym pruskim powiecie Międzyrzecz w rejencji poznańskiej. Folwark Chalin należał do okręgu kwileckiego tego powiatu i stanowił odrębny majątek, którego właścicielem był wówczas Kurnatowski. Według spisu urzędowego z 1837 roku wieś liczyła 103 mieszkańców, którzy zamieszkiwali 8 dymów (domostw).
W początkach XX w. do 1939 roku wieś należała do Antkowskich. W latach 30. XX w. majętność oddano w dzierżawę. W 1939 roku dzierżawcą był Zurcher. Od ok. 1950 roku własność PGR-ów. W latach 60. część budynków folwarcznych i mieszkalnych, po zdewastowaniu, została rozebrana.
W latach 1975–1998 miejscowość administracyjnie należała do województwa poznańskiego.
Od 1992 roku w zasobach AWRSP, a w 1993 roku sprzedany.
Zabytki.
Zespół dworsko-folwarczny.
W skład wchodzą:
a. Dwór (o skromnych cechach klasycystycznych) zbudowany został ok. poł. XIX wieku dla ówczesnego właściciela wsi, jak również działacza niepodległościowego Apolinarego Kurnatowskiego. Rozbudowany został prawdopodobnie w początku XX wieku. Najnowsze badania potwierdzają, że dwór w swych zrębach sięga początków XVII, a może nawet XVI wieku.
b. park krajobrazowy, koniec XIX,
Właścicielem dworu, parku i terenu przyległego jest Zespół Parków Krajobrazowych Województwa Wielkopolskiego.
folwark
c. murowana "chlewnia" pracowników folwarku, 4. ćwierć XIX wieku,
d. "stodoła" (obecnie owczarnia), murowana w 1866, przebudowana w 1965 roku,
e. "stodoła" murowana w 1907 roku.
Folwark jest własnością prywatną.
Turystyka.
Ze względu na bardzo atrakcyjne położenie wsi na terenie Sierakowskiego Parku Krajobrazowego, przez miejscowość przebiega mnóstwo pieszych i rowerowych szlaków turystycznych.
Ścieżki dydaktyczne.
Z Chalina wychodzą 3 ścieżki dydaktyczne:
Ośrodek Edukacji Przyrodniczej.
We wsi funkcjonuje Ośrodek Edukacji Przyrodniczej. W jego ramach w 2017 otwarto obserwatorium astronomiczne (w 2014 utworzono tu Ostoję Ciemnego Nieba). Obserwatorium służyć ma edukacji dzieci i młodzieży, otwartym imprezom astronomicznym i badaniom naukowym. Zawiera zdalnie sterowany teleskop do astrofotografii, zestaw innych teleskopów i ręcznie sterowany teleskop Newtona.
Demografia.
Według danych Urzędu Gminy w Sierakowie, na dzień 1 października 2010 r. Chalin zamieszkiwały 23 osoby. Powierzchnia wsi wynosi 6,38 km², co daje średnią gęstość zaludnienia rzędu 3,6 os. na km² w 2010 r. Chalin jest najmniejszą pod względem liczby mieszkańców wsią gminy.

</doc>
<doc id="394438" url="https://pl.wikipedia.org/wiki?curid=394438" title="Chałupki (województwo dolnośląskie)">
Chałupki (województwo dolnośląskie)

Chałupki – wieś w Polsce położona w województwie dolnośląskim, w powiecie ząbkowickim, w gminie Kamieniec Ząbkowicki.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Zabytki.
Do wojewódzkiego rejestru zabytków wpisane są:
zabytki nieistniejące:
Po raz pierwszy zamek „Novum castrum” odnotowany jest w dokumencie z 1295 r. jako siedziba kasztelana Piotra z Lubnowa, tytułowanego także sędzią polskim na czeskim pograniczu, oficjała na dworze księcia Bolka I. Zamek „Paczków” pojawia się natomiast po raz pierwszy w źródłach pisanych w 1299 r., przy okazji wystawienia w nim dokumentu przez Bolka I.
W 1440 r. warownię, jako siedzibę rycerza rabusia Zygmunta von Reichenaua, zdobył Hynek Krušina z Lichtenburka. Tenże Hynek, sprawując funkcję wójta urzędującego na zamku, również miał podejmować łupieżcze wyprawy. Spowodowało to interwencję mieszczan wrocławskich, którzy w 1443 r. spustoszyli warownię wspólnie z księciem ziębickim Wilhelmem opawskim. Popadający w ruinę obiekt na nowo stał się siedzibą rycerzy-rabusiów. W 1509 roku zamek został zdobyty i zburzony przez biskupa wrocławskiego Jana Thurzona. Istniejące jeszcze ruiny wieży rozebrano w 1832 roku. Do XX wieku zachowały się ślady fosy i wały.

</doc>
<doc id="394439" url="https://pl.wikipedia.org/wiki?curid=394439" title="Chałupki (powiat kielecki)">
Chałupki (powiat kielecki)

Chałupki – wieś w Polsce położona w województwie świętokrzyskim, w powiecie kieleckim, w gminie Morawica.
W latach 1975–1998 miejscowość administracyjnie należała do województwa kieleckiego.
Ośrodek Tradycji Garncarstwa.
W Chałupkach funkcjonuje muzeum garncarstwa. W przeszłości wieś była znanym ośrodkiem tego rzemiosła. W 1935 r. było tu aż 69 warsztatów. W muzeum można obejrzeć wyroby miejscowych mistrzów garncarskich: naczynia oraz ceramikę figuralną. Znajduje się tu także dwukomorowy piec garncarski oraz inne narzędzia wykorzystywane w procesie produkcji. Muzeum powstało w 1998 r. pod nazwą "Ośrodka Tradycji Garncarstwa".

</doc>
<doc id="394440" url="https://pl.wikipedia.org/wiki?curid=394440" title="Charbielin (województwo opolskie)">
Charbielin (województwo opolskie)

Charbielin (daw. "Ludwików", ) – wieś w Polsce, położona w województwie opolskim, w powiecie nyskim, w gminie Głuchołazy. Historycznie leży na Górnym Śląsku, na ziemi nyskiej. Położona jest na pograniczu Gór Opawskich i Obniżenia Prudnickiego, będącego częścią Niziny Śląskiej. Przepływa przez nią rzeka Prudnik.
W latach 1975–1998 miejscowość należała administracyjnie do ówczesnego województwa opolskiego.
Według danych na 2011 wieś była zamieszkana przez 843 osoby.
Geografia.
Położenie.
Wieś jest położona w południowo-zachodniej Polsce, w województwie opolskim, około 6 km od granicy z Czechami, częściowo na Obniżeniu Prudnickim, w granicach otuliny Parku Krajobrazowego Góry Opawskie, tuż przy granicy gminy Głuchołazy z gminą Prudnik. Należy do Euroregionu Pradziad. Przez granice administracyjne wsi przepływa rzeka Prudnik, która swoje źródła w pobliskim Konradowie. Leży na wysokości 313–320 m n.p.m. Typowa wieś typu ulicowego.
Do sołectwa Charbielin należy osada Osiedle Pionierów.
Środowisko naturalne.
W Charbielinie panuje klimat umiarkowany ciepły. Średnia temperatura roczna wynosi +7,7 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Charbielina wynoszą 624 mm. Dominują wiatry zachodnie.
Historia.
Po raz pierwszy wieś wzmiankowana była w dokumencie z roku 1263 jako "villa Ludvigi", a potem w 1268 jako "Ludwigsdorff" (wieś Ludwika). Przypuszczalnie założona została w czasie kolonizacji tych terenów przez biskupa wrocławskiego Tomasza II, być może w miejscu dawnej przesieki sudeckiej. Nie jest jednak wykluczone, że wieś mogli założyć Morawianie, do których należały wówczas tereny dzisiejszego Prudnika.
Charbielin do XIX wieku, dzielił się na trzy części: rycerską, królewską i biskupią. Do roku 1506 wieś należała do parafii Nowy Las, co podobno miało być konsekwencją zniszczenia tutejszego kościoła przez husytów w drodze z Prudnika do Głuchołaz w roku 1428. Wieś wielokrotnie była grabiona i niszczona również podczas kolejnych wojen, w tym głównie wojny trzydziestoletniej i pierwszej wojny śląskiej w latach 1741–1742. Z zachowanych dokumentów wynika, że w Charbielinie zimą roku 1683-1684 kwaterowała część oddziałów księcia Lubomirskiego, które właśnie tędy powracały po odsieczy wiedeńskiej.
Szkoła powszechna istniała we wsi już w roku 1709. Przed II wojną światową w Charbielinie były: 3 gospody, kasa oszczędnościowa i cegielnia.
W styczniu 1945 przez wieś przebiegał szlak tzw. marszu śmierci, czyli pieszej ewakuacji więźniów KL Auschwitz. W okolicy Charbielina wielu więźniów straciło życie, 11 jest pochowanych w zbiorowej mogile na miejscowym cmentarzu parafialnym.
Wiosną 1945 rejon Charbielina stał się miejscem zaciętych walk. W celu wzmocnienia broniących się tam wojsk niemieckich, do walk na północ od podnóża Sudetów aż poza linię Białej Głuchołaskiej, wprowadzono oddział zaporowy. Zgromadzonymi dodatkowo siłami obsadzono rubież wzdłuż drogi: Nysa – Hajduki Nyskie – Stary Las- Charbielin-Czapka (wzgórze na wschód od Głuchołaz). W trakcie późniejszych walk udało im się m.in. między Charbielinem a Wierzbcem rozbić 12 rosyjskich czołgów. Oddziały Armii Czerwonej zajęły Charbielin w trzeciej dekadzie marca 1945 i ukształtowana wówczas linia frontu, między Charbielinem a Głuchołazami, przebiegała do początku maja (końca wojny).
Przybyli tutaj w maju i czerwcu pierwsi polscy repatrianci, często ulegali wypadkom na skutek wybuchu niewypałów. Rejon Charbielina był bowiem częścią szerokiego pasa pól minowych, które broniły od południa twierdzę Nysa.
W latach 1945–1950 Charbielin należał do województwa śląskiego, a od 1950 do województwa opolskiego.
W latach 70. XX wieku wybudowano w Charbielinie nowe osiedle mieszkaniowe, przeznaczone głównie dla pracowników tamtejszego PGR-u.
Zabytki.
Do wojewódzkiego rejestru zabytków wpisane są:
inne zabytki:
Gospodarka.
Wieś ma charakter rolniczo-mieszkaniowy i turystyczno-wypoczynkowy. We wsi funkcjonują: warsztat samochodowy, budowlany, stolarskie, dwa sklepy spożywcze, największa w Polsce winnica i agroturystyka dla rodzin z dziećmi wdrażająca także program Zagród Edukacyjnych. Działają Ludowy Zespół Sportowy, Ochotnicza Straż Pożarna, Stowarzyszenie Rozwoju Wsi Charbielin oraz Koło Gospodyń Wiejskich.

</doc>
<doc id="394441" url="https://pl.wikipedia.org/wiki?curid=394441" title="Charbielin (powiat leszczyński)">
Charbielin (powiat leszczyński)

Charbielin – wieś w Polsce położona w województwie wielkopolskim, w powiecie leszczyńskim, w gminie Włoszakowice, na obszarze Przemęckiego Parku Krajobrazowego.
W okresie Wielkiego Księstwa Poznańskiego (1815-1848) miejscowość wzmiankowana jako Charbelin (Karmelin) należała do wsi mniejszych w ówczesnym pruskim powiecie Kosten rejencji poznańskiej. Charbelin należał do okręgu śmigielskiego tego powiatu i stanowił część majątku Sokołowo ("niem. Sukel"), który należał wówczas do Skórżyńskiego. Według spisu urzędowego z 1837 roku Charbelin liczył 61 mieszkańców, którzy zamieszkiwali 8 dymów (domostw).
W latach 1975–1998 miejscowość administracyjnie należała do województwa leszczyńskiego. Do końca 1999 roku w gminie Przemęt w powiecie wolsztyńskim.
Znajduje się tam Sanktuarium maryjne. Kościół w Charbielinie istniał już w XII wieku. Pięćset lat później, w wyniku pożaru, przeniesiono parafię do Dłużyny, jednak wkrótce Charbielin zasłynął z kultu maryjnego, związanego z płaskorzeźbą przedstawiającą Wniebowzięcie Matki Bożej. Wierni dziękowali tu za cuda – przede wszystkim uzdrowienia, a wierni z Włoszakowic złożyli wotum za uratowanie przed zarazą.
Zobacz też: Charbielin

</doc>
<doc id="394442" url="https://pl.wikipedia.org/wiki?curid=394442" title="Charnowo (województwo pomorskie)">
Charnowo (województwo pomorskie)

Charnowo (kasz. "Charnowò", niem. "Arnshagen") – wieś w Polsce położona w województwie pomorskim, w powiecie słupskim, w gminie Ustka. 
Administracyjnie Charnowo jest odrębnym sołectwem. W latach 1975–1998 miejscowość położona była w województwie słupskim. Według danych z 31 grudnia 2007 r. wieś miała 324 mieszkańców.
Obiekty znajdujące się we wsi.
We wsi jest zabytkowy, bogato wyposażony, kościół szachulcowy z XVII w., z ceglaną wieżą z XV w., gotyckim portalem i ośmiobocznym hełmem. Cenne wyposażenie m.in. renesansowe stalle oraz barokowe ołtarze, empora i prospekt organowy. Jest to kościół filialny pw. Znalezienia Krzyża w parafii w parafii Najświętszego Zbawiciela w Ustce.
W miejscowości znajduje się przystanek kolejowy Charnowo Słupskie na linii kolejowej nr 495 Piła Główna – Ustka Uroczysko.

</doc>
<doc id="394443" url="https://pl.wikipedia.org/wiki?curid=394443" title="Charnowo (województwo zachodniopomorskie)">
Charnowo (województwo zachodniopomorskie)

Charnowo – wieś w Polsce położona w województwie zachodniopomorskim, w powiecie gryfickim, w gminie Płoty.
W latach 1975–1998 miejscowość administracyjnie należała do województwa szczecińskiego.
W 2002 roku wieś liczyła 6 mieszkalnych budynków, w nich 17 mieszkań ogółem, z nich 15 zamieszkane stale. Z 15 mieszkań zamieszkanych 5 mieszkań wybudowany między 1918 a 1944 i 10 — między 1945 a 1970 rokiem.
Od 65 osób 20 było w wieku przedprodukcyjnym, 29 — w wieku produkcyjnym mobilnym, 13 — w wieku produkcyjnym niemobilnym, 3 — w wieku poprodukcyjnym. Od 48 osób w wieku 13 lat i więcej 2 mieli wykształcenie wyższe, 14 — średnie, 7 — zasadnicze zawodowe, 22 — podstawowe ukończone i 3 — podstawowe nieukończone lub bez wykształcenia.
Ludność.
W 2011 roku wo wsi żyło 55 osób, z nich 28 mężczyzn i 27 kobiet; 12 było w wieku przedprodukcyjnym, 22 — w wieku produkcyjnym mobilnym, 15 — w wieku produkcyjnym niemobilnym, 6 — w wieku poprodukcyjnym.

</doc>
<doc id="394444" url="https://pl.wikipedia.org/wiki?curid=394444" title="Chechło (województwo śląskie)">
Chechło (województwo śląskie)

Chechło (niem. "Chechlau", 1936-1945 "Strahlheim") – wieś sołecka w Polsce położona w województwie śląskim, w powiecie gliwickim, w gminie Rudziniec.
W latach 1975–1998 miejscowość administracyjnie należała do województwa katowickiego.
Nazwa.
Miejscowość ma metrykę średniowieczną i notowana jest od XIV wieku. Po raz pierwszy wymieniona została w latach 1306-1308 jako "Hechel", 1354-55 "Chochel", 1388 "in Chechli", 1394 "de Chechło", 1401 "Chechli", 1480 "Chechel" oraz "fluvio Chechelyecz", 1509 "Chechło", 1564 "Chechło", 1680 "Chechło", 1765 "Chichło", 1787 "Chechło" 1880 "Chechło". Nazwa wsi Chechło oznacza "mokre łąki, mokradła".
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Chechel".
Nazwę miejscowości w zlatynizowanej formie "Chechel" wymienia w latach (1470-1480) Jan Długosz w księdze Liber beneficiorum dioecesis Cracoviensis.
W okresie germanizacji nazw na Śląsku przez narodowych socjalistów zmieniono po 1938 roku nazwę wsi na ahistoryczną, całkowicie niemiecką nazwę - "Strahleim".
Historia.
Miejscowość lokowana została w 1305 rok. Przybliżony czas powstania osady to pierwsza połowa XIII wieku. Wieś należy do kasztelanii toszeckiej.
W 1320 roku właścicielem wsi jest rycerz Wilczek, kolejno wieś przechodzi w 1409 roku we władanie rycerza Stefana Stral von Czechel, a następnie w 1515 roku kupuje ją szlachcic Melchior Ściborowski, w 1679 roku J. M. K. Fryderyk von Oderwolf, potem dobra te kupują kolejno hrabiowie Paczyńscy, Sobek, Werner, Strachowity, Scherr – Toss i książęta Hohenlohe-Oehringen.
W 1376 roku wzmiankowany jest w Chechle kościół parafialny. Późniejszy, pochodzący z 1517 roku, drewaniny z podmurówką z kamienia polnego, spłonął 15 lipca 1949 roku od uderzenia pioruna. W 1864 roku we wsi działa huta żelaza.
Edukacja.
Szkoły podstawowe:

</doc>
<doc id="394445" url="https://pl.wikipedia.org/wiki?curid=394445" title="Chełchy (województwo mazowieckie)">
Chełchy (województwo mazowieckie)

Chełchy – wieś w Polsce położona w województwie mazowieckim, w powiecie makowskim, w gminie Sypniewo.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Jana Chrzciciela w Sypniewie.

</doc>
<doc id="394446" url="https://pl.wikipedia.org/wiki?curid=394446" title="Chełchy (województwo podlaskie)">
Chełchy (województwo podlaskie)

Chełchy – wieś w Polsce położona w województwie podlaskim, w powiecie kolneńskim, w gminie Grabowo.
Prywatna wieś szlachecka położona była w drugiej połowie XVI wieku w powiecie wąsoskim ziemi wiskiej województwa mazowieckiego. W latach 1975–1998 miejscowość administracyjnie należała do województwa łomżyńskiego.
Sołtysem wsi został Michał Śleszyński.
Wierni kościoła rzymskokatolickiego należą do parafii św. Stanisława Biskupa i Męczennika w Niedźwiadnej.

</doc>
<doc id="394447" url="https://pl.wikipedia.org/wiki?curid=394447" title="Chełmce (województwo kujawsko-pomorskie)">
Chełmce (województwo kujawsko-pomorskie)

Chełmce – wieś w Polsce, położona w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
W latach 1934–1954 i 1973–1976 miejscowość była siedzibą gminy Chełmce. W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 514 mieszkańców. Jest czwartą co do wielkości miejscowością gminy Kruszwica.
Obiekty.
Miejscowość jest siedzibą parafii rzymskokatolickiej pw. św. Katarzyny.
W Chełmcach funkcjonuje od 1915 r. Ochotnicza Straż Pożarna, która jest włączona do Krajowego Systemu Ratowniczo-Gaśniczego (KSR-G) oraz Ośrodek Zdrowia, należący do Niepublicznego Zakładu Opieki Zdrowotnej (NZOZ) "Twoje Zdrowie" w Kruszwicy.
Zabytki.
Według rejestru zabytków NID na listę zabytków wpisany jest kościół parafialny pw. św. Katarzyny z 1843, nr rej.: A/1611 z 16.04.2012.
Znane osoby.
W Chełmcach urodzili się m.in.:

</doc>
<doc id="394448" url="https://pl.wikipedia.org/wiki?curid=394448" title="Chełmce (województwo łódzkie)">
Chełmce (województwo łódzkie)

Chełmce – wieś w Polsce położona w województwie łódzkim, w powiecie skierniewickim, w gminie Kowiesy.
Historia.
Wieś szlachecka położona była w drugiej połowie XVI wieku w powiecie bielskim ziemi rawskiej województwa rawskiego.
Ze majątku Chełmce wywodziła się rodzina Antoniego i Marii Grabskich, których troje dzieci poniosło śmierć w obronie Lwowa podczas wojny polsko-ukraińskiej (Helena w wieku 15 lat, Jan w wieku 18 lat, Tadeusz w wieku 21 lat).
W latach 1975–1998 miejscowość administracyjnie należała do województwa skierniewickiego.

</doc>
<doc id="394449" url="https://pl.wikipedia.org/wiki?curid=394449" title="Chełmce (województwo świętokrzyskie)">
Chełmce (województwo świętokrzyskie)

Chełmce – wieś w Polsce położona w województwie świętokrzyskim, w powiecie kieleckim, w gminie Strawczyn.
W latach 1975–1998 miejscowość położona była w województwie kieleckim.
Przez wieś przechodzi zielona ścieżka rowerowa do Strawczyna.
Historia.
Wieś należała w XVI w. do Hieronima Odrowąża, później do rodziny Tarłów. 
Przez kilka lat była to parafia Henryka Sienkiewicza, mieszkającego w Oblęgorku. 
Na parafialnym cmentarzu znajduje się rodzinny grobowiec Sienkiewiczów. Pochowani tam zostali Henryk Józef (zmarł w 1958), Zuzanna (zmarła w 1982) Sienkiewiczowie (syn i synowa pisarza) oraz wnuczka Anna Sienkiewicz (zmarła w 2020).
Wieża rycerska w Chełmcach.
Historia.
Wieżę zbudowano około 1540 roku i jest ona jedną z najstarszych obronnych wież rycerskich w rejonie Gór Świętokrzyskich. Okoliczne dobra były wtedy własnością Jakuba Sancygniowskiego. Następnie drogą małżeństw i spadków dostały się rodzinom Kostków, Tarnowskich, Ostrogskich. W 1619 roku kupił wieżę wojewoda lubelski Piotr Aleksander Tarło. Tarłowie posiadali Chełmce aż do 1898 roku, ale dwór (kamienica) przestał być ich rezydencją zapewne już po 1652 roku, kiedy to wznieśli okazały pałac w pobliskim Piekoszowie; a wieża stała się wtedy rodzinnym dworem myśliwskim. Nie znamy dziejów obiektu, aż do 1848 roku, kiedy powstał jego opis - miał on wówczas dwa dodatkowe drewniane skrzydła boczne - od południa mieszczące pokoje mieszkalne, a od wschodu - kuchnię z zapleczem. Po spaleniu dworu i wsi przez Rosjan w 1864 roku, stojący przez czas jakiś w ruinie dwór zapewne odtworzono i dobudowano klatkę schodową oraz werandę na piętrze; skrzydeł już nie odbudowano. Dwór otoczony był kiedyś parkiem ciągnącym się w kierunku wschodnim, a po północnej stronie znajdował się staw z drewnianym dworkiem. Dalej na północ znajdowało się podwórze z folwarkiem, otoczone zabudową gospodarczą. Pod koniec XIX wieku majątek rozparcelowano, a folwark Chełmce dostał się w prywatne ręce. W 1915 roku obiekt, za namową Henryka Sienkiewicza, kupił proboszcz z Oblęgorka, z zamiarem umieszczenia tu szkoły. Przekazany po I Wojnie światowej rodzinie Jarząbków, został uznany w 1928 roku za niezdatny do mieszkania i przeznaczony na cele gospodarcze. W 1956 roku spłonęły drewniane werandy i klatka schodowa wraz z dachem głównym. Dwór niszczał; w latach 60. XX wieku próbowano umieścić tu straż pożarną i pojawiła się okoliczna zabudowa, a w 1985 roku przeznaczono go już do rozbiórki. Dzięki protestom i staraniom środowiska konserwatorskiego nie doszło to do skutku i w 1991 roku obiekt zakupiła od władz lokalnych rodzina architektów Borsów, która częściowo odnowiła obiekt przystosowując go do funkcji mieszkalnej; w 2014 roku wieża ponownie zmieniła właściciela. Obiekt jest uznawany za zbór ariański w oparciu o bliżej nieokreśloną tradycję, bez poświadczeń źródłowych. Lokalnie budynek zwany jest "Kamienicą”. 
Architektura.
Pierwotny budynek zbudowany został na planie zbliżonym do kwadratu. Wywodził się on z tradycji murowanych, późnośredniowiecznych wież obronnych. Był i jest piętrowy, podpiwniczony, nakryty obecnie dachem czterospadowym. Wielokrotne był remontowany, czy też przebudowany, co spowodowało znaczną utratę cech stylowych - widocznych obecnie głównie w proporcjach budynku. Piwnice są w układzie dwutraktowym, przesklepione kolebkowo. Na parterze znajduje się sień reprezentacyjna, przesklepiona kolebkowo i dwie izby nakryte sklepieniem krzyżowym. Na piętrze pierwotnie było wnętrze jednoprzestrzenne, z ośmioma dużymi oknami na cztery strony świata, przykryte drewnianym stropem, a wejście na piętro prowadziło mostkiem zwodzonym na balkon od strony zachodniej. Obecnie w układzie piwnic i parteru niewiele się zmieniło, natomiast na piętrze występują nowożytne podziały na mniejsze pomieszczenia. Wykonano też w ostatnich latach nową przybudówkę od strony wschodniej, umieszczając w niej klatkę schodową. Niewielka posesja jest teraz wygrodzona, wokół budynku występuje trawnik i fragmenty pozostałości okazałego niegdyś parku, dziś zupełnie nieczytelnego w terenie. Budynek murowany jest z kamienia, (miejscowego dolomitu i piaskowca); stropy, więźba i dach są współczesne. Dwór stoi obecnie pośrodku wsi, między wzniesieniem Góry Plebańskiej (z kościołem) a Górą Zachętną.
Zabytek niedostępny dla zwiedzających, ale z zewnątrz jest dobrze widoczny. Jest to własność prywatna, budynek okresowo użytkowany. 
Obiekt jest wpisany do rejestru zabytków pod numerem: A.463 z 26.10.1956)

</doc>
<doc id="394450" url="https://pl.wikipedia.org/wiki?curid=394450" title="Tuszita">
Tuszita

Tuszita (pali. "Tusita" - Niebiosa Tusita) – dziewiąty świat (licząc od najniższego) w kosmologii buddyjskiej, będący częścią Szczęśliwych Miejsc Przeznaczenia (pali. "sugati"). Niebiosa te zamieszkują Zadowolone Deva (pali. "Tusita Deva"). Miejsce to jest przepełnione rozkoszą i przepychem. Tutaj oczekują Bodhisattwowie na przyszłe narodziny w Świecie Ludzi (pali. "Manussa Loka"). Tutaj według wierzeń buddystów zamieszkuje przyszły budda Maitreya.
Długość życia w tym świecie: 4000 niebiańskich lat (576 mln ludzkich lat) Jeden niebiański dzień = 400 ludzkich lat.
W tradycji mahajany wierzy się, iż w niebie Tuszita i Gendyn zatrzymują się buddyści zanim przejdą reinkarnację na ziemi.

</doc>
<doc id="394451" url="https://pl.wikipedia.org/wiki?curid=394451" title="Chełmce (województwo wielkopolskie)">
Chełmce (województwo wielkopolskie)

Chełmce – wieś w Polsce, w województwie wielkopolskim, w powiecie kaliskim, w gminie Opatówek.
Według danych z 21 kwietnia 2004 wieś liczyła 664 mieszkańców, podczas gdy 31 marca 2011 było ich 694.
W latach 1975–1998 miejscowość administracyjnie należała do województwa kaliskiego.
We wsi znajdują się wieża RTV SLR Chełmce o wysokości 74 m oraz neogotycki kościół pod wezwaniem Narodzenia NMP, który wybudowano w latach 1882-1883. Po II wojnie światowej do kościoła zostały translokowane organy firmy Schlag &amp; Söhne, które zostały wyremontowane w latach 2009-2012. Od 2016 w kościele odbywa się Międzynarodowy Festiwal Organowy „Jesień Organowa”.

</doc>
<doc id="394452" url="https://pl.wikipedia.org/wiki?curid=394452" title="Zbigniew Ohanowicz">
Zbigniew Ohanowicz

Zbigniew Ohanowicz (ur. 7 października 1923 w Debesławcach w powiecie kołomyjskim, zm. 24 grudnia 2001 we Wrocławiu) – generał dywizji Wojska Polskiego.
Życiorys.
Wywodził się ze społeczności polskich Ormian. W 1944 wstąpił do Wojska Polskiego w ZSRR. Po ukończeniu Centralnej Szkoły Podchorążych został dowódcą plutonu w Oficerskiej Szkole Piechoty nr 2. Następnie wyznaczono go na dowódcę kompanii piechoty, a potem batalionu szkolnego w 43 pułku piechoty. Od 1949 był dowódcą 32 pułku zmechanizowanego. W 1953 został zastępcą dowódcy 16 Dywizji Zmechanizowanej, a później 10 Dywizji Zmechanizowanej. Członek PPR, a następnie PZPR.
W latach 1955–1956 zajmował stanowisko dowódcy 20 Dywizji Pancernej w Szczecinku. Następnie od 1956 do 1964 był dowódcą 2 Dywizji Zmechanizowanej w Nysie.
W 1963 ukończył zaocznie Akademię Sztabu Generalnego im. gen. broni Karola Świerczewskiego w Rembertowie, broniąc pracę dyplomową o przegrupowaniu dywizji zmechanizowanej na dużą odległość. W tym samym roku został mianowany generałem brygady. W 1965 został zastępcą dowódcy Śląskiego Okręgu Wojskowego ds. liniowych. W 1968 uczestniczył jako zastępca dowódcy Armii w interwencji w Czechosłowacji. W 1971 objął obowiązki dowódcy 10 Dywizji Pancernej w Opolu. Od 1973 ponownie na stanowisku zastępcy dowódcy Śląskiego Okręgu Wojskowego ds. liniowych. 
W 1975 mianowany na generała dywizji.
W związku z wypadkiem samochodowym jakiemu uległ gen. dyw. Henryk Rapacewicz, w okresie od 13 października 1977 do 26 lutego 1978 czasowo pełnił obowiązki dowódcy Śląskiego Okręgu Wojskowego. W latach 1978–1979 był I zastępcą szefa Głównego Zarządu Szkolenia Bojowego WP. W 1979 przekazał obowiązki służbowe gen. bryg. Kazimierzowi Makarewiczowi po czym objął stanowisko attaché wojskowego i lotniczego przy Ambasadzie PRL w Budapeszcie. Na przełomie 1985 i 1986 pozostawał w dyspozycji Ministra Obrony Narodowej. W 1986 został pełnomocnikiem Rządu PRL do spraw pobytu Armii Radzieckiej w Polsce. 28 lutego 1989 został przeniesiony w stan spoczynku. W latach 1993–1994, już jako pracownik cywilny, był pełnomocnikiem dowódcy Śląskiego Okręgu Wojskowego do spraw przejęcia i zagospodarowania mienia po wojskach Federacji Rosyjskiej.
27 sierpnia 2003 Minister Obrony Narodowej nadał Ośrodkowi Szkolenia Poligonowego Wojsk Lądowych Żagań imię patrona - generała dywizji Zbigniewa Ohanowicza.
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:

</doc>
<doc id="394453" url="https://pl.wikipedia.org/wiki?curid=394453" title="Chełmek (województwo lubuskie)">
Chełmek (województwo lubuskie)

Chełmek – wieś w Polsce położona w województwie lubuskim, w powiecie nowosolskim, w gminie Nowa Sól.
W latach 1975–1998 miejscowość administracyjnie należała do województwa zielonogórskiego.
Zabytki.
Do wojewódzkiego rejestru zabytków wpisany jest:

</doc>
<doc id="394455" url="https://pl.wikipedia.org/wiki?curid=394455" title="Chełmek (województwo pomorskie)">
Chełmek (województwo pomorskie)

Chełmek – wieś w Polsce położona w województwie pomorskim, w powiecie nowodworskim, w gminie Stegna na obszarze Żuław Wiślanych. 
W latach 1975–1998 miejscowość administracyjnie należała do województwa elbląskiego.
Inne miejscowości o nazwie: Chełmek, Chełmek Wołowski

</doc>
<doc id="394456" url="https://pl.wikipedia.org/wiki?curid=394456" title="Chełmiec (województwo dolnośląskie)">
Chełmiec (województwo dolnośląskie)

Chełmiec (niem. "Kolbnitz") – wieś w Polsce położona w województwie dolnośląskim, w powiecie jaworskim, w gminie Męcinka.
Podział administracyjny.
W latach 1975–1998 miejscowość administracyjnie należała do województwa legnickiego. Do sołectwa Chełmiec należą kolonie Jerzyków i Raczyce
Nazwa.
Nazwa miejscowości pochodzi od polskiej nazwy oznaczającej część uzbrojenia obronnego na głowę hełm. Pierwsza wzmianka o miejscowości pochodzi ze średniowiecznego dokumentu z 1202 roku gdzie wymieniona jest jako "Chelmecz", kolejna z roku 1227 roku "Helmech". Wieś wymieniona została w staropolskiej, zlatynizowanej formie "Chelmetz" w łacińskim dokumencie wydanym w 1202 roku wydanym we Wrocławiu przez kancelarię biskupa wrocławskiego Cypriana. W kolejnym dokumencie z 1217 roku miejscowość wymieniona jest w jako "Holmici".
Zabytki.
Do wojewódzkiego rejestru zabytków wpisane są obiekty:
Tradycje górnicze.
Kopalnie miedzi i kruszców działały na tych terenach jeszcze przed 1241 rokiem oraz w latach 1502-1561, 1780-1790. W latach 1850-1890 działała kopalnia Max Emil Aleksander. Obecnie we wsi znajdują się pozostałości po sztolniach górniczych.

</doc>
<doc id="394457" url="https://pl.wikipedia.org/wiki?curid=394457" title="Chełmiec (województwo lubelskie)">
Chełmiec (województwo lubelskie)

Chełmiec – wieś w Polsce położona w województwie lubelskim, w powiecie krasnostawskim, w gminie Kraśniczyn.
W latach 1975–1998 miejscowość administracyjnie należała do województwa chełmskiego.
Wieś połączona drogą lokalną z drogą wojewódzką 843 łączącej Chełm z Zamościem, w okolicy urokliwej pełnej wzgórz i wąwozów.
Wieś stanowi sołectwo gminy Kraśniczyn. Według Narodowego Spisu Powszechnego (III 2011 r.) wieś liczyła 157 mieszkańców.

</doc>
<doc id="394458" url="https://pl.wikipedia.org/wiki?curid=394458" title="Chełmiec">
Chełmiec

Chełmiec (do 29 maja 1953 – "Chełmiec Polski") – wieś w Polsce położona w województwie małopolskim, w powiecie nowosądeckim, w gminie Chełmiec, której jest siedzibą.
Wieś leży w Kotlinie Sądeckiej, na lewym brzegu Dunajca, przy drodze krajowej nr 28. Działają w niej firmy budowlane, handlowe i transportowe. Mieści się tu także placówka straży gminnej, zespół szkół, ośrodek zdrowia i biblioteka publiczna.
W Chełmcu znajdują się liczne obiekty sportowe:
Zgodnie z przyjętym Gminnym Programem Rewitalizacji w miejscowości planowana jest budowa obserwatorium astronomicznego na dachu budynku zespołu szkół, rozbudowa Aqua Centrum Chełmiec o nową część rekreacyjną oraz budowa parku zieleni i nowych parkingów.
Historia i zabytki.
Chełmiec był jedną z wsi, którą w 1257 roku Bolesław V Wstydliwy oddał swojej żonie Kindze. Ta owdowiawszy, w roku 1280 ufundowała starosądecki klasztor Klarysek, ofiarowując na jego utrzymanie wszystkie swe folwarki na Sądecczyźnie. Wieś duchowna, własność klasztoru klarysek w Starym Sączu, położona była w drugiej połowie XVI wieku w powiecie sądeckim województwa krakowskiego. W 1579 roku ksieni starosądecka oddała Spytkowi Jordanowi wieś Chełmiec w dożywotnią dzierżawę, a ten z kolei odstąpił ją Sebastianowi z Lubomierza.
W 1772 w wyniku I rozbioru Polski Chełmiec znalazł się pod władzą austriacką. W XIX wieku część Chełmca została skolonizowana przez sprowadzonych tu osadników niemieckich, co spowodowało podział wsi na część polską i niemiecką. Po kasacji starosądeckiego zakonu w roku 1782 Chełmiec przeszedł w ręce rodziny Wittingów i należał do niej do roku 1945.
W okresie II wojny światowej w Chełmcu istniał obóz pracy przymusowej. Po wojnie Chełmiec został siedzibą gminy. W latach 1975–1998 miejscowość administracyjnie należała do województwa nowosądeckiego.
5 września 2016 roku, na XXI sesji Rady Gminy, radni pozytywnie odnieśli się do nadania miejscowości Chełmiec statusu miasta. Rozporządzeniem Rady Ministrów z dnia 24 lipca 2017 r. ustalono, że Chełmiec uzyska status miasta z dniem 1 stycznia 2018 r., po czym datę tę przesunięto na 1 stycznia 2019 r., a następnie na 1 stycznia 2020 r., by ostatecznie pod koniec 2019 r. zrezygnować z nadawania miejscowości praw miejskich.
We wsi znajdowały się ruiny XIX-wiecznego dworu Wittigów, zostały jednak rozebrane. W jego miejscu planowane jest powstanie centrum kulturalno-rekreacyjnego wraz z amfiteatrem.
Kontrowersje w sprawie nadania statusu miasta (2017–2020).
Rada Gminy w Chełmcu uchwałą XXI/405/2016, w oparciu o wcześniej przeprowadzone konsultacje, wyraziła pozytywną opinię w sprawie nadania statusu miasta miejscowości Chełmiec. 21 lutego 2017 wniosek o zmianę statusu miejscowości Chełmiec został podpisany przez Przewodniczącego Rady Gminy Chełmiec Józefa Zygmunta. Rozporządzeniem Rady Ministrów z 24 lipca 2017 Chełmiec miał uzyskać status miasta z dniem 1 stycznia 2018. Jednak w grudniu 2017, 7 chełmieckich radnych z liczby 21 radnych, zakwestionowała rzetelność przeprowadzenia konsultacji społecznych. Na skutek interwencji tych radnych, Rada Ministrów zmieniła zdanie, publikując 6 grudnia projekt zmieniający rozporządzenie z dnia 24 lipca 2017 r, odraczając nadanie statusu miasta Chełmcowi o jeden rok (tzn. do 1 stycznia 2019), co z kolei miało pozwolić wszystkim zainteresowanym na ponowną analizę zasadności tej regulacji, w tym rzetelne skonsultowanie jej z mieszkańcami. Mimo buntu przyszłego burmistrza Chełmca, Bernarda Stawiarskiego (zarzucającego MSWiA „działanie po cichu i w pełnej konspiracji” oraz łamanie Konstytucji), odroczenie daty zatwierdzono Rozporządzeniem Rady Ministrów z dnia 27 grudnia 2017, wchodzącym w życie 31 grudnia 2017. 27 stycznia radni zdecydowali, że sprawa Chełmca trafi do Trybunału Konstytucyjnego. Sprawa rzekomo źle przeprowadzonych konsultacji była rozpatrywana w prokuraturze – żaden organ nie wydał negatywnej opinii na temat tych konsultacji. W związku z tym, podczas sesji gminnego samorządu 26 czerwca 2018 radni podjęli decyzję o podtrzymaniu w całości wniosku i opinii lokalnego samorządu w sprawie przekształcenia wsi w miasto. Oznacza to też, że nowe konsultacje nie będą przeprowadzane. Ostatecznie trzynastu radnych poparło wniosek, a ośmiu zagłosowało przeciw, dzięki czemu uchwała została przyjęta. 12 grudnia 2018 MSWiA wydało projekt zmieniający rozporządzenie z 24 lipca 2017 przez usunięcie z listy przyszłych miast Chełmca, dodanego do niej rozporządzeniem z 30 grudnia 2017, a mającym wejść w życie 1 stycznia 2019 (a więc praktycznie unieważniając zmiany wprowadzone rozporządzeniem z 30 grudnia 2017). Przyczyną zmiany zdania były: a) brak przeprowadzenia ponownych konsultacji z mieszkańcami w sprawie nadania statusu miasta Chełmcowi, których pierwsza edycja (w 2017) została zakwestionowana przez część radnych gminy jako nierzetelna, a co z kolei stało się powodem odroczenia nadania statusu miasta Chełmcowi o rok (z 1 stycznia 2018 na 1 stycznia 2019); b) kolejne pismo radnych gminy Chełmiec do MSWiA wnioskujące o uchylenie przepisów dotyczących nadania statusu miasta Chełmcowi z powodu nierzetelnych konsultacji w 2017; c) Sąd Rejonowy w Nowym Sączu (II Wydział Karny) uchylił postanowienie o odmowie wszczęcia śledztwa w sprawie niedopełnienia obowiązków wójta i przewodniczącego rady gminy Chełmiec w trakcie konsultacji społecznych oraz w sprawie poświadczenia nieprawdy przez tych samych co do okoliczności mających znaczenie prawne w dokumentach dotyczących zarówno konsultacji jak i wniosku o nadanie statusu miasta. Żaden z konsultowanych resortów rządowych nie wniósł zastrzeżeń co do projektu rozporządzenia z 12 grudnia 2018. Ostatecznie MSWiA powiadomiło 28 grudnia 2018, że z dniem 1 stycznia 2019 w Polsce przybędzie 10 nowych miast, wśród których nie znalazł się Chełmiec. W kolejnej wersji rozporządzenia korygującego, nadanie statusu miasta Chełmcowi zostało odroczone o kolejny rok, do 1 stycznia 2020, natomiast pod koniec 2019 r. ukazało się kolejne rozporządzenie korygujące, którym zrezygnowano z nadawania miejscowości statusu miasta. 20 stycznia radni z gminy Chełmiec ponownie dyskutowali na temat praw miejskich i możliwości odwołania się do Trybunału Konstytucyjnego w sprawie odwołania decyzji o przyznaniu sołectwu statusu miasta.

</doc>
<doc id="394461" url="https://pl.wikipedia.org/wiki?curid=394461" title="Chełst (województwo mazowieckie)">
Chełst (województwo mazowieckie)

Chełst – wieś w Polsce położona w województwie mazowieckim, w powiecie mińskim, w gminie Siennica.
Wieś szlachecka położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego.

</doc>
<doc id="394462" url="https://pl.wikipedia.org/wiki?curid=394462" title="Chełst (województwo wielkopolskie)">
Chełst (województwo wielkopolskie)

Chełst (niem. "Neuteich") – wieś sołecka w Polsce nad rzeką Miałą, przy szosie Drezdenko - Czarnków, położona w województwie wielkopolskim, w powiecie czarnkowsko-trzcianeckim, w gminie Drawsko. Przez wieś przebiega droga wojewódzka nr 181 oraz wybiega DW 133.
Nazwa.
Nazwa notowana od XVI wieku w różnych formach: 1564-65 "na Chelscziech", 1580 "Chełst", 1595 "Chaust" oraz "Neuenteich", 1627 "Helst", 1632 "Chełst", 1638 "Neuteich", 1880 "Chełst" oraz "Neuteich".
Nazwa pochodzi od miejscowego stawu i rzeki o nazwie "Chełst" zwanej również "Miałła" (obecnie to rzeka Miała). Nazwa "Chełst" wywodzi się z języka staropolskiego i oznacza "szum, zgiełk". W latach 1564-65 zapisano lokalizację miejscowości "przy stawie Chelsczie". Pierwszy człon niemieckiej nazwy również nawiązuje do stawu "Teich" z dodaniem słowa "nowy" - "neu".
Historia.
Pierwsza wzmianka o wsi smolarskiej złożonej z pięciu domostw pochodzi z 1564 (początkowo była to królewszczyzna). W 1580 istniał tu młyn papierniczy. W latach 1920-1939 granica państwowa, biegnąca na krótkim odcinku rzeką Miałą, dzieliła wieś na dwie części: niemiecką (zachodnią) i polską (wschodnią). W latach 1975–1998 miejscowość administracyjnie należała do województwa pilskiego. Obecnie granica województw lubuskiego i wielkopolskiego powtarza dawną granicę polsko-niemiecką z dwoma odstępstwami na terenie puszczy - jedno z nich znajduje się w rejonie Chełstu.
W okresie międzywojennym w miejscowości stacjonowała placówka Straży Granicznej I linii „Chełst”.
Zabytki i osobliwości.
Godny uwagi jest kościół o konstrukcji szachulcowej, wzniesiony na planie prostokąta w połowie XVIII w. Zachowany zespół starych domów i gospodarstw. Pod lasem dawna niemiecka strażnica graniczna (przystosowana do roli szkoły). Przed nią tablica ku czci Józefa Chociszewskiego, urodzonego w Chełście. Odsłonięta została 4 czerwca 1939 na domu nr 9, czyli dawnej szkole w polskiej części, przeniesiona w obecne miejsce w 2007.
Z drogi przed i za wsią rozciąga się rozległy widok na dolinę Noteci ze wzgórza koło Starych Bielic.

</doc>
<doc id="394463" url="https://pl.wikipedia.org/wiki?curid=394463" title="Chełsty (województwo łódzkie)">
Chełsty (województwo łódzkie)

Chełsty – wieś w Polsce położona w województwie łódzkim, w powiecie opoczyńskim, w gminie Żarnów.
W latach 1975–1998 miejscowość administracyjnie należała do województwa piotrkowskiego.
We wsi jest siedziba rzymskokatolickiej parafii Miłosierdzia Bożego.
Historia.
Jak wskazują spisy urzędowe z lat 1775 i 1789 Chełsty stanowiły własność podpułkownika wojsk koronnych, kalwina Marcina Dołęgi. W skład jego włości wchodziły również: Adamów, Marcinków, Machory, Młynek, Myślibórz, Sulborowice i Wesoła. Dziedzic tego rozległego majątku zajmował się w owym czasie głównie produkcją surówki wielkopiecowej. Posiadał on 6 dymów fabrycznych w Młynku i 4 w Machorach. Okolice te obfitowały również w złoża rudy żelaznej i glinki ogniotrwałej.
Kolejnymi właścicielami tych dóbr w latach 30. XIX wieku była znana warszawska rodzina przemysłowców – Fraenklów.

</doc>
<doc id="394464" url="https://pl.wikipedia.org/wiki?curid=394464" title="Chełsty (województwo mazowieckie)">
Chełsty (województwo mazowieckie)

Chełsty – wieś w Polsce położona w województwie mazowieckim, w powiecie makowskim, w gminie Różan.
We wsi znajduje się remiza ochotniczej straży pożarnej. Przez wieś przechodzi Gazociąg Jamalski, na którym w tej wsi znajduje się złoty spaw.
Wierni kościoła rzymskokatolickiego należą do parafii św. Stanisława w Sieluniu.
Historia.
Wieś szlachecka położona była w drugiej połowie XVI wieku w powiecie ostrołęckim ziemi łomżyńskiej. W latach 1921–1936 wieś leżała w województwie białostockim, w powiecie ostrołęckim, w gminie Szczawin (od 1936 w gminie Goworowo).
Według Powszechnego Spisu Ludności z 1921 roku wieś zamieszkiwały 233 osoby w 38 budynkach mieszkalnych. Miejscowość należała do parafii rzymskokatolickiej w Goworowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Goworowie.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Mackeim ("makowski") "Regierungsbezirk Zichenau ("rejencji ciechanowskiej) III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="394465" url="https://pl.wikipedia.org/wiki?curid=394465" title="Chęciny (województwo lubuskie)">
Chęciny (województwo lubuskie)

Chęciny (, ) – wieś w Polsce, położona w województwie lubuskim, w powiecie krośnieńskim, w gminie Gubin.
W roku 1452 wioska nosiła nazwę "Saxdorf". Kiedyś był tu folwark, młyn wodny nad rzeką Golca ("Golze") i owczarnia. Z dawnych zabudowań pozostało tylko kilka budynków gospodarczych. W środku wioski rosną dwa prastare dęby i jest tam też nieużywana remiza strażacka. Do 1945 roku obok owczarni były jeszcze inne zabudowania gospodarcze i piękna leśniczówka, która została zrównana z ziemią (1945) przez wojska sowieckie.
W latach 1975–1998 miejscowość administracyjnie należała do województwa zielonogórskiego.
W 1952 roku wieś zamieszkiwało 78 osób na 17 gospodarstwach. Na przełomie lat 2007/2008 wieś zyskała sieć wodną.

</doc>
<doc id="394466" url="https://pl.wikipedia.org/wiki?curid=394466" title="Aegnor">
Aegnor



</doc>
<doc id="394467" url="https://pl.wikipedia.org/wiki?curid=394467" title="Chęciny (województwo mazowieckie)">
Chęciny (województwo mazowieckie)

Chęciny – wieś w Polsce położona w województwie mazowieckim, w powiecie garwolińskim, w gminie Górzno.
 
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii św. Jana Chrzciciela w Górznie.

</doc>
<doc id="394468" url="https://pl.wikipedia.org/wiki?curid=394468" title="Chlebowo (województwo mazowieckie)">
Chlebowo (województwo mazowieckie)

Chlebowo – wieś w Polsce położona w województwie mazowieckim, w powiecie płockim, w gminie Bulkowo.
Wieś szlachecka położona była w drugiej połowie XVI wieku w ziemi wyszogrodzkiej. W latach 1975–1998 miejscowość administracyjnie należała do województwa płockiego.

</doc>
<doc id="394469" url="https://pl.wikipedia.org/wiki?curid=394469" title="Chlebowo (powiat wrzesiński)">
Chlebowo (powiat wrzesiński)

Chlebowo – wieś w Polsce położona w województwie wielkopolskim, w powiecie wrzesińskim, w gminie Miłosław.
W latach 1975–1998 miejscowość administracyjnie należała do województwa poznańskiego.

</doc>
<doc id="394470" url="https://pl.wikipedia.org/wiki?curid=394470" title="Chlebów (województwo lubuskie)">
Chlebów (województwo lubuskie)

Chlebów ("Niemaszchleba" – na mapie z 1947 roku) – wieś w Polsce położona w województwie lubuskim, w powiecie krośnieńskim, w gminie Maszewo.
W latach 1975–1998 miejscowość administracyjnie należała do województwa zielonogórskiego.
Ze wsi pochodzi strongman Mateusz Kieliszkowski, wicemistrz świata z 2018 r..

</doc>
<doc id="394471" url="https://pl.wikipedia.org/wiki?curid=394471" title="Chlebów (województwo łódzkie)">
Chlebów (województwo łódzkie)

Chlebów – wieś w Polsce położona w województwie łódzkim, w powiecie skierniewickim, w gminie Lipce Reymontowskie.
Historia.
Wieś arcybiskupstwa gnieźnieńskiego w ziemi rawskiej województwa rawskiego w 1792 roku. 
8 września 1939 wkraczający do wsi żołnierze Wehrmachtu zamordowali 5 osób i spalili 27 budynków. Trzy ofiary udało się zidentyfikować.
W latach 1975–1998 miejscowość administracyjnie należała do województwa skierniewickiego.

</doc>
<doc id="394472" url="https://pl.wikipedia.org/wiki?curid=394472" title="Chlebów (województwo wielkopolskie)">
Chlebów (województwo wielkopolskie)

Chlebów – wieś w Polsce położona w województwie wielkopolskim, w powiecie tureckim, w gminie Turek.
W latach 1975–1998 miejscowość administracyjnie należała do województwa konińskiego.
We wsi Szkoła Podstawowa, szlak rowerowy oraz zalesione hałdy.

</doc>
<doc id="394473" url="https://pl.wikipedia.org/wiki?curid=394473" title="Chlewice (województwo świętokrzyskie)">
Chlewice (województwo świętokrzyskie)

Chlewice – wieś w Polsce położona w województwie świętokrzyskim, w powiecie włoszczowskim, w gminie Moskorzew.
Wieś jest podzielona drogą krajową 78 (czyli ulica 16 Stycznia), na dwa sołectwa Chlewice Wieś i Chlewice Kolonia. Do 2004 sołectwo na północ od DK 78 nosiło nazwę Kolonia Chlewska.
W latach 1975–1998 miejscowość administracyjnie należała do województwa częstochowskiego.
Położenie.
Chlewice leżą 6 km na wschód od Moskorzewa, 26 km na południe od Włoszczowy, 61 km na południowy zachód od Kielc, na obszarze Płaskowyżu Jędrzejowskiego.
Na terenie wsi znajdują się źródła Kwilinki, dopływu Białej Nidy
Komunikacja.
Przez miejscowość przebiega droga krajowa 78 z Chmielnika do przejścia granicznego w Chałupkach.
Na przystanku PKS zlokalizowanym przy tej drodze zatrzymują się autobusy dalekobieżne do Katowic, Ostrowca Świętokrzyskiego, Starachowic, Tarnobrzega oraz autobusy obsługujące trasy lokalne do Włoszczowy, Szczekocin, Jędrzejowa, Sędziszowa oraz innych okolicznych miejscowości.
Historia.
Wieś Odrowążów Szczekockich. Notowana jako własność szlachecka spadkobierców Spycimira Leliwity - Spytka z Melsztyna od 1373 roku.

</doc>
<doc id="394474" url="https://pl.wikipedia.org/wiki?curid=394474" title="Chlewice (województwo zachodniopomorskie)">
Chlewice (województwo zachodniopomorskie)

Chlewice (niem. do 1945 "Klewitz") – wieś w Polsce położona w województwie zachodniopomorskim, w powiecie myśliborskim, w gminie Boleszkowice w pobliżu ujścia Myśli do Odry, na terenach podmokłych; od płn. i wsch. otoczona lasami.
W latach 1975–1998 miejscowość administracyjnie należała do województwa gorzowskiego. Częściowo zachowany układ ulicowy.
Nazwa.
Nazwa na przestrzeni wieków: "Clewitz" 1451, 1857; "Klewitz" 1540.
Zgermanizowana nazwa "Klewitz" pochodzi od słowiańskiego "Chlewice" lub "Chlewica", te zaś od nazwy osobowej "Chlewa" z sufiksem -ice, lub od "chlewu" z sufiksem -ica.
Środowisko przyrodnicze.
Okoliczne tereny stanowią fragment parku krajobrazowego "Ujście Warty". Na tym terenie znajduje się kopalnia kruszyw mineralnych "Chlewice". Obszar wyrobisk i pozostały teren zakładów górniczych (osadniki, hałdy) zajmuje łącznie 40,5 ha. Skutkiem tej działalności jest dewastacja rzeźby terenu, zburzenie harmonijnego, mało przekształconego krajobrazu nadodrzańskiego (jednego z przedmiotów ochrony w Parku), zanik wielu cennych siedlisk przyrodniczych, zakłócenie stosunków wodnych w dolinie Odry, zamieranie drzewostanów łęgowych w otoczeniu kopalni oraz wykluczenie na znacznym odcinku nabrzeża Odry z zagospodarowania rekreacyjnego. Położenie kopalni bezpośrednio nad Odrą stwarza szczególne zagrożenie podczas powodzi, gdyż wody powodziowe mogą wtargnąć w obręb wyrobisk powodując podpiętrzenie wód gruntowych i zalanie terenów poza granicami naturalnego obszaru zalewowego.
Ludność.
Ludność w ostatnich 3 stuleciach :
Gospodarka.
Zasoby eksploatacyjne złoża według dokumentacji z 1992 r. wynoszą 6056 tys. ton dla powierzchni 37,25 ha. Według dodatku do dokumentacji opracowanego w 1997 r. dla firmy "Pomorskie Kopalnie Żwiru sp. z o.o." i zatwierdzonego przez Wojewodę Gorzowskiego (dec. OS-g-7520/2/97 z 09.08.1997 r) zasoby geologiczne złoża wynoszą 10 828 tys. ton. Złoże posiada koncesję eksploatacyjną wydaną przez Wojewodę Gorzowskiego (dec. OS-g-7512/E/3/96 z dn. 23.12.1996 r) na obszar 40,5 ha. Koncesja przewiduje roczne wydobycie rzędu 250-300 tys. ton i obowiązuje do XII.2021 r. Obecnie eksploatacja złoża jest zatrzymana. Złoże posiada wyznaczony teren i obszar górniczy "Chlewice" o powierzchni 123,2 ha (dec. Woj. Gorz. Nr OŚ-g-7512/E/3/96/4/97 z 26.03.1997 r). Prace rekultywacyjne na złożu nie są prowadzone. Złoże położone jest na obszarze Parku Krajobrazowego "Ujście Warty".
Edukacja.
Dzieci uczęszczają do szkoły podstawowej w Gudziszu i Boleszkowicach, młodzież do gimnazjum w Boleszkowicach.

</doc>
<doc id="394475" url="https://pl.wikipedia.org/wiki?curid=394475" title="Chlewiska (województwo kujawsko-pomorskie)">
Chlewiska (województwo kujawsko-pomorskie)

Chlewiska – wieś w Polsce położona w województwie kujawsko-pomorskim, w powiecie inowrocławskim, w gminie Dąbrowa Biskupia.
Podział administracyjny.
Wieś duchowna, własność biskupstwa włocławskiego (klucz raciąski), położona była w II połowie XVI wieku w powiecie brzeskokujawskim województwa brzeskokujawskiego. W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 169 mieszkańców. Jest piętnastą co do wielkości miejscowością gminy Dąbrowa Biskupia.

</doc>
<doc id="394476" url="https://pl.wikipedia.org/wiki?curid=394476" title="Chlewiska (województwo lubelskie)">
Chlewiska (województwo lubelskie)

Chlewiska – wieś w Polsce położona w województwie lubelskim, w powiecie lubartowskim, w gminie Lubartów.
Wieś szlachecka położona była w drugiej połowie XVI wieku w powiecie lubelskim województwa lubelskiego. 
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Lubartów. Według Narodowego Spisu Powszechnego (III 2011 r.) wieś liczyła 355 mieszkańców.

</doc>
<doc id="394477" url="https://pl.wikipedia.org/wiki?curid=394477" title="Chlewiska (województwo podkarpackie)">
Chlewiska (województwo podkarpackie)

Chlewiska – wieś w Polsce położona w województwie podkarpackim, w powiecie lubaczowskim, w gminie Narol.
Leży na pograniczu Południoworoztoczańskiego Parku Krajobrazowego, wzdłuż dawnego prywatnego gościńca z Narola do Lubyczy Królewskiej; we wsi budynek przedwojennej szkoły, niewielkie jezioro, remiza strażacka.
W latach 1975–1998 miejscowość administracyjnie należała do województwa przemyskiego.

</doc>
<doc id="394478" url="https://pl.wikipedia.org/wiki?curid=394478" title="Chlewiska (wieś w województwie wielkopolskim)">
Chlewiska (wieś w województwie wielkopolskim)

Chlewiska (niem. "Chlewisk") – wieś w Polsce położona w województwie wielkopolskim, w powiecie szamotulskim, w gminie Kaźmierz.
Na południe od wsi przebiega nieczynna linia kolejowa z Rokietnicy o Skwierzyny (najbliższy przystanek: Przybroda).
Wieś szlachecka położona była w 1580 roku w powiecie poznańskim województwa poznańskiego.
Na dominium Chlewiska składały się pod koniec XIX wieku wieś szlachecka Chlewiska i folwark Brzeźno (obecnie Brzezno). Liczyły wtedy łącznie 20 domostw i 287 mieszkańców (232 katolików i 55 ewangelików). W latach 1975–1998 miejscowość administracyjnie należała do województwa poznańskiego. W 2011 roku według Narodowego Spisu Powszechnego w Chlewiskach mieszkało 217 osób
Ochronie w Chlewiskach jako zabytki podlegają:

</doc>
<doc id="394479" url="https://pl.wikipedia.org/wiki?curid=394479" title="Chlewo (wieś w województwie wielkopolskim)">
Chlewo (wieś w województwie wielkopolskim)

Chlewo – wieś w Polsce położona w województwie wielkopolskim, w powiecie ostrzeszowskim, w gminie Grabów nad Prosną.
W latach 1975–1998 miejscowość administracyjnie należała do województwa kaliskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "villa Chkewo".
Historia.
Miejscowość historycznie należy do ziemi wieluńskiej i związana była z Wielkopolską oraz z Dolnym Śląskiem. Ma metrykę średniowieczną i istnieje co najmniej od XIII wieku. Wymieniona po raz pierwszy w dokumencie sprzedaży wsi z 1266 pod nazwami „Chlewo, Chkewo”. Prawdopodobnie osada istniała jednak wcześniej ponieważ archeolodzy odnaleźli na terenie wsi grodzisko pierścieniowate.
Wieś została odnotowana w historycznych dokumentach prawnych, własnościowych i podatkowych. W 1266 była własnością książęcą płacącą dziesięcinę biskupowi wrocławskiemu. W roku 1305 oraz 1360 wymieniona w łacińskich dokumentach w tym samym charakterze, jako własność biskupstwa wrocławskiego. W 1441 źródła lokują miejscowość na ziemi ostrzeszowskiej i odnotowują podatek płacony przez mieszkańców z 22 łanów pól, a także pobór trzech grzywien z trzech karczm. W 1497 wieś została skonfiskowana Stanisławowi oraz jego żonie, a także bratu Jakubowi z powodu niestawienia się na wojnę. Ich dobra z nadania króla polskiego Jana I Olbrachta otrzymał szlachcic Piotr Zborowski. W 1498 w Kalinowej król potwierdził Janowi Zarembie nadanie dóbr rok wcześniej.
W początku XVI wieku wymienia ją Liber beneficiorum archidiecezji gnieźnieńskiej spisany przez Jana Łaskiego. W 1511 wieś leżała w powiecie ostrzeszowskim i liczyła 14 łanów. W 1638 we wsi wzniesiono filię kościoła w Bukownicy. W 1652 zbudowano nowy kościół filialny św. Marcina. W 1670 dziedzic wsi włączył role kościelne do swojego folwarku przez co stała się ona własnością szlachecką.
Po rozbiorach Polski miejscowość znalazła się w zaborze pruskim. Jako wieś, kolonię oraz dominium Chlewo (niem. Klewe) leżącą w powiecie ostrzeszowskim wymienia ją XIX-wieczny Słownik geograficzny Królestwa Polskiego. W 1880 liczyła 36 domów i 356 mieszkańców z czego 40. wyznawało ewangelicyzm, a 316 było katolikami. Słownik odnotował we wsi 85. analfabetów. W odległości 6 kilometrów od wsi była stacja pocztowa w miejscowości Grabów. Dominium miało 2832 morg rozległości, 15 domów, 244 mieszkańców, z czego 86 było ewangelików, 158 było katolikami. Odnotowano także 104 analfabetów. Słownik podaje także nazwisko dawnego właściciela Macieja Bojanowskiego.
Zabytki.
Do wojewódzkiego rejestru zabytków wpisany jest:
Linki zewnętrzne.
Zobacz też: Chlewo

</doc>
<doc id="394480" url="https://pl.wikipedia.org/wiki?curid=394480" title="Chłopków (województwo lubelskie)">
Chłopków (województwo lubelskie)

Chłopków – wieś w Polsce położona w województwie lubelskim, w powiecie biłgorajskim, w gminie Frampol.
W latach 1975–1998 miejscowość administracyjnie należała do województwa zamojskiego. Według Narodowego Spisu Powszechnego (III 2011 r.) liczyła 335 mieszkańców i była szóstą co do wielkości miejscowością gminy Frampol.
Współczesność.
Część mieszkańców (według sołtysa i Rady Sołeckiej, 2/3) pragnie przyłączenia wsi do sąsiedniej gminy Radecznica w powiecie zamojskim. Starania o zmianę przynależności podjęto w 2002 roku. Jednakże z powodów formalnych (brak koniecznej do wszczęcia procedury decyzji w tej sprawie, choćby i odmownej, wydanej przez Starostwo Powiatowe w Biłgoraju) wniosku nie rozpatrzono. Chłopków położony jest w odległości 5 km od Radecznicy, a 13 od Frampola; ponadto historycznie przynależał do gminy Radecznica. W administracji kościelnej wieś należy parafii św. Antoniego Padewskiego w Radecznicy, korzysta również z jej cmentarza. Większość dzieci uczęszcza jednak do szkół w gminie Frampol. W Chłopkowie znajdują się też dwa gospodarstwa agroturystyczne: "Pod Lipą" i "Siedlisko".

</doc>
<doc id="394481" url="https://pl.wikipedia.org/wiki?curid=394481" title="Chłopków (województwo mazowieckie)">
Chłopków (województwo mazowieckie)

Chłopków – wieś w Polsce położona w województwie mazowieckim, w powiecie łosickim, w gminie Platerów.
W latach 1975–1998 miejscowość administracyjnie należała do województwa bialskopodlaskiego.
Zarys historii.
Początki Chłopkowa, zwanego pierwotnie Chłopowo, sięgają XV wieku. Otóż ok. 1450 roku Kazimierz IV Jagiellończyk, król polski (1447-1492) i wielki książę litewski (1440–1492), nadał wieś Chłopowo leżącą we włości mielnickiej niejakiemu Mleczce h. Korczak. W 1512 roku król Zygmunt I Stary (1506–1548) nadał wieś Mikołajowi Niemirze zwanemu Grzymalczyk (rus. Hrymalicz) h. Gozdawa (zm. 1533), namiestnikowi mielnickiemu (1499–1533) i drohickiemu (1516–1519), marszałkowi hospodarskiemu (1510–1533).
Okoliczności powstania unickiej parafii pw. Wniebowzięcia NMP w Chłopkowie nie są bliżej znane. Niektórzy twierdzą, że fundatorem pierwszej (być może jeszcze prawosławnej) cerkwi na przełomie XVI i XVII w. był Mikołaj Kiszka h. Dąbrowa (ok. 1565–1620), starosta drohicki (1588–1620). W 1611 roku dziedzicem tych dóbr został Wojciech Niemira h. Gozdawa (zm. przed 02.02.1625), stolnik podlaski (1603–1611) i starosta mielnicki (1611–1617). Wieś posiadał w 1673 roku stolnik podlaski Maciej Krassowski, "Chłopkow" leżał w ziemi mielnickiej województwa podlaskiego w 1795 roku.
Pierwsza cerkiew spłonęła w 1702 roku od uderzenia pioruna. Kolejna unicka świątynia pw. Zaśnięcia Najświętszej Maryi Panny została wzniesiona w 1704 roku. Jej kolatorem w 1726 roku był Karol Józef Hiacynt Sedlnicki h. Odrowąż (1703–1761), podkoniuszy litewski (1731–1736), starosta mielnicki (1732–1738) i wojewoda podlaski (1738–1745). W 1775 roku terytorium parafii znacznie zmalało, ponieważ kilka wsi, gdzie mieszkali łacinnicy, zostało przyłączonych do parafii Sarnaki (Lipno, Rzewuski/Rzewuszki, Grzybów, Chlebczyn, Płosków, Terlików, Binduga, Klimczyska/Klimczyce, Chybów, Kuczki/Kózki). W 1786 roku wzniesiono w Chłopkowie kolejną unicką świątynię pw. Zaśnięcia Najświętszej Maryi Panny, której poświęcenie odbyło się w 1787 roku. Jej fundusze w 1790 roku określił ówczesny dziedzic Hruszniewa i Chłopkowa – Antoni Kuczyński (1755–1811), podczaszy (1782–1790) i stolnik mielnicki (1790–1791).
W 1797 roku do parafii chłopkowskiej zostały dołączone dwie wsie z parafii mielnickiej: Mierzwice (dzisiejsze Stare Mierzwice i Nowe Mierzwice) oraz Hołowczyce (Stare Hołowczyce i Nowe Hołowczyce).
W dniu 26 grudnia 1818 roku unicka cerkiew w Chłopkowie pw. Zaśnięcia Najświętszej Maryi Panny i św. Mikołaja została poświęcona przez ks. Józefa Kocięckiego, dziekana łosickiego i proboszcza parafii Górki. Po kasacie unii parafia unicka w Chłopkowie w 1875 roku została zamieniona na prawosławną. W 1890 roku z nakazu władz carskich rozebrano dotychczasową drewnianą świątynię. Na jej miejscu w tymże roku wzniesiono nową, murowaną w stylu bizantyńsko-rosyjskim, staraniem duchowieństwa prawosławnego. Na mocy rozporządzenia Nr 65 z dnia 11 grudnia 1918 roku, wydanego przez ks. Henryka Przeździeckiego (1873–1939), biskupa siedleckiego, czyli podlaskiego (1918–1939), świątynia została rewindykowana na rzecz katolików i rekoncyliowana, co uzasadniano faktem, że postawiono ją na miejscu dawnej cerkwi unickiej. Dekretem z dnia 27 marca 1920 roku wspomniany ks. bp Henryk Przeździecki wznowił w Chłopkowie w dniu 15 kwietnia 1920 roku istnienie parafii katolickiej obrządku łacińskiego. Pierwszym administratorem został mianowany ks. Zygmunt Urban (adm. 1920–1921).
W czasie II wojny światowej kościół został ograbiony przez wojska niemieckie.
Obok kościoła stoi nowa, murowana plebania zbudowana w latach 1994–1995, staraniem ks. mgr Andrzeja Jakubowicza, proboszcza chłopkowskiego (1992–1999).

</doc>
<doc id="394482" url="https://pl.wikipedia.org/wiki?curid=394482" title="Chmielewo (powiat piski)">
Chmielewo (powiat piski)

Chmielewo () – wieś mazurska w Polsce położona w województwie warmińsko-mazurskim, w powiecie piskim, w gminie Orzysz.
W latach 1975–1998 miejscowość administracyjnie należała do województwa suwalskiego. 
Nazwa.
W dokumentach krzyżackich (1512) "Camelosen", "Chmelewen", później "Chmielewen". 
Na mapie "Districtus Reinensis" (1663) Józefa Naronowicza-Narońskiego – "Chmielewo".
16 lipca 1938 roku ówczesna niemiecka, nazistowska władza Prus Wschodnich dokonała zmiany historycznej nazwy "Chmielewen" na "Talau".
Rozporządzeniem Ministrów: Administracji Publicznej i Ziem Odzyskanych z dnia 1 lipca 1947 r. nadano miejscowości obowiązującą nazwę "Chmielewo".
Historia.
W pobliżu wsi znajdują się stanowiska archeologiczne z epoki kamienia, epoki żelaza i z wędrówki ludów okresu rzymskiego.
Przed kolonizacją krzyżacką okolice zamieszkiwali Prusowie z plemienia Galindów.
Wieś lokowana na prawie chełmińskim w 1494 roku na 44 łanach. Sołtys Mikołaj Skuropadło ("Zkuropadla"), ("Nickolay Skarapadla") otrzymał z tego od komtura ryńskiego Rudolfa von Tippelskirchena 4 łany jako wolne łany sołeckie. Był za to winien jedną służbę zbrojną. Wieś otrzymała 14 lat wolnizny, ale po 4 latach mieszkańcy musieli 8 dni w roku odrabiać szarwark od łanu, a po 14 latach pełnić pełny szarwark jak inne wsie chełmińskie, czyli 14 dni w roku. Po 7 latach musieli płacić dziesięcinę, pół korca owsa i tyleż żyta, plebanowi. "W Chmielewie mieszkają r. 1539 sami tylko Polacy". Mieszkańcy Chmielewa otrzymali zezwolenie na zakładanie barci i trzymanie pasiek w ogrodach. W 1555 roku płacili czynsz od jednego boru, czyli kawałka lasu z 60 barciami. Otrzymali również prawo małych polowań. Mieli w zamian oddawać Krzyżakom skóry kun, bobrów i innej zwierzyny za stosowną opłatą. Sołtys Chmielewa otrzymał zezwolenie na wolny połów ryb latem i zimą w jeziorze Tuchlin. Obowiązywał zakaz, pod groźbą wysokiej kary, jakiegokolwiek naruszania wód płynących. Sołtys otrzymał również niższe sądownictwo nad chłopami, a także co trzeci denar z wyższego sądownictwa. Chłopi płacili roczny czynsz w wysokości pół grzywny w różnych monetach, a także oddawali dwie kury. Płacili też płużne w wysokości ćwierć korca żyta i pszenicy, a także korzec owsa. Według rachunków krzyżackich z roku 1517 w Chmielewie była karczma, potwierdzona w roku 1540 i 1564. Wieś wymieniona w popisie wojskowym z 1519 roku. W 1539 roku, według rachunków książęcych starostwa ryńskiego wieś czynszowa Chmielewo ciągle posiadała 44 łany. Taki sam stan wykazano w spisie z 1564 i 1568 roku. W tym ostatnim wykazano 4 łany nadwyżki. Chmielewo należało i należy do parafii w Okartowie, administracyjnie podlegało rewirowi w Dąbrówce.
W Chmielewie w 1651 Jan Chmielewski nabył 2 z 8 pustych łanów. Musiał płacić czynsz w wysokości 10 grzywien, kontrybucje i dziesięcinę. Miał też brać udział wraz z całą wsią w polowaniu na wilki i musiał obsadzić pozostałe 6 łanów. W październiku 1656 Tatarzy uprowadzili w jasyr 11 mieszkańców wsi, w tym 8 kobiet.
W 1735 roku założono szkołę.
Według danych opublikowanych w 1821 roku w Chmielewie mieszkało 120 osób.
W 1834 roku na skutek oddzielenia gruntów od gminy Chmielewo powstały dwa nowe majątki. Około 2 kilometry na północ od wsi: "Neuendorf" - obecnie Nowa Wieś, a około 1 kilometra na wschód od wsi: Chmielewo Małe ("Klein Chmielewen"). 
W 1857 roku Chmielewo Małe było posiadłością na 315 morgach i liczyło 18 mieszkańców, a jego właścicielem był "Michał Danielczyk" ("Danielzig"). 
Chmielewo Małe przestało istnieć jeszcze w XIX wieku. Po majątku pozostał cmentarzyk rodzinny. 
W tym samym roku Chmielewo liczyło 232 mieszkańców, a nauczycielem był "P. Bukowicz".
W 1864 roku w Chmielewie mieszkało 238, a w 1867 - 259 osób.
W 1935 roku w szkole w Chmielewie jeden nauczyciel uczył 57 uczniów.
W 1933 roku w miejscowości mieszkało 309 osób, a spis powszechny z maja 1939 roku wykazuje 269 mieszkańców.
Zabytki.
Zabytki ujęte w gminnej ewidencji zabytków:
Najstarszy zachowany nagrobek: "Otto Griggo" †1881. Na cmentarzu znajduje się kwatera wojenna z okresu I wojny światowej. Według zachowanych inskrypcji pochowany w niej jest żołnierz armii niemieckiej "Musk. Friedrich Arndt" z "1. komp. Inf. Regt. 45" †10.12.1914. 
Najstarszy zachowany nagrobek: "August Danielczyk" †1864.

</doc>
<doc id="394483" url="https://pl.wikipedia.org/wiki?curid=394483" title="Chmielniki (powiat sępoleński)">
Chmielniki (powiat sępoleński)

Chmielniki – wieś w Polsce położona w województwie kujawsko-pomorskim, w powiecie sępoleńskim, w gminie Sępólno Krajeńskie.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 67 mieszkańców. Jest 24. co do wielkości miejscowością gminy Sepólno Krajeńskie.

</doc>
<doc id="394484" url="https://pl.wikipedia.org/wiki?curid=394484" title="Chmielniki (województwo podlaskie)">
Chmielniki (województwo podlaskie)

Chmielniki – wieś w Polsce położona w województwie podlaskim, w powiecie sokólskim, w gminie Suchowola.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa białostockiego.

</doc>
<doc id="394485" url="https://pl.wikipedia.org/wiki?curid=394485" title="Chmielnik (województwo lubelskie)">
Chmielnik (województwo lubelskie)

Chmielnik – wieś w Polsce, położona w województwie lubelskim, w powiecie lubelskim, w gminie Bełżyce.
Wieś szlachecka położona była w drugiej połowie XVI wieku w powiecie lubelskim województwa lubelskiego.
W XVI w. i XVII w. istniał tu znany ośrodek ariański; w miejscowym zborze był duchownym m.in. Jerzy Szoman, który tu zmarł i został pochowany.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Bełżyce. Według Narodowego Spisu Powszechnego z roku 2011 wieś liczyła 295 mieszkańców.

</doc>
<doc id="394486" url="https://pl.wikipedia.org/wiki?curid=394486" title="Chmielnik (województwo mazowieckie)">
Chmielnik (województwo mazowieckie)

Chmielnik – wieś w Polsce położona w województwie mazowieckim, w powiecie sokołowskim, w gminie Sabnie.
W latach 1975–1998 miejscowość administracyjnie należała do województwa siedleckiego.
Wierni wyznania rzymskokatolickiego należą do parafii w Skibniewie.

</doc>
<doc id="394487" url="https://pl.wikipedia.org/wiki?curid=394487" title="Chmielnik (województwo podkarpackie)">
Chmielnik (województwo podkarpackie)

Chmielnik (1949-98 "Chmielnik Rzeszowski") – wieś w Polsce, położona w województwie podkarpackim, w powiecie rzeszowskim, w gminie Chmielnik.
W latach 1975–1998 wieś administracyjnie należała do województwa rzeszowskiego.
Jest siedzibą parafii Matki Bożej Łaskawej, należącej do dekanatu Tyczyn, diecezji rzeszowskiej.

</doc>
<doc id="394488" url="https://pl.wikipedia.org/wiki?curid=394488" title="Chmielnik (województwo podlaskie)">
Chmielnik (województwo podlaskie)

Chmielnik – kolonia w Polsce położona w województwie podlaskim, w powiecie białostockim, w gminie Czarna Białostocka.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Matki Bożej Anielskiej w Czarnej Wsi.

</doc>
<doc id="394489" url="https://pl.wikipedia.org/wiki?curid=394489" title="Chmielnik (powiat kętrzyński)">
Chmielnik (powiat kętrzyński)

Chmielnik (niem. "Henriettenhof") – osada w Polsce położona w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 miejscowość administracyjnie należała do województwa olsztyńskiego.

</doc>
<doc id="394490" url="https://pl.wikipedia.org/wiki?curid=394490" title="Chmielno (województwo dolnośląskie)">
Chmielno (województwo dolnośląskie)

Chmielno (niem. "Ludwigsdorf, Kreis Löwenberg") – wieś w Polsce położona w województwie dolnośląskim, w powiecie lwóweckim, w gminie Lwówek Śląski, na Pogórzu Kaczawskim w Sudetach.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Historia.
Około 13 lutego 1945 grupa rozpoznawcza 248 Pułku Strzeleckiego 31 Dywizji Strzeleckiej Armii Czerwonej prowadziła działania w rejonie Kliczkowa, Brzeźnika i Włodzic Wielkich. We Włodzicach Wielkich działała ponadto szesnastoosobowa drużyna konna dowodzona przez starszynę Czerkasowa. 
Grupa rozpoznawcza przekroczyła linię frontu i przemieszczając się przez miejscowości Suszki, Żeliszów i Ustronie dotarła do Chmielna, w którym stacjonowało około 150 niemieckich żołnierzy, kierujących się na linię frontu. Radzieccy zwiadowcy wdarli się w kolumnę znacznie liczniejszego przeciwnika i wykorzystując element zaskoczenia zlikwidowali ją, prowadząc intensywny ostrzał. W efekcie czerwonoarmiści wzięli do niewoli 35 ludzi, po czym powrócili bez żadnych strat do własnego oddziału.
Demografia.
Liczba ludności w latach 1786–2011.
Zabytki.
Do wojewódzkiego rejestru zabytków wpisany jest kościół filialny pw. Narodzenia Najświętszej Marii Panny, z przełomu XV/XVI wieku.
Do zabytkowych obiektów należy również dawny cmentarz ewangelicki (ob. katolicki) wraz z kościołem z XIX w. 

</doc>
<doc id="394492" url="https://pl.wikipedia.org/wiki?curid=394492" title="Chmielno (województwo zachodniopomorskie)">
Chmielno (województwo zachodniopomorskie)

Chmielno (do 1945 niem. "Hopfenberg") – wieś w północno-zachodniej Polsce położona w województwie zachodniopomorskim, w powiecie koszalińskim, w gminie Bobolice.
Według danych z 31 grudnia 2002 roku wieś miała 141 mieszkańców.
Miejscowość jest siedzibą sołectwa "Chmielno".
Wieś była siedzibą gromady. W 1959 r. obszar gromady Chmielno (bez wsi Dzięciołowo i Smęcino) wyłączono z powiatu białogardzkiego do powiatu koszalińskiego.

</doc>
<doc id="394493" url="https://pl.wikipedia.org/wiki?curid=394493" title="Chmielowice (Opole)">
Chmielowice (Opole)

Chmielowice (dodatkowa nazwa w j. ) – część miasta Opole w Polsce położonego w województwie opolskim.
Chmielowice leżą nad Prószkowskim Potokiem.
Miejscowość wraz z całym obrębem ewidencyjnym wsi włączono do Opola 1 stycznia 2017. Przed włączaniem miejscowość była wsią położoną w województwie opolskim, w powiecie opolskim, w gminie Komprachcice.
Nazwa.
Według niemieckiego nauczyciela Heinricha Adamy’ego nazwa pochodzi od polskiej nazwy "chmielu" - "von chmiel = hopfen", która najpewniej była nazwiskiem pierwotnego właściciela. Identyczną, dzierżawczą etymologię mają okoliczne miejscowości (Boguszyce, Szczepanowice, Żerkowice, Komprachcice, również Dziekaństwo w swej pierwotnej postaci "Dziekanowice"). W swoim dziele o nazwach miejscowych na Śląsku wydanym w 1888 roku we Wrocławiu wymienia pierwotną nazwę w obecnej polskiej formie "Chmielowice" podając jej znaczenie "Hopfendorf" czyli w tłumaczeniu "Chmielowa wieś". Nazwa wsi została później zgermanizowana na "Chmiellowitz" i utraciła swoje pierwotne znaczenie.
Ze względu na polskie pochodzenie nazwy, nazistowska administracja III Rzeszy zmieniła ją nową, całkowicie niemiecką, będącą formą tłumaczenia poprzedniej nazwy "(Hopfental)", używaną w latach 1934–1945.
Historia do 1800.
Dnia 17 XI 1295 r. biskup wrocławski Jan Romka wraz z księciem opolskim Bolkiem I wydał dokument wyznaczający nowe granice dóbr kościelnych w Opolu i okolicach. Wymienia on szereg nazw miejscowości (m.in. lokalizuje on wsie: Półwieś, Szczepanowice, Źlinice, Boguszyce, Ochodze, Złotniki, Chrząszczyce), nie wspomina jednak wprost o Chmielowicach. W roku 1295 miejscowość jak i okoliczne wsie stanowiły własność kościoła św. Wojciecha w Opolu.Wzmianka o „alodiach i ogrodach koło Opola” dotyczy zapewne i Chmielowic, gdyż jedenaście lat później zapisano wzmiankę o posiadaczu dóbr pod Opolem, którym był Jakusz Chmelov (syna Chmela/Chmiela). Konkretny zapis wymieniający z nazwy "Chmelowicze" datowany jest na 7 marca 1386 roku. Wydała go kancelaria Jana Kropidły, potwierdzając sprzedaż wsi, wraz z dworzyszczem, folwarkiem, młynem i przynależnościami. Z rąk Tomasza Bischofshaima przeszła w ręce Gregora Gaszowca/Gąsowicza (zapisanemu jako "Gassowiecz"). Cena 100 grzywien wskazuje, że Chmielowice w tym czasie mogły liczyć nawet do 250 hektarów.
Z 1447 roku pochodzi informacja o jednym z kolejnych właścicieli - był nim Mikołaj Kitczka. Następnych wymieniają dopiero dokumenty z początku XVII wieku. Weszły wtedy w skład rozległych posiadłości (Krapkowice, Otmęt, Górażdże, Wysoka, Strzebniów, Gogolin) Joachima Buchty. Od 1629 roku Chmielowice należały do Joachima Tschetschau-Mettich (obok m.in. Dąbrowy Niemodlińskiej i Żerkowic). 
Po roku 1687 miejscowość należała do wikariatu duszpasterstwa opolskiego.
W XVIII stuleciu, w księgach parafialnych obecnej katedry, pojawiają się pierwsze zachowane informacje o chrztach najmłodszych mieszkańców Chmielowic. Pierwszą zapisaną w ten sposób jest Katarzyna Michaela Desdrzik (12 marca 1724). Kolejne, najstarsze nazwiska to Gaweł, Renk, Parol, Nawrat, Sdrzodło (najliczniejsza wówczas rodzina). Pod koniec tego wieku pojawiają się nazwiska znane współcześnie: Niżla (Nizik?), Gall, Langosz, Gariel, Sikora, Dawid.
W 1740 roku Chmielowice kupuje Jan Larisch (posiadający też Kamień Śląski). Pod koniec tego stulecia wieś należy już do Prittwitzów (siedziba rodu była w Dąbrowie Niemodlińskiej). Wiadomo, że pod koniec XVIII wieku we wsi mieszkało 76 osób, działała szkoła, ucząca również dzieci z Żerkowic i Dziekaństwa.
W 1784 roku Chmielowice były typową wsią szlachecką: znajdował się tu folwark, szkoła, 8 zagrodników, 4 chałupników, wieś zamieszkiwało 76 mieszkańców.
Historia po 1800.
W roku 1819 Chmielowice wchodziły w skład majątku rodu von Ziegler und Klipphausen, posiadających zamek we Dąbrowie Niemodlińskiej. Wtedy też przebudowany został budynek pałacowy, powstaje pierwsza wersja ogrodu, dzisiejszego parku. Kolejnymi właścicielami - od 1861 roku - będą członkowie rodu von Donat, szczególnie zapisanego w dziejach Chmielowic. To do nich należał dwór (obecnie mieszczący Dom Dziecka). Herbem rodziny był skaczący koziorożec na czerwonym pagórku. Właściciel Chmielowic, Richard von Donat (1836–1901) był deputowanym Rejencji opolskiej. Był żonaty z Adelą Strachwitz von Groß-Zauche und Camminetz (1847–1933). Strachwitzowie należeli do znamienitych rodów na Śląsku, posiadali liczne kopalnie. Richard von Donat miał czwórkę dzieci – trzy córki: Johannę (1876–1889), Luisę (1877–1894), które przedwcześnie zmarły na gruźlicę oraz Adelę (1879–1947) oraz syna Franza-Xaverego (1880–1953), który po śmierci ojca w 1901 roku zarządzał majątkiem chmielowickim. Zarówno groby dwóch sióstr jak i Adeli i Richarda znajdują się na miejscowym cmentarzu. Na grobach obydwu sióstr, na tylnej stronie kamiennych krzyży znajdują się wyryte inskrypcje biblijne (Iz 43,1 oraz Jr 31,3).
Spis z 1861 r. wykazuje: 187 mieszkańców, 21 domów mieszkalnych, 1 budynek przemysłowy i 15 budynków gospodarczych (bez majątku Donatów). Mieszkańcy uprawiali 50 hektarów (32 ha pól i 10 łąk), von Donatowie posiadali 297 hektarów (242 ha pól, 32 łąk). Większość mieszkańców pracowała w majątku. Wszyscy byli katolikami. Spis z 1890 r. wykazał 249 mieszkańców (219 mówiących po polsku - w 1910 r. proporcje te mają się jak 256:208).
W 1925 roku liczba mieszkańców Chmielowic wynosiła 271 osób, w 1933 - 530, w 1939 roku 729.
Z inicjatywy Xaverego-Richarda powstała we wsi szkoła powszechna i remiza Ochotniczej Straży Pożarnej. Donatowie mieszkali w Chmielowicach do 1929 r., kiedy to Xavier sprzedał dwór i przeniósł się do Wiadrowa w powiecie jaworskim na Dolnym Śląsku i mieszkali tam do czerwca 1946 roku.
Po parcelacji majątku we wsi powstały liczne działki budowlane, na których powstały domu dla wysokich urzędników Rejencji Opolskiej a także kolejarzy kolei niemieckich Deutsche Reichsbahn – zwłaszcza na ulicach o. Feliksa Kosa i Dworcowej, gdzie mieści się jeden z najstarszych domów w Chmielowicach z 1896 r. Sama linia z Opola do Nysy została uruchomiona w 1887 r. Początkowo szlak ten traktowano jako towarowy. W 1892 roku powstał dworzec w Chmielowicach. W latach 30. XX wieku znaczenie kolei sukcesywnie wzrastało – z Opola do Nysy odjeżdżało dziennie 12 pociągów osobowych, w tym dwa pospieszne. Z biegiem lat znaczenie kolei malało i tym samym zabytkowy budynek dworca został wyburzony w połowie lat 80. XX w.
W 1946 liczba mieszkańców wynosiła 539. W roku 1960 Chmielowice zamieszkiwało 769 osób z czego 375 stanowili mężczyźni. 5 lat później stan ludności wynosił 889, z czego 445 to mężczyźni. Powierzchnia miejscowości wynosiła 308,5 ha.
Po II wojnie światowej opustoszały dwór został zamieniony w I oddział szkoły podstawowej. Klasy liczyły po ok. 50 dzieci. Dwór został częściowo przebudowany w latach 70. XX w. Przebudowa ta niestety pozbawiła go licznych elementów zabytkowych. 31 sierpnia 1963 roku na mocy uchwały Prezydium Rady Narodowej w Opolu i Wydziału Oświaty tegoż urzędu w tym miejscu powstał Państwowy Dom Dziecka. W 2008 r. liczył on sobie ok. 30 wychowanków. W 2005 r. dwór przeszedł kolejny remont, zmienił się kolor elewacji zewnętrznej, dokonano remontu dachu i postawiono nowe ogrodzenie. W 2009 r. usunięto stare drzewa i posadzono nowy drzewostan.
W 1980 r. w Chmielowicach wraz z Dziekaństwem i Żerkowicami utworzono samodzielną parafię macierzystą, wydzieloną z parafii św. Józefa w Szczepanowicach (do której Chmielowice należały od 1929 roku). W kościele pw. św. Anny Samotrzeciej, wybudowanym w latach 1985–1990 znajduje się figura św. Anny wraz z Maryją i Jezusem po prawej stronie. Jest to wierna kopia figurki, której oryginał znajduje się w klasztorze św. Anny na Górze Świętej Anny (na trasie Opole – Strzelce Opolskie). Architektem kościoła był Wilhelm Kik. Pierwszym proboszczem parafii w latach 1980-2018 był ks. Alfred Michalik (od 2003 r. z tytułem Dziekana Honorowego). W czerwcu 2006 roku w miejscowości miały miejsce pierwsze prymicje kapłańskie (ks. dr Mateusz Potoczny). Kolejne prymicje miały miejsce w maju 2018 roku. Mszę prymicyjną odprawił ks. Tomasz Łuczkowski. Od dnia 23.08.2018 r. nowym duszpasterzem parafii został ks. Jacek Biernat.
W maju 2010 w Chmielowicach pojawiły się dwujęzyczne tablice z nazwą wsi – niektóre z nich już po kilku godzinach padły ofiarą wandalizmu (zamalowano niemiecką nazwę). Nazwa niemiecka na tablicach została napisana błędnie – "Chmielowitz" zamiast poprawnego "Chmiellowitz".
1 stycznia 2017 miejscowość została włączona do Opola. Tym samym większość ulic zyskała nowe nazewnictwo.
Zabytki.
Do wojewódzkiego rejestru zabytków wpisany jest:
W Gminnej Ewidencji Zabytków figurują:
Organizacje i stowarzyszenia.
W połowie 2005 roku powołano formalnie Towarzystwo Przyjaciół Chmielowic, które stawia sobie za cel promowanie miejscowości, pomoc ludziom najuboższym, współpracuje z Domem Dziecka i szkołą, organizuje także liczne imprezy – m.in. „Najpiękniejszy ogród”, „Mamo, tato – baw się razem z nami”. Liczącemu 109 członków (stan na sierpień 2020 r.) towarzystwu od marca 2014 r. przewodniczy prof. dr hab. Anna Pobóg-Lenartowicz. Pod koniec roku 2005 zapadła decyzja by członkiem honorowym została Veronika-Maria von Donat, wdowa po synu dawnego właściciela majątku chmielowickiego.
W dzielnicy działa także Ochotnicza Straż Pożarna. Powstała ona w 1928 roku. W organizowanych zawodach sportowo-pożarniczych jednostka zajęła czołowe miejsca w województwie opolskim, w 1971 roku zdobyła tytuł mistrza województwa, a sekcja młodzieżowa powtórzyła ten sukces w 1973 r. W ważniejszych akcjach jednostka uczestniczyła w gaszeniu pożaru lasu w Kuźni Raciborskiej w 1992 roku oraz przy usuwaniu skutków powodzi w lipcu 1997 roku. Jednostka liczy obecnie 35 czynnych członków.
Oprócz działalności ratowniczej członkowie OSP organizują imprezy kulturalno-oświatowe dla mieszkańców Chmielowic, tj. pikniki strażackie, „wodzenie niedźwiedzia” oraz organizowanie kuligów saneczkowych dla najmłodszych. 15 sierpnia 2008 na boisku odsłonięto pamiątkowy obelisk upamiętniający 80-lecie istnienia chmielowickiej OSP.
Od roku 1999 na terenie dzielnicy działa Ludowy Klub Sportowy, który posiada sekcję piłki nożnej, a w niej drużyny seniorów i juniorów w dwóch klasach rozgrywkowych.
Komunikacja.
Dojazd autobusami miejskimi linii nr 8,17 i 80. Ponadto jest tu także przystanek PKP na trasie do Nysy.

</doc>
<doc id="394494" url="https://pl.wikipedia.org/wiki?curid=394494" title="Chmielowice (województwo świętokrzyskie)">
Chmielowice (województwo świętokrzyskie)

Chmielowice – wieś w Polsce położona w województwie świętokrzyskim, w powiecie kieleckim, w gminie Morawica.
Historia Chmielowic.
W 1783 r. wieś należąca wówczas do powiatu chęcińskiego w województwie sandomierskim była własnością starosty kiszyńskiego Michała Bajera.
W 1864 r. na mocy dekretu cara Aleksandra II o uwłaszczeniu włościan wieś stała się własnością jej mieszkańców.
Przed II wojną światową we wsi mieszkała rodzina Lenartowiczów, herbu Pobóg, do której należał między innymi dworek szlachecki, w którym po wojnie mieściła się szkoła podstawowa.
W latach 1975–1998 miejscowość administracyjnie należała do województwa kieleckiego.

</doc>
<doc id="394495" url="https://pl.wikipedia.org/wiki?curid=394495" title="Chmielów (województwo dolnośląskie)">
Chmielów (województwo dolnośląskie)

Chmielów – wieś w Polsce położona w województwie dolnośląskim, w powiecie średzkim, w gminie Kostomłoty.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Chmelow".
Zabytki.
We wsi znajduje się barokowy pałac z XVIII wieku, przebudowany w XX w. Opuszczony, obecnie popada stopniowo w coraz większą ruinę.
Do wojewódzkiego rejestru zabytków wpisane są:

</doc>
<doc id="394496" url="https://pl.wikipedia.org/wiki?curid=394496" title="Chmielów (województwo lubelskie)">
Chmielów (województwo lubelskie)

Chmielów – wieś w Polsce położona w województwie lubelskim, w powiecie parczewskim, w gminie Dębowa Kłoda nad rzeką Piwonią.
Przez miejscowość przebiega droga wojewódzka nr 818.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość administracyjnie należała do województwa bialskopodlaskiego.
Wieś stanowi sołectwo gminy Dębowa Kłoda.
Wierni Kościoła rzymskokatolickiego należą do parafii św. Jana Chrzciciela w Parczewie.
Historia.
Chmielów w roku 1432 „Chmelowo”, historycznie wieś w powiecie lubelskim parafii Parczew, przy czym z położenia wynika że połowa wsi leżała w XV-XVI wieku w Księstwie Litewskim. Wieś stanowiła własność szlachecką, w roku 1432 dziedzicem Jan Wierzba. W roku 1529 dziesięciny z całej wsi w wymiarze 3 ½ grzywny zostały przywłaszczone przez wikariuszy krasnostawskich, dzierżawione przez plebana parczewskiego (Liber Rataxationum 443). Według registru poborowego z lat 1531–1533 płaci tu szlachta bez kmieci, z części Szymona względnie Jana pobór z 1 łana, młyna o 1 kole (Rejestr Poborowy). W roku 1546 wieś graniczy z Wielkim Księstwem Litewskim.
Już w XVIII wieku osadnictwo przekroczyło rzekę Piwonię tworząc jakby drugą część miejscowości.
Tutejsza szlachta przyjęła w części nazwisko Chmielowski, w pierwszej połowie XVII wieku sprzedali dobra wsi dziedzicowi pobliskiego Opola Aleksandrowi Kopciowi. Następnie w 1756 roku dobra te kupił Józef Sierakowski, strażnik wielki koronny i następnie przekazał bądź sprzedał dobra Chmielów swemu zięciowi Kajetanowi Bentkowskiemu. Kolejnym właścicielem wsi był Roch Bentkowski.
Według zapisków z 1787 roku w obu częściach wsi mieszkało 176 osób, w tym 13 Żydów.
Chmielów w wieku XIX stanowił wieś i folwark tej nazwy nad rzeką Piwonią w powiecie włodawskim, gminie Dębowa Kłoda, parafii w Parczewie, mające ówcześnie 1878 mórg rozległości (w tym 1047 mórg dworskich), glebę żytnią, Wieś zabudowana 32 domami posiadała 221 mieszkańców z tych 56 wyznania rzymskokatolickiego.
Rzeka Piwonia dzieli tę wieś na część północną która się zowie „Koroną” i na część południową, zwaną „Litwą” według podania historycznego rzeczka ta odgraniczała tu Koronę od Litwy, a za dowód tego służyć mają znajdywane w niej duże kamienie, jakoby graniczne.
Według spisu z roku 1827 Chmielów posiadał 31 domów zamieszkałych przez 138 mieszkańców.
W 1927 roku wybudowano tu szkołę. W latach siedemdziesiątych powstała tu Ochotnicza Straż Pożarna oraz kino, a także biblioteka, która funkcjonuje do dzisiaj. Zabytkami w Chmielowie są liczne drewniane domy pochodzące z XIX wieku. Jest też figurka przydrożna z 1770 roku, postawiona na czworobocznym cokole rzeźba kamienna św. Jana Nepomucena.

</doc>
<doc id="394497" url="https://pl.wikipedia.org/wiki?curid=394497" title="Chobot (województwo małopolskie)">
Chobot (województwo małopolskie)

Chobot – wieś w Polsce położona w województwie małopolskim, w powiecie wielickim, w gminie Niepołomice. W latach 1975–1998 miejscowość należała administracyjnie do województwa krakowskiego.
Chobot posiada bezpośrednie połączenia z Krakowem (MPK linia 211, Mat-Bus) z przystanku Chobot Leśniczówka. Chobot jest punktem wypadowym dla grzybiarzy z Krakowa i okolic. Miejscowość posiada pełny dostęp do wielu mediów, w tym do sieci wodociągowej, a także do sieci kanalizacyjnej.
Położenie i terytoria.
Chobot położony jest w centralnej partii zachodniej części Kotliny Sandomierskiej, w mezoregionie Wisły. Od północy, zachodu i południa graniczy z Wolą Zabierzowską, od wschodu przylega do lasu Grobla, stanowiącego jedno z trzech uroczysk Puszczy Niepołomickiej, oderwanych od jej głównego, południowego kompleksu.
Chobot należy do parafii Zabierzów Bocheński. Jest to najmniejsza miejscowość w gminie licząca 245 mieszkańców i stanowi jakby enklawę w otaczającej ją z trzech stron Woli Zabierzowskiej. Wrażenie takie sprawia również zabudowa wsi, której zachodnia granica z Wolą Zabierzowską jest trudna do uchwycenia. W północnej części wsi rozciągają się pola uprawne, poprzedzielane kilkoma starorzeczami Wisły. Na południe od centrum wsi rozciągają się łąki, stanowiące zachodni kraniec rozległego pasa łąk, zwanych Olszynami. Środkiem wsi przebiega droga wojewódzka numer 964 łącząca Kasinę Wielką z Biskupicami Radłowskimi. Zabudowa Chobotu to właściwie niewielkie centrum przy tej drodze, w pobliżu granicy z Wolą Zabierzowską, reszta jest przeważnie rozproszona pojedynczymi zagrodami po całym prawie obszarze wsi. Wśród zabudowań wyróżnia się kilkanaście drewnianych parterowych domów, konstrukcji zrębowej, ale oszalowanych, z wysuniętymi okapami, podpartymi wysuniętymi na zewnątrz belkami sufitowymi, z gankami lub oszklonymi werandami wzdłuż frontowej ściany.
Historia.
Nazwa wsi jest bardzo niejasna. Chobotem miano nazywać jeden z gatunków wyki lub powoju; chobotami nazywano też rodzaj obuwia, w które wpuszczano spodnie. Podobnie jak nazwę, trudno jest wyjaśnić historyczny początek wsi. Prawdopodobnie była to niewielka osada, należąca do królewskich dóbr stołowych w ekonomii niepołomskiej. Nie była jednak wśród nich osobno wymieniana. Stanowiła enklawę wśród beneficjów biskupstwa krakowskiego – Woli Zabierzowskiej i Zabierzowa Bocheńskiego, podobnie jak folwark Łaźnia w tym Zabierzowie, którego również w spisach nie uwzględniono. W wykazie dawnych dóbr koronnych z 1847 r. Chobot podano razem z Wolą Batorską. "Słownik geograficzny Królestwa Polskiego" około 1880 r. określa Chobot jako przysiółek Woli Batorskiej, mimo że od tej wsi dzieliły go Wola Zabierzowska i Zabierzów Bocheński. Królewszczyzną Chobot pozostał aż do I rozbioru Polski w 1772 r. W 1773 r. przejął ją rząd austriacki na rzecz skarbu państwa i wraz z innymi dawnymi dobrami koronnymi aż do I wojny światowej w 1914 r. Chobot razem z Wolą Batorską wchodził w skład rządowego dominium niepołomickiego. W latach 1937–1938 dokonano parcelacji tych dóbr.

</doc>
<doc id="394498" url="https://pl.wikipedia.org/wiki?curid=394498" title="Chobot (województwo mazowieckie)">
Chobot (województwo mazowieckie)

Chobot – wieś w Polsce położona w województwie mazowieckim, w powiecie mińskim, w gminie Halinów.
W latach 1975–1998 miejscowość administracyjnie należała do województwa warszawskiego.
Na terenie wsi znajduje się fabryka mebli "Chobot".

</doc>
<doc id="394499" url="https://pl.wikipedia.org/wiki?curid=394499" title="Chochołów (województwo łódzkie)">
Chochołów (województwo łódzkie)

Chochołów – wieś w Polsce położona w województwie łódzkim, w powiecie kutnowskim, w gminie Żychlin.
W latach 1975–1998 miejscowość administracyjnie należała do województwa płockiego.

</doc>
<doc id="394500" url="https://pl.wikipedia.org/wiki?curid=394500" title="Chochołów (województwo małopolskie)">
Chochołów (województwo małopolskie)

Chochołów – wieś w Polsce położona w województwie małopolskim, w powiecie nowotarskim, w gminie Czarny Dunajec.
Położenie.
Miejscowość znajduje się w dolinie Czarnego Dunajca, w dwóch mezoregionach geograficznych; Orawicko-Witowskie Wierchy (na lewym brzegu Czarnego Dunajca) i Pogórze Gubałowskie (na prawym brzegu). Ma zwartą zabudowę; wszystkie domy zlokalizowane są na prawym brzegu Dunajca, wzdłuż drogi z Zakopanego przez Chochołów do Czarnego Dunajca, w dolnej części Chochołowa znajdują się na prawym brzegu Czarnego Dunajca, w górnej na lewym. Wzdłuż drogi tej płynie jeszcze równolegle do Czarnego Dunajca jego boczna struga Młynówka. Po zachodniej stronie Chochołów graniczy z miejscowością Sucha Góra na Słowacji. Od wschodu grzbiet Cyrhlicy oddziela Chochołów od miejscowości Ciche.
Opis miejscowości.
Wieś królewska, położona w drugiej połowie XVI wieku w powiecie sądeckim województwa krakowskiego, należała do tenuty nowotarskiej.
W okresie międzywojennym w miejscowości stacjonowała placówka Straży Granicznej I linii „Chochołów”.
Do 1954 roku istniała gmina Chochołów. W latach 1975–1998 miejscowość administracyjnie należała do województwa nowosądeckiego.
Chochołów to wieś składająca się prawie w całości z oryginalnych chałup góralskich. Do miejscowej tradycji należy mycie ich z zewnątrz wodą z mydłem dwa razy do roku, na Wielkanoc i Boże Ciało.
10 grudnia 1762 r. biskup krakowski Franciszek Podkański utworzył w Chochołowie filię parafii w Czarnym Dunajcu. Samodzielna parafia pw. św. Jacka została utworzona w 1817 r. Do parafii oprócz Chochołowa należały wioski: Ciche, Dzianisz, Witów, Zakopane i Koniówka.
Wieś Chochołów zasłynęła w historii z powstania chochołowskiego w 1846 roku, przeciw Austriakom. Na czele jego stał miejscowy organista i nauczyciel Jan Andrusikiewicz. Górale rozbroili straż skarbową. Austriacy podburzyli przeciw nim chłopów z Czarnego Dunajca. W walce Andrusikiewicz został ciężko ranny. Pozbawieni kierownictwa górale poddali się. Ponad stu uwięziono.
W 1853 r. rozpoczęto budowę nowego murowanego kościoła w Chochołowie według projektu Feliksa Księżarskiego. Ukończono ją w 1873 r. Konsekracji kościoła dokonał ks. kardynał Albin Dunajewski w dniu 29 lipca 1886 r.
W Chochołowie do 21 grudnia 2007 r. funkcjonowało polsko-słowackie przejście graniczne Chochołów – Suchá Hora.
W październiku 2018 r. w miejscowości zostało otwarte Centrum Dziedzictwa Przyrodniczego – Muzeum Torfowisk. Mieści się ono w zabytkowym, drewnianym budynku z przełomu XVIII i XIX w., w którym poprzednio mieścił się Ośrodek Zdrowia. Interaktywna ekspozycja zaznajamia z powstawaniem i znaczeniem torfowisk, związane z nimi florę i faunę oraz wykorzystaniem torfu.
Pochodzący z Chochołowa.
Wojciech Blaszyński (1806 - 1866) - ksiądz rzymskokatolicki, proboszcz w Sidzinie. Prekursor ewangelizacji poprzez osoby świeckie, budowniczy kościoła w Chochołowie.
Stanisław Fraczysty (1917 - 2009) - legendarny kurier tatrzański na szlaku Chochołów-Budapeszt, żołnierz AK. W 1941 r. przeprowadził z Węgier do Polski marszałka Edwarda Rydza-Śmigłego. Więzień niemieckich obozów Auschwitz i Buchenwald.
Aniela Stanek (ur. 1934 r.) - artystka ludowa malująca na szkle
Robert Mateja (ur. 1972 r.) - skoczek narciarski.
Joanna Szwab (ur. 1997 r) - skoczkini narciarska, pierwsza w historii Polka, która stała na podium Pucharu Kontynentalnego, mistrzyni Polski na Małej Krokwi.

</doc>
<doc id="394501" url="https://pl.wikipedia.org/wiki?curid=394501" title="Chochół (województwo mazowieckie)">
Chochół (województwo mazowieckie)

Chochół – wieś w Polsce położona w województwie mazowieckim, w powiecie mińskim, w gminie Mińsk Mazowiecki. Leży w południowej części gminy.
Niewielka wieś na południe od Kędzieraku (za lasem). Jedyna droga asfaltowa prowadzi do Gliniaku.
W latach 1975–1998 miejscowość administracyjnie należała do województwa siedleckiego.

</doc>
<doc id="394502" url="https://pl.wikipedia.org/wiki?curid=394502" title="Chochół (województwo warmińsko-mazurskie)">
Chochół (województwo warmińsko-mazurskie)

Chochół (niem. "(Gut) Friedrichsfelde") – wieś w Polsce położona w województwie warmińsko-mazurskim, w powiecie szczycieńskim, w gminie Świętajno.
Przez miejscowość przebiega droga krajowa nr 53.
W latach 1975–1998 miejscowość administracyjnie należała do województwa olsztyńskiego.
Wieś założona w połowie XVIII w pośród lasów. W pobliżu wsi znajduje się cmentarzysko ciałopalne z wcześniejszego okresu.

</doc>
<doc id="394503" url="https://pl.wikipedia.org/wiki?curid=394503" title="Chociszewo (województwo kujawsko-pomorskie)">
Chociszewo (województwo kujawsko-pomorskie)

Chociszewo – wieś w Polsce położona w województwie kujawsko-pomorskim, w powiecie włocławskim, w gminie Izbica Kujawska.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 105 mieszkańców. Jest 25. co do wielkości miejscowością gminy Izbica Kujawska.

</doc>
<doc id="394504" url="https://pl.wikipedia.org/wiki?curid=394504" title="Chociszewo (województwo lubuskie)">
Chociszewo (województwo lubuskie)

Chociszewo (niem. "Kutschkau") – wieś w Polsce położona w województwie lubuskim, w powiecie międzyrzeckim, w gminie Trzciel.
Historia.
Miejscowość pierwotnie związana była z Wielkopolską. Ma metrykę średniowieczną i istnieje co najmniej od XIV wieku. Wymieniona pierwszy raz w dokumencie zapisanym po łacinie z 1393 jako "Choczeschowo", 1397 "Koczeschaw, Goczechaw", 1403 "Choczeszewo", 1427 "Koczesewo", 1435 "Koczkow", 1494 "Chaczeszewo", 1508 "Choczyeschewo", 1510 "Chosczyeschewo", 1528 "Chociszewo", 1563 "Choczyeszewicze", 1944 "Kutschkau".
Miejscowość była własnością króla Polski, przejściowo szlachecka, od 1393 dzięki darowiźnie stała się własnością klasztoru cystersów w Paradyżu. Pierwsza wzmianka o Chociszewie pochodzi z 1393 roku w dokumencie nadania wsi przez króla polskiego Władysława Jagiełłę rycerzowi Grzymkowi Karpickiemu. Tego samego roku Grzymko Karpicki oddaje miejscowość cystersom paradyskim, a w zamian odbiera od nich Karpicko i Tłoki, trzymane w zastawie za 300 grzywien. Od 1420 wieś była siedzibą własnej parafii. W 1508 leżała w powiecie poznańskim Korony Królestwa Polskiego, a w 1510 w powiecie kościańskim.
W 1528 koło Chociszewa przebiegała nieustalona granica polsko-śląska. Strona śląska okazała na łąkach narożnik Chociszewo i Brójec w Polsce oraz Szczańca i Myszęcina w ziemi świebodzińskiej i w ks. głogowskim, a strona polska tenże narożnik ukazała na wzgórzu Góra leżącym 3,5 km na południe od Brójec.
Wieś wspominały historyczne dokumenty prawne, własnościowe i podatkowe. W 1510 w Chociszewie było 21 łanów, dwa sołectwa po dwa łany, karczma. W 1530 odnotowano pobór z 11 łanów, i od sołtysa jeden łan. W 1563 pobór z 21 łanów, 4 łanów sołtysich, 4 należących do komorników, 4 rzemieślników oraz karczmarza palącego gorzałkę. W 1564 odnotowano we wsi 12 łanów. W 1577 jako płatnik poboru we wsi wymieniono opata paradyskiego. W 1580 płacił on pobór od 25 łanów, 15 zagrodników, 4 komorników i 3 rzemieślników.
Wieś duchowna, własność opata cystersów w Paradyżu pod koniec XVI wieku leżała w powiecie poznańskim województwa poznańskiego w Rzeczypospolitej Obojga Narodów. W latach 1975–1998 miejscowość administracyjnie należała do województwa gorzowskiego.
Kościół zbudowany został z kamienia, prawdopodobne w XIV wieku, sto lat później dostawiono wieżę. W następnych stuleciach następowały przebudowy, które w pewnym stopniu zatarły jego pierwotne cechy stylowe. W 1930 roku dobudowano kruchtę. W kościele nadal zachowało się rokokowe wyposażenie wnętrza. Świątynię otacza kamienny mur, który został wybudowany prawdopodobnie w XIX wieku. Razem z murem wzniesiono także kaplicę grobową. Na placu kościelnym znajdował się cmentarz, który ostatecznie został przeniesiony w inne miejsce.
W wyniku II rozbioru Rzeczypospolitej w 1793, miejscowość przeszła w posiadanie Prus i jak cała Wielkopolska znalazła się w zaborze pruskim. Po sekularyzacji zakonu Chociszewo przeszło na własność państwa pruskiego. W 1884 roku właścicielem był porucznik Karl Fuss z majątkiem liczącym wtedy blisko 735 ha.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="394505" url="https://pl.wikipedia.org/wiki?curid=394505" title="Chociszewo (województwo mazowieckie)">
Chociszewo (województwo mazowieckie)

Chociszewo – wieś w Polsce położona w województwie mazowieckim, w powiecie płońskim, w gminie Czerwińsk nad Wisłą.
W latach 1975–1998 miejscowość administracyjnie należała do województwa płockiego.
Parafia.
Wieś jest siedzibą rzymskokatolickiej parafii pw. św. Leonarda należącej do dekanatu zakroczymskiego.
Parafię w Chociszewie erygował 4 lutego 1452 r. biskup płocki Paweł Giżycki, a ufundował jego brat Wincenty, marszałek książąt mazowieckich. Zbudowany w XVI w. kościół pod wezwaniem Wniebowzięcia NMP oraz św. Erazma i Leonarda przetrwał do początku XVIII w. Kolejny kościół został wzniesiony w 1740 r. z fundacji Władysława Łaźniewskiego, cześnika zakroczymskiego i przetrwał do 1830 r.
Obecny kościół został zbudowany w latach 1830-1835 z fundacji Szczepana Miszewskiego. Został remontowany i przebudowany w 1878 r. kosztem Józefata Zawidzkiego. Jest to budowla drewniana, orientowana, konstrukcji zrębowej z wieżą. Wyposażony jest w ołtarz główny późnorenesansowy z XVII w. sprowadzony z Włoch. W ołtarzu umieszczony jest obraz MB Częstochowskiej (zasłaniany obrazem św. Katarzyny). W kościele są również dwa ołtarze boczne.
Do parafii należą miejscowości: Chociszewo, Goworowo, Miączyn, Stare Przybojewo, Roguszyn, Wychódźc.

</doc>
<doc id="394506" url="https://pl.wikipedia.org/wiki?curid=394506" title="Chociszewo (województwo wielkopolskie)">
Chociszewo (województwo wielkopolskie)

Chociszewo – wieś w Polsce położona w województwie wielkopolskim, w powiecie wągrowieckim, w gminie Skoki.
W latach 1975–1998 miejscowość administracyjnie należała do województwa poznańskiego.
Zobacz też: Chociszewo 

</doc>
<doc id="394507" url="https://pl.wikipedia.org/wiki?curid=394507" title="Chociwel (województwo dolnośląskie)">
Chociwel (województwo dolnośląskie)

Chociwel – osada w Polsce położona w województwie dolnośląskim, w powiecie strzelińskim, w gminie Strzelin.
Podział administracyjny.
W latach 1975–1998 miejscowość administracyjnie należała do województwa wrocławskiego.
Infrastruktura.
W roku 2011 w Chociwelu wybudowano lądowisko dla śmigłowców ratunkowych.

</doc>
<doc id="394509" url="https://pl.wikipedia.org/wiki?curid=394509" title="Chodów (województwo łódzkie)">
Chodów (województwo łódzkie)

Chodów – wieś w Polsce położona w województwie łódzkim, w powiecie poddębickim, w gminie Wartkowice.
W latach 1975–1998 miejscowość administracyjnie należała do województwa sieradzkiego.
Przez miejscowość przebiega droga wojewódzka nr 703.

</doc>
<doc id="394510" url="https://pl.wikipedia.org/wiki?curid=394510" title="Chodów (województwo małopolskie)">
Chodów (województwo małopolskie)

Chodów – wieś w Polsce położona w województwie małopolskim, w powiecie miechowskim, w gminie Charsznica.
Wieś położona w końcu XVI wieku w powiecie ksiąskim województwa krakowskiego była własnością klasztoru bożogrobców w Miechowie. Do 1954 roku istniała gmina Chodów. W latach 1975–1998 miejscowość administracyjnie należała do województwa kieleckiego. Integralne części miejscowości: Chodowiec, Chodów-Przystanek.
Najstarsze wzmianki o Chodowie znaleźć można w dokumentach z pocz. XIII w., gdzie był wymieniany jako placówka filialna parafii miechowskiej, podległa klasztorowi bożogrobców. W 1336 r. właściciel wsi, chorąży sandomierski Zawisza uzyskał od króla Kazimierza Wielkiego przywilej do urządzenia jej na prawie średzkim. Przywilej powtórzony został w roku 1363 i rozszerzony o osadę Wola Chodowska (obecny Chodowiec) – prawdopodobnie wtedy zakładaną – ówczesnemu właścicielowi, kasztelanowi sądeckiemu, Krzesławowi. Brat Krzesława, biskup krakowski Zawisza z Kurozwęk wybudował w Chodowie nowy drewniany kościół parafialny i uposażył go w 1381 r. dziesięcinami z Poręby Dzierżnej i folwarku w Chodowie.
W 1404 r. Chodów wraz z Wolą Chodowską oraz sołectwem w Podmiejskiej Woli i prawem patronatu kościoła parafialnego kupili od ówczesnych właścicieli, Jana i jego brata, kasztelana wojnickiego Mikołaja miechowscy bożogrobcy (za 1400 grzywien srebra). Wśród miejscowych dóbr wymieniane były wtedy: 10 łanów kmiecych, cztery zagrody, karczma mająca grunty i folwark.
Po pożarze pierwotnego kościoła, nowy, również drewniany wybudowany został dzięki staraniom plebana, Stanisława z Wyszogrodu i poświęcony w 1619 roku. Gdy i ten spłonął, nową budowlę z drewna wzniósł pleban Baltazar Wróblewski. W notatkach z wizytacji w 1752 roku napisano, że kościół jest bardzo ubogi, kryty gontem i ma "liche urządzenie i wyposażenie". W czasach zaboru rosyjskiego tutejsza parafia została na 80 lat zlikwidowana. W roku 1823 kościół przyłączono jako filialny do parafii w Uniejowie, a w 1904 r. parafię erygował ponownie biskup kielecki Tomasz Kuliński po interwencji Mikołaja Raja i innych mieszkańców wsi u cara Mikołaja II. Po pożarze w 1931 r., nową świątynię, już murowaną rozpoczęto budować w roku 1932 a ukończono w 1938.

</doc>
<doc id="394511" url="https://pl.wikipedia.org/wiki?curid=394511" title="Chodów (województwo wielkopolskie)">
Chodów (województwo wielkopolskie)

Chodów – osada w Polsce położona w województwie wielkopolskim, w powiecie kolskim, w gminie Chodów. Miejscowość jest siedzibą gminy Chodów.
Przez miejscowość przebiega droga krajowa nr 92.
Współczesny Chodów stanowi blokowisko dawnego PGR-u, wybudowane wokół dawnego folwarku. Znajduje się tu Stacja Hodowli Roślin "Bovinas" (pow. ok. 2400 ha), specjalizująca się w hodowli buraka cukrowego oraz hodowli zachowawczej odmian wielokiełkowych. Prowadzone są doświadczenia z odmianami genetycznie jednokiełkowymi.
Historia.
Najwcześniejsza wiadomość o istnieniu wsi pochodzi z 1391 r. W XIX wieku Chodów zasłynął z uprawy chmielu. 
W latach 1975–1998 miejscowość administracyjnie należała do województwa konińskiego.
Kościół.
Ciekawym zabytkiem budownictwa drewnianego jest kościół Podwyższenia Świętego Krzyża wzniesiony w XVI lub na początku XVII wieku. Jest budynkiem o konstrukcji zrębowej, przykrytym dwuspadowym dachem gontowym. Wewnątrz znajduje się stara kropielnica z piaskowca, w której nawiercone są charakterystyczne dołki. Na uwagę zasługuje uszkodzona tablica nagrobna Barbary z Kotowa, herbu Jastrzębiec i napisem minuskułą gotycką, z drugiej połowy XV wieku. Wewnątrz kościoła umieszczona jest także pamiątkowa tablica pamięci Stanisława Jasiukowicza. Chodowska świątynia jest kościołem filialnym parafii w Dzierzbicach.
Opodal kościoła w Chodowie rośnie wiekowy dąb, który jest już w fatalnym stanie. Drzewo miało w 2013 roku obwód 808 cm, a jego szacunkowy wiek to 500 lat.

</doc>
<doc id="394512" url="https://pl.wikipedia.org/wiki?curid=394512" title="Choiny (województwo lubelskie)">
Choiny (województwo lubelskie)

Choiny – wieś w Polsce położona w województwie lubelskim, w powiecie świdnickim, w gminie Rybczewice.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Rybczewice.
Historia.
Miejscowość występuje w opisie jako przyległość Stryjna w dobrach tej nazwy.
Według spisu powszechnego z roku 1921 kolonia Choiny w gminie Rybczewice posiadała 21 domów zamieszkałych przez 148 mieszkańców.

</doc>
<doc id="394513" url="https://pl.wikipedia.org/wiki?curid=394513" title="Choiny (gmina Sobków)">
Choiny (gmina Sobków)

Choiny – wieś w Polsce położona w województwie świętokrzyskim, w powiecie jędrzejowskim, w gminie Sobków.
W latach 1975–1998 miejscowość administracyjnie należała do województwa kieleckiego.
Wieś stanowi sołectwo, zobacz jednostki pomocnicze gminy Sobków

</doc>
<doc id="394514" url="https://pl.wikipedia.org/wiki?curid=394514" title="Chojna (województwo lubuskie)">
Chojna (województwo lubuskie)

Chojna () – wieś w Polsce położona w województwie lubuskim, w powiecie krośnieńskim, w gminie Krosno Odrzańskie.
W latach 1975–1998 miejscowość administracyjnie należała do województwa zielonogórskiego.

</doc>
<doc id="394515" url="https://pl.wikipedia.org/wiki?curid=394515" title="Chojna (powiat wągrowiecki)">
Chojna (powiat wągrowiecki)

Chojna – wieś w Polsce położona w województwie wielkopolskim, w powiecie wągrowieckim, w gminie Gołańcz.
W latach 1975–1998 miejscowość administracyjnie należała do województwa pilskiego.
Niedaleko wsi znajduje się RTCN Chojna.
Zobacz też: Chojna, Chojnata, Chojnatka, Chojnaty 

</doc>
<doc id="394518" url="https://pl.wikipedia.org/wiki?curid=394518" title="Chojniki (województwo mazowieckie)">
Chojniki (województwo mazowieckie)

Chojniki – wieś w Polsce położona w województwie mazowieckim, w powiecie ostrołęckim, w gminie Olszewo-Borki.
Wieś szlachecka położona była w drugiej połowie XVI wieku w powiecie różańskim ziemi różańskiej. W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii Narodzenia Najświętszej Maryi Panny w Nowej Wsi.

</doc>
<doc id="394519" url="https://pl.wikipedia.org/wiki?curid=394519" title="Chojniki (województwo wielkopolskie)">
Chojniki (województwo wielkopolskie)

Chojniki – wieś w Polsce położona w województwie wielkopolskim, w powiecie nowotomyskim, w gminie Nowy Tomyśl.
Przez Chojniki przepływa Szarka i potok Kościółek oraz przebiega droga wojewódzka nr 305.
Wieś ma genezę olęderską. W latach 1975–1998 miejscowość administracyjnie należała do województwa poznańskiego.
Przez Chojniki przebiega żółty znakowany szlak pieszy z Nowego Tomyśla do Sławy przez Wolsztyn.

</doc>
<doc id="394520" url="https://pl.wikipedia.org/wiki?curid=394520" title="Chojnik (województwo małopolskie)">
Chojnik (województwo małopolskie)

Chojnik – wieś w Polsce położona w województwie małopolskim, w powiecie tarnowskim, w gminie Gromnik.
W latach 1975–1998 miejscowość administracyjnie należała do województwa tarnowskiego.
W miejscowości znajduje się rzymskokatolicka parafia Najświętszej Maryi Panny Częstochowskiej.

</doc>
<doc id="394521" url="https://pl.wikipedia.org/wiki?curid=394521" title="Chojnik (województwo warmińsko-mazurskie)">
Chojnik (województwo warmińsko-mazurskie)

Chojnik ()– wieś w Polsce położona w województwie warmińsko-mazurskim, w powiecie ostródzkim, w gminie Morąg.
W latach 1975–1998 miejscowość administracyjnie należała do województwa olsztyńskiego. Miejscowość leży w historycznym regionie Prus Górnych. W latach 1945–1946 miejscowość nosiła nazwę Hajnowo.
Wieś czynszowa lokowana przez komtura elbląskiego w 1363 r. na 80 włokach. Wieś została zniszczona w czasie wojny trzynastoletniej, a później w czasie wojen szwedzkich. W latach 1709–1711 do wsi dotarła epidemia dżumy, a w połowie wieku XX epidemia cholery.
W 1782 r. we wsi było 86 domów, w 1818–108 z 608 mieszkańcami. W roku 1858 zanotowano 115 domów i 787 osób. W tym czasie do wsi należało ponad 90 włók ziemi. W 1939 Chojnik liczył 249 gospodarstw domowych i 840 mieszkańców, z których 396 utrzymywało się z rolnictwa i leśnictwa, 276 z pracy w przemyśle lub rzemiośle, 26 z pracy w handlu lub komunikacji. W tym czasie było tu 68 gospodarstw rolnych o powierzchni w przedziale 0,5-5 ha, 16 o powierzchni 5-10 ha, 24 o powierzchni 10-20 ha i 29 o powierzchni 20-100 ha.
Kościół wybudowano w XVIII w., jako filialny parafii w Kalniku. Na cmentarzu w Chojniku nie stawiano krzyży, lecz rzeźbione słupy drewniane z napisami.
Szkoła założona prawdopodobnie w 1734 r. W drugiej połowie XIX była to już trójklasowa, najpierw z dwoma, później z trojgiem nauczycieli.
W roku 1973 wieś należała do powiatu morąskiego, gmina Morąg, poczta Łączno.

</doc>
<doc id="394522" url="https://pl.wikipedia.org/wiki?curid=394522" title="Chojnik (województwo wielkopolskie)">
Chojnik (województwo wielkopolskie)

Chojnik (niem. "Honig") – wieś w Polsce położona w województwie wielkopolskim, w powiecie ostrowskim, w gminie Sośnie. Leży ok. 25 km na południowy zachód od Ostrowa Wlkp. przy drodze krajowej nr 25 Bydgoszcz-Wrocław.
Przed 1932 rokiem miejscowość położona była w powiecie odolanowskim, W latach 1975–1998 w województwie kaliskim, w latach 1932-1975 i od 1999 w powiecie ostrowskim.

</doc>
<doc id="394523" url="https://pl.wikipedia.org/wiki?curid=394523" title="Chojnowo (województwo lubuskie)">
Chojnowo (województwo lubuskie)

Chojnowo (dawna niem. nazwa "Kunow") – wieś w Polsce położona w województwie lubuskim, w powiecie krośnieńskim, w gminie Bobrowice.
W latach 1975–1998 miejscowość administracyjnie należała do województwa zielonogórskiego.

</doc>
<doc id="394524" url="https://pl.wikipedia.org/wiki?curid=394524" title="Chojnowo (województwo warmińsko-mazurskie)">
Chojnowo (województwo warmińsko-mazurskie)

Chojnowo – wieś w Polsce, położona w województwie warmińsko-mazurskim, w powiecie elbląskim, w gminie Tolkmicko, na obszarze Parku Krajobrazowego Wysoczyzny Elbląskiej.
W latach 1975–1998 wieś administracyjnie należała do województwa elbląskiego.

</doc>
<doc id="394525" url="https://pl.wikipedia.org/wiki?curid=394525" title="Chojnów (województwo mazowieckie)">
Chojnów (województwo mazowieckie)

Chojnów – wieś w Polsce położona w województwie mazowieckim, w powiecie piaseczyńskim, w gminie Piaseczno.
Wieś szlachecka Chojnowo położona była w drugiej połowie XVI wieku w powiecie czerskim ziemi czerskiej województwa mazowieckiego. W latach 1975–1998 miejscowość administracyjnie należała do województwa warszawskiego.

</doc>
<doc id="394526" url="https://pl.wikipedia.org/wiki?curid=394526" title="Chojny (województwo kujawsko-pomorskie)">
Chojny (województwo kujawsko-pomorskie)

Chojny – wieś w Polsce położona w województwie kujawsko-pomorskim, w powiecie włocławskim, w gminie Lubień Kujawski.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 176 mieszkańców. Jest jedenastą co do wielkości miejscowością gminy Lubień Kujawski.

</doc>
<doc id="394527" url="https://pl.wikipedia.org/wiki?curid=394527" title="Chojny (województwo łódzkie)">
Chojny (województwo łódzkie)

Chojny – wieś w Polsce położona w województwie łódzkim, w powiecie wieruszowskim, w gminie Lututów.
W latach 1975–1998 miejscowość administracyjnie należała do województwa sieradzkiego.
Na terenie wsi znajduje się kościół pw. św. Maksymiliana Marii Kolbe. Działa tam też jednostka Ochotniczej Straży Pożarnej.

</doc>
<doc id="394528" url="https://pl.wikipedia.org/wiki?curid=394528" title="Chojny (województwo wielkopolskie)">
Chojny (województwo wielkopolskie)

Chojny – wieś w Polsce położona w województwie wielkopolskim, w powiecie kolskim, w gminie Koło.
Wieś arcybiskupstwa gnieźnieńskiego "Choiny", położona w powiecie łęczyckim województwa łęczyckiego w końcu XVI wieku. W latach 1975–1998 miejscowość administracyjnie należała do województwa konińskiego.
Informacje ogólne.
Miejscowość leży 3 km na wschód od Koła, po północnej stronie drogi krajowej nr 92 do Warszawy i Poznania.
Historia.
5 września 1939 r. eskadra bombowców hitlerowskich, wracając od strony Warszawy, zbombardowała wioskę bombami zapalającymi. Kilka bomb trafiło w domy mieszkalne oraz stodołę, gdzie schroniła się grupa uciekinierów. Zginęło wówczas ok. 60 osób - nie tylko od bomb, ale także od broni pokładowej. Ofiary zostały pochowane na cmentarzu parafialnym w Grzegorzewie. 
Nalot jest upamiętniony przez krzyż oraz głaz z tablicą pamiątkową, które znajdują się po północnej stronie drogi krajowej nr 92.
Zobacz też.
Chojny, Chojny Młode, Chojny-Naruszczki 

</doc>
<doc id="394529" url="https://pl.wikipedia.org/wiki?curid=394529" title="Chomętowo (województwo kujawsko-pomorskie)">
Chomętowo (województwo kujawsko-pomorskie)

Chomętowo – wieś w Polsce położona w województwie kujawsko-pomorskim, w powiecie nakielskim, w gminie Szubin.
Podział administracyjny.
Do 1954 roku miejscowość była siedzibą gminy Chomętowo. W latach 1975–1998 miejscowość administracyjnie należała do województwa bydgoskiego.
Położenie.
Chomętowo położone jest na obszarze Pojezierza Gnieźnieńskiego, na północnym skraju Pojezierza Wielkopolskiego, wyniesione średnio 95-120 m n.p.m. Rzeźba terenu jest efektem ostatniego zlodowacenia. Znaczną powierzchnie zajmuje morena denna, z wałami moreny czołowej. W okolicy Chomętowa występują jeziora rynnowe, o wydłużonych, wąskich kształtach i stromych brzegach. Jeziora te znajdują się w strefie Obszaru Krajobrazu Jezior Żędowskich.
Demografia.
Chomętowo – wieś licząca według Narodowego Spisu Powszechnego (III 2011 r.) 256 osób – zlokalizowane jest w odległości 5 km od drogi krajowej nr 5, Gdańsk-Bydgoszcz-Poznań-Wrocław. Jest osiemnastą co do wielkości miejscowością gminy Szubin.
Historia.
Wieś Chomętowo powstała w XII wieku jako dwór szlachecki i wzięła nazwę od nazwiska Chomętowski. Początkowo był tu dwór z czego pozostała do dziś tzw. resztówka – pałac, dawny spichlerz, stodoły i obory, które obecnie przebudowano na indywidualne gospodarstwa. Po rozbiorze Polski wieś przyjęła nazwę "Hedwigshorst", ta sama nazwa była używana w czasie okupacji (1939-1945). Nazwę tę ustalił kolonista niemiecki od imienia córki Hedwig i syna Chorsta. Od czasu powstania majątku osiedlali się tu Polacy jako siła najemna. Była tu kuźnia i wiatrak, który rozebrano dopiero w okresie międzywojennym.
Należy przypuszczać, że Chomętowo było wyspą, gdyż od strony północnej znajduje się jezioro Chomętowskie, od zachodu jezioro Sobiejuskie, od zachodu i południa niziny łąkowe połączone rowami. Łąki te są zasobne w torf, który w okresie międzywojennym eksploatowali miejscowi gospodarze. Są to ślady dawnych jezior lub mokradeł, na których rosły krzewy oraz wysokie trawy.
Majątek na początku XX w. majątek podzielono między kolonistów niemieckich. Powstało 36 indywidualnych gospodarstw o powierzchni od 5 do 25 ha. W 1920 r. koloniści niemieccy opuścili gospodarstwa, które zajęli Polacy zasłużeni w powstaniu wielkopolskim. Wieś stała się wyłącznie polska. Rodziny walczących w powstaniu zamieszkują ją do dnia dzisiejszego. Przed II wojną światową wójtem Chomętowa był Marian Garbiak.
Warunki naturalne.
Położenie, ukształtowanie terenu, bogactwo fauny i flory czynią Chomętowo i jego okolice atrakcyjnym miejscem dla miłośników bezpośredniego kontaktu z przyrodą i wypoczynku na łonie natury. Lasy Nadleśnictwa Szubin (w obrębie którego znajduje się Chomętowo) charakteryzują się dużą różnorodnością pod względem rzeźby terenu, gatunku gleb i szaty roślinnej. Spotkać tu można przedstawicieli wielu – rzadko dziś spotykanych – gatunków zwierząt, m.in.: daniele, jenoty, wydry, kanie rude, bociany czarne, kormorany, a także zwierzynę łowną: sarny, jelenie, dziki i zające.
Rolnictwo.
Całość ziemi w Chomętowie znajduje się w rękach prywatnych. Wieś posiada sieć wodociągową, telefoniczną oraz bezprzewodowy dostęp do internetu. Użytki rolne gminy Szubin zajmują powierzchnię 18 924 ha. Przeważają gleby piaszczyste – głównie V i VI, a w mniejszej części II i IV klasy bonitacyjnej. Wśród upraw dominują: żyto, ziemniaki, pszenica, buraki cukrowe i rzepak. Produkcja zwierzęca obejmuje dwa podstawowe kierunki: trzodę chlewną i bydło mleczno-opasowe.

</doc>
<doc id="394530" url="https://pl.wikipedia.org/wiki?curid=394530" title="Chomętowo (województwo lubuskie)">
Chomętowo (województwo lubuskie)

Chomętowo (niem. "Hermsdorf") – wieś w Polsce położona w województwie lubuskim, w powiecie strzelecko-drezdeneckim, w gminie Dobiegniew.
W latach 1975–1998 miejscowość administracyjnie należała do województwa gorzowskiego.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="394531" url="https://pl.wikipedia.org/wiki?curid=394531" title="Chomętowo (województwo mazowieckie)">
Chomętowo (województwo mazowieckie)

Chomętowo – wieś w Polsce położona w województwie mazowieckim, w powiecie płockim, w gminie Radzanowo.
Prywatna wieś szlachecka, położona była w drugiej połowie XVI wieku w powiecie płockim województwa płockiego. W latach 1975–1998 miejscowość administracyjnie należała do województwa płockiego.

</doc>
<doc id="394532" url="https://pl.wikipedia.org/wiki?curid=394532" title="Chomiąża (województwo dolnośląskie)">
Chomiąża (województwo dolnośląskie)

Chomiąża – wieś w Polsce położona w województwie dolnośląskim, w powiecie średzkim, w gminie Malczyce.
Podział administracyjny.
W latach 1975–1998 miejscowość administracyjnie należała do województwa wrocławskiego.
Położenie.
Wieś wielodrożnica, położona 2 km na wschód od Malczyc, w mezoregionie Doliny Odry.
Krótki opis.
We wsi znajdują się: świetlica Gminnego Ośrodka Kultury, sklepy spożywczo-przemysłowe, jednostka Ochotniczej Straży Pożarnej i dwa przystanki autobusowe.
Etymologia nazwy.
Nazwa miejscowości prawdopodobnie ma związek ze słowem "chom", oznaczającym gniot, przycisk lub obrączkę na głowie do noszenia ciężarów. Niemiecka nazwa miała prasłowiańskie pochodzenie od słowa "kummezy", co oznaczało dół z wodą, z porośniętymi wokół trzcinami, turzycami, sitowiem lub innymi zaroślami.
Historyczne nazwy miejscowości:
Zabytki.
Do wojewódzkiego rejestru zabytków wpisany jest:

</doc>
<doc id="394533" url="https://pl.wikipedia.org/wiki?curid=394533" title="Chomiąża (województwo opolskie)">
Chomiąża (województwo opolskie)

Chomiąża (, ) – wieś w Polsce położona w województwie opolskim, w powiecie głubczyckim, w gminie Głubczyce, w południowo-wschodniej części Gór Opawskich, nad rzeką Opawicą.
W latach 1975–1998 miejscowość administracyjnie należała do ówczesnego województwa opolskiego.
Nazwa.
Heinrich Adamy wywodził nazwę miejscowości od polskiej nazwy "„komin”" – konstrukcji wypuszczającej spaliny z paleniska. W swoim dziele o nazwach miejscowych na Śląsku wydanym w 1888 roku we Wrocławiu jako najstarszą nazwę miejscowości wymienia "Komin" podając jej znaczenie "„Kamin (Schornstein)”" czyli w języku polskim "„Komin”". Nazwa wsi została później fonetycznie zgermanizowana na "Komeise" i utraciła swoje pierwotne znaczenie.
Po II wojnie światowej zgermanizowana nazwa została spolonizowana i nie wiąże się obecnie z pierwotnym znaczeniem.
Położenie.
Wieś leży na granicy polsko-czeskiej. Powstała w wyniku podziału w XVIII wieku po wojnie sukcesyjnej miejscowości Komeise na część austriacką i pruską. Po drugiej wojnie światowej część pruska, która przypadła Polsce otrzymała nazwę Chomiąża, a część miejscowości leżąca w granicach Czechosłowacji – Chomýž.
Leży na terenie Nadleśnictwa Prudnik (obręb Prudnik).
Transport.
W wiosce jest drogowe miejsce przekraczania granicy Chomiąża – Chomýž z Czechami (most przez rzekę Opawicę), dla pojazdów o nośności do 4 tony.
Zabytki.
Do wojewódzkiego rejestru zabytków wpisane są:
Przyroda.
Wioska znajduje się w Obszarze Chronionego Krajobrazu Rejon Mokre – Lewice.

</doc>
<doc id="394535" url="https://pl.wikipedia.org/wiki?curid=394535" title="Chorzele (województwo podlaskie)">
Chorzele (województwo podlaskie)

Chorzele – wieś w Polsce położona w województwie podlaskim, w powiecie zambrowskim, w gminie Zambrów.
Historia.
W latach 1921–1939 wieś i folwark leżał w województwie białostockim (od 1 kwietnia 1939 w woj. warszawskim), w powiecie łomżyńskim, w gminie Długobórz.
Według Powszechnego Spisu Ludności z 1921 roku zamieszkiwało:
Miejscowości należały do parafii rzymskokatolickiej w m. Zambrowie. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Zambrowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
Do 1954 roku miejscowość należała do gminy Długobórz. Z dniem 18 sierpnia 1945 roku została wyłączona z woj. warszawskiego i przyłączona z powrotem do woj. białostockiego. W latach 1975–1998 miejscowość administracyjnie należała do województwa łomżyńskiego.

</doc>
<doc id="394536" url="https://pl.wikipedia.org/wiki?curid=394536" title="Chorzenice (województwo łódzkie)">
Chorzenice (województwo łódzkie)

Chorzenice – wieś w Polsce położona w województwie łódzkim, w powiecie pajęczańskim, w gminie Sulmierzyce.
W latach 1975–1998 miejscowość administracyjnie należała do województwa piotrkowskiego.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="394537" url="https://pl.wikipedia.org/wiki?curid=394537" title="Chorzenice (województwo śląskie)">
Chorzenice (województwo śląskie)

 
Chorzenice – wieś w Polsce, położona w województwie śląskim, w powiecie częstochowskim, w gminie Kłomnice.
Nazwa.
Po raz pierwszy wieś wymieniona została na przełomie średniowiecza i renesansu. Jest wzmiankowana w początku XVI wieku: w 1511 notowana jako "Chorzenice", 1827 "Chorzenice", 1880 "Chorzenice". Nazwa miejscowości pochodzi od nazwy osobowej "Chorzema".
Historia.
Pod koniec XIX wieku miejscowość jako folwark oraz wieś "Chorzenice" leżącą w powiecie noworadomskim, gmina Rzeki, parafia Borówno odnotował Słownik geograficzny Królestwa Polskiego. W 1827 wieś liczyła 23 domów, w których mieszkało 159 mieszkańców. Dobra chorzenickie składały się z folwarków "Chorzenice", "Michałów" i "Wymysłów", a także wsi "Chorzenice" oraz "Przybyłowo". Ogólna rozległość dóbr wynosiła 1312 morg w skład, których wchodziły: grunty orne i ogrody 644 morg, las 429, pastwiska i zarośla 183, nieużytki 56. Wieś Chorzenice liczyła 28 osadników i posiadała 232 morg gruntu, a wieś Przybyłowo 8 osadników i 31 morg.
W latach 1975–1998 miejscowość administracyjnie należała do województwa częstochowskiego.
W miejscowości znajduje się dwór (pałac) z 1926 roku, otaczający go park, rządcówka oraz stajnia. W budynku dworu mieści się obecnie dom dziecka.

</doc>
<doc id="394538" url="https://pl.wikipedia.org/wiki?curid=394538" title="Chorzew (województwo wielkopolskie)">
Chorzew (województwo wielkopolskie)

Chorzew – wieś w Polsce położona w województwie wielkopolskim, w powiecie pleszewskim, w gminie Pleszew.
W latach 1975–1998 miejscowość administracyjnie należała do województwa kaliskiego.

</doc>
<doc id="394539" url="https://pl.wikipedia.org/wiki?curid=394539" title="Chorzów (województwo podkarpackie)">
Chorzów (województwo podkarpackie)

Chorzów – wieś w Polsce położona w województwie podkarpackim, w powiecie jarosławskim, w gminie Roźwienica.
We wsi mieści się Jednostka Operacyjno-Techniczna oraz kościół pw. Zwiastowania Pańskiego.
Wieś położona w powiecie przemyskim, była własnością Andrzeja Maksymiliana Trzcińskiego, jej posesorką była Katarzyna Sokrucina, została spustoszona w czasie najazdu tatarskiego w 1672 roku. W latach 1975–1998 miejscowość administracyjnie należała do województwa przemyskiego.

</doc>
<doc id="394541" url="https://pl.wikipedia.org/wiki?curid=394541" title="Choszczewo (województwo łódzkie)">
Choszczewo (województwo łódzkie)

Choszczewo – wieś w Polsce położona w województwie łódzkim, w powiecie zduńskowolskim, w gminie Szadek.
W latach 1975–1998 miejscowość administracyjnie należała do województwa sieradzkiego.
Dawniej wieś szlachecka. Po założeniu dworskim pozostały tylko ślady. Park i drewniany dworek zniszczono pod koniec lat 40. XX w. 

</doc>
<doc id="394542" url="https://pl.wikipedia.org/wiki?curid=394542" title="Choszczewo (województwo podlaskie)">
Choszczewo (województwo podlaskie)

Choszczewo – wieś w Polsce położona w województwie podlaskim, w powiecie łomżyńskim, w gminie Piątnica.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Drozdowo.
Według Powszechnego Spisu Ludności z 1921 roku wieś zamieszkiwało 47 osób w 7 budynkach mieszkalnych. Miejscowość należała do parafii rzymskokatolickiej w Dorzyjałowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
Do 1954 roku miejscowość należała do gminy Drozdowo. Z dniem 18 sierpnia 1945 roku została wyłączona z woj. warszawskiego i przyłączona z powrotem do woj. białostockiego. W latach 1975–1998 miejscowość administracyjnie należała do województwa łomżyńskiego.
Wierni kościoła rzymskokatolickiego należą do parafii Trójcy Przenajświętszej w Olszynach.

</doc>
<doc id="394543" url="https://pl.wikipedia.org/wiki?curid=394543" title="Choszczewo (województwo warmińsko-mazurskie)">
Choszczewo (województwo warmińsko-mazurskie)

Choszczewo (niem. "Chosczewen", 1936–1945 "Hohensee") – wieś w Polsce położona w województwie warmińsko-mazurskim, w powiecie mrągowskim, w gminie Sorkwity. W latach 1975–1998 miejscowość administracyjnie należała do województwa olsztyńskiego.
Wieś mazurska, której zabudowa ukształtowała się w formie ulicówki nad jeziorem Jełmuń. We wsi działa od 1969 r. klub sportowy Choszka Choszczewo.
Historia.
Choszczewo powstało w obrębie obszaru liczącego 150 włók nadanych w 1379 roku przez wielkiego mistrza Winryka von Kniprode braciom Tylkowi i Janowi z Olszyn na prawie chełmińskim z obowiązkiem pięciu służb zbrojnych. Miej więcej w tym samym czasie na obszarze położonym na zachód od jeziora Gielądzkiego, oprócz Choszczewa powstały wsie: Gieląd, Jełmuń i Pustniki. Choszczewo było wsią szlachecką, dokładna data jej założenia nie jest znana. Jeszcze w XVII stuleciu księgi starościńskie mówią tylko o "150 włókach nad jeziorem Jełmuń". Spotyka się ją dopiero na mapie Narońskiego z ok. 1662 r. Naroński wymienia ją jako "Goschewen" z 30 włókami. Bez wątpienia wieś ta istniała już wcześniej.
W 1785 r. był to dwór szlachecki (zwany Grabniakiem) i wieś licząca 14 domów. W 1815 r. we wsi mieszkało 120 osób i było 14 domów. W tym roku oddano do użytku szkołę, ale z powodu braku nauczycieli jeszcze do 1818 r. dzieci chodziły do szkoły w Jełmuniu. W 1838 r. wieś podzielono na dwie części, razem było tu 30 domów i 299 mieszkańców. Z wydzielonych dwóch części później powstały dwie gminy sołeckie: Choszczewo A (niem. Choszewen A) i Choszczewo B (niem. Choszewen B). Dwór Grabniak znajdował się około półtora kilometra na wschód od wsi. Około 1900 r. dwór wraz z folwarkiem Janiszewo obejmował 27 włók i w 1908 stanowił niezależny od obydwu części wsi obszar dworski, zamieszkiwany w 1910 przez 94 osoby. W pierwszej połowie XX w. folwark częściowo rozparcelowano na gospodarstwa chłopskie; po 1945 r. był tu PGR. Osada należała do sołectwa Choszczewo. W wykazie miejscowości z 1973 nie była już wymieniana jako samodzielna miejscowość.
Nowy budynek szkoły w Choszczewie oddano do użytku 22 września 1907 r. Budowniczowie szkoły są nieznani. Budynek zbudowano na planie dwóch prostokątów przylegających do siebie. W większym prostokącie znajdował się korytarz i dwie klasy, zaś w mniejszym mieszkanie dyrektora. Na piętrze mieściły się mieszkania nauczycielskie. Do szkoły wchodziło się głównym wejściem, a do mieszkań dwoma wejściami bocznymi. Po dziś dzień zachowała się zewnętrzna elewacja z czerwonej cegły oraz więźba dachowa przykryta czerwoną dachówką.
W 1937 r. ówczesne władze niemieckie, w ramach akcji germanizacyjnej, zmieniły urzędową nazwę wsi z "Choszewen" na "Hohensee". W 1935 r. do tutejszej, dwuklasowej szkoły chodziło 91 dzieci. W 1939 r. we wsi mieszkało 509 osób.
Pierwszą polską, powojenną szkołę w Choszczewie w 1946 r. zorganizował Adam Celnasowski późniejszy inspektor oświaty w Mrągowie. W pierwszych latach po wojnie uczyło się w szkole 130 uczniów (część dzieci nie uczęszczała do szkoły ponieważ nie znała języka polskiego). W latach 1946-1956 w szkole uczyły się klasy I-V, (okresowo I-IV). Od 1957 (aż do 1977) we wsi funkcjonowała ośmioklasowa szkoła podstawowa. W czasie remontu szkoły na początku lat sześćdziesiątych jedną z klas podzielono na dwie mniejsze, wygospodarowano także jedną klasę na piętrze. W 1973 r. do sołectwa Choszczewo należały także: Grabniak (dawniej "Gut Choszewen") i Janiszewo (dawniej "Jahannisthal"). W tym czasie we wsi były jeszcze dwie drewniane chałupy z połowy XIX w., wpisane do rejestru zabytków. W latach 1977-1988 w tutejszej szkole uczyły się dzieci jedynie w klasach młodszych (nauczanie początkowe, klasy I-IV). W latach 1986-1987 kapitalnemu remontowi poddano budynek szkolny, m.in. doprowadzono wodę, założono centralne ogrzewanie, dobudowano przybudówkę a w niej łazienki. W latach 1988-2000 ponownie działała pełna szkoła podstawowa, od 2000 r., po reformie edukacji, naukę prowadzono sześcioklasowej w szkole podstawowej (klasy I-VI). W 2012 roku, ze względu na mała liczbę dzieci szkołę planowano zlikwidować. Jednak szkoła przeszła pod skrzydła łomżyńskiego stowarzyszenia „Edukator” i od września 2012 roku kontynuuje działalność jako placówka niepubliczna.

</doc>
<doc id="394544" url="https://pl.wikipedia.org/wiki?curid=394544" title="Chotów (województwo świętokrzyskie)">
Chotów (województwo świętokrzyskie)

Chotów – wieś sołecka w Polsce położona w województwie świętokrzyskim, w powiecie włoszczowskim, w gminie Krasocin
W latach 1975–1998 miejscowość administracyjnie należała do województwa kieleckiego.
Historia.
Rodowód wsi sięga początków wieku XIV, tak bowiem datowany jest kościół parafialny św. Stanisława i Bartłomieja w Chotowie. Jak podaje nota SgKP z roku 1900, na początku wieku XVI kościół ten był w zupełnej ruinie. Dziedzicami wsi byli wówczas Chotowski i Szafraniec. Z końcem wieku XVI parafia została przyłączona do kościoła w Olesznie.
Według spisu miast, wsi, osad Królestwa Polskiego z roku 1827 we wsi było 20 domów i 169 mieszkańców. Wieś podlegała administracyjnie gminie i parafii w Olesznie.
18 listopada 1944 r. zwycięska bitwa I batalionu z 2 Pułku Piechoty Legionów pod dowództwem majora „Nurta” (Eugeniusz Kaszyński) z siłami niemieckimi).

</doc>
<doc id="394545" url="https://pl.wikipedia.org/wiki?curid=394545" title="Chraplewo (województwo kujawsko-pomorskie)">
Chraplewo (województwo kujawsko-pomorskie)

Chraplewo – wieś w Polsce położona w województwie kujawsko-pomorskim, w powiecie nakielskim, w gminie Szubin.
Dawna granica.
Na terenie sołectwa do dziś zachowana została polna droga, stanowiąca granicę polsko-pruską po II rozbiorze Polski.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 213 mieszkańców. Jest 24. co do wielkości miejscowością gminy Szubin.
Rolnictwo.
W miejscowości działało Państwowe Gospodarstwo Rolne – "Zakład Rolny Chraplewo" wchodzący w skład "Państwowego Gospodarstwa Rolnego Chwaliszewo" (w roku 1992 jako "Kombinat PGR Chwaliszewo", w latach 1993-1994 ponownie jako "PGR Chwaliszewo")
Zabytki.
Według rejestru zabytków NID na listę zabytków wpisany jest zespół dworski z 1. połowy XIX w., nr rej.: 193/A z 15.01.1986:

</doc>
<doc id="394546" url="https://pl.wikipedia.org/wiki?curid=394546" title="Chraplewo (wieś w powiecie nowotomyskim)">
Chraplewo (wieś w powiecie nowotomyskim)

Chraplewo – wieś w Polsce położona w województwie wielkopolskim, w powiecie nowotomyskim, w gminie Kuślin.
Wieś szlachecka położona była w 1580 roku w powiecie poznańskim województwa poznańskiego. W latach 1975–1998 miejscowość administracyjnie należała do województwa poznańskiego.
Historia.
Pierwsza wzmianka o wsi Chraplewo pochodzi z 1389 r. Ostateczna nazwa ukształtowała się w 1841 roku. Nazwa nawiązuje do zamarzniętych błot. Inne źródła tłumaczą pochodzenie nazwy wsi od moczar i zarosłych bagien, względnie zarośli rosnących na wilgotnym gruncie. Według przekazów nazwa wsi związana jest z postacią Bolesława Chrobrego, który podobno w pobliskich lasach polował na grubego zwierza. Wieś należała m.in. do Chraplewskich i Bnińskich, a w XIX w. – do Łąckich z Posadowa.
W okresie Wielkiego Księstwa Poznańskiego (1815-1848) miejscowość wzmiankowana jako Chraplewo należała do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Chraplewo należało do okręgu lwowkowskiego i stanowiło część majątku Lwówek Zamek (niem. Neustadt), którego właścicielem był wówczas (1837) Antoni Łącki. W skład rozległego majątku Lwówek Zamek wchodziło łącznie 36 wsi. Według spisu urzędowego z 1837 roku Chraplewo liczyło (wraz z przysiółkiem leśnym Nietrzeba) 299 mieszkańców i 26 dymów (domostw).
Od 1879 r. jej właścicielami byli Hardtowie, których główną siedzibą było pobliskie Wąsowo.
Znajduje się tu pałac rodziny Hardtów, zbudowany w 1888 r., o niskiej bryle z czerwonych cegieł zdobionych piaskowcowymi detalami, z 2 szczytami w fasadzie i wejściem umieszczonym w narożniku. Długo użytkowała go szkoła podstawowa, która w 1993 r. otrzymała imię Kazimiery Iłłakowiczówny. Pałac otacza rozległy park krajobrazowy o powierzchni 9,5 ha, z pomnikowymi drzewami, m.in. jodłą kalifornijską. W sąsiedztwie pałacu stoją dom ogrodnika z 1888 r. i powozownia z końca XIX w.. Na płn. od parku znajdują się: wydłużony dom rządcy z końca XIX w., a nieco dalej pozostałości folwarku z XIX/XX w.
Zwyczaje ludowe.
Obyczaj ludowy „Chodzenie z niedźwiedziem”, „Siwki”
W drugi dzień świąt wielkanocnych w tej wiosce miejscowi mężczyźni przebierali się za niedźwiedzia, kominiarza, dwóch żebraków, i babę z koszykiem. Chodząc po domach i składając życzenia pokazywali przy tym różne sztuczki. Otrzymane od gospodarzy jako wynagrodzenie pieniądze i jajka, chłopiec przebrany za kobietę zabierał do koszyka.

</doc>
<doc id="394547" url="https://pl.wikipedia.org/wiki?curid=394547" title="Chromiec (województwo dolnośląskie)">
Chromiec (województwo dolnośląskie)

Chromiec (niem. "Ludwigsdorf") – wieś w Polsce położona w województwie dolnośląskim, w powiecie karkonoskim, w gminie Stara Kamienica.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Historia.
Chromiec prawdopodobnie powstał pod koniec XIV wieku, w związku z budową huty szkła leśnego. Działała ona w okolicy wsi w wiekach XIV/XV−XVIII. Jej ślady w postaci żużlowisk są widoczne do dzisiaj. Do początku XVIII wieku miejscowość należała do miasta Lwówka Śląskiego, potem należała do rodziny Schaffgotschów. W 1782 roku istniały tu kościół, 2 szkoły, folwark oraz młyn. Była to więc duża i ludna wieś. W połowie XVIII wieku we wsi mieszkało 72 zagrodników i chałupników. W 1825 roku były 82 domy oraz młyn do mielenia kory dębowej i tartak. W 1978 roku we wsi istniało 45 gospodarstw rolnych.

</doc>
<doc id="394548" url="https://pl.wikipedia.org/wiki?curid=394548" title="Chromiec (województwo wielkopolskie)">
Chromiec (województwo wielkopolskie)

Chromiec – wieś w Polsce położona w województwie wielkopolskim, w powiecie średzkim, w gminie Nowe Miasto nad Wartą.
W latach 1975–1998 miejscowość administracyjnie należała do województwa poznańskiego.
Zobacz też: Chromiec

</doc>
<doc id="394549" url="https://pl.wikipedia.org/wiki?curid=394549" title="Chronów (województwo małopolskie)">
Chronów (województwo małopolskie)

Chronów – wieś (dawniej miasto) w Polsce położona w województwie małopolskim, w powiecie bocheńskim, w gminie Nowy Wiśnicz.
W latach 1975–1998 miejscowość administracyjnie należała do województwa tarnowskiego.
Położenie i krajobraz.
Wieś położona jest w środkowo-wschodniej części Pogórza Wiśnickiego. W krajobrazie dominują niskie i łagodne wzgórza. Wyróżnia się wśród nich znajdująca się na granicy z wsią Borówna Kobyla Góra (364 m n.p.m.).
Wszystkie płynące przez wieś potoki spływają do Leksandrówki, będącej lewobrzeżnym dopływem Uszwicy (zlewnia Dunajca).
Zarys historii.
Pod koniec XVI w. mieszkało tu trzech ariańskich szlachciców. Jeden z nich, Sebastian Sieradzki, najechał i złupił dom oraz ogród plebański, a proboszcza Tomasza pobił. W 1562 roku założono zbór braci polskich. W roku 1585 wieś zakupił arianin Jan Przypkowski z Górnych Przytkowic, herbu Radwan.
Zabytki.
Obiekt wpisany do rejestru zabytków nieruchomych województwa małopolskiego.
Obiekt znajduje się na szlaku architektury drewnianej województwa małopolskiego.
Przyroda.
Brak przemysłu, głównie tradycyjne rolnictwo oraz walory krajobrazowe i przyrodnicze zadecydowały o włączeniu terenu wsi do Wiśnicko-Lipnickiego Parku Krajobrazowego. Na Kobylej Górze według podań znajdować się miała w zamierzchłej przeszłości pogańska świątynia Swaroga. Dużą atrakcją przyrodniczą wsi jest projektowany rezerwat przyrody Skałki Chronowskie – skałki wychodnie w szczytowych partiach Kobylej Góry.
W bliskiej okolicy znajdują się również inne obiekty chronionej przyrody: grupa oryginalnych dużych głazów Kamienie Brodzińskiego w Lipnicy Górnej i rezerwat przyrody Kamień Grzyb w Połomiu Dużym.

</doc>
<doc id="394550" url="https://pl.wikipedia.org/wiki?curid=394550" title="Chronów (województwo mazowieckie)">
Chronów (województwo mazowieckie)

Chronów – wieś w Polsce położona w województwie mazowieckim, w powiecie szydłowieckim, w gminie Orońsko.
Był wsią klasztoru cystersów wąchockich w województwie sandomierskim w ostatniej ćwierci XVI wieku. W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii św. Jana Chrzciciela i św. Stanisława Kostki w Mniszku lub do parafii Wniebowzięcia Najświętszej Maryi Panny w Orońsku.

</doc>
<doc id="394551" url="https://pl.wikipedia.org/wiki?curid=394551" title="Chrosna (województwo małopolskie)">
Chrosna (województwo małopolskie)

Chrosna – wieś w Polsce, położona w województwie małopolskim, w powiecie krakowskim, w gminie Liszki.
Wieś położona w województwie krakowskim wchodziła w 1662 roku w skład hrabstwa tęczyńskiego Łukasza Opalińskiego. W latach 1975–1998 miejscowość administracyjnie należała do województwa krakowskiego.
Przez miejscowość przebiega autostrada A4.
Turystyka.
Miejscowość położona jest na obszarze Wyżyny Krakowsko-Częstochowskiej na styku dwóch mezoregionów geograficznych: Garbu Tenczyńskiego i Obniżenia Cholerzyńskiego. Znajduje się tu Dolina Brzoskwinki. Jest to głęboki, wycięty w Garbie Tenczyńskim wapienny wąwóz z licznymi skałami wapiennymi na obu jego zboczach. Dnem wąwozu płynie potok Brzoskwinka. W 2005 r. staraniem mieszkańców wsi przystosowano zachodnie zbocze doliny dla potrzeb turystyki i rekreacji. W tym celu usunięto część drzew i zarośli zasłaniających skały, wyznakowano ścieżkę dydaktyczną „Chrośnianeczka”, wykonano ławeczki dla turystów, przygotowano miejsca biwakowe, parking i tablice informacyjne.
W bliskim sąsiedztwie wsi znajdują się: Zimny Dół, Dolina Mnikowska, wąwóz Półrzeczki, Dolina Aleksandrowicka.

</doc>
<doc id="394552" url="https://pl.wikipedia.org/wiki?curid=394552" title="Chrosna (województwo mazowieckie)">
Chrosna (województwo mazowieckie)

Chrosna – wieś w Polsce położona w województwie mazowieckim, w powiecie otwockim, w gminie Kołbiel.
Wieś królewska położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego.
Wieś jest położona na trasie regionalnej Kolei Mazowieckich, według danych marca 2006 pociąg jeździ tu co godzinę, a podróż do Warszawy Śródmieście trwa typowo godzinę i 14 minut.
W lutym 2007 wieś liczyła 420 mieszkańców.

</doc>
<doc id="394553" url="https://pl.wikipedia.org/wiki?curid=394553" title="Chrosno (województwo kujawsko-pomorskie)">
Chrosno (województwo kujawsko-pomorskie)

Chrosno – wieś w Polsce położona w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
Wieś królewska "Chrośno", położona w II połowie XVI wieku w powiecie kruszwickim województwa brzeskokujawskiego, należała do starostwa kruszwickiego. W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 177 mieszkańców. Jest 25. co do wielkości miejscowością gminy Kruszwica.
Zabytki.
Według rejestru zabytków NID na listę zabytków wpisany jest drewniany wiatrak „koźlak” z XIX w., nr rej.: A/1340 z 4.12.2007. W listopadzie 2020 gmina Kruszwica podpisała umowę na jego rewitalizację (koszt prac to niemal 1,3 mln zł).

</doc>
<doc id="394554" url="https://pl.wikipedia.org/wiki?curid=394554" title="Chrosno (województwo łódzkie)">
Chrosno (województwo łódzkie)

Chrosno – wieś w Polsce położona w województwie łódzkim, w powiecie kutnowskim, w gminie Łanięta.
W latach 1975–1998 miejscowość administracyjnie należała do województwa płockiego.

</doc>
<doc id="394555" url="https://pl.wikipedia.org/wiki?curid=394555" title="Chrostowa (województwo łódzkie)">
Chrostowa (województwo łódzkie)

Chrostowa – wieś w Polsce położona w województwie łódzkim, w powiecie radomszczańskim, w gminie Gidle.
W latach 1975–1998 miejscowość administracyjnie należała do województwa częstochowskiego.

</doc>
<doc id="394556" url="https://pl.wikipedia.org/wiki?curid=394556" title="Chrostowa (województwo małopolskie)">
Chrostowa (województwo małopolskie)

Chrostowa – wieś w Polsce położona w województwie małopolskim, w powiecie bocheńskim, w gminie Łapanów.
Położenie.
Pod względem geograficznym Chrostowa znajduje się na Pogórzu Wiśnickim. Pola i zabudowania miejscowości zajmują dolinę po lewej stronie rzeki Stradomka, oraz wzgórza Pogórza Wiśnickiego.
W latach 1975–1998 miejscowość administracyjnie należała do województwa tarnowskiego.
Zarys historii.
Pierwsze zapiski o wsi pochodzą w początku XV wieku, w 1404 odnotowano, że wieś należała do rodu Półkoziców. Prawdopodobnie Półkozicowie w XIII wieku wybudowali warownię, którą w późniejszych latach przebudowano na zamek. Był on uwzględniony w dokumentach z 1539, gdzie jego nazwę opisano jako "fortalicium alias Grodzisko" lub "fortalicium Camyk". Zapis dotyczył nabycia zamku przez Krzysztofa Niewiarowskiego herbu Półkozic. Brak późniejszych zapisów świadczy o tym, że prawdopodobnie zamek uległ zniszczeniu pod koniec XVI wieku.

</doc>
<doc id="394557" url="https://pl.wikipedia.org/wiki?curid=394557" title="Chrostowo (województwo mazowieckie)">
Chrostowo (województwo mazowieckie)

Chrostowo – wieś w Polsce położona w województwie mazowieckim, w powiecie ostrołęckim, w gminie Troszyn.
Wierni kościoła rzymskokatolickiego należą do parafii św. Bartłomieja Apostoła w Troszynie.
Historia.
W Słowniku Geograficznym Królestwa Polskiego i innych krajów słowiańskich znajdujemy następujące informacje:
W latach 1921–1936 wieś leżała w województwie białostockim, w powiecie ostrołęckim, w gminie Troszyn.
Według Powszechnego Spisu Ludności z 1921 roku wieś zamieszkiwało 207 osób, 203 było wyznania rzymskokatolickiego a 4 mojżeszowego. Jednocześnie 206 mieszkańców zadeklarowało polską przynależność narodową a 1 żydowską. Były tu 34 budynki mieszkalne . Miejscowość należała do parafii rzymskokatolickiej w Troszynie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Troszynie.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Scharfenwiese, Regierungsbezirk Zichenau III Rzeszy.
W latach 1975–1998 miejscowość administracyjnie należała do województwa ostrołęckiego.
Pochodzi stąd znany biblista, ks. Waldemar Chrostowski.

</doc>
<doc id="394558" url="https://pl.wikipedia.org/wiki?curid=394558" title="Chrostowo (województwo podlaskie)">
Chrostowo (województwo podlaskie)

Chrostowo – wieś w Polsce położona w województwie podlaskim, w powiecie łomżyńskim, w gminie Jedwabne.
Wierni kościoła rzymskokatolickiego należą do parafii św. Jakuba Apostoła w Jedwabnem.
Historia.
Prywatna wieś szlachecka położona była w drugiej połowie XVI wieku w powiecie radziłowskim ziemi wiskiej województwa mazowieckiego. Chrostowo było niegdyś wsią szlachecką. W XIX w. leżało w gminie Kubra, w powiecie kolneńskim guberni łomżyńskiej.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Przytuły.
Według Powszechnego Spisu Ludności z 1921 roku zamieszkiwało tu 1028 osób w 14 budynkach mieszkalnych. Miejscowość należała do miejscowej parafii rzymskokatolickiej w m. Jedwabne. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Jedwabne.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="394559" url="https://pl.wikipedia.org/wiki?curid=394559" title="Chrośnica (województwo dolnośląskie)">
Chrośnica (województwo dolnośląskie)

Chrośnica (niem. "Ludwigsdorf") – wieś w Polsce położona w województwie dolnośląskim, w powiecie karkonoskim, w gminie Jeżów Sudecki.
Demografia.
Chrośnica liczy 181 mieszkańców (III 2011 r.).
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Położenie.
Znajduje się w Górach Kaczawskich, w dolinie potoku Lipka (Chrośnicki Potok) pomiędzy Grzbietem Północnym a Grzbietem Południowym. Miejscowość jest położona około 15 km od Jeleniej Góry.
Zabytki.
Do wojewódzkiego rejestru zabytków wpisane są obiekty:
inne zabytki:

</doc>
<doc id="394560" url="https://pl.wikipedia.org/wiki?curid=394560" title="Chrósty (województwo opolskie)">
Chrósty (województwo opolskie)

Chrósty (niem. "Chrost", 1936–45 "Schönhain") – wieś w Polsce położona w województwie opolskim, w powiecie kędzierzyńsko-kozielskim, w gminie Pawłowiczki. W 2011 roku liczba mieszkańców we wsi Chrósty wynosiła 152. 
W latach 1975–1998 miejscowość administracyjnie należała do ówczesnego województwa opolskiego.
Historia.
Pierwsze wzmianki o osadzie Chrosti pochodzą z 1679. W 1819 wieś kupiła rodzina Schön, która wybudowała tutaj zamek z parkiem. W 1845 we wsi Chrósty było 27 domów i 214 mieszkańców.
22 maja 2009 r. ówczesna sołtys wsi Anna Pander zajęła pierwsze miejsce w plebiscycie na Sołtysa Roku zorganizowanym przez "Nową Gazetę Lokalną".

</doc>
<doc id="394561" url="https://pl.wikipedia.org/wiki?curid=394561" title="Nowa Kiszewa-Chrósty">
Nowa Kiszewa-Chrósty

Nowa Kiszewa-Chrósty (też "Kiszewskie Chrósty") – osada pogranicza kaszubsko-kociewskiego w Polsce położona w województwie pomorskim, w powiecie kościerskim, w gminie Stara Kiszewa.
W latach 1975–1998 miejscowość administracyjnie należała do województwa gdańskiego.
W 2022 nazwa osady została zmieniona z Chrósty na Nowa Kiszewa-Chrósty.
Wieś stanowi sołectwo gminy Stara Kiszewa.

</doc>
<doc id="394562" url="https://pl.wikipedia.org/wiki?curid=394562" title="Chróścina (województwo dolnośląskie)">
Chróścina (województwo dolnośląskie)

Chróścina (niem. "Kraschen") – wieś w Polsce położona w województwie dolnośląskim, w powiecie górowskim, w gminie Góra.
Podział administracyjny.
W latach 1975–1998 miejscowość administracyjnie należała do województwa leszczyńskiego.
Nazwa.
Według niemieckiego językoznawcy Heinricha Adamy’ego nazwa pochodzi od staropolskiej nazwy "kraszenia" - oznaczającej barwienie, ozdabianie czegoś. W swoim dziele o nazwach miejscowych na Śląsku wydanym w 1888 roku we Wrocławiu wymienia on najstarszą nazwę miejscowości w polskiej formie "Kraszow" tłumacząc jej znaczenie "Schonfeld" czyli po polsku "Ładne pole". Nazwa została zgermanizowana przez Niemców na "Kraschen" w wyniku czego utraciła swoje pierwotne znaczenie. Polska administracja spolonizowała zgermanizowaną nazwę na "Chróścina" w wyniku czego nie wiąże się ona obecnie z pierwszym znaczeniem.
Zabytki.
Do wojewódzkiego rejestru zabytków wpisane są obiekty:

</doc>
<doc id="394563" url="https://pl.wikipedia.org/wiki?curid=394563" title="Chruściechów (województwo lubelskie)">
Chruściechów (województwo lubelskie)

Chruściechów (dawn. "Chróściechów") – wieś w Polsce położona w województwie lubelskim, w powiecie krasnostawskim, w gminie Żółkiewka.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Żółkiewka. Według Narodowego Spisu Powszechnego (III 2011 r.) wieś liczyła 54 mieszkańców. 

</doc>
<doc id="394564" url="https://pl.wikipedia.org/wiki?curid=394564" title="Chruściechów (województwo mazowieckie)">
Chruściechów (województwo mazowieckie)

Chruściechów – wieś w Polsce położona w województwie mazowieckim, w powiecie białobrzeskim, w gminie Stara Błotnica.
We wsi znajduje się zabytkowy zespół dworski z dworem, parkiem z gorzelnią z XIX i XX wieku.
Wieś szlachecka Chrościechowo położona była w drugiej połowie XVI wieku w powiecie wareckim ziemi czerskiej województwa mazowieckiego. W latach 1975–1998 miejscowość administracyjnie należała do województwa radomskiego.
Wierni Kościoła rzymskokatolickiego należą do parafii Narodzenia Najświętszej Maryi Panny w Starej Błotnicy. 

</doc>
<doc id="394565" url="https://pl.wikipedia.org/wiki?curid=394565" title="Chruściele (powiat wołomiński)">
Chruściele (powiat wołomiński)

Chruściele – wieś w Polsce położona w województwie mazowieckim, w powiecie wołomińskim, w gminie Dąbrówka.
Wierni kościoła rzymskokatolickiego należą do parafii Podwyższenia Krzyża Świętego w Dąbrówce.
Prywatna wieś szlachecka "Laskowo-Chrościele" położona była w drugiej połowie XVI wieku w powiecie kamienieckim ziemi nurskiej województwa mazowieckiego. W latach 1975–1998 miejscowość administracyjnie należała do województwa ostrołęckiego.

</doc>
<doc id="394566" url="https://pl.wikipedia.org/wiki?curid=394566" title="Chruściele (województwo warmińsko-mazurskie)">
Chruściele (województwo warmińsko-mazurskie)

Chruściele (niem. "Chroscziellen") – wieś w Polsce, położona w województwie warmińsko-mazurskim, w powiecie ełckim, w gminie Ełk.
W latach 1975–1998 wieś administracyjnie należała do województwa suwalskiego.
Wieś poprzez powstałe po 2000 roku osiedle Bocianie Gniazdo sąsiaduje z Ełkiem.

</doc>
<doc id="394567" url="https://pl.wikipedia.org/wiki?curid=394567" title="Chruścin (województwo łódzkie)">
Chruścin (województwo łódzkie)

Chruścin – wieś w Polsce, położona w województwie łódzkim, w powiecie radomszczańskim, w gminie Gomunice.
W latach 1975–1998 miejscowość administracyjnie należała do województwa piotrkowskiego.

</doc>
<doc id="394568" url="https://pl.wikipedia.org/wiki?curid=394568" title="Chruścin (województwo wielkopolskie)">
Chruścin (województwo wielkopolskie)

Chruścin – wieś w Polsce położona w województwie wielkopolskim, w powiecie kolskim, w gminie Dąbie.
W latach 1975–1998 miejscowość administracyjnie należała do województwa konińskiego.
Zobacz też: Chruścin, Chruścinek

</doc>
<doc id="394569" url="https://pl.wikipedia.org/wiki?curid=394569" title="Chrzanowo (województwo kujawsko-pomorskie)">
Chrzanowo (województwo kujawsko-pomorskie)

Chrzanowo – wieś w Polsce położona w województwie kujawsko-pomorskim, w powiecie żnińskim, w gminie Janowiec Wielkopolski.
W latach 1975–1998 miejscowość administracyjnie należała do województwa bydgoskiego. We wsi znajduje się dawna szkoła i działająca obecnie świetlica. Według Narodowego Spisu Powszechnego (III 2011 r.) liczyła 125 mieszkańców. Jest szesnastą co do wielkości miejscowością gminy Janowiec Wielkopolski.

</doc>
<doc id="394570" url="https://pl.wikipedia.org/wiki?curid=394570" title="Chrzanowo (województwo podlaskie)">
Chrzanowo (województwo podlaskie)

Chrzanowo – wieś w Polsce położona w województwie podlaskim, w powiecie łomżyńskim, w gminie Przytuły.
Dawniej Chrzanowo Włościańskie.
Wierni kościoła rzymskokatolickiego należą do parafii Krzyża Świętego w Przytułach.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Przytuły.
Według Powszechnego Spisu Ludności z 1921 roku zamieszkiwało tu 149 osób w 25 budynkach mieszkalnych. Miejscowość należała do miejscowej parafii rzymskokatolickiej w m. Przytuły. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Jedwabne.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.
Przez wieś przebiega droga wojewódzka nr 668.
W 2011 roku liczba mieszkańców wynosiła 132 osoby.

</doc>
<doc id="394571" url="https://pl.wikipedia.org/wiki?curid=394571" title="Chrzanowo (województwo pomorskie)">
Chrzanowo (województwo pomorskie)

Chrzanowo (kaszb. "Chrzanòwò") – wieś kaszubska w Polsce, położona w województwie pomorskim, w powiecie wejherowskim, w gminie Łęczyce na zachodnim skraju kompleksu leśnego Lasów Lęborskich.
Według danych na dzień 23 października 2019 roku wieś zamieszkuje 128 mieszkańców na powierzchni 6,86 km2.
W latach 1975–1998 miejscowość administracyjnie należała do województwa gdańskiego.

</doc>
<doc id="394572" url="https://pl.wikipedia.org/wiki?curid=394572" title="Gabriel Józef Alojzy Biernacki">
Gabriel Józef Alojzy Biernacki

Gabriel Józef Alojzy Biernacki herbu Poraj (ur. 18 marca 1774 w Kołdowie, zm. 1834 w Zamościu) – uczestnik insurekcji kościuszkowskiej, wojen napoleońskich oraz generał brygady i naczelnik wojenny województwa kaliskiego w powstaniu listopadowym. Poseł z powiatu ostrzeszowskiego na Sejmy Księstwa Warszawskiego w 1811 i 1812, deputowany na sejmy Królestwa Polskiego w 1818 i 1820.
Właściciel m.in. wsi Suliszewice. Był kawalerem wybranym loży wolnomularskiej Rycerze Gwiazdy.
Biografia.
Dorastał w patriotycznej rodzinie mającej dobre tradycje. Starszy brat Alojzego Prospera Biernackiego. Na chrzcie otrzymał imiona Gabriel Józef Alojzy. Najczęściej używał imienia Józef lub Józef Gabriel.
Lata 1789-1799.
Mając 15 lat, wstąpił do wojska 1 marca 1789 roku: najpierw do brygady wielkopolskiej kawalerii narodowej, a następnie do II wielkopolskiej brygady dowodzonej przez jego stryja kasztelana sieradzkiego Pawła. Brał udział w obydwu kampaniach z ostatnich lat Rzeczypospolitej. Po upadku powstania opuścił szeregi armii, a wstępując do legionów otrzymał stopień porucznika. Opuścił jednak kraj po uzyskaniu paszportu, podając jako cel wyjazdu zamiar studiowania w Getyndze. Uczestnik wojny polsko-rosyjskiej 1792 roku. 
W lutym 1797 roku wstąpił do Legionów Polskich we Włoszech i został awansowany do stopnia kapitana. Uczestniczył w kampaniach lat 1797-1802. Otrzymał przydział do batalionu piechoty, a 10 kwietnia został przeniesiony do sztabu. Generał Dąbrowski darzył go zaufaniem i wyznaczał do akcji specjalnych (wysłany został m.in. pod koniec 1798 roku z misją do gen. Bernadotte; w czasie misji pojedynkował się z generałem Mierosławskim i został poważnie ranny). Po powrocie do kwatery Dąbrowskiego pomagał w formowaniu kawalerii legionowej, z którą realizował kampanię włoską w 1799 roku. W bitwie nad Trebią 15 czerwca 1799 odbił wraz z kpt. Piotrowskim z rąk nieprzyjacielskich gen. Dąbrowskiego. Został wówczas postrzelony z pistoletu. Następnie przebywał we Włoszech po przeniesieniu kawalerii do legii naddunajskiej, otrzymując jednocześnie dowództwo 7 batalionu piechoty, z którym uczestniczy w walkach nad Mincio przy oblężeniu Ferrary i Peschiery oraz w blokadzie Mantuy.
Lata 1802-1809.
18 sierpnia 1802 roku został zdymisjonowany. Po powrocie do kraju osiadł w rodzinnych stronach i ożenił się z Józefą Katarzyną Stokłowską. 21 października 1805 urodził się syn pary, Jan Kanty Honoriusz. Rok później (w związku z wkroczeniem do Wielkopolski wojsk cesarza Napoleona) Biernacki wstąpił w szeregi powstającej armii i zaczął w Kaliszu organizować piechotę. Od 1806 roku był organizatorem 5 Pułku Piechoty Księstwa Warszawskiego, z którym uczestniczył w blokadzie Grudziądza. W 1807 został majorem 6 Pułku Ułanów. Kolejnym etapem jest przeniesienie na stanowisko przewodniczącego utworzonej legionowej rady gospodarczej dla pułków artylerii i kawalerii, mającej swoją siedzibę w Poznaniu. Jesienią 1807 roku złożył dymisję i powrócił na wieś, kończąc swoją pierwszą służbę w szeregach wojska Księstwa Warszawskiego. 
W 1809 roku ponownie znalazł się w wojsku jako organizator siły zbrojnej województwa kaliskiego w wojnie polsko-austriackiej. Jako dowódca sił zbrojnych w Kaliskiem zaczął formować wzdłuż linii Warty grupki operacyjne, mające za zadanie nie przepuszczenia na przeprawach nieprzyjacielskich patroli. W pierwszych dniach maja 1809 roku otrzymał do swojej dyspozycji oddziały zakładowe i przeprowadzał wypady na stanowiska austriackie. 19 maja gen. Dąbrowski, który przejął dowodzenie, wyruszył do Poznania. Biernacki w czasie tego marszu dowodził oddziałami prawego skrzydła, ale pod Łęczycą nieprzyjaciel stawił opór i w związku z tym wojska musiały zmienić kierunek marszu. Stoczono wówczas kilka potyczek m.in. 2 czerwca 1809 pod Rawą, 9 czerwca pod Inowłodziem, 13 czerwca pod Końskimi. 24 lipca w Krakowie Biernacki otrzymał z rąk ks. Poniatowskiego krzyż Virtuti Militari. Po reorganizacji wojska i z brakiem stanowiska dla niego opuścił szeregi wojska i udał się na wieś, zamieszkując w Naramowicach pod Wieluniem. 
Lata 1811-1816.
W kwietniu 1811 roku został wezwany do pełnienia służby publicznej. Został mianowany komendantem i organizatorem gwardii w departamencie kaliskim z zadaniem utworzenia batalionu gwardii w sile sześciu kompanii. Udało mu się utworzyć oddział, wyznaczyć instruktorów, umundurować itd. Gwardią dowodził około pół roku, ponieważ w listopadzie formacja została rozwiązana. Biernacki zwrócił się 23 marca 1812 do gen. Dąbrowskiego o powołanie w szeregi armii. 25 kwietnia otrzymał stanowisko komendanta placu w Piotrkowie i Toruniu, w którym spędził cały okres wojny. Został awansowany na pułkownika. Kiedy komenda w Toruniu przeszła w ręce francuskie, wyruszył do Kalisza, gdzie został dowódcą pospolitego ruszenia. Z kawalerią osłaniał miasto przed Rosjanami. W czasie starcia pospolitego ruszenia z Rosjanami pod Stawiszynem, Biernacki został ciężko ranny, otrzymując pchnięcie piką i 5 ran od szabli i został wzięty do niewoli. Nie brał już udziału w dalszych wojnach napoleońskich. Pod koniec 1814 gen. Dąbrowski wysłał go z misją do króla saskiego. W dniu 21 października 1816 otrzymał dymisję z prawem noszenia munduru.
Lata 1816–1834.
W 1816 wrócił na wieś i zajmował się pracą społeczną. Od 1820 brał czynny udział w pracach organizacyjnych Towarzystwa Kredytowego Ziemskiego (1825), zostając jego prezesem w województwie kaliskim. Wraz z wybuchem powstania listopadowego (1830–1831) wrócił do wojskowości. Dzięki niemu utworzone zostały dwa pułki piesze oraz dwa i pół kawalerii, które po dwóch miesiącach opuściły województwo kaliskie, a Biernacki zaczął wówczas tworzenie rezerw. Pod koniec powstania udało mu się z nich utworzyć zalążek nowego pułku regularnego: mianowicie I batalion 8 Pułku Strzelców Pieszych. Kiedy pod koniec sierpnia oddziały rosyjskie weszły w granice województwa i zbliżały się do miasta, Biernacki z pospolitym ruszeniem wycofał się w stronę Częstochowy. W połowie września został otoczony i dostał się do niewoli rosyjskiej. 
Powrócił na wieś: z Naramowic przeniósł się do Kalinowy. 
Po upadku powstania pozostał w kraju. Był i . Za udzielenie pomocy emisariuszom płk. Józefa Zaliwskiego został 18 lutego 1834 skazany na 3 lata ciężkiego więzienia w twierdzy zamojskiej, w której zmarł po kilku miesiącach.

</doc>
<doc id="394573" url="https://pl.wikipedia.org/wiki?curid=394573" title="Chrzanowo (województwo warmińsko-mazurskie)">
Chrzanowo (województwo warmińsko-mazurskie)

Chrzanowo (niem. "Chrzanowen") – wieś w Polsce położona w województwie warmińsko-mazurskim, w powiecie ełckim, w gminie Ełk.
W latach 1975–1998 miejscowość administracyjnie należała do województwa suwalskiego.
We wsi Chrzanowo znajduje się Cerkiew Greckokatolicka pw. św. Piotra i Pawła w której co roku 12 lipca odbywa się uroczyste nabożeństwo z udziałem wyższego duchowieństwa. Cerkiew funkcjonuje od 1947 roku w wyremontowanym budynku szkoły przedwojennej w Chrzanowie.
Zobacz też: Chrzanowo, Chrzanowo-Bronisze, Chrzanów

</doc>
<doc id="394574" url="https://pl.wikipedia.org/wiki?curid=394574" title="Buckland (Śródziemie)">
Buckland (Śródziemie)



</doc>
<doc id="394575" url="https://pl.wikipedia.org/wiki?curid=394575" title="Chrzanowo (powiat kolski)">
Chrzanowo (powiat kolski)

Chrzanowo – wieś w Polsce położona w województwie wielkopolskim, w powiecie kolskim, w gminie Chodów.
Przez miejscowość przebiega droga krajowa nr 92.
W latach 1975–1998 miejscowość administracyjnie należała do województwa konińskiego.
Zobacz też.
Chrzanowo, Chrzanowo-Bronisze, Chrzanów 

</doc>
<doc id="394576" url="https://pl.wikipedia.org/wiki?curid=394576" title="Chrzanów (województwo dolnośląskie)">
Chrzanów (województwo dolnośląskie)

Chrzanów (niem. "Zaumgarten") – wieś w Polsce położona w województwie dolnośląskim, w powiecie wrocławskim, w gminie Kobierzyce.
Podział administracyjny.
W latach 1975–1998 miejscowość administracyjnie należała do województwa wrocławskiego.
Archeologia.
Na terenie wsi oraz pobliskiego Domasławia archeolodzy odkryli podczas badań ratowniczych w 2006 roku, ponad 900 grobów ciałopalnych należących do ludności kultury łużyckiej.

</doc>
<doc id="394577" url="https://pl.wikipedia.org/wiki?curid=394577" title="Chrzanów (województwo lubelskie)">
Chrzanów (województwo lubelskie)

Chrzanów – wieś sołecka w Polsce położona w województwie lubelskim, w powiecie janowskim, w gminie Chrzanów.
W latach 1975−1998 miejscowość administracyjnie należała do województwa tarnobrzeskiego. Według Narodowego Spisu Powszechnego (III 2011 r.) liczyła 1643 mieszkańców i była największą miejscowością gminy Chrzanów.
Obecnie Chrzanów administracyjnie dzieli się na cztery części (I i II to dawny Chrzanów Szlachecki, zaś III i IV – Chrzanów Ordynacki). Do miejscowych zabytków należy zaliczyć unikatowy na Roztoczu okólnik (budynki: mieszkalny i gospodarcze zamknięte w czworoboku), stare dłubane w jednym pniu ule leżące i stojące (zwane kłodami), drewniany kościół parafialny pod wezwaniem św. Jacka wybudowany w 1932 r. ze składek parafian i wiatrak koźla z 1924 r. Nazwa miejscowości pochodzi zapewne od słowiańskiego imienia Chrzan.
Historia.
Pierwsze wzmianki na temat miejscowości pochodzą z roku 1377. Wtedy to król Ludwik Węgierski nadał wieś Dymitrowi z Goraja, podskarbiemu i późniejszemu marszałkowi Królestwa. Na początku XV w. w wyniku podziału dóbr Chrzanów trafi w ręce bratanków możnowładcy, dziedziców ze Stojanie. Wieś prawa wołoskiego, położona była w drugiej połowie XV wieku w województwie lubelskim. W 1508 r. wieś, będąca własnością Firleja, została przeniesiona na prawo magdeburskie. W roku 1531 – 33 Chrzanów posiadał 8 łanów kmiecych, był także folwark. W I połowie XVI w. następuje podział wsi na dwie części. Właścicielami jednej części zostali Gorajscy, zaś drugą przejął W. Sieneński. Sprzedał on z kolei swoją część Stanisławowi Górce, wojewodzie poznańskiemu. Po śmierci tego ostatniego ta część wsi przeszła w ręce Jana Zamoyskiego w 1596, który wcielił ją do swojej ordynacji. Sprzedaż dóbr Zamojskiemu spowodowała konflikt z rodziną Gorajskich. W 1598 r. zbrojni nasłani przez ordynata najechali na dobra Gorajskiego w Chrzanowie. W XVI w. wzrosła powierzchnia upraw, która w 1626 r. liczyła 38,5 łana. Po bezpotomnej śmierci Teodora Gorajskiego część wsi dostała się w 1665 r. w ręce Teofili Rejowej (później Fredrowej). W 1693 r. z kolei została ona sprzedana Stanisławowi Szczuce, referendarzowi koronnemu. Wojny wieku XVII w. przyniosły daleko idące spustoszenie wsi. Odłogiem leżało blisko 70 łanów ziemi uprawnej. W 1661 r. w części szlacheckiej pozostało 19 gospodarzy. w tym I (Jędrzej Michałek). Na początku XVIII w. w części ordynackiej była arenda, karczma i folwark. W XVIII i XIX w. Chrzanów kilkakrotnie zmieniał właściciela. 1807 r. w części ordynackiej znajdowały się: 2 karczmy i folwark, chłopi zaś posiadali: 40 wołów, 56 koni, 223 krów, 66 świń, 98 owiec, 68 pni pszczół i 45 sadów z drzewami owocowymi włościanie odrabiali części pola pańszczyznę, a z części płacili czynsz. W 1827 r. Chrzanów liczył 893 mieszkańców. W połowie XIX w. w części szlacheckiej osadzono, na drobnych działkach, kilkunastu gospodarzy żydowskich, którzy zajmowali się także tkactwem. Gospodarka pańszczyźniana była przyczyną skarg na nadmiar powinności inwentarskich. Skargi podnosili chłopi także z powodu ulewnych deszczy, które zniszczyły im grunty. W związku z tym prosili o zmniejszenie im podatków. Rok 1864 r. przyniósł ukaz uwłaszczenia, w wyniku którego 212 gospodarzy otrzymało na własność 42 hektary 99 mórg pola. Największy nadział otrzymał Stanisław Stanicki – 45 mórg. W 1864 r. powstała gmina Chrzanów (istnieje ona do dziś – z krótką przerwą w latach 1977-1981), w jej skład wchodziło 14 wsi i 6 folwarków. W XIX w. istniał browar, duże dochody przynosiło pszczelnictwo. Oprócz Żydów Chrzanów zamieszkiwali także prawosławia (byli unici). Pod koniec XIX w. rozprzedano część gruntów folwarcznych położonych w części szlacheckiej. W okresie międzywojennym powstała szkoła, straż pożarna (1927 r.), Parafia św. Jacka w Chrzanowie (1932 r.). Według spisu powszechnego z roku 1921 miejscowość Chrzanów posiadała 384 domów i 2371 mieszkańców w tym 6 żydów, jednego rusina i 2 osoby innego wyznania.
Podczas II wojny światowej Chrzanów był silnym ośrodkiem partyzantki (Bataliony Chłopskie) We wrześniu 1943 r. oddział Batalionów Chłopskich spalił urząd gminy i wykonał egzekucję na nauczycielu za kolaborację. W okolicach wsi funkcjonował pod ziemią szpital polowy. Po II wojnie światowej miejscowość przeżywała rozwój – nastąpiła elektryfikacja. Wybudowano bitą drogę do Janowa Lubelskiego i Goraja (lata 60.), zwodociągowano wieś. W 1977 r. odbywały się uroczyste obchody z okazji 600-lecia Chrzanowa.
Obiekty użyteczności publicznej.
Według informacji z Oficjalnego serwisu Gminy Chrzanów. W miejscowości Chrzanów I funkcjonuje Ośrodek Zdrowia, zatrudniający lekarza ogólnego rodzinnego, pediatrę i stomatologa. Obecnie Ośrodek ten ma charakter niepubliczny.
W Chrzanowie znajdują się także:

</doc>
<doc id="394579" url="https://pl.wikipedia.org/wiki?curid=394579" title="Chrzanów (województwo świętokrzyskie)">
Chrzanów (województwo świętokrzyskie)

Chrzanów – wieś w Polsce położona w województwie świętokrzyskim, w powiecie buskim, w gminie Pacanów.
W latach 1975–1998 miejscowość położona była w województwie kieleckim.
Historia.
Chrzanów w wieku XIX – wieś w powiecie stopnickim, gminie Wójcza, parafii Biechôw.
W 1827 r. było tu 11 dm. i 98 mieszkańców.

</doc>
<doc id="394580" url="https://pl.wikipedia.org/wiki?curid=394580" title="Józef Gabriel Biernacki">
Józef Gabriel Biernacki



</doc>
<doc id="394581" url="https://pl.wikipedia.org/wiki?curid=394581" title="Chrząstowice (województwo opolskie)">
Chrząstowice (województwo opolskie)

Chrząstowice (dodatkowa nazwa w j. ) – wieś w Polsce, położona w województwie opolskim, w powiecie opolskim, w gminie Chrząstowice, siedziba gminy. Leży na Górnym Śląsku. 
Toponimia.
Nazwa miejscowości pochodzi od imienia Chrząst. 19 maja 1936 r. w miejsce nazwy Chronstau wprowadzono nazwę Kranst. 12 listopada 1946 r. nadano miejscowości polską nazwę Chrząstowice.
Historia.
Najstarsze znane wzmianki o miejscowości pod nazwą Chranstowitz pochodzą z 1259 roku, a lokacja miejscowości odbyła się na prawie zachodnim w pierwszej połowie XIII w. W XVIII w. mieszkańcy Chrząstowic pracowali w ramach feudalnych powinności w hucie w Ozimku, a od 1779 r. zobowiązani byli również do zwożenia rudy z Tarnowskich Gór do Ozimka. Chrząstowice w XVIII i XIX w. uległy silnemu rozwarstwieniu, a wśród ich mieszkańców ogromną przewagę mieli Polacy. Miejscowość była silnym ośrodkiem życia polskiego.
Do głosowania podczas plebiscytu uprawnionych było w Chrząstowicach 466 osób, z czego 433, ok. 92,9%, stanowili mieszkańcy (w tym 432, ok. 92,7% całości, mieszkańcy urodzeni w miejscowości). Oddano 462 głosy (ok. 99,1% uprawnionych), w tym 459 (ok. 99,4%) ważnych; za Polską głosowało 248 osób (ok. 53,7%), a za Niemcami 211 osób (ok. 45,7%). Wielu mieszkańców miejscowości wzięło udział w III powstaniu śląskim.
Herb miejscowości.
Czarny pień lipy o mocnym i szerokim ukorzenieniu z mocno rozgałęzioną i uliścioną koroną w błękitnym polu tarczy. W środku pnia pionowa dziupla otwarta od górnej strony, w niej czerwony kościół gotycki z czarnym krzyżem. Pień drzewa, liście i konary w złotym okonturowaniu.

</doc>
<doc id="394582" url="https://pl.wikipedia.org/wiki?curid=394582" title="Chrząstowo (województwo pomorskie)">
Chrząstowo (województwo pomorskie)

Chrząstowo (kaszb. "Chrząstowò", niem. "Christfelde") – wieś w Polsce położona w województwie pomorskim, w powiecie człuchowskim, w gminie Człuchów przy drodze krajowej nr 22. Wieś jest siedzibą sołectwa "Chrząstowo" w którego skład wchodzi również miejscowość Chrząstówko.
Wieś królewska starostwa człuchowskiego w województwie pomorskim w drugiej połowie XVI wieku. W latach 1973–1976 miejscowość była siedzibą gminy Chrząstowo. W latach 1975–1998 miejscowość administracyjnie należała do województwa słupskiego.
Inne miejscowości o nazwie "Chrząstowo": Chrząstowo, Chrząstów

</doc>
<doc id="394583" url="https://pl.wikipedia.org/wiki?curid=394583" title="Chrząstowo (województwo wielkopolskie)">
Chrząstowo (województwo wielkopolskie)

Chrząstowo – wieś w Polsce położona w województwie wielkopolskim, w powiecie śremskim, w gminie Książ Wielkopolski.
W latach 1975–1998 miejscowość administracyjnie należała do województwa poznańskiego.
We wsi znajduje się niepubliczna szkoła podstawowa i niepubliczne przedszkole.
Wieś położona 8 km na wschód od Śremu przy drodze wojewódzkiej nr 436 (Śrem – Książ Wielkopolski – Klęka). We wsi znajdują dwa się skrzyżowania z drogami powiatowymi nr 4074 z Łęg i nr 4077 ze Sroczewa do Dobczyna.
Historia.
Pierwsza wzmianka o wsi w dokumentach pojawiła się w 1230 roku pod nazwą "Chranstowo", wówczas komes Bronisz nadał w testamencie swój majątek klasztorowi Cystersów w Paradyżu. W 1257 r. książę Przemysł I nadał prawa lokacyjne wsi na prawie niemieckim.
Zabytki.
Zabytkiem wsi prawnie chronionym jest zespół dworski, w skład którego wchodzą:

</doc>
<doc id="394584" url="https://pl.wikipedia.org/wiki?curid=394584" title="Chrząstowo (województwo zachodniopomorskie)">
Chrząstowo (województwo zachodniopomorskie)

Chrząstowo – wieś w Polsce położona w województwie zachodniopomorskim, w powiecie kamieńskim, w gminie Kamień Pomorski.
W latach 1975–1998 miejscowość administracyjnie należała do województwa szczecińskiego.

</doc>
<doc id="394585" url="https://pl.wikipedia.org/wiki?curid=394585" title="Chrząszczew (Wilczynek)">
Chrząszczew (Wilczynek)

Chrząszczew – część wsi Wilczynek w Polsce położona w województwie mazowieckim, w powiecie żyrardowskim, w gminie Puszcza Mariańska.
W latach 1975–1998 miejscowość administracyjnie należała do województwa skierniewickiego.

</doc>
<doc id="394586" url="https://pl.wikipedia.org/wiki?curid=394586" title="Chudowola (województwo lubelskie)">
Chudowola (województwo lubelskie)

Chudowola – wieś w Polsce położona w województwie lubelskim, w powiecie lubartowskim, w gminie Michów, w sołectwie Chudowola.
Wieś szlachecka "Chuda Wola" położona była w drugiej połowie XVI wieku w powiecie lubelskim województwa lubelskiego. Niegdyś istniała gmina Chudowola. W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Michów. Według Narodowego Spisu Powszechnego (III 2011 r.) wieś liczyła 135 mieszkańców.

</doc>
<doc id="394587" url="https://pl.wikipedia.org/wiki?curid=394587" title="Chudowola (województwo mazowieckie)">
Chudowola (województwo mazowieckie)

Chudowola – wieś w Polsce położona w województwie mazowieckim, w powiecie grójeckim, w gminie Grójec.
W latach 1975–1998 miejscowość administracyjnie należała do województwa radomskiego.

</doc>
<doc id="394588" url="https://pl.wikipedia.org/wiki?curid=394588" title="Chwalęcice (województwo lubuskie)">
Chwalęcice (województwo lubuskie)

Chwalęcice (niem. "Heinersdorf") – wieś w Polsce położona w województwie lubuskim, w powiecie gorzowskim, w gminie Kłodawa.
W latach 1975–1998 miejscowość administracyjnie należała do województwa gorzowskiego.
Część Chwalęcic (Chwalęcice Dolne) włączona została w granice Gorzowa Wielkopolskiego.
Wieś połączona jest z Gorzowem Wielkopolskim linią MZK:

</doc>
<doc id="394589" url="https://pl.wikipedia.org/wiki?curid=394589" title="Chwalęcice (województwo łódzkie)">
Chwalęcice (województwo łódzkie)

Chwalęcice – wieś w Polsce położona w województwie łódzkim, w powiecie sieradzkim, w gminie Goszczanów.
W latach 1975–1998 miejscowość administracyjnie należała do województwa sieradzkiego.
Zobacz też: Chwalęcice 

</doc>
<doc id="394590" url="https://pl.wikipedia.org/wiki?curid=394590" title="Chwalęcin (województwo dolnośląskie)">
Chwalęcin (województwo dolnośląskie)

Chwalęcin (niem. "Quanzendorf") – wieś w Polsce położona w województwie dolnośląskim, w powiecie dzierżoniowskim, w gminie Niemcza.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Demografia.
Najmniejsza wieś gminy Niemcza. Według ostatniego Narodowego Spisu Powszechnego liczyła 46 mieszkańców (31 III 2011 r.).

</doc>
<doc id="394591" url="https://pl.wikipedia.org/wiki?curid=394591" title="Chwalęcin (województwo warmińsko-mazurskie)">
Chwalęcin (województwo warmińsko-mazurskie)

Chwalęcin – wieś w Polsce położona w województwie warmińsko-mazurskim, w powiecie lidzbarskim, w gminie Orneta.
W latach 1975–1998 miejscowość administracyjnie należała do województwa elbląskiego. Wieś znajduje się w historycznym regionie Warmia.
Historia i zabytki.
Wieś lokowana w 1349 przez kapitułę warmińską z przeniesienia wsi pruskiej zamieszkanej przez ludność niewolną na prawo chełmińskie. Chwalęcin to jedno z ośmiu miejsc pielgrzymkowych znanych na Warmii. We wsi znajduje się późnobarokowy kościół z klasycystyczną fasadą pw." Podwyższenia Krzyża Świętego". Powstał na miejscu wcześniej wybudowanych kaplic: w 1570 i 1675/1676, w których przechowywano słynący łaskami "czarny krucyfiks", znaleziony w lesie nad Wałszą. Podczas epidemii dżumy w 1709 kapituła warmińska ślubowała wybudować w tym miejscu kościół. Ślubowanie to miało wyjednać zmiłowanie Boże i zaradzić epidemii. Budowa kościoła rozpoczęła się około 1720, a zakończyła się w 1728. Niewielka trójnawowa świątynia jest zwieńczona ośmioboczną wieżyczką z baniastym hełmem, nad fasadą ozdobioną pilastrami znajduje się dodana w 1858 attyka. Projekt kościoła i dodana w XIX w. brama nawiązują do sanktuarium w Świętej Lipce. Neoklasycystyczna fasada pochodzi z 1830. We wnętrzu świątyni pozorne sklepienie krzyżowe z lunetami pokryte jest późnobarokową polichromią z 14 scenami "Legendy Krzyża Świętego", ponadto bogaty późnobarokowy wystrój o wysokiej wartości artystycznej. Uznawany za cudowny gotycki "Czarny krucyfiks" znajduje się w ołtarzu głównym i pochodzi z ok. 1400, pod ścianą chorągiew procesyjna z ok. 1720. Świątynię otacza dziedziniec odpustowy zamknięty murem z narożnymi kaplicami wybudowanymi w latach 1820–1836.

</doc>
<doc id="394592" url="https://pl.wikipedia.org/wiki?curid=394592" title="Chwalęcin (województwo wielkopolskie)">
Chwalęcin (województwo wielkopolskie)

Chwalęcin – wieś w Polsce położona w województwie wielkopolskim, w powiecie średzkim, w gminie Nowe Miasto nad Wartą.
W latach 1975–1998 miejscowość administracyjnie należała do województwa poznańskiego.

</doc>
<doc id="394593" url="https://pl.wikipedia.org/wiki?curid=394593" title="Chwałki (województwo świętokrzyskie)">
Chwałki (województwo świętokrzyskie)

Chwałki – wieś sołecka w Polsce położona w województwie świętokrzyskim, w powiecie sandomierskim, w gminie Obrazów.
Wieś (przedmieście) położone w starostwie sandomierskim była własnością Sandomierza w 1629 roku.
Dawna własność rodziny Malczewskich (krewnych Jacka Malczewskiego, malarza i Wandy, mistyczki), a poprzez małżeństwo – Pstruszeńskich (Feliks Pstruszeński z Elżbietą z Malczewskich).
31 grudnia 1961 część wsi Chwałki włączono do miasta Sandomierza, gdzie odtąd stanowi osiedle Chwałki.
W latach 1975–1998 miejscowość administracyjnie należała do województwa tarnobrzeskiego.
Przez miejscowość przebiega droga krajowa nr 79 z Warszawy do Sandomierza.

</doc>
<doc id="394594" url="https://pl.wikipedia.org/wiki?curid=394594" title="Chwałki (województwo wielkopolskie)">
Chwałki (województwo wielkopolskie)

Chwałki – wieś w Polsce położona w województwie wielkopolskim, w powiecie krotoszyńskim, w gminie Rozdrażew.
W latach 1975–1998 miejscowość administracyjnie należała do województwa kaliskiego.
Zobacz też: Chwałki 

</doc>
<doc id="394595" url="https://pl.wikipedia.org/wiki?curid=394595" title="Chwałkowice (województwo dolnośląskie)">
Chwałkowice (województwo dolnośląskie)

Chwałkowice – wieś w Polsce położona w województwie dolnośląskim, w powiecie wołowskim, w gminie Wińsko.
Podział administracyjny.
W latach 1975–1998 miejscowość administracyjnie należała do województwa wrocławskiego.

</doc>
<doc id="394596" url="https://pl.wikipedia.org/wiki?curid=394596" title="Chwałkowice (województwo wielkopolskie)">
Chwałkowice (województwo wielkopolskie)

Chwałkowice – wieś w Polsce położona w województwie wielkopolskim, w powiecie słupeckim, w gminie Strzałkowo.
W latach 1975–1998 miejscowość administracyjnie należała do województwa konińskiego.
We wsi znajdują się dwa zabytkowe zespoły budynków wpisane do krajowego rejestru zabytków KOBiDZ:
Zobacz też: Chwałkowice 

</doc>
<doc id="394597" url="https://pl.wikipedia.org/wiki?curid=394597" title="Chwałowice (województwo dolnośląskie)">
Chwałowice (województwo dolnośląskie)

Chwałowice – wieś w Polsce, położona w województwie dolnośląskim, w powiecie oławskim, w gminie Jelcz-Laskowice.
W latach 1975–1998 wieś administracyjnie należała do województwa wrocławskiego.

</doc>
<doc id="394598" url="https://pl.wikipedia.org/wiki?curid=394598" title="Chwałowice (województwo lubuskie)">
Chwałowice (województwo lubuskie)

Chwałowice – wieś w Polsce położona w województwie lubuskim, w powiecie gorzowskim, w gminie Bogdaniec. Według danych z 2012 r. liczyła 291 mieszkańców. Miejscowość została założona w 1686 r. w ramach osadnictwa olęderskiego. Od 1945 r. leży w granicach Polski.
Położenie.
Zgodnie z podziałem fizycznogeograficznym Polski według Kondrackiego teren, na którym położone są Chwałowice należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pradolina Toruńsko-Eberswaldzka oraz w końcowej klasyfikacji do mezoregionu Kotlina Gorzowska.
Miejscowość położona jest 11 km na południowy zachód od Gorzowa Wielkopolskiego. Posiada charakterystyczną dla podmokłych terenów rozproszoną zabudowę siedliskową.
W latach 1975–1998 miejscowość należała administracyjnie do województwa gorzowskiego.
Demografia.
Ludność w ostatnich 3 stuleciach:
Nazwa.
"Grossen Werder" 1686, 1778; "Landsbergische Hollander" 1809; "Landsberger Hollaender" 1822; "Landsberger Holländer" 1856, 1944; "Chwałowice" 1947.
Niemiecka nazwa "Grossen Werder" pochodzi od "Werder" „wyspa” oraz "gross" „wielki”. Oboczna nazwa "Landsberger Holländer" wywodzi się od "Holländer" „Holender” (tyle co polskie Holendry) oraz "Landsberg" – Gorzów.
Administracja.
Miejscowość jest siedzibą sołectwa Chwałowice.
Architektura.
Kościół pw. św. Antoniego Padewskiego – filialny parafii rzymskokatolickiej pw. św. Michała Archanioła w Jeninie. Zbudowany około 1790 r. pośrodku miejscowości, na sztucznym nasypie (z uwagi na podmokły charakter terenu). Jest to budowla jednonawowa o konstrukcji szkieletowej z ceglanym, otynkowanym wypełnieniem, nakryta wysokim dachem czterospadowym, na rzucie zbliżonym do kwadratu z prostokątnym przedsionkiem po stronie południowej. Z empor obiegających kościół z trzech stron, zachowała się tylko jedna przy ścianie południowo-zachodniej. Na emporze znajduje się neogotycki prospekt organowy pochodzący z 2 połowy XIX w. Po przeciwnej stronie wnętrza zachował się późnobarokowy ołtarz z końca XVIII w., pierwotnie ambonowy (po 1945 r. usunięto kosz). Z pierwotnego wyposażenia jest też chrzcielnica, ławki i żyrandol.
Przy kościele znajduje się cmentarz (założony w 1930 r.) oraz dzwonnica metalowa (wzniesiona po 1974 r.) z dwoma dzwonami z lat 20. XX w., usytuowana w miejscu wcześniejszej, drewnianej, pochodzącej z XIX w.
Kościół był pierwotnie ewangelicki, poświęcony został jako rzymskokatolicki 13.06.1946 r. Należał do parafii św. Jana Chrzciciela w Bogdańcu, a po utworzeniu parafii w Jeninie w 1987 r. został do niej włączony jako kościół filialny. W 2001 r. przeprowadzono kapitalny remont kościoła. Wpisany jest do rejestru zabytków pod numerem KOK-I-628 z 18.12.1963 oraz 82 z 2.11.1976.
Edukacja i nauka.
Dzieci uczęszczają do szkoły podstawowej w Jenińcu i Lubczynie, zaś młodzież do gimnazjum w Bogdańcu.
Religia.
Miejscowość należy do parafii św. Michała Archanioła w Jeninie.
Gospodarka.
W 2013 r. liczba zarejestrowanych podmiotów gospodarczych wyniosła 28, z czego 25 to osoby fizyczne prowadzące działalność gospodarczą oraz 3 osoby prawne i jednostki organizacyjne niemające osobowości prawnej:

</doc>
<doc id="394599" url="https://pl.wikipedia.org/wiki?curid=394599" title="Chwałowice (województwo mazowieckie)">
Chwałowice (województwo mazowieckie)

Chwałowice – wieś w Polsce położona w województwie mazowieckim, w powiecie radomskim, w gminie Iłża.
Były wsią biskupstwa krakowskiego w województwie sandomierskim w ostatniej ćwierci XVI wieku.
We wsi znajduje się Centrum Kształcenia Ustawicznego (zespół szkół ponadgimnazjalnych) oraz Pokazowe Gospodarstwo Ekologiczne zorganizowane przez Centrum Doradztwa Rolniczego w Brwinowie Oddział w Radomiu.
W PGE Chwałowice prowadzone jest modelowe gospodarstwo ekologiczne z produkcją bydła mięsnego ras Limousine i Hereford, pasieka, uprawy zbóż w tym pszenicy orkisz, warzyw, ziemniaków. W gospodarstwie można zobaczyć unikalne maszyny dostosowane do produkcji ekologicznej jak wypalacz płomieniowy, opielacz szczotkowy, brony drgające. Prowadzone jest także przetwórstwo zbóż na małą skalę.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Iłży.
Historia.
Słownik geograficzny Królestwa Polskiego wymienia Chwałowice jako wieś i folwark majorat w powiecie Iłżeckim, gminie Krzyżanowice, parafii Iłża. Zapis z kronik Długosza pozwala lokować wieś Chwałowice (wg Długosza Phalowycze) w roku 1372 tj. XIV w.(kod kat.krak.II, 46)
W połowie XV wieku jak odnotował Długosz wieś była własnością biskupów krakowskich miała 9 łanów kmiecych i folwark rycerski. Dziesięcinę (do 8 grzywien) pobierał pleban z Iłży.
W drugiej połowie XIX w wieś posiadała ziemi dworskiej 350 mórg, ziemi włościańskiej 1195 mórg, 47 domów i 408 mieszkańców.
W latach 1975–1998 miejscowość administracyjnie należała do województwa radomskiego.

</doc>
<doc id="394600" url="https://pl.wikipedia.org/wiki?curid=394600" title="Chwałowice (województwo podkarpackie)">
Chwałowice (województwo podkarpackie)

Chwałowice – wieś w Polsce, położona w województwie podkarpackim, w powiecie stalowowolskim, w gminie Radomyśl nad Sanem. Jest to najdalej na północ wysunięta wieś województwa podkarpackiego.
Wieś szlachecka położona była w drugiej połowie XVI wieku w ówczesnym powiecie urzędowskim w województwie lubelskim. W latach 1975–1998 miejscowość administracyjnie należała do ówczesnego województwa tarnobrzeskiego.
Chwałowice położone są we wrotach Puszczy Sandomierskiej około 30 kilometrów od Stalowej Woli. W okolicy zbiegają się trzy krainy geobotaniczne: Kotlina Sandomierska, Wyżyna Sandomierska i Wyżyna Lubelska. Główną arterią wodną jest rzeka Wisła. Szatę roślinną stanowią resztki zalesienia dawnej Puszczy Sandomierskiej oraz Puszczy Zaklikowskiej.
Miejscowa ludność wyznania katolickiego przynależy do Parafii pod wezwaniem Wniebowzięcia Najświętszej Maryi Panny w Chwałowicach
Historia.
Trudno jest ustalić datę powstania Chwałowic. Obszar dzisiejszej wsi obejmował we wczesnym średniowieczu aż cztery osady: Chwałowice, Popowice, Komorzyn i Ochodzę. Dogodne położenie Chwałowic miało również skutki ujemne. Od początku swojego powstania osada była nękana licznymi najazdami i wojnami. Miejscowość posiada przysiółki: Dwór, Grudza, Ludwin, Łążek, Nowa Wieś, Podedwór, Popowice, Rakówka, Wieś i Wygoda. 
22 października 1863 roku w Chwałowicach zmarł w wyniku odniesionych ran po bitwie pod Łążkiem Edmund Ślaski dowódca jednego z oddziałów powstania styczniowego, który pochowany został na cmentarzu parafialnym w Zaleszanach.
Od 1993 roku w Chwałowicach istnieje Ludowy Zespół Sportowy "Jeziorak" który obecnie gra w klasie A, grupie stalowowolskiej I.

</doc>
<doc id="394601" url="https://pl.wikipedia.org/wiki?curid=394601" title="Chwałowice (województwo świętokrzyskie)">
Chwałowice (województwo świętokrzyskie)

Chwałowice – wieś w Polsce, położona w województwie świętokrzyskim, w powiecie pińczowskim, w gminie Pińczów.
W latach 1975–1998 miejscowość administracyjnie należała do województwa kieleckiego.
Integralną częścią wsi jest Sadowie, położone na zachód od centrum wsi.
Historia.
Wieś odnotowana w dokumentach źródłowych w roku 1394 jako "Falovycze". Długosz w Liber beneficiorum nazywa wieś Phalowicze t.I s.461, właścicielem był wówczas gryfita Jan Szlydzyen. Nazwa wsi w obecnym brzmieniu pojawia się od XVIII wieku.
Według spisu miast, wsi, osad Królestwa Polskiego z roku 1827 wieś posiadała 14 domów i 77 mieszkańców. W drugiej połowie XIX wieku należała do Skwarca, stanowiąc jak podaje nota SgKP, „wzorowe gospodarstwo”
Miejscowość związana z działalnością braci polskich. Józef Szymański w pracy „Szlakiem Braci Polskich” wspomina o spichlerzu który stanowił w XVI w. zbór braci polskich. Co potwierdzały zachowane łacińskie napisy.

</doc>
<doc id="394602" url="https://pl.wikipedia.org/wiki?curid=394602" title="Chyby (województwo świętokrzyskie)">
Chyby (województwo świętokrzyskie)

Chyby – wieś w Polsce położona w województwie świętokrzyskim, w powiecie kieleckim, w gminie Mniów.
W latach 1975–1998 miejscowość administracyjnie należała do województwa kieleckiego.

</doc>
<doc id="394603" url="https://pl.wikipedia.org/wiki?curid=394603" title="Chyby (województwo wielkopolskie)">
Chyby (województwo wielkopolskie)

Chyby – wieś w Polsce położona w województwie wielkopolskim, w powiecie poznańskim, w gminie Tarnowo Podgórne. 
Historia.
Nazwa jest patronimiczna i wywodzi się od rodu Chybów, zamieszkujących niegdyś ten rejon. Zapis nazwy wyglądał następująco: "Chyby" (1388), "Chybi" (1400), "Chiby" (1422), "Chyby" (1880).
Właścicielem lokalnego majątku był w latach międzywojennych angielski filolog i tłumacz - Bernard Massey (1884-1960).
Wieś Chiby położona była w 1580 roku w powiecie poznańskim województwa poznańskiego. W latach 1975-1998 miejscowość administracyjnie należała do województwa poznańskiego. Mała, południowo-wschodnia część Chyb (z zespołem dworsko-parkowym, kaplicą św. Stanisława i przystanią żeglarską) należy do Poznania. Sprawa korekty granicy na tym odcinku wzbudziła duże kontrowersje w 1986.
Charakter.
Wieś położona nad jeziorem Kierskim otoczona polami, od południa opływana przez Przeźmierkę. W bezpośrednim sąsiedztwie jeziora znajdują się domy letniskowe i jednorodzinne wkomponowane w zieleń. W głębi wsi osiedle domów jednorodzinnych. Chyby utrzymują swój agrarny charakter przy drodze na Szamotuły.
Zabytki.
W Chybach znajduje się dwór barokowo-klasycystyczny zbudowany w drugiej połowie XVIII wieku. Dwór przebudowany w 1893 roku i na początku XX wieku. Jest to budowla piętrowa, z wystawkami na obydwóch fasadach. 
W Chybach znajduje się również pomnik przyrody - Aleja Kasztanowa.

</doc>
<doc id="394604" url="https://pl.wikipedia.org/wiki?curid=394604" title="Chylin (województwo lubelskie)">
Chylin (województwo lubelskie)

Chylin – wieś w Polsce położona w województwie lubelskim, w powiecie chełmskim, w gminie Wierzbica.
W latach 1975–1998 miejscowość administracyjnie należała do województwa chełmskiego. Według Narodowego Spisu Powszechnego (III 2011 r.) liczyła 299 mieszkańców i była ósmą co do wielkości miejscowością gminy Wierzbica.
Historia.
Chylin w wieku XIX opisano jako, wieś w powiecie chełmskim, gminie Olchowiec, parafii Sawin. Była tu gorzelnia wyrabiająca rocznie za 40 000 rubli srebrnych. W 1827 r. Chylin miał 42 domów i 248 mieszkańców. Dobra Chylin składały się z folwarków Chylin i Magdzinek (obecnie część wsi), a także wsi Chylin. W r. 1869 za nabyto je za 33 900 rubli srebrnych. Wieś Chylin liczyła wówczas 60 osad z gruntem 813 mórg.

</doc>
<doc id="394605" url="https://pl.wikipedia.org/wiki?curid=394605" title="Chylin (województwo wielkopolskie)">
Chylin (województwo wielkopolskie)

Chylin – wieś w Polsce położona w województwie wielkopolskim, w powiecie tureckim, w gminie Władysławów. W 2021 roku liczyła 720 mieszkańców.
W latach 1975–1998 miejscowość administracyjnie należała do województwa konińskiego. We wsi znajduje się zabytkowy pałac otoczony przez park. Posiadłość jest obecnie w dzierżawie w rękach prywatnych. 
W miejscowości funkcjonuje szkoła podstawowa, do której uczęszcza młodzież z okolicznych wiosek. W pobliżu szkoły znajduje się budynek ochotniczej straży pożarnej. 

</doc>
<doc id="394606" url="https://pl.wikipedia.org/wiki?curid=394606" title="Chyliny (województwo mazowieckie)">
Chyliny (województwo mazowieckie)

Chyliny – wieś w Polsce położona w województwie mazowieckim, w powiecie makowskim, w gminie Szelków.
Wieś szlachecka położona była w drugiej połowie XVI wieku w powiecie makowskim ziemi różańskiej. W latach 1975–1998 miejscowość administracyjnie należała do województwa ostrołęckiego.

</doc>
<doc id="394607" url="https://pl.wikipedia.org/wiki?curid=394607" title="Chyliny (województwo podlaskie)">
Chyliny (województwo podlaskie)

Chyliny – wieś w Polsce położona w województwie podlaskim, w powiecie łomżyńskim, w gminie Jedwabne.
Wierni kościoła rzymskokatolickiego należą do parafii Trójcy Przenajświętszej w Burzynie.
Historia.
W czasach zaborów w granicach Imperium Rosyjskiego. W latach 1921–1939 wieś leżała w województwie białostockim, w powiecie kolneńskim, w gminie Jedwabne.
Według Powszechnego Spisu Ludności z 1921 roku zamieszkiwało tu 109 osób w 17 budynkach mieszkalnych. Miejscowość należała do parafii rzymskokatolickiej w m. Burzyn. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w Jedwabnem.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy.
W latach 1975–1998 miejscowość administracyjnie należała do województwa łomżyńskiego.
Liczba ludności w 2011 roku wynosiła 56 mieszkańców.

</doc>
<doc id="394608" url="https://pl.wikipedia.org/wiki?curid=394608" title="Chynów (województwo łódzkie)">
Chynów (województwo łódzkie)

Chynów – wieś w Polsce położona w województwie łódzkim, w powiecie bełchatowskim, w gminie Drużbice.
Miejscowość stanowiła kiedyś własność biskupów kujawskich.
W latach 1975–1998 miejscowość administracyjnie należała do województwa piotrkowskiego.
Przez miejscowość przebiega droga wojewódzka nr 473.
Przepływa przez nią także struga Mała Widawka, dopływ Grabi.

</doc>
<doc id="394609" url="https://pl.wikipedia.org/wiki?curid=394609" title="Chynów (województwo mazowieckie)">
Chynów (województwo mazowieckie)

Chynów – wieś w Polsce położona w województwie mazowieckim, w powiecie grójeckim, w gminie Chynów. 
Według Narodowego Spisu Powszechnego z roku 2011 wieś liczyła 425 mieszkańców. Od 1 stycznia 2015 terytorium Chynowa powiększono o zniesioną Wolę Chynowską i wówczas liczba mieszkańców przekroczyła 1000 osób.
Wieś szlachecka Chinowo położona była w drugiej połowie XVI wieku w powiecie czerskim ziemi czerskiej województwa mazowieckiego. W latach 1975–1998 miejscowość administracyjnie należała do województwa radomskiego.
Miejscowość jest siedzibą gminy Chynów i jest położona nad rzeką Czarną, przy drodze krajowej 50. Przez Chynów przechodzi linia kolejowa Warszawa – Kraków (oddana do użytku w latach 1933-34).
W 1434 właściciel wsi Drwalew i wsi Chynów Piotr Pilikowicz (Piotr Pilik Skulski herbu Rogala) założył parafię w Chynowie, być może wydzielając ją z parafii Drwalew. Obecny drewniany (modrzewiowy) kościół jest z XVII w. a drewniana dzwonnica z 1867. W 1929 wieś Chynów należała do gminy Czersk.

</doc>
<doc id="394610" url="https://pl.wikipedia.org/wiki?curid=394610" title="Chyże (województwo lubelskie)">
Chyże (województwo lubelskie)

Chyże – wieś w Polsce położona w województwie lubelskim, w powiecie tomaszowskim, w gminie Bełżec.
W latach 1975–1998 miejscowość administracyjnie należała do województwa zamojskiego.

</doc>
<doc id="394611" url="https://pl.wikipedia.org/wiki?curid=394611" title="Ciche (województwo kujawsko-pomorskie)">
Ciche (województwo kujawsko-pomorskie)

Ciche – wieś w Polsce położona w województwie kujawsko-pomorskim, w powiecie brodnickim, w gminie Zbiczno.
W latach 1975–1998 miejscowość administracyjnie należała do województwa toruńskiego. Wieś położona w Brodnickim Parku Krajobrazowym.
We wsi znajduje się parafia pod wezwaniem św. Stanisława Biskupa i Męczennika.
Zobacz też: Ciche

</doc>
<doc id="394612" url="https://pl.wikipedia.org/wiki?curid=394612" title="Ciche (województwo małopolskie)">
Ciche (województwo małopolskie)

Ciche – wieś w Polsce położona w województwie małopolskim, w powiecie nowotarskim, w gminie Czarny Dunajec.
Wieś królewska, położona w drugiej połowie XVI wieku w powiecie sądeckim województwa krakowskiego, należała do tenuty nowotarskiej. Do 1954 roku istniała gmina Ciche. W latach 1975–1998 miejscowość administracyjnie należała do województwa nowosądeckiego.
Położenie.
Miejscowość położona jest na granicy regionów Kotlina Nowotarska i Pogórze Gubałowskie, pod względem historyczno-etnograficznym zaś należy do Podhala. Zabudowania i pola znajdują się w dolinie potoku Cichy i na stokach okolicznych wzniesień Pogórza Gubałowskiego. Dzisiaj wieś stanowi bardzo duże sołectwo, które ciągnie się od Gruszkowego Wierchu w zachodniej stronie Pogórza Gubałowskiego aż do stóp Domańskiego Wierchu przed czarnodunajecką równiną
Opis miejscowości.
Ciche to wieś lokowana w 1593 roku przez Tomasza Miętusa. Wzięła nazwę od potoku Cichego. Warto wspomnieć, iż w północnej części wsi znajduje się osiedle Miętustwo często błędnie uważane za odrębną miejscowość.
W Cichem znajdują się dwa kościoły parafialne: w Cichem – Miętustwie pod wezwaniem NMP Królowej Polski i w Cichem Górnym pod wezwaniem Świętego Józefa Robotnika. We wsi znajduje się wiele drewnianych i murowanych XIX-wiecznych przydrożnych kapliczek.

</doc>
<doc id="394613" url="https://pl.wikipedia.org/wiki?curid=394613" title="Cichobórz (województwo dolnośląskie)">
Cichobórz (województwo dolnośląskie)

Cichobórz – wieś w Polsce położona w województwie dolnośląskim, w powiecie legnickim, w gminie Prochowice.
W latach 1975–1998 miejscowość administracyjnie należała do województwa legnickiego.
Zobacz też: Cichobórz

</doc>
<doc id="394614" url="https://pl.wikipedia.org/wiki?curid=394614" title="Cichobórz (województwo lubelskie)">
Cichobórz (województwo lubelskie)

Cichobórz (dawn. "Cichoburz") – wieś w Polsce położona w województwie lubelskim, w powiecie hrubieszowskim, w gminie Hrubieszów.
W latach 1975–1998 miejscowość administracyjnie należała do województwa zamojskiego. Wieś stanowi sołectwo (jednostkę pomocniczą) gminy Hrubieszów. Według Narodowego Spisu Powszechnego (marzec 2011 r.) liczyła 415 mieszkańców i była dziewiątą co do wielkości miejscowością gminy Hrubieszów.
W 2019 roku mieszkaniec Cichoborza Mariusz Dyl odkrył największy skarb z okresu wpływów rzymskich na całej Lubelszczyźnie i jeden z największych znalezionych dotychczas w Polsce. Skarb ważył ok. 5,5 kg i składał się z 1753 srebrnych denarów rzymskich pochodzących z przełomu I i II wieku. Jest on uznawany za jeden z dowodów na wycofywanie się z tych terenów Wandalów pod naporem Gotów.
Historia.
Wieś położona na wschodnim skraju gminy Hrubieszów, nad rzeką Bug, w obrębie Kotliny Hrubieszowskiej. Na terenie wsi pod koniec XIX wieku było jezioro Niżne, w dolinie Bugu o powierzchni 30 mórg i głębokości 6 stóp, z którego wody uchodziły do rzeki Bug. W latach 1392–1431 wieś należała do dóbr królewskich, choć krótko przed 1431 rokiem należała do kniazia Romana Lubartowicza (A. Janeczek 1993, s. 27). W 1431 roku Władysław Jagiełło nadał ją księciu bełskiemu Ziemowitowi V w nagrodę za udział w walkach ze Świdrygiełłą. Ten w roku 1432 nadał ją Jakubowi z Cichoborza herbu Ciołek. Następnymi właścicielami byli dwaj bracia: Piotr i Mikołaj z Cichoborza wymieniani w roku 1456 (A. Boniecki, t. III, s. 157). W 1463 roku wieś była w posiadaniu Baltazara z Cichoborza herbu Ciołek (3/4 łana), Sokołowskiej (3 i 1/2 łana) i Jana Korytki, żonatego z Anną z Wszepsów (1 łan) (A. Janeczek, A., Swieżawski 1991, s. 35). Tych trzech właścicieli wymienia rejestr poborowy z 1472 roku i wówczas było tutaj 5 i 1/4 łana użytków, a w części Sokołowskiej także karczma. Ponadto we wsi istniały dwa młyny (H. Stamirski 1968, s. 43–44). Baltazar z Cichoborza był synem Piotra, a ożenił się z Anną, córką Aleksandra z Husynnego. Następnymi właścicielami wsi byli: Śmieszek (1491 r.) i Mścisław (1492) z Cichoborza (A. Janeczek 1993, s. 363). Rejestr poborowy z 1531 roku notował tutaj 1 i 1/4 łana użytków (A. Jabłonowski 1902, s. 252). Przed 1523 rokiem Jan Tęczyński przejął za niespłacony zastaw. W 1552 roku tutejszy folwark wraz z częścią wsi wchodziły w skład tenuty kryłowskiej będącej we władaniu Tęczyńskich, a później ich spadkobierców (J. Kurtyka 1997, s. 447). W 1578 roku wieś była w posiadaniu Górków, od których dzierżawiła Międzyrzecka. Wówczas było tutaj 7 i 1/2 łana użytków, 11 zagrodników z ziemią, 1 szewc, 12 komorników i 1/4 łana pustek (A. Jabłonowski 1902, s. 219). W 1660 roku Koniecpolski wydzierżawił Szychowice i Cichobórz za 55 tys. złp Lipskiemu (H. M. Łaszkiewicz 198, s. 242). W 1685 roku Cichobórz i Szychowice od Jana Aleksandra Koniecpolskiego nabył Maciej Bystrzanowski herbu Starykoń, żonaty z Zofią Grodzińska (E. Sęczys 2000, s. 71). Około 1700 roku jako właściciel wsi występował Bystrzanowski (CPAHUL, Lustracja... ok. 1700 roku), podobnie w 1750 roku (J. A. Wadowski 1907, s. 267). Zapewne Cichobórz wraz z Szychowicami po procesach sądowych przeszedł od Bystrzanowskich do Leszczyńskich. W 2 poł. XVIII wieku dobra Cichobórz należały do Michała Skarbek Leszczyńskiego, wojskiego horodelskiego, żonatego po raz pierwszy z Konstancją Orzęcką, a po jej śmierci z Barbarą Wolską, wdową po Sebastianie Lesieckim (A. Boniecki, t. XIV, s. 135). Następnie wieś przeszła na Józefa Benedykta Leszczyńskiego herbu Abdank (zm. 1791), ożenionego z Teresą Świeżawską. Od spadkobierców Józefa Benedykta Cichobórz nabył Franciszek Bystrzanowski, który był ich właścicielem w 1812 roku. W 1822 roku źródła notują jako właściciela wsi Wojciecha Bystrzanowskiego, a dzierżawcami byli: Leon Dąbrowski, właściciel Zawadek i Romuald Pohorecki (APZ, Akta hipoteki Zawadki). Zapewne wkrótce od Bystrzanowskiego kupił wieś Ignacy Jakub Czaplic-Pohorecki i prawdopodobnie wybudował tutaj dwór, spalony w 1914 roku (J. Peter 1947, s. 390; R. Aftanazy 1995, s. 16). Do 1858 roku dobra te należały do Franciszka Pohoreckiego, który zastawił je wraz z Terebiniem, Terebińcem i Strzyżowcem swemu bratu Adamowi. W 1867 roku Cichobórz odkupił Roman Pohorecki (1797-1879), ożeniony z Heleną Smolikowską za 300 tys. złp. W 1867 roku Cichobórz, Terebiniec, Strzyżowiec i Terebiń kupił od ojca za 133 333,10 zł Edward Pohorecki (APZ, Akta hipoteki Cichobórz). Spis z 1827 roku notował wieś w powiecie tomaszowskim i parafii Kryłów. Liczyła wówczas 92 domy i 598 mieszkańców (Tabella..., t. I, s. 74). W czerwcu 1831 roku powstańcy z korpusu gen. Wojciecha Chrzanowskiego przeprowadzili we wsi rekwizycję żywności (W. W. Bednarski 1993, s. 76). W 1845 roku istniały tu dwie karczmy, które uzyskały patent na dalsze prowadzenie wyszynku alkoholu (DzUGL, 1845 r., s. 392). Pod koniec XIX wieku folwark liczył 2153 morgi ziemi: 883 morgi gruntów ornych i ogrodów, 236 mórg łąk, 965 mórg lasu i 69 mórg placów i nieużytków. Wieś liczyła wówczas 71 osad i 851 mórg gruntu (SGKP, wypisy, s. 42). Wówczas istniała tutaj także gorzelnia, która w 1896 roku wyprodukowała 13 tys. wiader spirytusu (W. Bondyra 1993, s. 25). W 1913 roku dobra Cichobórz otrzymał w spadku po ojcu Kazimierz Pohorecki, żonaty z Komorowską. Był on właścicielem wsi do roku 1946, kiedy majątek o powierzchni 1061,63 ha przejął Skarb Państwa na cele reformy rolnej (R. Aftanazy 1995, s. 16; APZ, Akta hipoteki Cichobórz). Według spisu w 1921 roku byłow Cichobórzu 69 domów i 441 mieszkańców, w tym 5 Żydów i 382 Ukraińców (Skorowidz..., t. IV, s. 32). W XVII wieku istniała we wsi cerkiew. W 1695 roku tutejszym parochem był ks. Wasyl („Chołmsko-Warszawskij Eparchialnyj Wistnik”, nr 17/1893, s. 292).
W 1929 roku istniały we wsi: cegielnia i gorzelnia, obie należały do Kazimierza Pohoreckiego, ponadto drugą cegielnię posiadał M. Panasiak (Ks. Adr. 1929, s. 565). W okresie okupacji hitlerowskiej utworzono we wsi szkołę ukraińską (J. Doroszewski 1984, s. 158). W 1982 roku na terenie cmentarza z I wojny światowej wybudowano murowaną kaplicę pw. św. Maksymiliana Kolbego. W 1990 roku kaplicę przemianowano na kościół rektoralny, a 6 maja 1991 roku biskup lubelski Bolesław Pylak erygował tutaj parafię rzymskokatolicką. Pierwszym proboszczem został ks. Janusz Romański (1991-1998), a w latach 1998–2001 funkcję tę pełnił ks. Eugeniusz Adamek. W kwietniu 1992 roku rozpoczęto budowę plebanii. Obok kościoła w 1989 roku wybudowano murowaną dzwonnicę.
Źródło: "Józef Niedźwiedź „Leksykon historyczny miejscowości dawnego województwa zamojskiego” Zamość 2003"

</doc>
<doc id="394615" url="https://pl.wikipedia.org/wiki?curid=394615" title="Cichowo (województwo mazowieckie)">
Cichowo (województwo mazowieckie)

Cichowo – wieś w Polsce położona w województwie mazowieckim, w powiecie przasnyskim, w gminie Krzynowłoga Mała. W wyniku działań wojennych 1915 roku wieś została zniszczona w 67%.
W latach 1975–1998 miejscowość administracyjnie należała do województwa ostrołęckiego.

</doc>
<doc id="394616" url="https://pl.wikipedia.org/wiki?curid=394616" title="Cichowo (województwo wielkopolskie)">
Cichowo (województwo wielkopolskie)

 
Cichowo – wieś w Polsce położona w województwie wielkopolskim, w powiecie kościańskim, w gminie Krzywiń.
Historia.
Wieś Cichowo położona była w 1580 roku w powiecie kościańskim województwa poznańskiego.
W okresie Wielkiego Księstwa Poznańskiego (1815–1848) miejscowość wzmiankowana jako Cichowo należała do wsi większych w ówczesnym pruskim powiecie Kosten rejencji poznańskiej. Cichowo należało do majątku Jerka, którego właścicielem był wówczas (1846) rząd pruski w Berlinie (w Jerce znajdował się urząd pruski). W skład majątku Jerka wchodziło łącznie 16 wsi. Według spisu urzędowego z 1837 roku Cichowo liczyło 136 mieszkańców, którzy zamieszkiwali 18 dymów (domostw).
W latach 1975–1998 miejscowość administracyjnie należała do województwa leszczyńskiego.
Skansen i kolejka.
W 1999 roku otwarto w Cichowie Skansen Filmowy Soplicowo. Zbudowano go z elementów scenografii stworzonej na potrzeby ekranizacji poematu "Pan Tadeusz" w reżyserii Andrzeja Wajdy. Skansen tworzą: lamus, wozownia, spichlerz, stajnia, stodoła i kurnik. Na jego terenie odbywa się corocznie wystawy i imprezy plenerowe poświęcone Mickiewiczowi, polskiej twórczości filmowej i kultywowaniu staropolskich tradycji organizowane przez Krzywińskie Towarzystwo Kulturalne.
W Cichowie swoją „Akademię zwierząt filmowych” prowadzi Marek Pinkowski.
W latach 2007–2011 w Cichowie istniała pierwsza w Polsce Lilipucia Kolejka Parkowa o rozstawie szyn 241 mm (9½") i długości torów 927 m. Tabor stanowiły repliki wagonów i lokomotyw zbudowane w skali 1:6. W jego skład wchodził parowóz Atlantic i lokomotywa spalinowa MLs1. Na trasie były cztery przystanki Kolejka była czynna sezonowo. Przewozy sięgały 2,5 tysiąca osób (2010 rok). Ponadto istniał 130-metrowy odcinek kolejki dziecięcej o rozstawie 127 mm. Patronat nad kolejką sprawowało Stowarzyszenie Hobbystów Kolejowych. Kursowanie kolejki zostało zawieszone 21 sierpnia 2011 roku z uwagi na spory własnościowe co do gruntu, po czym infrastruktura została zdemontowana i tabor zabrany. 
Od 1 lipca 2012 roku kursuje nowa kolejka, z nowo zbudowaną infrastrukturą, również w skali 1:6, złożona z modelu lokomotywy SM42 oraz dwóch wagonów osobowych. Kolej kursuje po pętli długości 280 m, w zabytkowym parku pałacowym, z prędkością 15 km/h. Lokomotywa otrzymała nazwę „Grześ” na cześć zmarłego w 2012 roku modelarza Grzegorza Mischkego. 

</doc>
<doc id="394617" url="https://pl.wikipedia.org/wiki?curid=394617" title="Ciechanów (województwo dolnośląskie)">
Ciechanów (województwo dolnośląskie)

Ciechanów (niem. "Züchen") – wieś w Polsce położona w województwie dolnośląskim, w powiecie górowskim, w gminie Jemielno.
Podział administracyjny.
W latach 1975–1998 miejscowość administracyjnie należała do województwa leszczyńskiego.

</doc>
<doc id="394619" url="https://pl.wikipedia.org/wiki?curid=394619" title="Ciechocin (województwo kujawsko-pomorskie)">
Ciechocin (województwo kujawsko-pomorskie)

Ciechocin – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Ciechocin.
Podział administracyjny.
W latach 1975–1998 miejscowość administracyjnie należała do województwa toruńskiego. Miejscowość jest siedzibą gminy Ciechocin.
Demografia.
Według Narodowego Spisu Powszechnego (III 2011 r.) wieś liczyła 816 mieszkańców. Jest największą miejscowością gminy Ciechocin.
Historia.
Etymologia nazwy.
„Ciechocin” pojawia się po raz pierwszy w historii Polski w 1250 roku jako "Chechocim" lub "Ciechocin". Jest to forma dzierżawcza od imienia Piechota (osada Piechoty, prawdopodobnie pierwszy zasadźca lub zarządca wsi). W 1259 roku pojawia się nazwa "Czechocino" lub "Ciechocin", w 1564 roku "Cechocino", a dopiero w 1784 roku "Ciechocin". Interesujące jest, że od tej nazwy utworzono słowo "Ciechocinek" jako młodszą wersję już istniejącej osady.
Zarys historii.
Ciechocin to gmina o historii sięgającej czasów średniowiecza. Pierwsza wzmianka o Ciechocinie pochodzi z 1242 roku, kiedy wieś została nadana biskupowi włocławskiemu. W czasach średniowiecznych wzniesiono tu zamek książąt kujawskich, który z czasem stał się własnością biskupów. Był to prosty, murowany dwór obronny, zbudowany na planie zbliżonym do kwadratu. Budowla nie miała ozdób, poza dwoma kamieniami z herbami. W latach 1331–1343 obszar gminy znajdował się w rękach Zakonu Krzyżackiego. Następnie, na mocy postanowień pokoju kaliskiego, Kazimierzowi Wielkiemu udało się w 1343 roku odzyskać Ciechocin wraz z Ziemią Dobrzyńską. W 1392 roku tereny te zostały zastawione przez Władysława Opolczyka Krzyżakom, w związku z czym ponownie znalazły się w ich rękach, by po pokoju w Raciążku w 1405 roku ponownie wrócić w granice Polski. To właśnie na zamku w Ciechocinie, 24 września 1410 roku król Władysław Jagiełło rozpuścił do domu swoje wojsko po zwycięskiej wojnie z Krzyżakami. W październiku 1410 roku na zamku biskupa włocławskiego schronił się przed pogonią krzyżacką rycerz Mikołaj z Ryńska.
Kolejne lata to czas rozkwitu, dzięki licznym przywilejom i swobodom, jaki mieszkańcom Golubia nadał Kazimierz Jagiellończyk. Zniesienia podatków i ceł przyczyniło się do rozwoju handlu. W latach 1655–1657 Ciechocin znajdował się w posiadaniu Szwedów. Niedługo później, w 1709 roku tereny dotknęła epidemia dżumy, która trwała do roku 1710. W czasach zaborów Ciechocin był wsią graniczną. Na Drwęcy przebiegała granica zaboru pruskiego i rosyjskiego, a między Ciechocinem a Elgiszewem istniało połączenie promowe. Dopiero po odzyskaniu niepodległości został zbudowany most łączący obie wsie. Po wybuchu II wojny światowej, na mocy dekretu Hitlera z 8 października 1939, Ciechocin został wcielony do Rzeszy. Miejscowość została wyzwolona spod okupacji hitlerowskiej 23 stycznia 1945.
Od 1994 w miejscowości działa firma Żywność Ekologiczna Bio Food.

</doc>
<doc id="394620" url="https://pl.wikipedia.org/wiki?curid=394620" title="Ciechocin (województwo lubelskie)">
Ciechocin (województwo lubelskie)

Ciechocin – wieś w Polsce położona w województwie lubelskim, w powiecie janowskim, w gminie Modliborzyce.
Krótki opis.
W latach 1975–1998 miejscowość administracyjnie należała do województwa tarnobrzeskiego. Według Narodowego Spisu Powszechnego (III 2011 r.) liczyła 36 mieszkańców i była 22. co do wielkości miejscowością gminy Modliborzyce. Miejscowa ludność wyznania katolickiego przynależy do Parafii św. Stanisława w Modliborzycach.
Historia.
Pierwsze wzmianki o wsi pochodzą z roku 1815. Wieś powstała na terenach należących do dóbr modliborskich. Wiadomo, że na początku wieś była oczynszowana jednak z powodu nie płacenia czynszu, jej mieszkańcy musieli odrabiać pańszczyznę. Ówcześni mieszkańcy to koloniści pochodzący znad Sanu. W 1846 r. wieś zamieszkiwało zaledwie 6 gospodarzy. Pod koniec XIX wieku na jej terenie powstała cegielnia i stawy rybne. W 1921 r. Ciechocin tworzony był przez 15 domów i zamieszkany przez 89 mieszkańców.
Podczas II wojny światowej 11 października 1942 r. wieś została zbombardowana, w wyniku czego spłonęło 14 gospodarstw. W latach 1968-1980 istniała jednostka OSP.

</doc>
<doc id="394621" url="https://pl.wikipedia.org/wiki?curid=394621" title="Ciechocin (województwo pomorskie)">
Ciechocin (województwo pomorskie)

Ciechocin ("Cekzyn, Deutsch Cekzin") – wieś w Polsce położona w województwie pomorskim, w powiecie chojnickim, w gminie Chojnice. Połączenie z centrum Chojnic umożliwiają autobusy komunikacji miejskiej (linia nr 6).
W latach 1975–1998 miejscowość administracyjnie należała do województwa bydgoskiego.
Historia.
Pierwsza informacja o Ciechocinie pochodzi z 24 sierpnia 1338 roku. Dyplom lokacyjny dla wsi został wystawiony 17 stycznia 1342 roku w Tucholi za zgodą Wielkiego mistrza Ludolfa Königa. Wieś liczyła wtedy 45 łanów i była lokowana na prawie chełmińskim, należała do parafii Ostrowite. W 1441 roku komtur tucholski Leonard von Parsberg nadał Mikołajowi Ludwikowi młyn w Ciechocinie. Za czasów Krzyżackich przybyli do Ciechocina Kosznajdrzy. Po wojnie trzynastoletniej Ciechocin stał się wsią królewską (królewszczyzna), a w 1570 liczył 70,5 włóki, w tym 4,5 włóki sołtysiej i 1 wybraniecka. Gburzy (kmiecie) użytkowali po dwie włóki roli, płacili od nich czynsz oraz dostarczali dwie kury i korzec owsa, musieli też odrabiać pańszczyznę w folwarku Kałdowskim. We wsi istniała karczma, gdzie szynkowano piwo z browaru miejskiego w Tucholi. W 1632 roku istniały już 2 karczmy w Ciechocinie, a liczba zamożnych chłopów wzrosła do 18. W XVIII wieku pojawili się w miejscowości zagrodnicy, którzy za zagrodę i kawałek ziemi płacili czynsz oraz świadczyli pracę w Bralewnickim folwarku, pojawili się też komornicy którzy się zatrudniali się u zamożniejszych chłopów i w folwarkach. 
W drugiej połowie XVIII wieku starostwo zaczyna zmieniać zobowiązania kmieci głównie na czynsz, odchodząc od pańszczyzny. W 1772 roku Ciechocin liczył 227 mieszkańców, mieszkały w nim dwie rodziny sołtysie, 15 rodzin gburskich, wraz z parobkami i dziewkami, dwóch karczmarzy, kowala, koniuszego, pasterza, owczarza, 6 robotników, wdowy, kobiety niezamężne oraz 9 starych kobiet, wszyscy byli katolikami. 
Według Spisu Pruskiego głów rodzin mieszkali w Ciechocinie w 1772 roku: sołtysi: Schwenimski Jacob, Patina Stanisław, kmiecie: Grunau Matteus, Kroll Jakob, Stolpmann Paul, Schefler Paul, Wollschleger Joseph, Ortmann Peter, Thiel Joseph, Brügmann Paul, Hopp Matthes, Gatz Paul, Berendt Peter, Hopp Peter, Schmelter Martin, Ortmann Paul, Noelck Johann, Rinck Lorenz, robotnicy: Scheffler Lorenz, Ott Georg, Brügmann Hentzel, Schmelter Matthes, Patzke Johann, kowal Schepler Jacob, karczmarz Brügmann Andreas, koniuszy Berendt Paul, pasterz Tesch Georg, owczarz Ceschke Joseph, oraz kobiety: Jatzkowa Dorota, Groschowa Anna, Klundrowa Catharina, Hoppin Marianna, Mausowka Helena, Wangermann Agneta, Jeschowa Margaretha.
Zabytki.
Według rejestru zabytków NID na listę zabytków wpisane są:

</doc>
<doc id="394622" url="https://pl.wikipedia.org/wiki?curid=394622" title="Ciechomin (województwo lubelskie)">
Ciechomin (województwo lubelskie)

Ciechomin – wieś w Polsce położona w województwie lubelskim, w powiecie łukowskim, w gminie Wola Mysłowska.
Miejscowość była przejściowo siedzibą gminy Mysłów. W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii Niepokalanego Serca Najświętszej Maryi Panny w Wilczyskach.
Historia.
W średniowieczu Ciechomin należał do ziemi stężyckiej w dawnym województwie sandomierskim w Małopolsce. Był miejscowością na pograniczu księstw. W okresie XIV–XVIII wiek właścicielem ziemi była rodzina Zakrzewskich, których majątek obejmował między innymi: Guzówkę, Wiśniówkę, Celej, Powały, Ciechomin, Wola Ciechomską (dzisiejsza Wólka Ciechomska), Żelechów, Nowe Zadybie, Stare Zadybie. Po trzecim rozbiorze tereny te należały do zaboru austriackiego. Po wojnie francusko-prusko-rosyjskiej od 1807 roku Ciechomin leżał w Księstwie Warszawskim. A po kongresie wiedeńskim w 1815 r. należał do Królestwa Polskiego, co oznacza że zaborcą byli Rosjanie.
Ważną postacią z Ciechomina był Gustaw Stanisław Antoni Zakrzewski, wnuk Ignacego Wyssogoty Zakrzewskiego. Urodzony 17 sierpnia 1837 roku, był on działaczem Komitetu Centralnego Narodowego, członkiem władz wojewódzkich, a później centralnych. 23 listopada 1862 r. razem z księdzem Brzózką i innymi działaczami w Ciechominie opracowali plany wybuchu powstania styczniowego. Razem z księdzem Brzózką organizowali atak na Łuków, a także bazę wypadową w lasach Różańskich (w Jacie).
Na przełomie XIX i XX w. Ciechominie był wiatrak, który sprzedano do Łukówca. Podczas II wojny światowej do Ciechomina dotarły oddziały generała Kleberga z bitwy pod Kockiem. W trakcie wojny w 1944 r. w Ciechominie Rosjanie zorganizowali lotnisko. Po wojnie w Ciechominie zbudowano ośrodek zdrowia i mieściły się władze gromadzkiej Rady Narodowej. W 1976 r. zlikwidowano jedne z ostatnich śladów ustroju feudalnego poprzez zlikwidowanie nazw "Ciechomin Włościański" i "Ciechomin Podworski" zastępując jedną nazwą Ciechomin. Zaś siedzibę gminy przeniesiono z Ciechomina do Woli Mysłowskiej.

</doc>
<doc id="394623" url="https://pl.wikipedia.org/wiki?curid=394623" title="Ciechomin (województwo łódzkie)">
Ciechomin (województwo łódzkie)

Ciechomin – wieś w Polsce położona w województwie łódzkim, w powiecie piotrkowskim, w gminie Aleksandrów.
W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii św. Apostołów Piotra i Pawła w Dąbrowie nad Czarną lub do parafii św. Łukasza w Skórkowicach.

</doc>
<doc id="394624" url="https://pl.wikipedia.org/wiki?curid=394624" title="Ciecierzyn (województwo lubelskie)">
Ciecierzyn (województwo lubelskie)

Ciecierzyn – wieś w Polsce położona w województwie lubelskim, w powiecie lubelskim, w gminie Niemce. Przez miejscowość przepływa rzeka Ciemięga, lewy dopływ Bystrzycy.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Niemce. Według Narodowego Spisu Powszechnego z roku 2011 wieś liczyła 1362 mieszkańców.

</doc>
<doc id="394625" url="https://pl.wikipedia.org/wiki?curid=394625" title="Ciecierzyn (Sławno)">
Ciecierzyn (Sławno)

Ciecierzyn – przysiółek wsi Sławno w Polsce, położony w województwie lubuskim, w powiecie strzelecko-drezdeneckim, w gminie Strzelce Krajeńskie. Wchodzi w skład sołectwa Sławno.
W latach 1975–1998 przysiółek należał administracyjnie do województwa gorzowskiego.

</doc>
<doc id="394626" url="https://pl.wikipedia.org/wiki?curid=394626" title="Ciecierzyn (województwo opolskie)">
Ciecierzyn (województwo opolskie)

Ciecierzyn () – wieś w Polsce, położona w województwie opolskim, w powiecie kluczborskim, w gminie Byczyna.
W latach 1975–1998 miejscowość administracyjnie należała do ówczesnego województwa opolskiego.
Nazwa.
Dawna niemiecka nazwa "Neudorf" wywodziła się od wyrazów "neu" "Dorf", czyli ‘nowa wieś’. Od końca XIV wieku funkcjonowała oboczna nazwa polska, utworzona od nazwy osobowej "Ciecierza" lub "Ciecior" przez dodane sufiksu -"in".
Zabytki.
Do wojewódzkiego rejestru zabytków wpisany jest:

</doc>
<doc id="394627" url="https://pl.wikipedia.org/wiki?curid=394627" title="Cielętniki (województwo dolnośląskie)">
Cielętniki (województwo dolnośląskie)

Cielętniki – wieś w Polsce położona w województwie dolnośląskim, w powiecie trzebnickim, w gminie Zawonia.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Czenethniki".

</doc>
<doc id="394628" url="https://pl.wikipedia.org/wiki?curid=394628" title="Cielętniki (województwo śląskie)">
Cielętniki (województwo śląskie)

Cielętniki – wieś w Polsce, położona w województwie śląskim, w powiecie częstochowskim, w gminie Dąbrowa Zielona, przy drodze wojewódzkiej nr 784.
W latach 1975–1998 wieś administracyjnie należała do województwa częstochowskiego.
Historia.
5 września 1939 żołnierze Wehrmachtu po wkroczeniu do wsi zamordowali 15 osób oraz mieszkańca wsi Raczkowice.
Pomniki przyrody.
W Cielętnikach na placu przykościelnym rośnie pomnik przyrody – lipa drobnolistna, której obwód pnia wynosił w 2014 roku 1084 cm na wys. około 0,7 m. Jest to najgrubsza lipa drobnolistna i w ogóle drzewo w Polsce. 
W końcu lat sześćdziesiątych, dwudziestego wieku, pielgrzymi zaczęli obrywać kore, żeby mieć pamiątkę, kawałek najstarszego drzewa w Polsce. Co spowodowało konieczność ogrodzenia drzewa płotem.
Wysokość wiekowej lipy to 29,5 m. W nocy z 5 na 6 października 2017 orkan Ksawery powalił lipę na ziemię. Pozostał tylko niewielki kikut.
Parafia.
Parafia pw. Przemienienia Pańskiego została erygowana w 1767 roku.
Zespół dworski.
Składa się z dworu z 1725. parku z XIX/XX w. i lamusa, dawnego zboru braci polskich, zbudowany przez protektorów arian na tym terenie - braci Majów.

</doc>
<doc id="394629" url="https://pl.wikipedia.org/wiki?curid=394629" title="Ciemino (powiat słupski)">
Ciemino (powiat słupski)

Ciemino (kaszb. "Cemino", niem. "Zemmin") – wieś w Polsce położona w województwie pomorskim, w powiecie słupskim, w gminie Główczyce.
W latach 1975–1998 miejscowość administracyjnie należała do województwa słupskiego.
Inne miejscowości o nazwie Ciemino: Ciemino

</doc>
<doc id="394630" url="https://pl.wikipedia.org/wiki?curid=394630" title="Ciemino (województwo zachodniopomorskie)">
Ciemino (województwo zachodniopomorskie)

Ciemino – wieś w Polsce położona w województwie zachodniopomorskim, w powiecie szczecineckim, w gminie Borne Sulinowo, przy drodze krajowej nr 20 ze Stargardu do Gdyni.
Według danych z 1 stycznia 2011 roku wieś liczyła 55 mieszkańców. 
We wsi znajdują się przystosowane dla rodzin ośrodki agroturystyczne z dostępem do jeziora i licznymi atrakcjami.

</doc>
<doc id="394631" url="https://pl.wikipedia.org/wiki?curid=394631" title="Ciemne (wieś w województwie mazowieckim)">
Ciemne (wieś w województwie mazowieckim)

Ciemne – wieś w Polsce położona w województwie mazowieckim, w powiecie wołomińskim, w gminie Radzymin.
W latach 1975–1998 miejscowość administracyjnie należała do województwa warszawskiego.

</doc>
<doc id="394633" url="https://pl.wikipedia.org/wiki?curid=394633" title="Ciemne (województwo podlaskie)">
Ciemne (województwo podlaskie)

Ciemne – wieś w Polsce położona w województwie podlaskim, w powiecie sokólskim, w gminie Suchowola.
Administracyjnie wsie Ciemne i Żakle tworzą sołectwo "Ciemne-Żakle".
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii św. Apostołów Piotra i Pawła w Suchowoli.

</doc>
<doc id="394634" url="https://pl.wikipedia.org/wiki?curid=394634" title="Ciemno (województwo lubelskie)">
Ciemno (województwo lubelskie)

Ciemno – wieś w Polsce położona w województwie lubelskim, w powiecie lubartowskim, w gminie Kamionka.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Kamionka. Według Narodowego Spisu Powszechnego (III 2011 r.) wieś liczyła 281 mieszkańców.

</doc>
<doc id="394635" url="https://pl.wikipedia.org/wiki?curid=394635" title="Ciemno (województwo pomorskie)">
Ciemno (województwo pomorskie)

Ciemno (dodatkowa nazwa w j. kaszub. , ) – wieś kaszubska w Polsce na Pojezierzu Bytowskim położona w województwie pomorskim, w powiecie bytowskim, w gminie Tuchomie na obszarze historycznego obszaru Kaszub zwanego Gochami, nad jeziorem Spore. Wieś położona jest na wysokim wzniesieniu w otoczeniu trzech jezior. W okolicach wsi znajduje się malowniczy przełom rzeki Kamienicy. Miejscowość jest placówką Ochotniczej Straży Pożarnej. W kierunku południowo-wschodnim znajduje się jezioro Kamieniczno.
W latach 1975–1998 miejscowość administracyjnie należała do województwa słupskiego.
Inne miejscowości o nazwie Ciemno: Ciemno, Ciemno-Gnojna, Ciemnoszyje 
Historia.
W 1345 r. rycerz Chocimierz nadał ją swojemu giermkowi. Ciemno jest starym siedliskiem kaszubskiej szlachty zagrodowej, wywodzi się stąd ród Ciemińskich. Można znaleźć tu relikty zabudowy mieszkaniowej z XIX wieku. W 1919 roku po zakończonej I wojnie światowej na skutek niekorzystnej dla miejscowych Kaszubów regulacji wersalskiej wieś pozostała pod administracją niemiecką, nosząc urzędową nazwę niemiecką "Zemmen" i spełniając rolę niemieckiej miejscowości nadgranicznej. Okres 20. lat międzywojnia to nasilenie akcji zniemczania miejscowych Kaszubów (trwającego już od czasów pruskich).

</doc>
<doc id="394636" url="https://pl.wikipedia.org/wiki?curid=394636" title="Ciepielów (województwo lubuskie)">
Ciepielów (województwo lubuskie)

Ciepielów – wieś w Polsce położona w województwie lubuskim, w powiecie nowosolskim, w gminie Nowa Sól.
W latach 1975–1998 miejscowość administracyjnie należała do województwa zielonogórskiego.

</doc>
<doc id="394637" url="https://pl.wikipedia.org/wiki?curid=394637" title="Ciepielów (województwo mazowieckie)">
Ciepielów (województwo mazowieckie)

Ciepielów – wieś w Polsce położona w województwie mazowieckim, w powiecie lipskim, w gminie Ciepielów. Dawniej miasto. Ciepielów uzyskał lokację miejską w 1548 roku, zdegradowany w 1869 roku. Siedziba gminy Ciepielów oraz parafii Podwyższenia Krzyża Świętego.
Przez miejscowość przebiega droga krajowa nr 79 i przepływa rzeka Iłżanka, dopływ Wisły.
Historia.
Prywatne miasto szlacheckie położone było w drugiej połowie XVI wieku w powiecie radomskim w województwie sandomierskim. W latach 1975–1998 miejscowość administracyjnie należała do województwa radomskiego.
Niegdyś ważny ośrodek handlowy. Miejscowość posiadała prawa miejskie od 1548 do 1869. Jako miasto przez krótki czas nazywała się Grzymałów nad Iłżanką, w którego skład oprócz samego Ciepielowa wchodziły wsie Stare Gardzienice, Gardzienice-Kolonia, Stary Ciepielów i Ciepielów-Kolonia.
We wrześniu 1939 niemieccy żołnierze Wehrmachtu, wbrew obowiązującemu prawu międzynarodowemu, zamordowali pod Ciepielowem, w lesie państwowym pod Dąbrową, 300 polskich jeńców wojennych z 74. Pułku Piechoty.
Sport.
Na terenie wsi działa klub sportowy – Video Ciepielów.

</doc>
<doc id="394638" url="https://pl.wikipedia.org/wiki?curid=394638" title="Cieplice (województwo małopolskie)">
Cieplice (województwo małopolskie)

Cieplice – wieś w Polsce położona w województwie małopolskim, w powiecie miechowskim, w gminie Gołcza.
W latach 1975–1998 miejscowość administracyjnie należała do województwa krakowskiego. Integralne części miejscowości: Rzeżuski Koniec, Wielkanocki Koniec.

</doc>
<doc id="394639" url="https://pl.wikipedia.org/wiki?curid=394639" title="Cieplice (województwo warmińsko-mazurskie)">
Cieplice (województwo warmińsko-mazurskie)

Cieplice – wieś w Polsce położona w województwie warmińsko-mazurskim, w powiecie elbląskim, w gminie Elbląg na obszarze Żuław Elbląskich. W odległości około 15 km na północ od Elbląga, nad Cieplicówką.
W latach 1975–1998 miejscowość administracyjnie należała do województwa elbląskiego.
Według Narodowego Spisu Powszechnego Ludności i Mieszkań z 2011 roku liczba ludności we wsi Cieplice to 146, z czego 47,3% mieszkańców stanowią kobiety, a 52,7% ludności to mężczyźni. Miejscowość w 2014 roku liczyła 142 mieszkańców.

</doc>
<doc id="394640" url="https://pl.wikipedia.org/wiki?curid=394640" title="Ciepłe (województwo mazowieckie)">
Ciepłe (województwo mazowieckie)

Ciepłe – wieś w Polsce położona w województwie mazowieckim, w powiecie grodziskim, w gminie Żabia Wola.
Wieś wraz z wsiami Ciepłe A i Grzmiąca tworzy sołectwo "Ciepłe".
W latach 1975–1998 miejscowość administracyjnie należała do województwa skierniewickiego.

</doc>
<doc id="394641" url="https://pl.wikipedia.org/wiki?curid=394641" title="Ciepłe (województwo pomorskie)">
Ciepłe (województwo pomorskie)

Ciepłe – wieś kociewska w Polsce położona w województwie pomorskim, w powiecie tczewskim, w gminie Gniew. Przysiółkiem wsi jest Kotło.
W latach 1975–1998 miejscowość administracyjnie należała do województwa gdańskiego.
Grodzisko w Ciepłem.
Na terenie wsi u ujścia rzeki Wierzycy do Wisły znajduje się piastowskie grodzisko z około X wieku, które wzmocnione było przez dwa mniejsze grody w pobliżu brzegu Wisły. Gród główny powstał z inicjatywy Piastów i był ważnym obiektem w strukturach administracyjnych państwa piastowskiego. Upadek grodu przypada na wiek XII. 
Cmentarzysko w Ciepłem.
Do zespołu odkrytych obiektów archeologicznych należy również cmentarzysko, na którym odkryto elitarne groby komorowe datowane na lata 1000-1030 (czasy panowania Bolesława Chrobrego). Do wyposażenia odnalezionego grobu mężczyzny należał miecz z szeroką srebrną głowicą, włócznia, strzemiona, waga z odważnikami, ostrogi typu lutomierskiego. Grób kobiecy wyposażony został w naszyjnik wykonany z kryształu górskiego, agatu i srebra oraz monet arabskich. Nie ulega wątpliwości, że chowano w nich osoby o wysokim statusie społecznym, najprawdopodobniej przedstawicieli elit społeczno-politycznych państwa pierwszych Piastów. Ponownie cmentarzysko było użytkowane w latach 1075-1150, jednak w tym okresie cmentarzysko nie miało aż tak elitarnego charakteru.

</doc>
<doc id="394642" url="https://pl.wikipedia.org/wiki?curid=394642" title="Cierpice (województwo dolnośląskie)">
Cierpice (województwo dolnośląskie)

Cierpice – wieś w Polsce położona w województwie dolnośląskim, w powiecie strzelińskim, w gminie Przeworno.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Zabytki.
Do wojewódzkiego rejestru zabytków wpisane są:

</doc>
<doc id="394643" url="https://pl.wikipedia.org/wiki?curid=394643" title="Cirth">
Cirth

Cirth lub kirth (sind. "runy"; od elfickiego rdzenia "kir-", oznaczającego "ciąć", "rozszczepiać"; qya. "certar") – jeden z alfabetów opracowanych przez J.R.R. Tolkiena na potrzeby stworzonej przez niego mitologii Śródziemia.
Fikcyjna historia.
Pierwsze runy stworzyli elfowie ze szczepu Sindarów, mieszkający w Beleriandzie. Znaki te były wykorzystywane do tworzenia inskrypcji wyskrobywanych w kamieniu lub nacinanych w drewnie (podobnie jak nordyckie runy). W Drugiej Erze "cirth" rozprzestrzenił się na wschód Śródziemia, gdzie stał się znany (i zaczął być wykorzystywany) przez krasnoludów, ludzi i orków. Najstarsze runy przedstawiały się następująco:
Przed końcem Pierwszej Ery w Beleriandzie, pod wpływem kontaktu z Ñoldorami i opracowanym przez nich alfabetem tengwar, doszło do uporządkowania i udoskonalenia "cirthu". Tradycja przypisywała to dzieło elfowi Daeronowi (minstrelowi i uczonemu z dworu króla Thingola z Doriathu). Z tego względu ta wersja "cirthu" znana była jako "Angerthas Daeron".
Krasnoludowie, mający kontakt z elfami, zaczęli wykorzystywać "cirth" dla swoich celów. Alfabet ten został przez krasnoludów dostosowany do specyfiki ich języka, khuzdûlu. Odmianę tę zaczęto określać jako "Angerthas Moria", czyli "Długie szeregi run z Morii". Przykładem wykorzystania "Angerthas Moria" we "Władcy Pierścieni" jest górna część napisu na grobie Balina.
Niektórzy krasnoludowie, który w Trzeciej Erze opuścili Khazad-dûm, przenieśli się do Ereboru, gdzie założyli Królestwo pod Górą. Jego mieszkańcy posługiwali się zmodyfikowaną wersją alfabetu, określaną jako styl ereborski ("Angerthas Erebor"). Przykładem wykorzystania "Angerthas Erebor" we "Władcy Pierścieni" jest Księga Mazarbul i dolna część napisu na grobie Balina.
Runy alfabetu.
Poniższa ilustracja przedstawia zestawienie run "cirthu" oraz ich odpowiedników w alfabecie łacińskim. Wartości rozdzielone znakiem pauzy (np. nj-z) oznaczają, że ta sama runa oznacza nj (wartość z lewej) w "Angerthas Daeron" i z (wartość z prawej) w "Angerthas Moria". Wartości wewnątrz nawiasów (np. (y)) używali jedynie elfowie, a wartości oznaczonych gwiazdką – jedynie krasnoludowie.
Analiza.
Austriacki filolog Rufold Simek porównał rozprzestrzenienie się na wschód Śródziemia "cirthu" i zmiany, wprowadzone w nim (głównie przez krasnoludów), do powstania fuþarku młodszego, powstałego z fuþarku starszego ok. VIII – IX w. n.e. Badacz tolkienowskich języków, Arden R. Smith, zwrócił także uwagę na podobieństwo sytuacji plemion germańskich, przed przyjęciem chrześcijaństwa posługujących się jedynie runami, do sytuacji Sindarów, którzy zetknęli się z Ñoldorami i ich alfabetem po opuszczeniu Valinoru.
W kulturze popularnej.
Na okładce albumu "The Broadsword and The Beast" z 1982 r. brytyjskiej grupy Jethro Tull znajdują się pierwsze słowa piosenki Broadsword, zapisane "cirthem".

</doc>
<doc id="394644" url="https://pl.wikipedia.org/wiki?curid=394644" title="Cierpięta (województwo pomorskie)">
Cierpięta (województwo pomorskie)

Cierpięta – osada w Polsce położona w województwie pomorskim, w powiecie sztumskim, w gminie Mikołajki Pomorskie przy drodze wojewódzkiej nr 522, przy głównej trasie do Sztumu.
W latach 1975–1998 miejscowość administracyjnie należała do województwa elbląskiego.
Zabytki.
Według rejestru zabytków NID na listę zabytków wpisany jest dwór, nr rej.: A-1336 z 20.11.1990. 
Obecnie należy do właściciela gospodarstwa rolnego.

</doc>
<doc id="394645" url="https://pl.wikipedia.org/wiki?curid=394645" title="Cieszanowice (województwo łódzkie)">
Cieszanowice (województwo łódzkie)

Cieszanowice – wieś w Polsce położona w województwie łódzkim, w powiecie piotrkowskim, w gminie Gorzkowice.
W latach 1975–1998 miejscowość administracyjnie należała do województwa piotrkowskiego.
Na terenie Cieszanowic znajduje się zalew z plażą i kąpieliskiem.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="394646" url="https://pl.wikipedia.org/wiki?curid=394646" title="Cieszanowice (województwo opolskie)">
Cieszanowice (województwo opolskie)

Cieszanowice – wieś w Polsce położona w województwie opolskim, w powiecie nyskim, w gminie Kamiennik.
Historia.
W Księdze uposażeń biskupstwa wrocławskiego () spisanej za czasów biskupa Henryka z Wierzbna w latach 1295–1305 miejscowość wymieniona jest w formie "Czessonovitz" w szeregu wsi lokowanych na prawie polskim (), z których biskupstwo pobierało dziesięcinę "Nota decimas polonicales".
Od 1742 na skutek wojen śląskich w granicach Królestwa Prus. Po reorganizacji państwa pruskiego w 1816 znalazła się w powiecie grodkowskim rejencji opolskiej. W 1936 roku w ramach kampanii germanizacji nazw miejscowych "Tscheschdorf" przemianowano na "Lärchenhain". 
W latach 1975–1998 miejscowość administracyjnie należała do ówczesnego województwa opolskiego.
Zabytki.
Do wojewódzkiego rejestru zabytków wpisany jest:
Magazyn energetyczny.
W Cieszanowicach zlokalizowany jest bateryjny magazyn energii elektrycznej firmy Tauron, skojarzony z pobliską elektrownią wiatrową w Lipnikach. Magazyn zbudowany został z wykorzystaniem baterii litowo-tytanowych (LTO) o sprawności 86%, posiadających trwałość 25 tysięcy cykli ładowania i rozładowania. Magazyn posiada moc 3 MW oraz pojemność użyteczną 773,66 kWh.

</doc>
<doc id="394647" url="https://pl.wikipedia.org/wiki?curid=394647" title="Cieszów (województwo dolnośląskie)">
Cieszów (województwo dolnośląskie)

Cieszów (niem. "Fröhlichsdorf") – wieś w Polsce, położona w województwie dolnośląskim, w powiecie wałbrzyskim, w gminie Stare Bogaczowice. 
W latach 1975–1998 wieś administracyjnie należała do województwa wałbrzyskiego.
Przez wieś przepływa rzeka Czyżynka. W części Cieszowa, zwanej Cieszowem Górnym, lub dawniej Cisowem, znajdują się ruiny zamku Cisy.
Historia.
Cieszów został założony jako lenna wieś zamkowa. W źródłach wymieniona po raz pierwszy w roku 1305 w wykazie wsi biskupstwa wrocławskiego Liber Fundationis Episcopatus Vratislaviensis. Cieszów do XVIII wieku związany był z majątkiem w Strudze i jej kolejnymi właścicielami. W okresie wojny trzydziestoletniej, w 1641 roku, wieś została zniszczona (spalona) i opuszczona. W 1781 roku właściciele majątku kupili złoże wapienne, po czym uruchomili kopalnię wapna. W akcie kupna zawartym pomiędzy młynarzem Johannem Christophem jako sprzedającym a młynarzem Johannem Gottliebem Tost jako kupującym z 8 sierpnia 1793 jest mowa o majątku dworskim "Kalkhaus", który znajduje się na parceli cieszowskiego młyna wodnego i dla którego została ustalona roczna dzierżawa w wysokości l talara królewskiego i 20 srebrnych groszy. 
W początkach XIX wieku zaniechano wydobycia wapna. Wpływ na to miała wojna lat 1806-1807, a przede wszystkim niska opłacalność. Głęboko położone złoża były zalewane przez wody podskórne. W ostatniej ćwierci XIX wieku ponowiono próbę wydobycia wapna – czynny był jeszcze jeden piec.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="394648" url="https://pl.wikipedia.org/wiki?curid=394648" title="Cieszów (województwo lubuskie)">
Cieszów (województwo lubuskie)

Cieszów – wieś w Polsce położona w województwie lubuskim, w powiecie zielonogórskim, w gminie Nowogród Bobrzański.
W latach 1975–1998 miejscowość administracyjnie należała do województwa zielonogórskiego.

</doc>
<doc id="394649" url="https://pl.wikipedia.org/wiki?curid=394649" title="Cieszyn (województwo lubelskie)">
Cieszyn (województwo lubelskie)

Cieszyn – wieś w Polsce położona w województwie lubelskim, w powiecie zamojskim, w gminie Grabowiec.
W latach 1975–1998 miejscowość administracyjnie należała do województwa zamojskiego.
Wieś stanowi sołectwo gminy Grabowiec.
Historia.
Wieś notowana w początkach XV wieku.
Cieszyn, r. 1442 Czieszin, wieś w powiecie zamojskim. Wspomniana w dokumencie z roku 1436, następnie w 1442. W roku 1564 należy do parafii katolickiej w Skierbieszowie. Własność biskupa chełmskiego.
Według Słownika geograficznego Królestwa Polskiego z roku 1880 Cieszyn w gminie i parafii katolickiej w Skierbieszowie liczył 336 mieszkańców z czego 315 stanowili Rusini. W spisie z roku 1827 ujęto we wsi 36 domów i 226 mieszkańców.
25/26 stycznia 1943 polskie oddziały partyzanckie napadły w nocy na niemieckich kolonistów i zamordowały około 160 mieszkańców przy minimalnych stratach własnych.

</doc>
<doc id="394651" url="https://pl.wikipedia.org/wiki?curid=394651" title="Cieszyn (województwo wielkopolskie)">
Cieszyn (województwo wielkopolskie)

Cieszyn – wieś w gminie Sośnie, w powiecie ostrowskim, w województwie wielkopolskim. Liczy około 500 mieszkańców.
Położenie.
Położony przy południowej granicy powiatu i województwa, przy drodze powiatowej Odolanów–Twardogóra, na wysokości ok. 170-190 m n.p.m. (Olszowa Góra – 195 m), ok. 30 km na południowy zachód od Ostrowa Wielkopolskiego. Z trzech stron otoczony Lasem Moja Wola.
Historia.
Przez większość dziejów dzielił losy Śląska. Znany od 1155 roku jako wieś kościelna, własność biskupstwa wrocławskiego, a w latach 1622–1939 własność kapituły katedralnej we Wrocławiu. Przed 1932 rokiem miejscowość położona była w powiecie odolanowskim, W latach 1975–1998 w województwie kaliskim, w latach 1932–1975 i od 1999 w powiecie ostrowskim. Po 1945 roku należał do województwa poznańskiego, obecnie do wielkopolskiego.

</doc>
<doc id="394652" url="https://pl.wikipedia.org/wiki?curid=394652" title="Cieszyny (województwo dolnośląskie)">
Cieszyny (województwo dolnośląskie)

Cieszyny – wieś w Polsce położona w województwie dolnośląskim, w powiecie górowskim, w gminie Jemielno.
Podział administracyjny.
W latach 1975–1998 miejscowość administracyjnie należała do województwa leszczyńskiego.

</doc>
<doc id="394653" url="https://pl.wikipedia.org/wiki?curid=394653" title="Cieszyny (województwo kujawsko-pomorskie)">
Cieszyny (województwo kujawsko-pomorskie)

Cieszyny – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Golub-Dobrzyń.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 391 mieszkańców. Jest trzynastą co do wielkości miejscowością gminy Golub-Dobrzyń.

</doc>
<doc id="394654" url="https://pl.wikipedia.org/wiki?curid=394654" title="Cieśle (województwo dolnośląskie)">
Cieśle (województwo dolnośląskie)

Cieśle (niem. "Zessel") – wieś w Polsce położona w województwie dolnośląskim, w powiecie oleśnickim, w gminie Oleśnica.
Podział administracyjny.
W latach 1975–1998 miejscowość administracyjnie należała do województwa wrocławskiego.
Nazwa.
Nazwa miejscowości należy do grupy nazw patronomicznych i pochodzi od staropolskiego imienia założyciela miejscowości Czesława. Imię to złożone z członów "Cza-" (ps. "*čajati : čati" - "spodziewać się, oczekiwać", jak w Czabor) i "-sław" ("sława") oznacza "tego, który oczekuje sławy". Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Cesslawicz" podając jej znaczenie "Dorf des Ceslaw" czyli po polsku "Wieś Czesława".
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Czessel".
Zabytki.
Do wojewódzkiego rejestru zabytków wpisany jest:

</doc>
<doc id="394655" url="https://pl.wikipedia.org/wiki?curid=394655" title="Cieśle (powiat piotrkowski)">
Cieśle (powiat piotrkowski)

Cieśle – wieś w Polsce położona w województwie łódzkim, w powiecie piotrkowskim, w gminie Łęki Szlacheckie.
W latach 1975–1998 miejscowość administracyjnie należała do województwa piotrkowskiego.

</doc>
<doc id="394656" url="https://pl.wikipedia.org/wiki?curid=394656" title="Cieśle (województwo świętokrzyskie)">
Cieśle (województwo świętokrzyskie)

Cieśle – wieś sołecka w Polsce położona w województwie świętokrzyskim, w powiecie włoszczowskim, w gminie Krasocin.
Historia.
Cieśle w wieku XIX opisano jako: wieś w powiecie jędrzejowskim, gminie i parafii Małogoszcz. Leży o 4 wiorsty na północny zachód od Małogoszczy, posiada marmur szaraczkowy. W 1827 r. były tu 34 domy i 340 mieszkańców. W 1880 były 52 domy.
Nazwa Cieśle pojawia się w dokumentach z 1306 roku jako „Cessle”, następnie w roku 1423 „Czeslyje”, 1508 „Czeslye” w registrach poborowych 1540 wymienia się Czieslie, w roku 1789 Cieśle, tak też w słowniku.
W latach 1975–1998 miejscowość administracyjnie należała do województwa kieleckiego.

</doc>
<doc id="394657" url="https://pl.wikipedia.org/wiki?curid=394657" title="Cieślin (województwo kujawsko-pomorskie)">
Cieślin (województwo kujawsko-pomorskie)

Cieślin – wieś w Polsce, położona 4 km na zachód od Inowrocławia, w województwie kujawsko-pomorskim, w powiecie inowrocławskim, w gminie Inowrocław.
Dawne nazwy.
W czasach zaborów występowała pod nazwą "Cieslin", zaś w czasie II wojny światowej jako "Dexel".
15 września 1885 w Cieślinie urodził się Władysław Deskiewicz, kawaler Orderu Virtuti Militari.
Podział administracyjny.
W latach 1975–1998 miejscowość administracyjnie należała do województwa bydgoskiego. W skład dzisiejszego sołectwa wchodzą poza Cieślinem również wioski: Mimowola oraz Sójkowo.
Demografia.
Według Narodowego Spisu Powszechnego (III 2011 r.) wieś liczyła 511 mieszkańców. Jest szóstą co do wielkości miejscowością gminy Inowrocław.
Drogi wojewódzkie.
Przez miejscowość przebiega droga wojewódzka nr 251.
Zabytki.
Według rejestru zabytków NID na listę zabytków wpisany jest zespół dworski z poł. XIX w., nr rej.: 117/A z 26.04.1984:

</doc>
<doc id="394658" url="https://pl.wikipedia.org/wiki?curid=394658" title="Cieślin (województwo małopolskie)">
Cieślin (województwo małopolskie)

Cieślin – wieś w Polsce położona w województwie małopolskim, w powiecie olkuskim, w gminie Klucze.
W latach 1975–1998 miejscowość administracyjnie należała do województwa katowickiego.
Zobacz też: Cieślin
Oficjalna strona: www.cieslin.pl

</doc>
<doc id="394659" url="https://pl.wikipedia.org/wiki?curid=394659" title="Cieślin (województwo mazowieckie)">
Cieślin (województwo mazowieckie)

Cieślin – wieś w Polsce położona w województwie mazowieckim, w powiecie sierpeckim, w gminie Mochowo. Leży nad Skrwą.
W latach 1975–1998 miejscowość administracyjnie należała do województwa płockiego. 1 stycznia 2003 będące dotychczasowymi częściami wsi Cieślin-Dołek i Cieślin-Górka zostały zlikwidowane jako osobne miejscowości.
Linki zewnętrzne.
 

</doc>
<doc id="394660" url="https://pl.wikipedia.org/wiki?curid=394660" title="Ciężkowice (województwo łódzkie)">
Ciężkowice (województwo łódzkie)

Ciężkowice – wieś w Polsce położona w województwie łódzkim, w powiecie radomszczańskim, w gminie Gidle.
W latach 1975–1998 miejscowość administracyjnie należała do województwa częstochowskiego.
Znajduje się tutaj murowany dworek z wieżą, wybudowany w 2. połowie XIX w., który był własnością rodziny Buczyńskich.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="394662" url="https://pl.wikipedia.org/wiki?curid=394662" title="Ciężkowice (województwo opolskie)">
Ciężkowice (województwo opolskie)

Ciężkowice (dodatkowa nazwa w j. ) – wieś w Polsce, położona w województwie opolskim, w powiecie kędzierzyńsko-kozielskim, w gminie Polska Cerekiew.
W latach 1975–1998 miejscowość administracyjnie należała do ówczesnego województwa opolskiego.
Nazwa.
Według niemieckiego językoznawcy Heinricha Adamy’ego nazwa miejscowości należy do grupy nazw patronomicznych i pochodzi od polskiego nazwiska założyciela oraz pierwszego właściciela "Ciężkowskiego". W swoim dziele o nazwach miejscowości na Śląsku wydanym w 1888 roku we Wrocławiu Adamy wymienia jako najstarszą zanotowaną nazwę miejscowości "Cięzkowice" podając jej znaczenie "Dorf des Czięskowiski" czyli po polsku "Wieś Ciężkowskiego". Niemcy zaadaptowali nazwę jako"Czienskowitz".
Historia.
Pierwsze wzmianki o osadzie Czenschkowicz pochodzą z 1402.
Zabytki.
Do wojewódzkiego rejestru zabytków wpisany jest:
Komunikacja: układ drogowy.
Przez Ciężkowice przechodzi ważna droga krajowa:
45.

</doc>
<doc id="394663" url="https://pl.wikipedia.org/wiki?curid=394663" title="Cimochy (województwo podlaskie)">
Cimochy (województwo podlaskie)

Cimochy – wieś w Polsce położona w województwie podlaskim, w powiecie hajnowskim, w gminie Narew.
W latach 1975–1998 miejscowość administracyjnie należała do województwa białostockiego.
Wieś w 2011 roku zamieszkiwało 20 osób.
Prawosławni mieszkańcy wsi należą do parafii Podwyższenia Krzyża Pańskiego w Narwi, a wierni kościoła rzymskokatolickiego do parafii Wniebowzięcia Najświętszej Maryi Panny i św. Stanisława Biskupa i Męczennika w Narwi.

</doc>
<doc id="394664" url="https://pl.wikipedia.org/wiki?curid=394664" title="Cimochy (województwo warmińsko-mazurskie)">
Cimochy (województwo warmińsko-mazurskie)

Cimochy (niem. "Reuss") – wieś w Polsce położona w województwie warmińsko-mazurskim, w powiecie oleckim, w gminie Wieliczki. W latach 1975–1998 miejscowość administracyjnie należała do województwa suwalskiego.
Przez miejscowość przebiega droga wojewódzka nr 655 oraz rozpoczyna bieg droga wojewódzka nr 661.
Nazwa wsi wywodzi się od ruskiej formy imienia Tymoteusz (Czymoch – jeden z zasadźców wsi). W przeszłości używano też innych nazw: "Gross Czymochen, Domäne Czymochen, Zarnowa, Dzimochen". W roku 1928 Cimochy otrzymały niemiecką nazwę urzędową "Reuss".
Historia.
Już w roku 1476 komtur z Pokarmina nadał w tej miejscowości Klimkowi Rusinowi i jego bratu Czymochowi 15 włók nad Strumykiem Twardowskim na prawie magdeburskim z obowiązkiem jednej służby zbrojnej. Wieś otrzymała przywilej lokacyjny od księcia Albrechta Hohenzollerna 20 lipca 1548 roku. Sześciu sołtysów – zasadźców otrzymało tu 6 włók sołeckich boru oraz 60 do zasiedlenia chłopami czynszowymi.
W 1800 roku znajdował się w Cimochach majątek i siedziba domeny państwowej. Jako duża osada przygraniczna Cimochy miały dwie komory celne, urząd pocztowy istniał od 1860 r. Trzyklasowa szkoła powstała tu w 1758 roku, a w latach międzywojennych we wsi był urząd żandarmerii, szkoła zawodowa, praktykę prowadził lekarz dentysta, akuszerka, było też kilka zakładów rzemieślniczych. W 1938 roku wieś liczyła 849 mieszkańców.
Powszechnie wiadomo, że wczesnym rankiem 1 września 1939 r. Niemcy zaatakowali Polskę, naruszając na głównych kierunkach natarcia nasze granice. Prawie nieznane są natomiast przypadki polskich ataków na obiekty położone po niemieckiej stronie granicy. Jednym z takich epizodów września 1939 r. był atak dwóch szwadronów 3 Pułku Szwoleżerów Mazowieckich na mazurską wieś Reuss, czyli dzisiejsze Cimochy. Polski atak nastąpił w nocy z 2 na 3 września. Szwoleżerowie po krótkiej walce pokonali obsadę niemieckiej strażnicy granicznej, zniszczyli urządzenia stacji kolejowej, po czym się wycofali. Uprowadzono jeńców, zdobyto trochę uzbrojenia i na krótko ostudzono wojenne zapały okolicznej ludności niemieckiej. Atak szwoleżerów na Reuss upamiętnia tablica na ścianie szkoły podstawowej w Cimochach.
Parafia.
Parafię ewangelicką założono w 1906 roku i w latach 1906-1909 liczyła ona 2210 osób, w tym 1600 Polaków. Już jednak w 1912 wykazywano ich tu – i to pod nazwą Mazurów – jedynie 1000 na 2282 parafian. Od pastora wszakże stale wymagano znajomości języka "mazurskiego". Nabożeństwa ewangelickie były odprawiane w budynku szkolnym do drugiej wojny światowej.
Ludność katolicka, która się tu osiedliła, urządziła kaplicę w przedwojennej sali widowiskowo-kinowej. Parafię katolicką kanonicznie erygowano 15 stycznia 1977 roku. Budowę obecnego kościoła zakończono w 1987 roku. Do parafii należą miejscowości: Cimochy, Cimoszki, Szeszki i Wierzbowo.

</doc>
<doc id="394665" url="https://pl.wikipedia.org/wiki?curid=394665" title="Ciosaniec (województwo lubuskie)">
Ciosaniec (województwo lubuskie)

Ciosaniec (niem. "Schussenze", następnie "Ostlinde") – wieś w Polsce położona w województwie lubuskim, w powiecie wschowskim, w gminie Sława.
Ciosaniec leży przy drodze wojewódzkiej nr 316 oraz niedaleko nieczynnej już linii kolejowej Kolsko-Głogów. Działa tu publiczna szkoła podstawowa w Ciosańcu oraz oddział przedszkolny.
Historia.
Ciosaniec (niem. "Schussenze") należy do najstarszych miejscowości na dawnym pograniczu Wielkopolski i Śląska. Już w dokumencie wystawionym 6 stycznia 1278 roku pojawia się pierwsza wzmianka dotycząca wsi "Zossinida" (Ciosaniec). Do roku 1793 miejscowość należała kolejno do Królestwa Polskiego, a następnie I Rzeczypospolitej.
Ciosaniec od początku był administrowany przez Cystersów i głównie min zawdzięcza swój rozkwit. od 1410 Ciosaniec należał do opactwa w Kaszczorze. Wieś duchowna, własność opata cystersów w Przemęcie pod koniec XVI wieku leżała w powiecie kościańskim województwa poznańskiego. W XVIII wymienia się tu filię kościoła prowadzoną przez ojca Bonifacego.
W 1777 roku stary drewniany kościół zastąpiono nowym, a w 1789 Ciosaniec stał się samodzielną parafią.
W okresie Wielkiego Księstwa Poznańskiego (1815-1848) miejscowość wzmiankowana jako Ciosanica należała do wsi większych w ówczesnym powiecie babimojskim rejencji poznańskiej. Ciosanica należała do kaszczorskiego okręgu policyjnego tego powiatu i stanowiła część majątku Kaszczor, który należał wówczas do rządu Królestwa Prus w Berlinie. Według spisu urzędowego z 1837 roku Ciosanica liczyła 639 mieszkańców, którzy zamieszkiwali 92 dymy (domostwa).
W styczniu 1945 roku ewakuowano mieszkańców Ciosańca w stronę Zielonej Góry, gdyż tereny te były zagrożone walkami. Rosjanie schwytali jednak wszystkich mieszkańców i skierowali ich do przymusowej pracy. Stało się tak, ponieważ zniszczone zostały mosty na Odrze. Mieszkańcy powrócili do domostw dopiero pod koniec 1945 roku.
W latach 1973–1976 miejscowość była siedzibą gminy Ciosaniec. W latach 1975–1998 miejscowość administracyjnie należała do województwa zielonogórskiego.
Gospodarka.
Głównymi źródłami dochodów mieszkańców Ciosańca są rolnictwo i własne działalności gospodarcze.
Jedynymi miejscami dającymi stałe zatrudnienie są sklepy i Zakład Przetwórstwa Torfu.

</doc>
<doc id="394666" url="https://pl.wikipedia.org/wiki?curid=394666" title="Ciosaniec (województwo wielkopolskie)">
Ciosaniec (województwo wielkopolskie)

Ciosaniec – wieś w Polsce położona w województwie wielkopolskim, w powiecie złotowskim, w gminie Okonek.
W latach 1975–1998 miejscowość administracyjnie należała do województwa pilskiego. 
We wsi stoi zabytkowy kościół Dobrego Pasterza.
Zobacz też: Ciosaniec

</doc>
<doc id="394667" url="https://pl.wikipedia.org/wiki?curid=394667" title="Cisie (województwo małopolskie)">
Cisie (województwo małopolskie)

Cisie – wieś w Polsce położona w województwie małopolskim, w powiecie miechowskim, w gminie Książ Wielki.
W latach 1975–1998 miejscowość administracyjnie należała do województwa kieleckiego.

</doc>
<doc id="394669" url="https://pl.wikipedia.org/wiki?curid=394669" title="Cisie (wieś w województwie śląskim)">
Cisie (wieś w województwie śląskim)

Cisie – wieś w Polsce położona w województwie śląskim, w powiecie częstochowskim, w gminie Blachownia, nad Stradomką.
Historia.
W 1782 roku wieś podlegała pod parafię w Konopiskach (filię parafii św. Zygmunta w Częstochowie).
W miejscowości od 1919 istnieje szkoła podstawowa. W 1978 rozpoczęto budowę nowej szkoły, którą otwarto 1 września 1983. Dziś szkołą kieruje Stowarzyszenie Rozwoju Wsi, założone przez mieszkańców. W latach 1975–1998 miejscowość administracyjnie należała do województwa częstochowskiego.
W miejscowości znajduje się pomnik poświęcony zamordowanym mieszkańcom w czasie II wojny światowej, którego fundatorem, podobnie jak szkoły, był Stefan Lota.
W Cisiu znajduje się źródełko, przy którym mieszkańcy wybudowali kapliczkę św. Huberta. W dniu święta patrona odbywają się tam uroczyste msze z udziałem Ochotniczej Straży Pożarnej w Cisiu oraz mieszkańców okolicznych miejscowości.
OSP dysponuje czterema samochodami.
Kościół rzymskokatolicki.
Miejscowość podlega pod parafię św. Michała Archanioła w Blachowni. W latach 1991-2000 wybudowano kościół św. Antoniego Padewskiego, poświęcony 11 czerwca 2000 r. przez arcybiskupa częstochowskiego Stanisława Nowaka.
Znani mieszkańcy.
Urodził się tu Władysław Budzik (ur. 31 marca 1914, zm. ?) – polski górnik, poseł na Sejm PRL III, IV i V kadencji.

</doc>
<doc id="394670" url="https://pl.wikipedia.org/wiki?curid=394670" title="Cisowa (województwo lubuskie)">
Cisowa (województwo lubuskie)

Cisowa – wieś w Polsce położona w województwie lubuskim, w powiecie żarskim, w gminie Lipinki Łużyckie.
W latach 1975–1998 miejscowość administracyjnie należała do województwa zielonogórskiego.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="394671" url="https://pl.wikipedia.org/wiki?curid=394671" title="Cisowa (powiat piotrkowski)">
Cisowa (powiat piotrkowski)

Cisowa – wieś w Polsce położona w województwie łódzkim, w powiecie piotrkowskim, w gminie Grabica.
W latach 1975–1998 miejscowość administracyjnie należała do województwa piotrkowskiego.

</doc>
<doc id="394672" url="https://pl.wikipedia.org/wiki?curid=394672" title="Cisowa (województwo podkarpackie)">
Cisowa (województwo podkarpackie)

Cisowa – wieś w Polsce położona w województwie podkarpackim, w powiecie przemyskim, w gminie Krasiczyn. Leży nad potokiem Cisowa, który w dolnym biegu nosi nazwę Olszanka.
W latach 1975–1998 miejscowość administracyjnie należała do województwa przemyskiego.
Historia.
Wieś prawa wołoskiego, położona była w drugiej połowie XV wieku w ziemi przemyskiej województwa ruskiego. 6 marca 1508 roku król Zygmunt I Stary wydał dokument osadzenia wsi Brylińce i Cisowa na prawie wołoskim.
2 marca 1537 Zygmunt I Stary potwierdził nadanie kniaziom Steczkowi, Onaszkowi i Hawryle przywileju osadniczego na prawie wołoskim miejscowości Brylińce i Cisowa.
11 czerwca 1698 roku król August II Mocny pozwolił Teodorze Łopuszańskiej, wdowie po Mikołaju Chanowskim, ustąpić prawa dożywocia na sołectwie we wsi Cisowa w starostwie przemyskim na rzecz jej syna, Stanisława Chanowskiego.
We wsi istniała murowana cerkiew greckokatolicka pw. św. Mikołaja, zbudowana w 1889, odnowiona w 1932, zburzona w 1966.
W XIX wieku wieś była własnością Tyszkowskich, w 1920 po śmierci Pawła Tyszkowskiego na podstawie testamentu przejęła majątek w Cisowej Polska Akademia Umiejętności.
W roku 1945 Cisowa była jedną z pierwszych wsi na Pogórzu Przemyskim, której mieszkańcy zostali karnie wysiedleni do ZSRR. Oddział Ludowego Wojska polskiego, który dokonywał wysiedlenia, spalił również całkowicie wieś.
Planuje się tutaj utworzenie rezerwatu Wodospad w Cisowej.

</doc>
<doc id="394673" url="https://pl.wikipedia.org/wiki?curid=394673" title="Cisowa (województwo śląskie)">
Cisowa (województwo śląskie)

Cisowa – wieś w Polsce położona w województwie śląskim, w powiecie zawierciańskim, w gminie Pilica.
W latach 1975–1998 miejscowość administracyjnie należała do województwa katowickiego. Przez wieś przebiega Szlak Orlich Gniazd.

</doc>
<doc id="394674" url="https://pl.wikipedia.org/wiki?curid=394674" title="Cisownik (województwo lubelskie)">
Cisownik (województwo lubelskie)

Cisownik – wieś w Polsce położona w województwie lubelskim, w powiecie łukowskim, w gminie Krzywda.
W latach 1975–1998 miejscowość administracyjnie należała do województwa siedleckiego.
Wierni Kościoła rzymskokatolickiego należą do parafii Świętych Apostołów Piotra i Pawła w Okrzei.

</doc>
<doc id="394675" url="https://pl.wikipedia.org/wiki?curid=394675" title="Cisownik (województwo świętokrzyskie)">
Cisownik (województwo świętokrzyskie)

Cisownik – wieś sołecka w Polsce położona w województwie świętokrzyskim, w powiecie koneckim, w gminie Smyków.
W latach 1975–1998 miejscowość administracyjnie należała do województwa kieleckiego.
Wierni Kościoła rzymskokatolickiego należą do parafii Matki Bożej Częstochowskiej w Miedzierzy.
Historia.
Wieś założona na surowym korzeniu ("de nova radice"). Nazwa związana z miejscową florą – zagajnik cisowy. Pierwsze zapiski dotyczące Cisownika sięgają 1564 r. Była to wieś królewska. W 1629 r. Krzysztof Przerębski, syn zmarłego Stanisława z Przeręba Przerębskiego, fundator kościoła w Miedzierzy, starosta opoczyński i radoszycki oderwał od parafii Radoszyce do nowej parafii w Miedzierzy wsie królewskie: Kazanów, Smyków, Zaborowice, Kamienną Wolę, Królewiec, Adamów, Przyłogi i Cisownik, w zamian za dziesięcinę od tamtych wiosek (30 zł rocznie).
W 1784 r. wieś administracyjnie należące do powiatu chęcińskiego w województwie sandomierskim była własnością rodu Małachowskich, bowiem w regestrze diecezjów jako właściciel widnieje Małachowski, podkanclerz koronny.
Historia Cisownika związana jest nie tylko z parafią Miedzierza, ale również z okolicznymi osadami, zwłaszcza że na tych terenach znajdowały się kopalnie rud żelaza. W okolicznych lasach do dziś znajdują się głębokie szyby, które przypominają o przemysłowym charakterze tych terenów. W dokumentach z dnia 1 czerwca 1854 r. (Tabela powinności włościan) możemy wyczytać, że w Cisowniku (powiecie koneckim) w tymże roku było 11 kolonistów i 14 komorników. Koloniści zamieszkiwali w głównej części wsi (wieś zbudowana na wzór ulicówki) i byli nazywani „Gospodarze”, natomiast komornicy zamieszkiwali przysiółek do dziś zwany „Kumorniki”. Wówczas Cisownik znajdował się w ekonomii Radoszyce, powiecie opoczyńskim, guberni radomskiej.
Po I wojnie światowej w Cisowniku była szkoła, która istniała tylko kilka miesięcy. Po jej zamknięciu dzieci uczęszczały do szkoły w Przyłogach (3 km od Cisownika). Położenie geograficzne wsi Cisownik (wśród lasów) miało duży wpływ na losy jej mieszkańców, szczególnie podczas niemieckiej okupacji. W okolicznych lasach znajdowali schronienie partyzanci. W 1939 roku (najprawdopodobniej na początku listopada) w Cisowniku zatrzymał się oddział majora Henryka Dobrzańskiego (pseudonim „Hubal”) – 22 ułanów i kobieta Marianna Cel „Tereska”. Jednak już tego samego dnia Niemcy wiedzieli o stacjonujących żołnierzach i ci musieli uciekać do lasu. Ta sytuacja rozwścieczyła Niemców i już na drugi dzień wrócili do Cisownika, zebrali wszystkich mieszkańców na jednym placu, a naprzeciw postawili karabiny maszynowe. Wszyscy myśleli że to już koniec, ale dobra znajomość języka niemieckiego przez dwoje mieszkańców pomogła uratować wieś i ludzi. Tych dwoje zaprzeczało z uporem jakoby mieszkańcy Cisownika pomagali partyzantom. Niemcy uwierzyli i odjechali ze wsi.
W drugim roku wojny dnia 7 kwietnia 1940 r. zostały spalone wsie Adamów i Królewiec, a 104 mężczyzn bestialsko zamordowanych. Niemcy wiele razy w czasie wojny przyjeżdżali do Cisownika. Zabierali ludziom żywność (tzw. kontyngent), konfiskowali domowe młyny (żarna) albo je niszczyli. W okolicach Cisownika i w samej wsi stacjonowały 2 dywizje partyzantów zgrupowania sandomiersko-krakowskiego – około 15 tys. żołnierzy. Jak pisze w swoim pamiętniku jeden z najstarszych mieszkańców Cisownika: "W każdym domu było po 15 do 20 żołnierzy (...) szli aby wesprzeć powstańców warszawskich".
Mimo trudnych chwil mieszkańcy Cisownika przeżyli czas wojny bez większych strat w ludziach. Wielu było wywiezionych do Niemiec na przymusowe roboty, po wojnie wrócili do swojej wsi. W latach 50. wiele rodzin wyjechało z Cisownika na ziemie odzyskane „za chlebem”. Koniec lat 60. i 70. to emigracja szczególnie młodych cisowiaków na Śląsk za pracą.
Obecnie Cisownik to jedna z najmniejszych wsi w gminie Smyków, mieszka tu ok. 80 mieszkańców, połowa z nich to ludzie starsi.
Od pięciu lat w ostatnią sobotę lipca odbywa się tu zjazd cisowiaków i ich przyjaciół – to święto pod hasłem „DO CISOWNIKA WRÓĆ”. Można zobaczyć wtedy jak wyglądał Cisownik kilkadziesiąt lat temu, posłuchać dawnych pieśni i przyśpiewek, a także skosztować potraw przygotowanych przez cisowskie gospodynie według przepisów naszych babć.
Tradycją jest pieczenie chleba na zakwasie, gotowanie prazoków i zalewajki. Choć wieś nie jest duża ma swoją kronikę, gdzie wszystko jest udokumentowane, ma też własny hymn pt. „Do Cisownika wróć”. Każdego roku w kwietniu Cisownik odwiedzają „Ułani z Lublina”, którzy jadą szlakiem walk majora „Hubala” aż do Anielina, a w Cisowniku zatrzymują się na nocleg.

</doc>
<doc id="394676" url="https://pl.wikipedia.org/wiki?curid=394676" title="Cisówek (powiat augustowski)">
Cisówek (powiat augustowski)

Cisówek – wieś w Polsce położona w województwie podlaskim, w powiecie augustowskim, w gminie Nowinka.
W latach 1975–1998 miejscowość administracyjnie należała do województwa suwalskiego.

</doc>
<doc id="394677" url="https://pl.wikipedia.org/wiki?curid=394677" title="Cisówek (województwo warmińsko-mazurskie)">
Cisówek (województwo warmińsko-mazurskie)

Cisówek – wieś w Polsce położona w województwie warmińsko-mazurskim, w powiecie gołdapskim, w gminie Dubeninki.
Historia.
Miejscowość notowana jest w historycznych dokumentach. Po raz pierwszy w 1605 jako "Cisówko", a także "Cisówek" (1827), "Cisówek" (1880). Nazwa pochodzi od przymiotnika "cisowy" z sufiksem "-ko".
Miejscowość jako wieś w powiecie suwalskim, gmina Czostków parafia Filipów wzmiankuje XIX wieczny Słownik geograficzny Królestwa Polskiego. W 1827 znajdowało się w niej 11 domów, w których mieszkało 95 mieszkańców.
W latach 1975–1998 miejscowość administracyjnie należała do województwa suwalskiego. Liczba ludności 40 (2019).
We wsi głaz narzutowy zwany "Granicznym" o obwodzie 11,4 m.
Zobacz też: Cisówek, Cisowo

</doc>
<doc id="394678" url="https://pl.wikipedia.org/wiki?curid=394678" title="Cisówka (województwo mazowieckie)">
Cisówka (województwo mazowieckie)

Cisówka – wieś w Polsce położona w województwie mazowieckim, w powiecie mińskim, w gminie Stanisławów.
 Na terenie miejscowości znajduje się zabytkowa murowana kapliczka z 1943 roku.
Wieś królewska Cziżówka położona była w 1580 roku w powiecie warszawskim ziemi warszawskiej województwa mazowieckiego. W latach 1975–1998 miejscowość administracyjnie należała do województwa siedleckiego.

</doc>
<doc id="394679" url="https://pl.wikipedia.org/wiki?curid=394679" title="Cisówka (powiat białostocki)">
Cisówka (powiat białostocki)

Cisówka ("Ciesówka") – wieś w Polsce położona w województwie podlaskim, w powiecie białostockim, w gminie Michałowo.
Wieś jest siedzibą sołectwa Cisówka.
Istniejąca w latach 1933-1954 gromada z siedzibą w Cisówce nosiła nazwę "Ciesówka".
W latach 1975–1998 miejscowość administracyjnie należała do województwa białostockiego.
W pobliżu Cisówki znajduje się przystanek kolejowy, a także, nad zaporowym Jeziorem Siemianowskim – ostoje dzikich ptaków, w tym wielu gatunków chronionych (pliszka cytrynowa, czapla biała, rybitwa białowąsa, bąk, derkacz, różne gatunki kaczki).
Wierni kościoła rzymskokatolickiego należą do parafii Przemienienia Pańskiego w Jałówce, a prawosławni do parafii Podwyższenia Krzyża Świętego w Jałówce.

</doc>
<doc id="394680" url="https://pl.wikipedia.org/wiki?curid=394680" title="Cisów (województwo lubuskie)">
Cisów (województwo lubuskie)

Cisów (niem. "Zissendorf") – wieś w Polsce położona w województwie lubuskim, w powiecie nowosolskim, w gminie Kożuchów.
W latach 1975–1998 miejscowość administracyjnie należała do województwa zielonogórskiego.
Historia.
Pierwsza wzmianka o wsi pochodzi z 1349 roku. Wtedy to ówczesny właściciel, żagański mieszczanin Peter Unglowbe(posiadał również Słocinę i Podbrzezie Dolne), część dochodów ze wsi przekazywał na rzecz szpitala św. Ducha w Kożuchowie. Kilkanaście lat później w miejscowości należącej do tej pory do miasta wydzielono część majątku będącego własnością rycerską. W 1388 roku wzmiankowano o właścicielach Nickelu i Vincencie, synów Hansa von Unruh ze Stypułowa. Ród ten władał Cisowem do drugiej połowy XVII w. (Albrecht von Unruh - 1563, Albrecht Młodszy - 1616). Od około 1672 roku miejscowość należała do rodziny von Müllenau, następnie od 1743 r. do barona von Goltz. W 1746 r. Cisów zakupił Hans Ernest von Kalckreuth z Podbrzezia Dolnego. W połowie XIX wieku rozbudowie uległ miejscowy folwark i wybudowano wiatrak. W tym czasie część miejscowości nadal była własnością miasta Kożuchów, do którego należało sześć gospodarstw i 39 mieszkańców, natomiast majątek ziemski obejmował szesnaście gospodarstw i 96 mieszkańców (1845). Na początku XX w. majątek kupił od Alfreda von Kalckreuth Paul Brose. On też wybudował stylową wille i założył niewielki park obok folwarku. Ostatnim właścicielem był Otto Rodolle, który kupił Cisów w latach trzydziestych XX w., a wyjechał stąd dopiero w 1946 r. W czasie działań wojennych w 1945 roku, artyleria radziecka z okolicznych wzgórz prowadziła ostrzał miasta Kożuchów. Po zakończeniu wojny majątek przejął PGR, funkcjonując tu do lat 90 XX w.
Demografia.
Liczba mieszkańców miejscowości w poszczególnych latach:
Od 1998 do 2021 roku ilość mieszkańców wsi zmniejszyła się o 22,5%.

</doc>
<doc id="394681" url="https://pl.wikipedia.org/wiki?curid=394681" title="Cisów (województwo łódzkie)">
Cisów (województwo łódzkie)

Cisów – wieś w Polsce położona w województwie łódzkim, w powiecie tomaszowskim, w gminie Rokiciny.
W latach 1975–1998 miejscowość administracyjnie należała do województwa piotrkowskiego.

</doc>
<doc id="394682" url="https://pl.wikipedia.org/wiki?curid=394682" title="Cisów (województwo podlaskie)">
Cisów (województwo podlaskie)

Cisów – wieś w Polsce położona w województwie podlaskim, w powiecie augustowskim, w gminie Sztabin.
Wieś magnacka położona była w końcu XVIII wieku w powiecie grodzieńskim województwa trockiego. W latach 1975–1998 miejscowość administracyjnie należała do województwa suwalskiego.
We wsi znajduje się muzeum hr. Karola Brzostowskiego, osoby niezwykle dla regionu zasłużonej, który zniósł pańszczyznę, wprowadzając dzierżawę ziemi i szereg innych nowoczesnych rozwiązań.

</doc>
<doc id="394683" url="https://pl.wikipedia.org/wiki?curid=394683" title="Cisów (województwo świętokrzyskie)">
Cisów (województwo świętokrzyskie)

Cisów – wieś w Polsce, położona w województwie świętokrzyskim, w powiecie kieleckim, w gminie Daleszyce.
Do 1954 roku istniała gmina Cisów. W latach 1975–1998 miejscowość położona była w województwie kieleckim.
W 1700 r. mieszkał tu Jan Chryzostom Pasek.
Położenie.
Wieś położona jest w malowniczej dolinie górskiej Cisowsko-Orłowińskiego Parku Krajobrazowego, otoczona zewsząd lasami, pomiędzy pasmem Cisowskim i Ociesęckim, Gór Świętokrzyskich. W sąsiedztwie miejscowości znajduje się rezerwat przyrody Cisów.
Historia.
Długosz (1470–1480) podaje nazwę „Czyssow”. W 1560 roku pisano „Czyzow”, wieś w ówczesnym powiecie kieleckim.
Wspomniany w dokumencie z 1356 r. (Kod.Małop. t.I, 104). W połowie XV w. wieś należy do parafii Daleszyce i stanowi własność Jana Oleskiego herbu Dębno. Wieś miała wówczas 10 łanów kmiecych dających dziesięcinę kolegiacie kieleckiej (Jan Długosz L. B. t.I s.459). W registrze poborowym z r. 1579 wymieniony jest „Czyżów” jako wieś królewska należąca do starostwa szydłowskiego, posiada kościół parafialny. (Paw. Małop. s.224).
W wieku XIX Cisów opisano jako wieś w powiecie kieleckim, gminie i parafii Cisów. Leży w dolinie otoczonej z trzech stron górami, niedaleko traktu z Daleszyc do Rakowa. Posiada kościół parafialny murowany z XVIII wieku.
W 1827 r. było ta 35 domów i 196 mieszkańców. W Cisowie mieszkał w XVII wieku Dębowski, synowiec Chryzostoma Paska.
Cisów jako gmina należy do sądu gminnego okręgu III w Daleszycach, stacja pocztowa najbliżej w Kielcach. Ludności w gminie 2297 dusz.
Parafia Cisów dekanatu opatowskiego liczyła 768 dusz.
Na całość ekonomii składały się z folwarki i wsie Cisów grunty skarbowe w Bielinach z osadami karczemymi wraz ze stawami w Smykowie i Gomułkach tudzież z gruntami w Przykopkach. Następnie: Wójtostwo folwark i wieś, Makoszyn wieś, wójtostwo i folwark Widełki, młyn Jagielno pustkowie, Wymysłów, młyn zwany Eukawa, wieś Daleszyce, folwark i wieś Danków.

</doc>
<doc id="394684" url="https://pl.wikipedia.org/wiki?curid=394684" title="Cis (województwo świętokrzyskie)">
Cis (województwo świętokrzyskie)

Cis – wieś w Polsce położona w województwie świętokrzyskim, w powiecie koneckim, w gminie Ruda Maleniecka.
W latach 1975–1998 miejscowość administracyjnie należała do województwa kieleckiego.
Ze wsi Cis (dawniej odrębna wieś Budy) pochodzi Marianna Cel ps. „Tereska”, która jako jedyna kobieta przyłączyła się do oddziału majora Hubala. 
W Cisie znajduje się również pomnik poświęcony jej pamięci. Treść tablicy umieszczonej na obelisku brzmi: „Pamięci Marianny Cel «Teresy» żołnierzowi Oddziału Wydzielonego Wojska Polskiego majora H. Dobrzańskiego „Hubala” urodzonej we wsi Cis 14.01.1918 r. zaginionej w 1942 r. Towarzysze Broni i Społeczeństwo (wrzesień 1989 r.)”. 
Jego szkic wykonała artystka plastyczka Cezaria Iljin-Szymańska, żona Marka Szymańskiego. Sam obelisk wykonali honorowo uczniowie kieleckiej Szkoły Sztuk Plastycznych pod kierunkiem dyr. Tadeusza Maja i budowlanym nadzorem mgr Mieczysława Palimąki.
Wierni Kościoła rzymskokatolickiego należą do parafii św. Wawrzyńca w Lipie.

</doc>
<doc id="394685" url="https://pl.wikipedia.org/wiki?curid=394685" title="Cis (województwo warmińsko-mazurskie)">
Cis (województwo warmińsko-mazurskie)

Cis (niem. "Friedrichsthal") – wieś w Polsce położona w województwie warmińsko-mazurskim, w powiecie szczycieńskim, w gminie Świętajno.
W latach 1975–1998 miejscowość administracyjnie należała do województwa olsztyńskiego.

</doc>
<doc id="394686" url="https://pl.wikipedia.org/wiki?curid=394686" title="Cisy (wieś w powiecie malborskim)">
Cisy (wieś w powiecie malborskim)

Cisy – wieś w Polsce położona w województwie pomorskim, w powiecie malborskim, w gminie Malbork na obszarze Wielkich Żuław Malborskich.
W latach 1975–1998 miejscowość administracyjnie należała do województwa elbląskiego.
We wsi rośnie topola o wysokości 21 m, będąca pomnikiem przyrody.

</doc>
<doc id="394687" url="https://pl.wikipedia.org/wiki?curid=394687" title="Cisy (województwo warmińsko-mazurskie)">
Cisy (województwo warmińsko-mazurskie)

Cisy (niem. "Cziessen", 1908-1945 "Seeheim") – wieś w Polsce położona w województwie warmińsko-mazurskim, w powiecie ełckim, w gminie Prostki. W latach 1975–1998 miejscowość administracyjnie należała do województwa suwalskiego.
Wieś jest siedzibą sołectwa.
Historia.
Wieś wzmiankowana w 1539 roku, gdy pod nazwą "Placht" pojawia się w spisie podatkowym. Najprawdopodobniej wieś została założona jeszcze przez Zakon Krzyżacki na 5 łanach na prawie magdeburskim przez niejakiego Płachtę ze wsi Krzywe. Pierwsza nazwa i jej późniejsze wariacje wywodziły się właśnie od owego Płachty. Wieś zapisywano w pierwszej połowie XVI wieku jako "Plachten"; w 1555 roku jako "Sczyssen", a w 1579 roku "Zissowie". Od XVII wieku występowała pod nazwą "Cieschen". Wieś należała do parafii ewangelickiej w Pisanicy.
W 1970 roku miejscowość wymieniana w wykazie miejscowości powiatu ełckiego, jako wieś Cisy, gromada Wiśniowo Ełckie.
Liczba mieszkańców:

</doc>
<doc id="394688" url="https://pl.wikipedia.org/wiki?curid=394688" title="Ciszyca (województwo mazowieckie)">
Ciszyca (województwo mazowieckie)

Ciszyca – wieś w Polsce położona w województwie mazowieckim, w powiecie piaseczyńskim, w gminie Konstancin-Jeziorna. Leży na lewym brzegu Wisły, przy drodze wojewódzkiej nr 721 w odległości 6 km na wschód od siedziby gminy. 
Wieś szlachecka położona była w drugiej połowie XVI wieku w powiecie czerskim ziemi czerskiej województwa mazowieckiego. W latach 1975–1998 miejscowość administracyjnie należała do województwa warszawskiego.

</doc>
