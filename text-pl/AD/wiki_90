<doc id="400270" url="https://pl.wikipedia.org/wiki?curid=400270" title="Milanów (województwo lubelskie)">
Milanów (województwo lubelskie)

Milanów – wieś w Polsce położona w województwie lubelskim, w powiecie parczewskim, w gminie Milanów.
W latach 1954–1972 wieś należała i była siedzibą władz gromady Milanów. W latach 1975–1998 miejscowość administracyjnie należała do województwa bialskopodlaskiego.
Miejscowość jest siedzibą gminy Milanów, stanowi sołectwo gminy Milanów.
Wieś otoczona lasami, szczególną atrakcją jest rezerwat Czarny Las, utworzony w 1981 roku na obszarze 1 ha.
Historia.
Po raz pierwszy w źródłach historycznych nazwa Milanów pojawiła się w 1431 roku. Wieś była wówczas własnością szlachcica Andrzeja Kostro. W 1442 r. w Budzie Władysław III Warneńczyk zapisał Mikołajowi z Milandowa (brat Andrzeja Kostro) 25 grzywien na dworzyskach Załowicze, Szaków, Czuryłów w powiecie gródeckim województwa ruskiego. W 1440 r. Mroczko z Milanowa, rządca łukowski, kupił starostwo parczewskie. Wieś leżała na terenach będących przedmiotem sporu pomiędzy Koroną a Wielkim Księstwem Litewskim.
Anna księżniczka Wiśniowiecka, córką ks. Michała, starosty owruckiego i jego żony Rainy Mohylanki, , pierwsza żona Zbigniewa Firleja (zm. 1649), starosty lubelskiego, wniosła w dom Firlejów pewne dobra, m.in. klucze rudzieniecki, horodyski, roszowski, milanowski w województwach lubelskim i podlaskim. W XVIII wieku Milanów należał do dóbr Potockich. Mikołaj Bazyli Potocki, starosta kaniowski, zapisał te dobra synowcowi swemu ks. Kajetanowi Potockiemu, kanonikowi katedralnemu krakowskiemu. Później dobra milanowskie należały do Czetwertyńskich, którzy zbudowali tu piękną rezydencję.
W 1906 r. powstała w Milanowie straż pożarna założona przez studenta Szkoły Górniczej Rudolfa Levitou, a w pierwszym jej zarządzie znalazł się książę Włodzimierz Czetwertyński. OSP odegrała istotną rolę kulturalną w życiu gminy – działała przy niej orkiestra, sekcja oświatowa, teatralna oraz biblioteka.
W dniach 29–30 września 1939 r. pod Milanowem toczyła boje SGO „Polesie” gen. F. Kleeberga, walcząc z oddziałami Armii Czerwonej w czasie agresji Sowieckiej na Polskę w 1939. Na miejscowym cmentarzu znajdują się groby poległych wówczas żołnierzy polskich.
Po reformie administracyjnej 1867 roku Milanów nabrał praw gminnych. W 1973 roku Milanów stał się siedzibą gminy w powiecie parczewskim województwa lubelskiego i tak jest obecnie od 01 stycznia 1999 r.
Zabytki.
Jeden z ważniejszych zabytków, pałac neoklasycystyczny w Milanowie, powstał po 1840 roku (obecnie siedziba LO im. M. Konopnickiej). Obok pałacu znajdują się dawne obiekty dworskie oraz dobrze zachowany park XIX-wieczny, urządzony w stylu angielskim.
Znajduje się tam też zespół kościoła pw. Niepokalanego Poczęcia NMP. Składa się z kościoła wzniesionego w latach 1858–1861 przez architekta Henryka Marconiego oraz XIX-wiecznych budynków plebanii, szpitala (obecnie ośrodek zdrowia) i pralni szpitalnej (obecnie budynek mieszkalny). Kościół został wzniesiony w stylu późnoklasycystycznym.
Do rejestru zabytków nieruchomych województwa lubelskiego wpisano:
Sport.
We wsi działa powstały w 1923 roku klub piłkarski LKS Milanów (Ludowy Klub Sportowy Milanów), który w sezonie 2020/21 występuje w bialskiej klasie okręgowej. Największym osiągnięciem piłkarzy LKS Milanów były występy w lubelskiej IV lidze w sezonie 2016/2017. 

</doc>
<doc id="400271" url="https://pl.wikipedia.org/wiki?curid=400271" title="Milanów (powiat grójecki)">
Milanów (powiat grójecki)

Milanów – wieś w Polsce położona w województwie mazowieckim, w powiecie grójeckim, w gminie Chynów.
W latach 1975–1998 miejscowość administracyjnie należała do województwa radomskiego.

</doc>
<doc id="400272" url="https://pl.wikipedia.org/wiki?curid=400272" title="Milejowice (województwo dolnośląskie)">
Milejowice (województwo dolnośląskie)

Milejowice – wieś w Polsce położona w województwie dolnośląskim, w powiecie wrocławskim, w gminie Żórawina.
W latach 1975–1998 miejscowość administracyjnie należała do województwa wrocławskiego.
Nazwa.
W 1295 w kronice łacińskiej "Liber fundationis episcopatus Vratislaviensis" miejscowość wymieniona jest jako "Mileiowitz" z informacją, że lokowano ją na prawie polskim "Mileiowitz tenet dominus Stephanus antiquus et est ius polonicum.".

</doc>
<doc id="400273" url="https://pl.wikipedia.org/wiki?curid=400273" title="Milejowice (województwo mazowieckie)">
Milejowice (województwo mazowieckie)

Milejowice – wieś w Polsce położona w województwie mazowieckim, w powiecie radomskim, w gminie Zakrzew.
W latach 1975–1998 miejscowość administracyjnie należała do województwa radomskiego.
Przez miejscowość przebiega droga wojewódzka nr 740.
Do miejscowości można dojechać autobusem linii nr 6 z Radomia.
Wierni Kościoła rzymskokatolickiego należą do parafii Matki Bożej Różańcowej w Bielisze lub do parafii św. Stanisława w Cerekwi.

</doc>
<doc id="400274" url="https://pl.wikipedia.org/wiki?curid=400274" title="Milejowice (województwo świętokrzyskie)">
Milejowice (województwo świętokrzyskie)

Milejowice – wieś w Polsce, położona w województwie świętokrzyskim, w powiecie ostrowieckim, w gminie Waśniów.
W latach 1975–1998 miejscowość administracyjnie należała do województwa kieleckiego.
Historia.
Według dokumentów z 1442 r. miejscowość należała do biskupów krakowskich. Jeszcze w tym samym wieku stała się w połowie własnością klasztoru Świętokrzyskiego na Łysej Górze i w połowie własnością Mikołaja i Piotra Jastrzębczyków.
Milejowice, r. 1442 „Miliejowicze”. Własność klasztoru św. Krzyża wedle dokumentu z r. 1442. W r. 1578 w części klasztornej były 3 osady, 1 łan kmiecy, 3 komorników, 5 komorników ubogich.
Zachowały się ciekawe dokumenty z wczesnej historii Milejowic, np.:

</doc>
<doc id="400275" url="https://pl.wikipedia.org/wiki?curid=400275" title="Transakcja spot">
Transakcja spot

Spot – w finansach jest to określenie odnoszące się do daty wykonania transakcji zakupu lub sprzedaży. Spot oznacza, że transakcja jest realizowana na rynku kasowym, czyli zostanie ona rozliczona po obecnie obowiązującej cenie, a do jej rozrachunku (czyli faktycznego przeniesienia środków finansowych lub papierów wartościowych między rachunkami kontrahentów) dojdzie najpóźniej w drugim dniu roboczym po jej zawarciu.

</doc>
<doc id="400276" url="https://pl.wikipedia.org/wiki?curid=400276" title="Milejów (województwo lubelskie)">
Milejów (województwo lubelskie)

Milejów — wieś w Polsce położona w Obniżeniu Dorohuckim, w województwie lubelskim, w powiecie łęczyńskim, w gminie Milejów. Miejscowość leży przy drodze wojewódzkiej nr 829.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość administracyjnie należała do ówczesnego województwa lubelskiego.
Przez miejscowość przepływa rzeka Wieprz.
Historia.
Historia Milejowa sięga XV wieku. Był on wówczas własnością rodziny Kuropatwów, mających swą siedzibę w pobliskim Łańcuchowie. Większość ówczesnych milejowian była Rusinami, wszak rzeka Wieprz stanowiła dawniej granicę między krainami ruskimi a Polską jako krajem. Tutejsi mieszkańcy byli przeważnie wyznawcami prawosławia, lecz później (w XVII w.) stali się grekokatolikami. W XVII wieku Milejów należał do Węglińskich, a w XVIII stał się częścią majątku Suffczyńskich. W owym czasie ludność zmieniała obrządek z unickiego na rzymski, w związku z czym rozpoczęto starania o utworzenie parafii w rycie łacińskim. W I poł. XIX wieku właścicielem Milejowa został Antoni Meliton Rostworowski. Jego syn, Antoni Ignacy, doprowadził do skutku wieloletnie zabiegi i za jego czasów erygowano parafię (1858) i poświęcono kościół (1859). 
Rozwój działalności przemysłowej doprowadził do wyłonienia odrębnej osady fabrycznej - Milejowa-Osady. W dwudziestoleciu międzywojennym nazwę Milejów nosiły: folwark, osada fabryczna i wieś. Wszystkie one należały do gminy Brzeziny w powiecie lubelskim. Wieś liczyła 60 domów zamieszkałych przez 534 osoby, z których 1 była prawosławna, reszta - rzymskokatolicka, wszyscy zaś deklarowali narodowość polską. 
Infrastruktura.
W miejscowości znajdują się: zabytkowy kościół parafialny z plebanią, cmentarz, siedziba ochotniczej straży pożarnej, rodzinne ogródki działkowe, sklep Biedronka, przystanek komunikacji publicznej.

</doc>
<doc id="400277" url="https://pl.wikipedia.org/wiki?curid=400277" title="Milejów (województwo wielkopolskie)">
Milejów (województwo wielkopolskie)

Milejów – wieś w Polsce położona w województwie wielkopolskim, w powiecie tureckim, w gminie Kawęczyn.
W latach 1975–1998 miejscowość administracyjnie należała do województwa konińskiego.

</doc>
<doc id="400278" url="https://pl.wikipedia.org/wiki?curid=400278" title="Milewko (województwo kujawsko-pomorskie)">
Milewko (województwo kujawsko-pomorskie)

Milewko – wieś kociewska w Polsce położona w województwie kujawsko-pomorskim, w powiecie świeckim, w gminie Nowe, przy trasie drogi wojewódzkiej nr 377. Miejscowość jest siedzibą sołectwa "Milewko". Według Narodowego Spisu Powszechnego (III 2011 r.) wieś liczyła 132 mieszkańców. Jest jedenastą co do wielkości miejscowością gminy Nowe.
W latach 1975–1998 miejscowość administracyjnie należała do województwa bydgoskiego.

</doc>
<doc id="400279" url="https://pl.wikipedia.org/wiki?curid=400279" title="Milewko (województwo mazowieckie)">
Milewko (województwo mazowieckie)

Milewko – wieś w Polsce położona w województwie mazowieckim, w powiecie sierpeckim, w gminie Zawidz.
W latach 1975–1998 miejscowość administracyjnie należała do województwa płockiego.

</doc>
<doc id="400280" url="https://pl.wikipedia.org/wiki?curid=400280" title="Milewo (województwo warmińsko-mazurskie)">
Milewo (województwo warmińsko-mazurskie)

Milewo (niem. "Millau") – wieś w Polsce położona w województwie warmińsko-mazurskim, w powiecie ełckim, w gminie Kalinowo.
W latach 1954–1971 wieś należała i była siedzibą władz gromady Milewo, po jej zniesieniu w gromadzie Kalinowo. W latach 1975–1998 miejscowość administracyjnie należała do województwa suwalskiego.
Milewo

</doc>
<doc id="400281" url="https://pl.wikipedia.org/wiki?curid=400281" title="Milin (województwo dolnośląskie)">
Milin (województwo dolnośląskie)

Milin (niem. "Fürstenau") – wieś (dawniej miasto) w Polsce położona w województwie dolnośląskim, w powiecie wrocławskim, w gminie Mietków.
Milin uzyskał lokację miejską przed 1293 rokiem, zdegradowany w 1314 roku.
Demografia.
Według Narodowego Spisu Powszechnego (III 2011 r.) liczył 414 mieszkańców. Jest trzecią co do wielkości miejscowością gminy Mietków.
Położenie.
Wieś położona na równinie wrocławskiej, w obszarze Parku Krajobrazowego "Doliny Bystrzycy". 
Nazwa.
Pierwotna nazwa miejscowości "Strose" (Stróża) oznaczała strażnicę, niemiecka nazwa "Fürstenau" po polsku znaczy "książęca niwa", obecna nazwa nadana w roku 1945 wywodzi się od przymiotnika "miły".
Historia.
Pierwsze informacje dotyczące Milina pojawiły się w dokumentach Henryka III (księcia wrocławskiego) i Bolka (księcia świdnickiego), w których był traktowany jako miasto targowe. Po 1299 r. stracił prawa miejskie na rzecz Kątów Wrocławskich. 
W latach 1765-1766 utworzono parafię ewangelicką. Przy wsparciu właściciela Milina, Henryka, księcia pruskiego, wybudowano konstrukcję szkieletową kościoła ewangelickiego, rozbudowanego następnie w latach 1902-1904 i zniszczonego po wojnie. Znaczna część wsi spłonęła na skutek pożaru w 1824 r.
W latach 1975–1998 miejscowość administracyjnie należała do województwa wrocławskiego.
Zabytki.
Do wojewódzkiego rejestru zabytków wpisane są:
Kościół był wielokrotnie remontowany: 
inne zabytki:

</doc>
<doc id="400282" url="https://pl.wikipedia.org/wiki?curid=400282" title="Milin (województwo wielkopolskie)">
Milin (województwo wielkopolskie)

Milin – wieś w Polsce położona w województwie wielkopolskim, w powiecie konińskim, w gminie Kramsk.
Milin wraz z sąsiednią wsią Osowce i jej częściami wsi tworzą sołectwo Milin.
W latach 1975–1998 miejscowość administracyjnie należała do województwa konińskiego.
Zobacz też: Milin, Milinów 

</doc>
<doc id="400283" url="https://pl.wikipedia.org/wiki?curid=400283" title="Milówka (województwo małopolskie)">
Milówka (województwo małopolskie)

Milówka – wieś w Polsce położona w województwie małopolskim, w powiecie tarnowskim, w gminie Wojnicz.
W latach 1975–1998 miejscowość administracyjnie należała do województwa tarnowskiego.

</doc>
<doc id="400284" url="https://pl.wikipedia.org/wiki?curid=400284" title="Miłaków (województwo lubuskie)">
Miłaków (województwo lubuskie)

Miłaków – wieś w Polsce położona w województwie lubuskim, w powiecie nowosolskim, w gminie Nowe Miasteczko.
W latach 1975–1998 miejscowość administracyjnie należała do województwa zielonogórskiego.
Nazwa.
W 1295 w kronice łacińskiej "Liber fundationis episcopatus Vratislaviensis" (pol."Księdze uposażeń biskupstwa wrocławskiego") miejscowość wymieniona jest w zlatynizowanej formie "Milacow".
Historia.
Od 1760 roku do 1945 roku wieś należy do książąt Schönaich z Siedliska.
Zabytki.
Do wojewódzkiego rejestru zabytków wpisane są:

</doc>
<doc id="400285" url="https://pl.wikipedia.org/wiki?curid=400285" title="Miłaków (województwo łódzkie)">
Miłaków (województwo łódzkie)

Miłaków – wieś w Polsce położona w województwie łódzkim, w powiecie piotrkowskim, w gminie Wola Krzysztoporska.
W latach 1975–1998 miejscowość administracyjnie należała do województwa piotrkowskiego.
Zobacz też: Miłaków, Miłakowo

</doc>
<doc id="400286" url="https://pl.wikipedia.org/wiki?curid=400286" title="Miłaków (województwo świętokrzyskie)">
Miłaków (województwo świętokrzyskie)

Miłaków – wieś sołecka w Polsce położona w województwie świętokrzyskim, w powiecie koneckim, w gminie Gowarczów.
W latach 1975–1998 miejscowość administracyjnie należała do województwa radomskiego.
Wierni kościoła rzymskokatolickiego należą do parafii Świętych Apostołów Piotra i Pawła w Gowarczowie.

</doc>
<doc id="400287" url="https://pl.wikipedia.org/wiki?curid=400287" title="NOAA (satelita)">
NOAA (satelita)

NOAA – satelity meteorologiczne należące do amerykańskiej agencji NOAA, krążące po orbitach heliosynchronicznych, prawie biegunowych, na wysokości około 850 km. Wchodzą w skład systemu POES (Polar Operational Environmental Satellite). Są także wykorzystywane przez system ratownictwa Cospas-Sarsat. 
Ich najważniejszy przyrząd, radiometr AVHRR, wykonuje zdjęcia o dużej rozdzielczości w pięciu zakresach widma (zielony, czerwony, trzy pozostałe to różne rodzaje podczerwieni).
Satelity NOAA wykorzystują dwa systemy do przekazu sygnału na Ziemię. Pierwszy z nich to High Resolution Picture Transmission (HRPT) (zdjęcia wysokiej rozdzielczości), drugi to Automatic Picture Transmission (APT) (zdjęcia niskiej rozdzielczości).
Satelity NOAA przekazują zdjęcia satelitarne w sposób nieszyfrowany (APT), na częstotliwościach radiowych z zakresu 137-138 MHz. Można je odbierać nawet przy użyciu sprzętu radioamatorskiego. Taki dźwięk zapisany np. w formacie wave można przekształcić w zdjęcie satelitarne przy użyciu odpowiedniego oprogramowania. Odbiór zdjęć w systemie HRPT wymaga bardziej rozbudowanego sprzętu.

</doc>
<doc id="400288" url="https://pl.wikipedia.org/wiki?curid=400288" title="Miłkowice (województwo wielkopolskie)">
Miłkowice (województwo wielkopolskie)

Miłkowice – wieś w Polsce położona w województwie wielkopolskim, w powiecie tureckim, w gminie Dobra nad zachodnim brzegiem zbiornika Jeziorsko.
W latach 1975–1998 miejscowość administracyjnie należała do województwa konińskiego.
Była to wieś szlachecka, gniazdo rodziny Miłkowskich herbu Abdank. Z "Liber beneficiorum" Jana Łaskiego wynika, że w drugiej połowie XV wieku stał tu już kościół, ufundowany prawdopodobnie przez Mikołaja Miłkowskiego, który pojął za żonę Katarzynę z Romiszewic. W czasie wizyty biskupiej w roku 1683, stwierdzono tu istnienie drewnianego kościoła z trzema ołtarzami. W 1787 roku Ignacy Lipski, łowczy wschowski, miejscowy dziedzic, wystawił, nowy drewniany kościół na podstawie krzyża, który w 1849 roku "w perzynę obrócony został". Dziedzic Miłkowic, Tomasz Bogdański, postawił rok później kościół z tzw. pruskiego muru, który się okazał bardzo nietrwałym. Obecny, neogotycki kościół św. Mikołaja został zbudowany w końcu XIX wieku. Znajdują się w nim m.in. obraz świętego Antoniego z XVIII wieku, krucyfiks rokokowy, dwie monstrancje: rokokowa oraz z końca w XVIII wieku, a także kielich ze stopą z około 1640 roku.

</doc>
<doc id="400289" url="https://pl.wikipedia.org/wiki?curid=400289" title="Miłkowo (województwo warmińsko-mazurskie)">
Miłkowo (województwo warmińsko-mazurskie)

Miłkowo – wieś w Polsce położona w województwie warmińsko-mazurskim, w powiecie lidzbarskim, w gminie Orneta.
W latach 1975–1998 miejscowość administracyjnie należała do województwa elbląskiego. Wieś znajduje się w historycznym regionie Warmia.

</doc>
<doc id="400290" url="https://pl.wikipedia.org/wiki?curid=400290" title="Miłkowo (województwo wielkopolskie)">
Miłkowo (województwo wielkopolskie)

Miłkowo – wieś w Polsce położona w województwie wielkopolskim, w powiecie czarnkowsko-trzcianeckim, w gminie Lubasz.
W latach 1954–1959 wieś należała i była siedzibą władz gromady Miłkowo, po jej zniesieniu w gromadzie Lubasz. W latach 1975–1998 miejscowość administracyjnie należała do województwa pilskiego.
Wieś usytuowana przy drodze Czarnków-Wronki, ok. 3 km na południe od Lubasza. Lubaszka powszechnie dostępnych materiałach nie pojawia się żadna wzmianka dotycząca historii wsi, jednak zachowany dawny układ przestrzenny wskazuje na jej średniowieczna metrykę. W II poł. XIX w. wieś Miłkowo posiadała 43 domy, które zamieszkiwało 338 mieszkańców (w tym: 178 ewangelików, 155 katolików oraz 5 osób wyznania mojżeszowego). Układ przestrzenny: wieś posiada historyczny układ przestrzenny wywodzący się najprawdopodobniej wydłużonego owalnie placu targowego. Oś historycznego założenia skierowana została w kierunku wschód-zachód. W kierunku północ-południe biegnie natomiast przez centrum założenia ważna komunikacyjnie droga Czarnków-Wronki i Szamotuły. Zabudowa: zabudowa stosunkowo zwarta, zagrody z reguły niewielkie, ustawione ciasno. Wieś posiada zachowaną licznie dawną zabudowę gospodarstw wiejskich. Domy mieszkalne – murowane, wzniesione w k. XIX w. i pocz. XX w., usytuowane przeważnie kalenicowo wzdłuż drogi, zachowane również pozostały dawne obiekty gospodarcze. Dominantą architektoniczną wsi pozostaje okazały budynek szkoły, wzniesiony na przełomie XIX/XX w. pośrodku rozszerzenia placowego.
Zabytki.
W położonym ok. 1 km na południowy zachód Miłkówku (historycznie zwanym Miłkowo-Olędry) znajduje się niewielki (0,05 ha) cmentarz ewangelicki założony w XIX w. Obecnie nieczynny, zachowany pozostał czytelny zarys granic, pojedyncze dawne nagrobki i mogiły oraz starodrzew.
Źródło: Oficjalny artykuł o wsi Miłkowo - gm. Lubasz
Zobacz też.
Miłkowo, Miłków

</doc>
<doc id="400292" url="https://pl.wikipedia.org/wiki?curid=400292" title="Miłków (województwo dolnośląskie)">
Miłków (województwo dolnośląskie)

Miłków (do 1945 , do marca 1946 "Hlondów") – wieś w Polsce położona w województwie dolnośląskim, w powiecie karkonoskim, w gminie Podgórzyn. Jej część stanowi Brzezie Karkonoskie. 
Położenie.
Zwarta i łańcuchowa zabudowa tej miejscowości ciągnie się w górę potoku Miłkówka przez ponad 4 km. Od XVII do XIX wieku Miłków był wraz z Karpaczem ośrodkiem zielarstwa, którym parali się tzw. laboranci.
Demografia.
Jest to największa miejscowość w gminie Podgórzyn. Według Narodowego Spisu Powszechnego posiadała 2076 mieszkańców (III 2011 r.).
Gospodarka i turystyka.
W roku 1969 we wsi uruchomiony został oddział firmy Polar. Znajduje się tu też Leśny Bank Genów Kostrzyca.
Historia.
Przynależność terytorialna.
W latach 1954–1972 wieś należała i była siedzibą władz gromady Miłków. W latach 1975–1998 miejscowość administracyjnie należała do województwa jeleniogórskiego.
W XVII-XIX wieku wieś należała do czeskiej rodziny hr. Zierotinów, a następnie Topocanów, słynęła z kuźnic, które przetapiały rudę żelaza dowożoną z Kowar. Od początku XVII w. istniała tu papiernia, w XVIII w. wieś była ośrodkiem ziołolecznictwa i hodowli owiec. W latach dwudziestych i trzydziestych XX w. nieruchomość we wsi (dom nr 38, obecnie nr 33) posiadał późniejszy Generał marszałek polny Wehrmachtu, Erich von Manstein. W okresie II wojny światowej we wsi siedzibę miało przedstawicielstwo kolaboracyjnych jednostek azerskich przy niemieckim ministerstwie spraw zagranicznych, w owym czasie ewakuowanym do Karpacza.
Zabytki.
Do wojewódzkiego rejestru zabytków wpisane są obiekty:
W murze cmentarnym znajdują się trzy krzyże pokutne. Opodal w ogrodzeniu pozostałość pręgierza, a na wzgórzu na południowy wschód od wsi ruiny murowanej szubienicy, używanej w latach 1684-1715.
W gminnej ewidencji zabytków znajdują się budynki przy ul. Kolejowej nr 53, 56, 57, 58 oraz Wiejskiej nr 4 (dwukrotnie), 5, 11, 17, 23, 30, 31, 34, 40, 43, 47, 49, 51, 52, 61, 64, 65, 66, 68, 69, 70, 72, 74, 78, 80, 82, 84, 86, 87, 90, 92, 93, 98, 100, 108, 125, 128, 132, 150, 153, 159a, 164, 167, 187, 195 oraz stanowiska archeologiczne we wsi.

</doc>
<doc id="400293" url="https://pl.wikipedia.org/wiki?curid=400293" title="Miłków (województwo lubelskie)">
Miłków (województwo lubelskie)

Miłków – wieś w Polsce położona w województwie lubelskim, w powiecie parczewskim, w gminie Siemień.
Wieś królewska w starostwie parczewskim województwa lubelskiego w 1786 roku.
W latach 1975–1998 miejscowość administracyjnie należała do województwa bialskopodlaskiego.
Wieś stanowi sołectwo gminy Siemień.
Wierni Kościoła rzymskokatolickiego należą do parafii Opatrzności Bożej w Parczewie.
Historia.
Wieś notowana w początkach XV wieku, w roku 1409 pisana „Milkow” także „Milcow”. Stanowiła własność królewską w tenucie parczewskiej.
Miłków w XIX wieku stanowił wieś z folwarkiem w powiecie radzyńskim, gminie Suchowola, parafii Parczew. Około roku 1885 posiadał 20 domów i 333 mieszkańców z gruntem 411 mórg. W 1827 roku była to wieś rządowa z 18 domami i 111 mieszkańcami. Dobra Miłków i Brudna z wsiami: Miłków Pobulanka i Brudna, podług danych z roku 1866 roku posiadał w folwarkach Miłków 1855 mórg, zaś w attynencji Brudna mórg 64. Wieś Miłków osad 13 z gruntem 293 mórg, wieś Pohulanka osad 7, z gruntem mórg 82 zaś wieś Brudna osad 16, z gruntem mórg 278.

</doc>
<doc id="400294" url="https://pl.wikipedia.org/wiki?curid=400294" title="Miłków (województwo świętokrzyskie)">
Miłków (województwo świętokrzyskie)

Miłków – wieś w Polsce, położona w województwie świętokrzyskim, w powiecie ostrowieckim, w gminie Bodzechów.
W Miłkowie funkcjonuje remiza Ochotniczej Straży Pożarnej. W latach 1919–2019 funkcjonowała publiczna szkoła podstawowa. Znajduje się tu kościół pw. Niepokalanego Serca Maryi wzniesiony w latach 1989–1995. Kościół jest siedzibą rzymskokatolickiej parafii, należącej do dekanatu Szewna, diecezji sandomierskiej.
Historia.
W XIX w. wieś była własnością braci Dowborów. W 1827 r. było tu 18 domów i 104 mieszkańców. W 1830 r. na polecenie księcia Lubeckiego wykonano tu poszukiwania górnicze, które wykazały obecność złóż rudy żelaza (35%), glinki ogniotrwałej oraz węgla kamiennego. Bracia Dowborowie urządzili w Miłkowie oraz w sąsiednim Rżuchowie kopalnie rudy, które jednakże zostały opuszczone w 1860 r. z powodu problemów z napływem wody.
Złoża węgla kamiennego w Miłkowie były eksploatowane przez Niemców w czasie II wojny światowej. Pokłady węgla były dość cienkie, żyły miały grubość zaledwie od 0,5 do 1 m. Węgiel z Miłkowa miał natomiast wysoką jakość. Kopalnia podzielona była na cztery strefy wydobywcze, a urobek transportowany był na powierzchnię kolebami za pomocą wciągarki elektrycznej. Kopalnia została zlikwidowana przez Niemców po zdobyciu przez Rosjan przyczółków na Wiśle. W latach powojennych eksploatacji złóż nie wznowiono. Opuszczona kopalnia została zalana.
W latach 1954–1959 wieś należała i była siedzibą władz gromady Miłków, po jej zniesieniu w gromadzie Bodzechów. W latach 1975–1998 miejscowość administracyjnie należała do województwa kieleckiego.

</doc>
<doc id="400295" url="https://pl.wikipedia.org/wiki?curid=400295" title="Miłocice (województwo małopolskie)">
Miłocice (województwo małopolskie)

Miłocice – wieś w Polsce położona w województwie małopolskim, w powiecie krakowskim, w gminie Słomniki.
Wieś królewska, położona w drugiej połowie XVI wieku w powiecie proszowickim województwa krakowskiego, należała do klucza słomnickiego wielkorządów krakowskich. W latach 1975–1998 miejscowość administracyjnie należała do województwa krakowskiego.

</doc>
<doc id="400296" url="https://pl.wikipedia.org/wiki?curid=400296" title="Miłocice (województwo pomorskie)">
Miłocice (województwo pomorskie)

Miłocice (kaszb. "Miłocëce", niem. "Falkenhagen") – wieś w Polsce położona na Pojezierzu Bytowskim, w województwie pomorskim, w powiecie bytowskim, w gminie Miastko, przy drodze krajowej nr 20 Stargard - Szczecinek - Gdynia. Do roku 1772 przebiegała tędy granica między Pomorzem a Polską.
W latach 1954–1961 wieś należała i była siedzibą władz gromady Miłocice, po jej zniesieniu w gromadzie Miastko. W latach 1975–1998 miejscowość administracyjnie należała do województwa słupskiego.
Zabytki.
Według rejestru zabytków NID na listę zabytków wpisane są:

</doc>
<doc id="400297" url="https://pl.wikipedia.org/wiki?curid=400297" title="Miłocin (województwo podkarpackie)">
Miłocin (województwo podkarpackie)



</doc>
<doc id="400298" url="https://pl.wikipedia.org/wiki?curid=400298" title="Miłocin (województwo pomorskie)">
Miłocin (województwo pomorskie)

Miłocin (niem. "Herzberg") – wieś w Polsce położona w województwie pomorskim, w powiecie gdańskim, w gminie Cedry Wielkie na obszarze Żuław Gdańskich. Wieś jest siedzibą sołectwa "Miłocin". Bezpośrednio po II wojnie światowej nazwę miejscowości tłumaczono z języka niemieckiego jako "Miła Góra" czy "Sercowa Góra".
Wieś należąca do Żuław Steblewskich terytorium miasta Gdańska położona była w drugiej połowie XVI wieku w województwie pomorskim. Do 1954 roku miejscowość była siedzibą gminy Miłocin. W latach 1945-1998 miejscowość administracyjnie należała do województwa gdańskiego.
Zabytki.
Według rejestru zabytków NID na listę zabytków wpisane są:
Dobrze zachowany, obszerny dom podcieniowy z bogatym szczytem pochodzi z 1731 roku. Budynek był kiedyś siedzibą sołtysów. Podcień został wsparty na 8 słupach podpierających pięterko z ozdobną elewacją o konstrukcji szkieletowej; wypełniono ją drobną cegłą (holenderką). W latach 1981-1982 oraz 2010-2011 został wyremontowany (koszt ostatniego remontu, obejmującego renowację murów zewnętrznych oraz wymianę dachu, wynosił 1,1 mln zł); ponadto, w 2017, odnowiono jego wnętrza, a na poddaszu urządzono izbę pamięci i galerię. Otwarty po remoncie w dniu 7.11.2011 obiekt ma być zalążkiem folwarku żuławskiego, czyli projektu zmierzającego do otworzenia gospodarstwa typowego dla tych ziem sprzed trzech wieków.
Do 1954 we wsi znajdował się mały kościół ewangelicki. Na miejscowym cmentarzu zachowały się nieliczne nagrobki, między którymi znajdują się dwie stele nagrobne. Postawiono tu również tablicę informacyjną z przedwojennym zdjęciem kościoła i fotografią całej wsi z lotu sprzed 80 lat, a także pomnik pochodzących z żuławskich wsi żołnierzy niemieckich poległych w czasie I wojny światowej. Obelisk ten, ustawiony pierwotnie w Cedrach Wielkich, został po 1945 usunięty, a następnie zabezpieczony w Gdańsku, a potem w lapidarium Cmentarza 11 wsi w Żelichowie-Cyganku.

</doc>
<doc id="400299" url="https://pl.wikipedia.org/wiki?curid=400299" title="Miłogoszcz (województwo dolnośląskie)">
Miłogoszcz (województwo dolnośląskie)

Miłogoszcz – wieś w Polsce położona w województwie dolnośląskim, w powiecie lubińskim, w gminie Rudna.
Podział administracyjny.
W latach 1975–1998 miejscowość administracyjnie należała do województwa legnickiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej staropolskiej formie "Mylogoscz".
Zabytki.
Do wojewódzkiego rejestru zabytków wpisane są:

</doc>
<doc id="400301" url="https://pl.wikipedia.org/wiki?curid=400301" title="Miłosławice (województwo dolnośląskie)">
Miłosławice (województwo dolnośląskie)

Miłosławice – wieś w Polsce położona w województwie dolnośląskim, w powiecie milickim, w gminie Milicz.
Położenie.
Przez miejscowość przebiega droga wojewódzka nr 439.
Podział administracyjny.
W latach 1975–1998 miejscowość administracyjnie należała do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="400302" url="https://pl.wikipedia.org/wiki?curid=400302" title="Miłosławice (województwo wielkopolskie)">
Miłosławice (województwo wielkopolskie)

Miłosławice – wieś w Polsce położona w województwie wielkopolskim, w powiecie wągrowieckim, w gminie Mieścisko.
W latach 1954–1958 wieś należała i była siedzibą władz gromady Miłosławice, po jej zniesieniu w gromadzie Mieścisko. W latach 1975–1998 miejscowość administracyjnie należała do województwa poznańskiego.

</doc>
<doc id="400303" url="https://pl.wikipedia.org/wiki?curid=400303" title="Miłosław (województwo lubelskie)">
Miłosław (województwo lubelskie)

Miłosław – kolonia w Polsce położona w województwie lubelskim, w powiecie chełmskim, w gminie Ruda-Huta. 
Do 1954 r. wieś należała do gminy Świerże. W latach 1975–1998 miejscowość administracyjnie należała do województwa chełmskiego.
Demografia.
W 1943 r. wieś zamieszkiwało 195 osób. W 2000 r. miejscowość liczyła 50 mieszkańców. Według Narodowego Spisu Powszechnego (III 2011 r.) liczyła 42 mieszkańców i była dwudziestą co do wielkości miejscowością gminy Ruda-Huta.

</doc>
<doc id="400304" url="https://pl.wikipedia.org/wiki?curid=400304" title="Miłosna (województwo dolnośląskie)">
Miłosna (województwo dolnośląskie)

Miłosna – wieś w Polsce położona w województwie dolnośląskim, w powiecie lubińskim, w gminie Lubin.
Podział administracyjny.
W latach 1975–1998 miejscowość administracyjnie należała do województwa legnickiego.

</doc>
<doc id="400305" url="https://pl.wikipedia.org/wiki?curid=400305" title="Miłosna (województwo łódzkie)">
Miłosna (województwo łódzkie)

Miłosna – wieś w Polsce położona w województwie łódzkim, w powiecie kutnowskim, w gminie Krośniewice.
W latach 1975–1998 miejscowość administracyjnie należała do województwa płockiego.

</doc>
<doc id="400306" url="https://pl.wikipedia.org/wiki?curid=400306" title="Miłosna (województwo warmińsko-mazurskie)">
Miłosna (województwo warmińsko-mazurskie)

Miłosna – wieś w Polsce położona w województwie warmińsko-mazurskim, w powiecie elbląskim, w gminie Godkowo.
W latach 1975–1998 miejscowość administracyjnie należała do województwa elbląskiego.
Zobacz też: Miłosna 

</doc>
<doc id="400308" url="https://pl.wikipedia.org/wiki?curid=400308" title="Miłowice (województwo dolnośląskie)">
Miłowice (województwo dolnośląskie)

Miłowice (niem. "Mühlwitz") – wieś w Polsce położona w województwie dolnośląskim, w powiecie oleśnickim, w gminie Dziadowa Kłoda.
Podział administracyjny.
W 1946 r. w wyniku powojennych zmian granic państwowych wieś została włączona administracyjnie do nowo powstałego województwa wrocławskiego. W latach 1975–1998 miejscowość administracyjnie należała do województwa kaliskiego.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="400309" url="https://pl.wikipedia.org/wiki?curid=400309" title="Miłowice (województwo lubuskie)">
Miłowice (województwo lubuskie)

Miłowice – wieś w Polsce położona w województwie lubuskim, w powiecie żarskim, w gminie Żary.
W latach 1975–1998 miejscowość administracyjnie należała do województwa zielonogórskiego.
Zabytki.
Do wojewódzkiego rejestru zabytków wpisane są:
Wybudowany w latach 1916 -1929 pałac to położony na planie prostokąta eklektyczny budynek z ryzalitami. Posiada czterospadowy dach z lukarnami oraz wieżę, na której widnieje krzyż maltański. Pałac okala przepiękny park, w którym obecnie mieści się ośrodek pomocy społecznej.

</doc>
<doc id="400310" url="https://pl.wikipedia.org/wiki?curid=400310" title="Miłowice (województwo opolskie)">
Miłowice (województwo opolskie)

Miłowice (dodatkowa nazwa w j. niem. Mühlsdorf, ) – wieś w Polsce, położona w województwie opolskim, w powiecie prudnickim, w gminie Biała. Historycznie leży na Górnym Śląsku, na ziemi prudnickiej. Położona jest na terenie Wysoczyzny Bialskiej, będącej częścią Niziny Śląskiej.
W latach 1975–1998 miejscowość należała administracyjnie do ówczesnego województwa opolskiego.
Według danych na 2011 wieś była zamieszkana przez 132 osoby.
Geografia.
Położenie.
Wieś jest położona w południowo-zachodniej Polsce, w województwie opolskim, około 10 km od granicy z Czechami, na Wysoczyźnie Bialskiej. Należy do Euroregionu Pradziad. Ma charakter rolniczy. Głównymi uprawami są tutaj burak cukrowy, pszenica i rzepak. Leży na terenie Nadleśnictwa Prudnik (obręb Prudnik).
Środowisko naturalne.
W Miłowicach panuje klimat umiarkowany ciepły. Średnia temperatura roczna wynosi +8 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Miłowic wynoszą 623 mm. Dominują wiatry zachodnie.
Nazwa.
9 grudnia 1947 r. nadano miejscowości polską nazwę "Miłowice"
Historia.
Miłowice są jedną z najstarszych miejscowości w gminie. Pierwsza wzmianka o nich pochodzi z 1319 ("Milovan").
Według spisu ludności z 1 grudnia 1910, na 268 mieszkańców Miłowic 230 posługiwało się językiem niemieckim, 26 językiem polskim, a 2 było dwujęzycznych. Po I wojnie światowej we wsi powstał pomnik upamiętniający mieszkańców wsi, którzy zginęli podczas niej. W 1921 w zasięgu plebiscytu na Górnym Śląsku znalazła się tylko część powiatu prudnickiego. Miłowice znalazły się po stronie zachodniej, poza terenem plebiscytowym.
Według Głównej Komisji Badania Zbrodni Niemieckich w Polsce, podczas II wojny światowej w Miłowicach zamordowano 1 obywatela Polski.
W latach 1945–1950 Miłowice należały do województwa śląskiego, a od 1950 do województwa opolskiego.
W latach 1945–1954 wieś należała do gminy Śmicz.
Zabytki.
Zgodnie z gminną ewidencją zabytków w Miłowicach chronione są:
Turystyka.
Przez wieś przebiega drugorzędna trasa rowerowa PTTK nr 263 N.
Przez Miłowice prowadzą szlaki turystyczne:

</doc>
<doc id="400311" url="https://pl.wikipedia.org/wiki?curid=400311" title="Miłowo (województwo pomorskie)">
Miłowo (województwo pomorskie)

Miłowo – wieś w Polsce położona w województwie pomorskim, w powiecie gdańskim, w gminie Przywidz. 
Miejscowość położona przy drodze wojewódzkiej nr 233. Prowadzi przez nią Szlak Skarszewski – zielony znakowany szlak turystyczny.
W latach 1975–1998 miejscowość administracyjnie należała do województwa gdańskiego.
Wieś stanowi sołectwo gminy Przywidz.

</doc>
<doc id="400312" url="https://pl.wikipedia.org/wiki?curid=400312" title="Minkowice (województwo lubelskie)">
Minkowice (województwo lubelskie)

Minkowice – wieś w Polsce położona w województwie lubelskim, w powiecie świdnickim, w gminie Mełgiew.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość administracyjnie należała do ówczesnego województwa lubelskiego.
W miejscowości znajduje się stacja kolejowa z drewnianym budynkiem dworcowym z 1877 roku.
Wieś stanowi sołectwo gminy Mełgiew.
Historia.
W drugiej połowie XIX wieku dzisiejsze Minkowice stanowiły dwie wsie Minkowice Dolne, wieś i folwark oraz Minkowice Górne – wieś w powiecie lubelskim, gminie i parafii Mełgiew. Wieś posiadała stację drogi żelaznej nadwiślańskiej. Odległa jest od Warszawy 177 wiorst, od Kowla 137 wiorst, od Lublina 14 wiorst. Według spisu miast, wsi, osad Królestwa Polskiego z 1827 r. była to wieś poklasztorna posiadająca 28 domów i 198 mieszkańców, nosiła nazwę Miękowice.

</doc>
<doc id="400313" url="https://pl.wikipedia.org/wiki?curid=400313" title="Minkowice (województwo pomorskie)">
Minkowice (województwo pomorskie)

Minkowice (kaszb. "Mienkòjce" lub też "Minkòjce", niem. "Menkewitz", dawniej "Minkowice") – wieś kaszubska w Polsce położona w województwie pomorskim, w powiecie puckim, w gminie Krokowa przy drodze wojewódzkiej nr 213. Minkowice wraz z sąsiednią Krokową i innymi miejscowościami ościennymi: Goszczynem i Sławoszynem tworzy zwarty obszar zabudowany o charakterze małomiasteczkowym. W najbliższej okolicy znajdują się rezerwaty przyrody "Moroszka Bielawskiego Błota" i "Woskownica Bielawskiego Błota". Przebiegała tędy trasa linii kolejowej Puck – Krokowa (zachodnia odnoga linii na Mierzeję Helską).
Wieś szlachecka Mieńkowice położona była w II połowie XVI wieku w powiecie puckim województwa pomorskiego.
Podczas zaboru pruskiego wieś nosiła nazwę niemiecką "Menkewitz". Podczas okupacji niemieckiej nazwa "Menkewitz" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Mönke".
W latach 1975–1998 miejscowość administracyjnie należała do województwa gdańskiego.
Inne miejscowości o nazwie: Minkowice, Minkowice Oławskie, Minkowice-Kolonia

</doc>
<doc id="400314" url="https://pl.wikipedia.org/wiki?curid=400314" title="Miodary (województwo dolnośląskie)">
Miodary (województwo dolnośląskie)

Miodary (niem. "Hönigern") – wieś w Polsce, położona w województwie dolnośląskim, w powiecie oleśnickim, w gminie Dobroszyce.
Podział administracyjny.
W latach 1975–1998 miejscowość administracyjnie należała do województwa wrocławskiego.
Historia.
Miodary były wzmiankowane po raz pierwszy w 1501 roku. W 1720 r. założono szkołę (nie wiadomo dokładnie kiedy została ona zburzona), dzięki czemu już w roku 1871 liczba analfabetów wynosiła niecałe 10% mieszkańców. Około roku 1760 wybudowana została drewniana dzwonnica przy cmentarzu (pozostałości po cmentarzu można zobaczyć po dziś dzień). Wiadomo także, że znajdowała się tutaj gorzelnia, która została prawie całkowicie zniszczona przed II wojną światową, natomiast jej pozostałości zaraz po zakończeniu wojny zostały zlikwidowane.
Przed II wojną światową tereny Miodar zamieszkiwali Niemcy, lecz po jej zakończeniu zaczęli wyjeżdżać, a do pozostawionych domów wprowadzali się Polacy.

</doc>
<doc id="400315" url="https://pl.wikipedia.org/wiki?curid=400315" title="Miodary (województwo opolskie)">
Miodary (województwo opolskie)

Miodary – wieś w Polsce położona w województwie opolskim, w powiecie namysłowskim, w gminie Świerczów.
W latach 1787-1945 w miejscowości znajdował się szachulcowy kościół ewangelicki, powstały na miejscu starszej, wzmiankowanej w 1742 budowli. W 1834 mieszkańcy wsi, na czele z pastorem Edwardem Kellerem, protestowali wobec planów włączenia parafii Miodary w struktury Ewangelickiego Kościoła Unii Staropruskiej. Z kolei kilkanaście lat później, w okresie Wiosny Ludów, wieś wystąpiła przeciwko ograniczaniu używania języka polskiego w kościelnej liturgii. W obu wypadkach protesty mieszkańców zostały stłumione przez wojsko pruskie.
W latach 1975–1998 miejscowość administracyjnie należała do ówczesnego województwa opolskiego.
Nazwa.
Nazwa związana jest z bartnictwem i wywodzi się od polskiej nazwy miód. Nawiązuje do staropolskiej nazwy "Miodziarze" oznaczającej ludzi trudniących się wyrabianiem miodu.
W alfabetycznym spisie miejscowości z terenu Śląska wydanym w 1830 roku we Wrocławiu przez Johanna Knie wieś występuje pod dwiema formami polskiej nazwy: "Miedare" oraz "Miedor", a także nazwą niemiecką "Honigern". Spis wymienia również po polsku przysiółki leżące w miejscowości: "Zielony Las" (niem. "Grunwald"), "Piękna studnia" (niem. "Schonbrunn") oraz dwa inne "Charlottenau" i "Saabe".
Zabytki.
Do wojewódzkiego rejestru zabytków wpisane są:

</doc>
<doc id="400316" url="https://pl.wikipedia.org/wiki?curid=400316" title="Mirkowice (województwo lubuskie)">
Mirkowice (województwo lubuskie)

Mirkowice – wieś w Polsce położona w województwie lubuskim, w powiecie żarskim, w gminie Jasień.
W latach 1975–1998 miejscowość administracyjnie należała do województwa zielonogórskiego.

</doc>
<doc id="400317" url="https://pl.wikipedia.org/wiki?curid=400317" title="Mirkowice (województwo świętokrzyskie)">
Mirkowice (województwo świętokrzyskie)

Mirkowice – wieś w Polsce, położona w województwie świętokrzyskim, w powiecie ostrowieckim, w gminie Bodzechów, Leży przy DW751.
W latach 1975–1998 miejscowość administracyjnie należała do województwa kieleckiego.
Wieś sołecka – zobacz jednostki pomocnicze gminy Bodzechów w BIP.
Historia.
W wieku XIX Mirkowice – wieś włościańska w powiecie opatowskim, ówczesnej gminie Częstocice, parafii Momina, odległe 11 wiorst od Opatowa.
W XV w. dziedzicami byli Warsz Michowski i Andrzej Wojdak. Łany kmiece dawały dziesięcinę prebendzie kieleckiej, folwarki zaś kościołowi w Mominie (Długosz L.B. t.II, s.471).

</doc>
<doc id="400318" url="https://pl.wikipedia.org/wiki?curid=400318" title="Mirkowice (województwo wielkopolskie)">
Mirkowice (województwo wielkopolskie)

Mirkowice – wieś w Polsce położona w województwie wielkopolskim, w powiecie wągrowieckim, w gminie Mieścisko.
W latach 1975–1998 miejscowość administracyjnie należała do województwa poznańskiego.

</doc>
<doc id="400319" url="https://pl.wikipedia.org/wiki?curid=400319" title="Mirków (województwo dolnośląskie)">
Mirków (województwo dolnośląskie)

Mirków – wieś w Polsce położona w województwie dolnośląskim, w powiecie wrocławskim, w gminie Długołęka.
Podział administracyjny.
W latach 1945–1951 lub 1954 Mirków administracyjnie wchodził w skład gminy Zakrzów w powiecie oleśnickim. W latach 1975–1998 miejscowość administracyjnie należała do województwa wrocławskiego.
Demografia.
Według Narodowego Spisu Powszechnego (III 2011 r.) liczył 1965 mieszkańców. Jest trzecią co do wielkości miejscowością gminy Długołęka.
Nazwa.
Nazwa miejscowości notowana była w formach "Mierkowicz" (1295), "Myrckaw" (1346), "Mirco" (1351), "Mirkowicz" (1403), pagus "Mirkow" (1670), "Mirckau" (1743), "Mürkau" (1785), "Mirkau" (1845), "Mirkowice", "Mirkau" (1900), "Mirkau", "Mirków" (1941), "Mirkau" – "Mirków", -"owa", "mirkowski" (1947). Dawna forma "Mi(e)rkowice" jest nazwą patronimiczną od nazwy osobowej "Mirek" z przyrostkiem "-owice". Od XIV wieku pojawia się forma "Mirków" ze zmianą sufiksu -"owice" na -"ów". Najstarszy fonetyczny zapis "Mierkowice" uwarunkowany jest pozycją samogłoski przed "r". Nazwa została zaadaptowana do języka niemieckiego jako "Mirkau".
Sport.
Gminny Klub Sportowy Mirków założony został w 1952 roku. W sezonie 2017/2018 odniósł największy sukces w swojej historii, zajmując I miejsce w rozgrywkach piłkarskiej wrocławskiej Klasy Okręgowej i tym samym awansując do rozgrywek czwartoligowych. Drużyna rozgrywa swoje mecze na stadionie w Mirkowie przy ulicy Kiełczowskiej 11. Barwy klubowe – niebieskie. Stroje domowe: biało-zielone, stroje wyjazdowe – zielono-czarne.

</doc>
<doc id="400320" url="https://pl.wikipedia.org/wiki?curid=400320" title="Mirków (województwo łódzkie)">
Mirków (województwo łódzkie)

Mirków – wieś w Polsce położona w województwie łódzkim, w powiecie wieruszowskim, w gminie Wieruszów. 
W latach 1975–1998 miejscowość administracyjnie należała do województwa kaliskiego. Miejscowość położona na krainie Wielkopolski. Przez Mirków przepływa rzeka Prosna.
Religia, kultura i oświata.
W Mirkowie istnieje kaplica, przy której w domu zakonnym mieszkają Siostry Antoninki.
Przy bocznej ulicy Mirkowa, a wzdłuż Prosny mieści się boisko sportowo-rekreacyjne. Na obiekcie jest boisko do piłki nożnej oraz do piłki siatkowej. W okresie letnim odbywają się tam festyny rodzinne.
W Mirkowie znajduje się filia Zespołu Szkół nr 2 im. Marszałka Józefa Piłsudskiego w Wieruszowie, prowadzone jest przedszkole i "zerówka".
Ludzie związani z Mirkowem.
Z Mirkowa pochodzi Innocenta Katarzyna Rzadka założycielka Zgromadzenie Sióstr Opieki Społecznej pw. św. Antoniego. Także pochodzi jej brat ksiądz Antoni Rzadki, który został rozstrzelany w Śremie podczas okupacji niemieckiej oraz ich kuzyn ksiądz Ludwik Moska inicjator strajku szkolnego w czasie zaborów na wzór dzieci z Wrześni, budowniczy Bazyliki pw. św. Ojca A'Paulo w Bydgoszczy, więzień Dachau.

</doc>
<doc id="400321" url="https://pl.wikipedia.org/wiki?curid=400321" title="Mirosławice (województwo dolnośląskie)">
Mirosławice (województwo dolnośląskie)

Mirosławice (niem. "Rosenthal-Mörschelwitz") – wieś położona w województwie dolnośląskim, w powiecie wrocławskim, w gminie Sobótka przy drodze krajowej nr 35.
W latach 1975–1998 miejscowość należała administracyjnie do województwa wrocławskiego.
Demografia.
Według Narodowego Spisu Powszechnego (III 2011 r.) liczyły 404 mieszkańców. Są drugą co do wielkości miejscowością gminy Sobótka.
Lądowisko.
W Mirosławicach znajduje się niewielkie lądowisko sportowe.
Historia.
W okresie hitlerowskiego reżimu w latach 1937–1945 miejscowość nosiła nazwę "Rosenborn".
Zabytki.
Do wojewódzkiego rejestru zabytków wpisany jest:

</doc>
<doc id="400322" url="https://pl.wikipedia.org/wiki?curid=400322" title="Mirosławice (województwo kujawsko-pomorskie)">
Mirosławice (województwo kujawsko-pomorskie)

Mirosławice – wieś w Polsce położona w województwie kujawsko-pomorskim, w powiecie mogileńskim, w gminie Strzelno.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 101 mieszkańców. Jest 23. co do wielkości miejscowością gminy Strzelno.

</doc>
<doc id="400323" url="https://pl.wikipedia.org/wiki?curid=400323" title="Mirosławice (powiat pabianicki)">
Mirosławice (powiat pabianicki)

Mirosławice – wieś w Polsce położona w województwie łódzkim, w powiecie pabianickim, w gminie Lutomiersk przy drodze wojewódzkiej nr 710. Miejscowość położona jest na Wysoczyźnie Łaskiej.
Mirosławice znajdują się na trasie łódzkiego tramwaju podmiejskiego do Lutomierska (linia tramwajowa nr 43).
Historia.
Od 1867 w gminie Rszew. Pod koniec Mirosławice wieku liczyły 280 mieszkańców. W okresie międzywojennym należały do powiatu łódzkiego w woj. łódzkim. 1 kwietnia 1927 zniesiono gminę Rszew, a Mirosławice włączono do gminy Babice. 1 września 1933 utowrzono gromadę Mirosławice w granicach gminy Babice, składającą się ze wsi Mirosławice, kolonii Mirosławice, młyna Mirosławice i folwarku Żabiczki.
Podczas II wojny światowej włączona do III Rzeszy. Po wojnie Mirosławice powróciły do powiatu łódzkiego woj. łódzkim jako jedna z 8 gromad gminy Babice. 21 września 1953 gminę Babice przemianowano na "Kazimierz".
W związku z reorganizacją administracji wiejskiej jesienią 1954, Mirosławice weszły w skład nowej gromady Kazimierz. W 1971 roku ludność wsi wynosiła 288.
Od 1 stycznia 1973 sołectwo w gminie Lutomiersk.
29 kwietnia 1975 wschodnią część Mirosławic (37 ha) włączono do Konstantynowa Łódzkiego.
W latach 1975–1998 miejscowość administracyjnie należała do województwa sieradzkiego.
Inne miejscowości o nazwie Mirosławice: Mirosławice, Mirosławiec.

</doc>
<doc id="400324" url="https://pl.wikipedia.org/wiki?curid=400324" title="Mirosławice (województwo zachodniopomorskie)">
Mirosławice (województwo zachodniopomorskie)

Mirosławice – wieś w północno-zachodniej Polsce, położona w województwie zachodniopomorskim, w powiecie gryfickim, w gminie Trzebiatów.
Według danych z 31 grudnia 2009 wieś miała 288 mieszkańców.
Wieś jest połączona z Trzebiatowem drogą powiatową nr 0125Z, która biegnie dalej do wsi Lewice i Darżewo. Z Mirosławic odchodzi także droga powiatowa nr 0126Z do Gąbina i Brojc. 
W latach 1946–1998 miejscowość administracyjnie należała do województwa szczecińskiego.
We wsi znajduje się część produkcyjna zakładu elektryczno-metalowego, gdzie powstają spawane konstrukcje stalowe i aluminiowe.
W Mirosławicach mieści się kaplica pw. Najświętszej Maryi Panny Królowej Polski należąca do parafii Macierzyństwa NMP w Trzebiatowie. 
Gmina Trzebiatów utworzyła "Sołectwo Mirosławice", będące jej jednostką pomocniczą. Obejmuje ono wieś Mirosławice oraz gajówkę Paliczyno, których mieszkańcy wybierają sołtysa i 5-osobową radę sołecką.
Historia.
Ok. 1564 roku we wsi został ufundowany krzyż pokutny z inskrypcją "Jacob Wacholtz gnode dy Got" wskazujący miejsce śmierci zabitego przez swojego parobka możnego trzebiatowskiego Jakuba von Wacholtza właściciela tkalni.

</doc>
<doc id="400325" url="https://pl.wikipedia.org/wiki?curid=400325" title="Mirosław (województwo mazowieckie)">
Mirosław (województwo mazowieckie)

Mirosław – wieś w Polsce położona w województwie mazowieckim, w powiecie płockim, w gminie Słupno.
Prywatna wieś szlachecka, położona była w drugiej połowie XVI wieku w powiecie płockim województwa płockiego. W latach 1975–1998 miejscowość administracyjnie należała do województwa płockiego.

</doc>
<doc id="400326" url="https://pl.wikipedia.org/wiki?curid=400326" title="Mirosław (województwo wielkopolskie)">
Mirosław (województwo wielkopolskie)

Mirosław – wieś w Polsce położona w województwie wielkopolskim, w powiecie pilskim, w gminie Ujście.
Historia i obiekty.
W 2015, w wyniku laserowego skanowania gruntów, pracownicy Instytutu Prahistorii UAM odkryli w pobliżu wsi siedem kurhanów datowanych na okres wpływów rzymskich (druga połowa II wieku n.e.). Pochowani w nich byli przedstawiciele społeczeństwa kultury wielbarskiej. Najciekawszym z kurhanów był grób młodej arystokratki (19-21 lat) zawierający bogate wyposażenie (odzież, bransolety, sprzączka i paciorki).
W latach 1975–1998 miejscowość administracyjnie należała do województwa pilskiego.
We wsi znajduje się Wytwórnia Podkładów Strunobetonowych należąca do grupy Consolis. Produkuje ona podkłady kolejowe ze strunobetonu oraz płyty typu "Mirosław Ujski" na przejazdy kolejowo-drogowe.

</doc>
<doc id="400327" url="https://pl.wikipedia.org/wiki?curid=400327" title="Mirowice (województwo kujawsko-pomorskie)">
Mirowice (województwo kujawsko-pomorskie)

Mirowice – wieś w Polsce położona w województwie kujawsko-pomorskim, w powiecie świeckim, w gminie Pruszcz. Według spisu powszechnego z 31 marca 2011 roku wieś liczyła 191 mieszkańców. 
W latach 1975–1998 miejscowość administracyjnie należała do województwa bydgoskiego.
W Mirowicach urodził się Hieronim Fokciński, polski duchowny katolicki, jezuita, filolog klasyczny, historyk.

</doc>
<doc id="400328" url="https://pl.wikipedia.org/wiki?curid=400328" title="Mirowice (województwo mazowieckie)">
Mirowice (województwo mazowieckie)

Mirowice – wieś w Polsce położona w województwie mazowieckim, w powiecie grójeckim, w gminie Grójec.
W latach 1975–1998 miejscowość administracyjnie należała do województwa radomskiego.
Przez wieś przebiega droga wojewódzka nr 722.

</doc>
<doc id="400329" url="https://pl.wikipedia.org/wiki?curid=400329" title="Mirowice (województwo pomorskie)">
Mirowice (województwo pomorskie)

Mirowice – wieś w Polsce położona w województwie pomorskim, w powiecie sztumskim, w gminie Mikołajki Pomorskie.
W latach 1975–1998 miejscowość administracyjnie należała do województwa elbląskiego.
Zobacz też: Mirowice

</doc>
<doc id="400330" url="https://pl.wikipedia.org/wiki?curid=400330" title="Mirowo (województwo pomorskie)">
Mirowo (województwo pomorskie)

Mirowo – wieś w Polsce położona w województwie pomorskim, w powiecie malborskim, w gminie Nowy Staw na obszarze Wielkich Żuław Malborskich.
W latach 1975–1998 miejscowość administracyjnie należała do województwa elbląskiego.
Inne miejscowości o nazwie Mirowo: Mirowo, Mirowo Duże, Mirów

</doc>
<doc id="400331" url="https://pl.wikipedia.org/wiki?curid=400331" title="Mirowo (powiat gryfiński)">
Mirowo (powiat gryfiński)

Mirowo (niem. "Woltersdorf") – wieś w Polsce położona w województwie zachodniopomorskim, w powiecie gryfińskim, w gminie Moryń.
W latach 1975–1998 miejscowość administracyjnie należała do województwa szczecińskiego.

</doc>
<doc id="400332" url="https://pl.wikipedia.org/wiki?curid=400332" title="Mirów (województwo małopolskie)">
Mirów (województwo małopolskie)

Mirów – wieś w Polsce położona w województwie małopolskim, w powiecie chrzanowskim, w gminie Alwernia.
Wieś położona w województwie krakowskim wchodziła wraz z folwarkiem w 1662 roku w skład majętności spytkowickiej Łukasza Opalińskiego. W latach 1975–1998 miejscowość administracyjnie należała do województwa krakowskiego. Integralna część miejscowości: Betlejówka.

</doc>
<doc id="400334" url="https://pl.wikipedia.org/wiki?curid=400334" title="Miszewko (województwo mazowieckie)">
Miszewko (województwo mazowieckie)

Miszewko – wieś w Polsce w województwie mazowieckim, w powiecie płockim, w gminie Bodzanów.
W latach 1975–1998 miejscowość administracyjnie należała do województwa płockiego.
W skład wsi wchodzi Felicjanów, siedziba władz Kościoła Katolickiego Mariawitów.

</doc>
<doc id="400335" url="https://pl.wikipedia.org/wiki?curid=400335" title="Miszewko (województwo pomorskie)">
Miszewko (województwo pomorskie)

Miszewko (dodatkowa nazwa w j. kaszub. Miszewkò) – wieś kaszubska w Polsce położona w województwie pomorskim, w powiecie kartuskim, w gminie Żukowo, przy drodze krajowej nr 20 ze Stargardu do Gdyni. Wieś wchodzi w skład sołectwa Miszewo.
Prywatna wieś szlachecka położona była w drugiej połowie XVI wieku w powiecie gdańskim województwa pomorskiego. W latach 1975–1998 miejscowość należała administracyjnie do województwa gdańskiego.
Do 31 grudnia 2015 integralne części Miszewka nosiły nazwy "Dąbrowa Miszewska" i "Nowy Tuchom".
Obecnie w obrębie Miszewskim, Nowy Tuchom stał się odrębną wsią, a Osiedle Admiralskie, Nowe Banino, dawna Dąbrowa Miszewska oraz ulice Dąbrowa, należą obecnie do nowo utworzonej miejscowości Dąbrowa.
Na terenie miejscowości działalność prowadzi Społeczność Chrześcijańska „Pasja”, należąca do Kościoła Bożego w Polsce.

</doc>
<doc id="400336" url="https://pl.wikipedia.org/wiki?curid=400336" title="Młodów (województwo małopolskie)">
Młodów (województwo małopolskie)

Młodów – wieś w Polsce położona w województwie małopolskim, w powiecie nowosądeckim, w gminie Piwniczna-Zdrój. Graniczy: od pn. z gminą Rytro (Obłazy Ryterskie, Roztoka Ryterska), od pd. z miastem Piwniczna-Zdrój, a od wschodu z Głębokim i Suchą Strugą (gm. Rytro).
Leży ok. 5 km na pn. od Piwnicznej, na stokach Kordowca (763 m n.p.m.), przy drodze krajowej nr 87 i linii kolejowej Tarnów – Leluchów, u ujścia Młodowskiego Potoku do Popradu. Położona jest na wys. od 350 m n.p.m. do 1001 m n.p.m. (Niemcowa).
Wieś królewska, położona w drugiej połowie XVI wieku w powiecie sądeckim województwa krakowskiego, należała do tenuty barcickiej. W latach 1975–1998 miejscowość administracyjnie należała do województwa nowosądeckiego.
Historia.
Pierwszy zapis dotyczący wsi pochodzi z 1348 r., kiedy to zostaje wymieniona jako istniejącą wieś, w dokumencie lokacyjnym wystawionym dla Piwnicznej-Szyi przez króla Kazimierza Wielkiego ("cuius limites erunt incipiendo de Mlodow et Glembokie usque in Narth"). Wieś była własnością królewską. Do 1785 r. stanowiła najbardziej na południe wysuniętą cześć starostwa barcickiego i parafii barcickiej. Od połowy XVI w. toczyły się spory o przynależność parafialną. Ostatecznie w I poł. XVIII w. przyłączono Młodów do parafii w Piwnicznej. Od sierpnia 1770 r. wieś znalazła się w granicach monarchii habsburskiej. W lipcu 1785 została włączona do austriackiego skarbu cesarskiego zwanego Kamerą (K.k Cameral Amt).
W czasach autonomii galicyjskiej stanowiła gminę jednowioskową z obszarem dworskim. W latach 90. XIX w. liczyła 190 mieszkańców. We wsi znajdował się młyn, tracz na Potoku Młodowskim i karczma zajezdna ("austeryja Witkowskie") przy trakcie węgierskim. Przez jakiś czas do Młodowa zaliczano też Obłazy Ryterskie. W okresie międzywojennym wieś rozwijała się jako małe letnisko. Od 1934 r. była gromadą gminy zbiorowej Piwniczna-Wieś. Podczas II wojny światowej 11 listopada 1943 r. i 15 września 1944 r. Niemcy dokonali tutaj dwóch egzekucji zakładników w odwecie za partyzanckie akcje. Obecnie w miejscu tych tragicznych wydarzeń, od 1992 r. znajduje się pamiątkowy obelisk.
W latach 1954–1972 Młodów był gromadą w GRN Piwniczna-Wieś. Od 1973 Młodów jest sołectwem MiG Piwniczna-Zdrój.
W 1995 r. istniały plany włączenia wsi do reaktywowanej gminy w Rytrze. Ostatecznie Młodów pozostał przy Piwnicznej. A mieszkańcy obsługiwani są przez ryterski urząd pocztowy i korzystają z ryterskiegio ośrodka zdrowia. Od 1981 r. należą do parafii w Głębokiem (po drugiej stronie Popradu).
Demografia.
Ludność według spisów powszechnych, w 2009 według PESEL.

</doc>
<doc id="400337" url="https://pl.wikipedia.org/wiki?curid=400337" title="Młodów (województwo podkarpackie)">
Młodów (województwo podkarpackie)

Młodów – wieś w Polsce położona w województwie podkarpackim, w powiecie lubaczowskim, w gminie Lubaczów.
W latach 1975–1998 miejscowość administracyjnie należała do województwa przemyskiego.
Wieś starostwa niegrodowego lubaczowskiego na początku XVIII wieku.
Historia.
Młodów jest najstarszą wsią wzmiankowaną w dokumencie lokacyjnym Lubaczowa z 1376 roku.
We wrześniu 1629 i październiku 1672 roku wieś ucierpiała podczas najazdu tatarskiego. W 1783 roku podczas kolonizacji józefińskiej na terenie wsi założono niemiecką kolonię "Burgau" składającą się z katolickich 6 rodzin (36 osób) posiadających 96 mórg ziemi. W 1778 roku zmarł dożywotni starosta lubaczowski Jerzy Mniszek i dlatego wszystkie dobra kameralne zostały przez zaborców austriackich sprzedane. W 1818 roku wieś zakupił Freidelf hr. Brunicki, który odsprzedał ją Pawłowskiemu. W 1855 roku właścicielem wsi był Antoni Brener ze wspólnikami.
W 1921 roku było 1 246 mieszkańców (w tym: 633 Polaków, 609 Ukraińców i 4 Żydów). W 1934 roku wieś weszła w skład gminy zbiorowej Lisie Jamy. W 1939 roku "Burgau" zmieniło nazwę na Karolówkę jako upamiętnienie miejscowych patriotów Karola Baumana, Karola Sandera i Karola Świstowicza.
W 1954 roku wieś weszła w skład gromady Lubaczów, która w 1960 roku została przeniesiona do Młodowa jako gromada Młodów. W 1961 roku zniesiono gromadę w Młodowie i utworzono gromadę Lisie Jamy. Od 1973 roku wieś należy do gminy Lubaczów.
Kościół.
W Młodowie jest rzymskokatolicka parafia "pw. św. Marii Magdaleny", która została erygowana w 1987 roku.
Oświata.
W Młodowie jest 8-klasowa szkoła podstawowa im. Marii Konopnickiej, której początki sięgają 1874 roku. Obecny budynek szkolny został oddany do użytku w 1985 roku.
Sport.
We wsi działa klub sportowy Zryw Młodów, który został założony w 1979 roku. W sezonie 2020/2021 klub gra w klasie okręgowej, grupy jarosławskiej.

</doc>
<doc id="400339" url="https://pl.wikipedia.org/wiki?curid=400339" title="Młodzianów (województwo dolnośląskie)">
Młodzianów (województwo dolnośląskie)

Młodzianów – wieś w Polsce położona w województwie dolnośląskim, w powiecie milickim, w gminie Milicz.
Podział administracyjny.
W latach 1975–1998 miejscowość administracyjnie należała do województwa wrocławskiego.
Architektura.
Wieś posiada unikatowy układ ruralistyczny. W północnej części miejscowości zlokalizowany jest folwark na rzucie kwadratu (koniec XIX wieku), do którego dobudowano symetrycznie umieszczonych dziewięć par gospodarstw rolnych z roku 1905 (budynki mieszkalno-gospodarczo-składowe). W centrum folwarku umieszczono dom zarządcy. Obecnie część budynków jest w ruinie lub złym stanie technicznym. Dobudowano też jeden budynek poza układem. Wieś pozostaje obszarem ścisłej ochrony konserwatorskiej ze względu na unikatowość założenia.

</doc>
<doc id="400340" url="https://pl.wikipedia.org/wiki?curid=400340" title="Młodzianów (województwo wielkopolskie)">
Młodzianów (województwo wielkopolskie)

Młodzianów – wieś w Polsce położona w województwie wielkopolskim, w powiecie tureckim, w gminie Kawęczyn.
W latach 1975–1998 miejscowość administracyjnie należała do województwa konińskiego.

</doc>
<doc id="400341" url="https://pl.wikipedia.org/wiki?curid=400341" title="Młynary (województwo łódzkie)">
Młynary (województwo łódzkie)

Młynary – wieś w Polsce położona w województwie łódzkim, w powiecie piotrkowskim, w gminie Wolbórz.
Wieś biskupstwa włocławskiego w powiecie piotrkowskim województwa sieradzkiego w końcu XVI wieku. W latach 1975–1998 miejscowość administracyjnie należała do województwa piotrkowskiego.
Zobacz też: Młynary

</doc>
<doc id="400343" url="https://pl.wikipedia.org/wiki?curid=400343" title="Młynary (województwo wielkopolskie)">
Młynary (województwo wielkopolskie)

Młynary – wieś w Polsce położona w województwie wielkopolskim, w powiecie chodzieskim, w gminie Margonin.
W latach 1975–1998 miejscowość administracyjnie należała do województwa pilskiego.
Zobacz też: Młynary 

</doc>
<doc id="400344" url="https://pl.wikipedia.org/wiki?curid=400344" title="Młynary (województwo zachodniopomorskie)">
Młynary (województwo zachodniopomorskie)

Młynary – osada w Polsce położona w województwie zachodniopomorskim, w powiecie gryfińskim, w gminie Moryń.
W latach 1975–1998 miejscowość administracyjnie należała do województwa szczecińskiego.
Zobacz też: Młynary 

</doc>
<doc id="400345" url="https://pl.wikipedia.org/wiki?curid=400345" title="Młynek (województwo kujawsko-pomorskie)">
Młynek (województwo kujawsko-pomorskie)

Młynek – wieś w Polsce położona w województwie kujawsko-pomorskim, w powiecie aleksandrowskim, w gminie Koneck.
Podział terytorialny.
W latach 1975–1998 miejscowość administracyjnie należała do województwa włocławskiego. Wieś sołecka – zobacz jednostki pomocnicze gminy Koneck w BIP.
Historia.
Wieś wchodziła w wieku XIX w skład dóbr Koneck. Właścicielem dóbr Koneck był Korneli Sulimierski, w skład dóbr wchodziły oprócz folwarku Zieleniec, Biesiekierz, Pomiany, Wincentowo, Zapustek i "Młynek".

</doc>
<doc id="400346" url="https://pl.wikipedia.org/wiki?curid=400346" title="Młynek (powiat starachowicki)">
Młynek (powiat starachowicki)

Młynek – wieś w Polsce położona w województwie świętokrzyskim, w powiecie starachowickim, w gminie Brody.
W latach 1975–1998 miejscowość administracyjnie należała do województwa kieleckiego.
Wierni kościoła rzymskokatolickiego należą do parafii św. Wojciecha w Rogowie lub do parafii Podwyższenia Krzyża Świętego w Lubieni.

</doc>
<doc id="400347" url="https://pl.wikipedia.org/wiki?curid=400347" title="Młynek (powiat kolski)">
Młynek (powiat kolski)

Młynek – wieś w Polsce położona w województwie wielkopolskim, w powiecie kolskim, w gminie Osiek Mały.
W latach 1975–1998 miejscowość administracyjnie należała do województwa konińskiego.
Demografia.
Poniższa demografia posiada dane z 2011

</doc>
<doc id="400348" url="https://pl.wikipedia.org/wiki?curid=400348" title="Młynik (województwo podlaskie)">
Młynik (województwo podlaskie)

Młynik – wieś w Polsce położona w województwie podlaskim, w powiecie łomżyńskim, w gminie Śniadowo.
Wierni kościoła rzymskokatolickiego należą do parafii św. Wojciecha Biskupa i Męczennika w Szczepankowie.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Szczepankowo.
Według Powszechnego Spisu Ludności z 1921 roku wieś zamieszkiwało 148 osób w 21 budynkach mieszkalnych. Miejscowość należała do parafii rzymskokatolickiej w Szczepankowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="400349" url="https://pl.wikipedia.org/wiki?curid=400349" title="Młyniska (województwo lubelskie)">
Młyniska (województwo lubelskie)

Młyniska – wieś w Polsce położona w województwie lubelskim, w powiecie lubartowskim, w gminie Michów.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Michów. Według Narodowego Spisu Powszechnego z roku 2011 wieś liczyła 78 mieszkańców.

</doc>
<doc id="400350" url="https://pl.wikipedia.org/wiki?curid=400350" title="Młyniska (województwo wielkopolskie)">
Młyniska (województwo wielkopolskie)

Młyniska – wieś w Polsce położona w województwie wielkopolskim, w powiecie tureckim, w gminie Przykona.
W latach 1975–1998 miejscowość administracyjnie należała do województwa konińskiego.

</doc>
<doc id="400351" url="https://pl.wikipedia.org/wiki?curid=400351" title="Młyniska (powiat myśliborski)">
Młyniska (powiat myśliborski)

Młyniska (niem. do 1945 r. "Mühlenfünftel") – wieś w Polsce położona w województwie zachodniopomorskim, w powiecie myśliborskim, w gminie Dębno. Według danych z 2012 r. miejscowość liczyła 121 mieszkańców.
W latach 1975–1998 miejscowość administracyjnie należała do województwa gorzowskiego.
Toponimia.
Niemiecka nazwa "Mühlenfünftel" pochodzi od "Mühle" „młyn” i "Fünftel" „piąta część”. Nawiązuje do niej również nazwa polska wprowadzona po 1945 r.
Położenie.
Wieś położona jest 6 km na płn.-wsch. od Kostrzyna nad Odrą.
Zgodnie z podziałem fizycznogeograficznym Polski Kondrackiego teren na którym położone są Młyniska należy do prowincji Niżu Środkowoeuropejskiego, podprowincji Pojezierza Południowobałtyckiego, makroregionu Pojezierze Południowopomorskie oraz w końcowej klasyfikacji do mezoregionu Równina Gorzowska.
Edukacja.
Dzieci uczęszczają do szkoły podstawowej w Sarbinowie, natomiast młodzież do Gimnazjum Publicznego w Dębnie.

</doc>
<doc id="400353" url="https://pl.wikipedia.org/wiki?curid=400353" title="Młynisko (powiat wieluński)">
Młynisko (powiat wieluński)

Młynisko – wieś w Polsce położona w województwie łódzkim, w powiecie wieluńskim, w gminie Biała.
Na teren prywatnej posiadłości z Wielunia w 2019 roku przeniesiono pomnik „Pogromcom hitleryzmu”.
W latach 1975–1998 miejscowość administracyjnie należała do województwa sieradzkiego.

</doc>
<doc id="400354" url="https://pl.wikipedia.org/wiki?curid=400354" title="Młynisko (powiat wołomiński)">
Młynisko (powiat wołomiński)

Młynisko – wieś w Polsce położona w województwie mazowieckim, w powiecie wołomińskim, w gminie Strachówka.
W latach 1975–1998 miejscowość administracyjnie należała do województwa siedleckiego.

</doc>
<doc id="400356" url="https://pl.wikipedia.org/wiki?curid=400356" title="Młynisko (województwo wielkopolskie)">
Młynisko (województwo wielkopolskie)

Młynisko – wieś w Polsce położona w województwie wielkopolskim, w powiecie kaliskim, w gminie Koźminek.
W latach 1975–1998 miejscowość administracyjnie należała do województwa kaliskiego.
Inne miejscowości o nazwie Młynisko: Młynisko

</doc>
<doc id="400357" url="https://pl.wikipedia.org/wiki?curid=400357" title="Młynki (województwo lubelskie)">
Młynki (województwo lubelskie)

Młynki – wieś w Polsce położona w województwie lubelskim, w powiecie puławskim, w gminie Końskowola.
W obrębie wsi wyróżnia się część integralną – Oleśniak.
Historia wsi.
Najstarsza wzmianka źródłowa, wspominająca wieś o nazwie Młynki pochodzi z 1469 r. Z tego roku pochodzi także informacja o „pracowitych” – a więc zapewne wolnych kmieciach – Wawrzyńcu Opacie i Janie Kuli, mieszkańcach Młynek.
Co do genezy nazwy Młynki wypowiedziano zdanie, że pochodzi ona od młynów, przerabiających rudę darniową, wydobywaną sąsiednich Rudach. Jest to o tyle prawdopodobne, że wieś lokowana została nad rzeką Kurówką, a technologia wytwarzania żelaza z rudy darniowej wymagała płukania rudy po jej wydobyciu w celu usunięcia
zanieczyszczeń, a następnie rozbijania. Fakt, że do tej ostatniej czynności potrzebne były młyny świadczy, że przetwarzano rudę wydobywaną w postaci twardych brył, a więc bogatą w żelazo. Nazwa miejscowości wywodzi się od młynów, które wspominane były w 1453 r. jako leżące na granicy Witowskiej Woli, należącej do Jana Konińskiego oraz Sielc, będących własnością jego brata Pawła.
Powstałe w latach 1470-1480 Księgi uposażeń diecezji krakowskiej (Liber Beneficiorum Dioecesiis Cracoviensis), mające przedstawiać należności względem Kościoła wszystkich miejscowości w diecezji, przynoszą szereg interesujących informacji o Młynkach. Opis
wsi, nazwanej po łacinie „Mlynky” brzmi:--Młynki – wieś położona w parafii Konińska Wola, której dziedzicem jest Jan Koniński
z rodu Rawiczów. Są w niej łany kmiece, z których dziesięcina snopowa i konopna wybierana i oddawana jest kościołowi oraz plebanowi w Gołębiu, a wartość tej dziesięciny wynosi do 9 grzywien. Nie ma w niej folwarku.
Wieś szlachecka położona była w drugiej połowie XVI wieku w powiecie lubelskim województwa lubelskiego.
Wieś wchodziła w 1662 roku w skład majętności końskowolskiej Łukasza Opalińskiego.
W latach 1975–1998 miejscowość administracyjnie należała do ówczesnego województwa lubelskiego.

</doc>
<doc id="400359" url="https://pl.wikipedia.org/wiki?curid=400359" title="Młynki (województwo mazowieckie)">
Młynki (województwo mazowieckie)

Młynki – wieś w Polsce położona w województwie mazowieckim, w powiecie siedleckim, w gminie Wodynie.
Wierni Kościoła rzymskokatolickiego należą do parafii św. Andrzeja Boboli w Rudzie Wolińskiej.
W latach 1975–1998 miejscowość administracyjnie należała do województwa siedleckiego.

</doc>
<doc id="400360" url="https://pl.wikipedia.org/wiki?curid=400360" title="Młynki (województwo świętokrzyskie)">
Młynki (województwo świętokrzyskie)

Młynki – przysiółek wsi Wesoła w Polsce położony w województwie świętokrzyskim, w powiecie kieleckim, w gminie Piekoszów.
W latach 1975–1998 przysiółek administracyjnie należał do województwa kieleckiego.

</doc>
<doc id="400361" url="https://pl.wikipedia.org/wiki?curid=400361" title="Młynkowo (województwo lubuskie)">
Młynkowo (województwo lubuskie)

Młynkowo – wieś w Polsce położona w województwie lubuskim, w powiecie zielonogórskim, w gminie Bojadła.
W latach 1975–1998 miejscowość administracyjnie należała do województwa zielonogórskiego.

</doc>
<doc id="400362" url="https://pl.wikipedia.org/wiki?curid=400362" title="Młynów (województwo dolnośląskie)">
Młynów (województwo dolnośląskie)

Młynów (niem. "Mühldorf") – wieś sołecka w Polsce położona w województwie dolnośląskim, w powiecie kłodzkim, w gminie Kłodzko.
Geografia.
Położenie geograficzne.
Młynów położony jest w Sudetach, u południowo-wschodniego wlotu Przełomu Bardzkiego na granicy z Kotliną Kłodzką. Od Kłodzka, stolicy powiatu i gminy oddalony jest o 5,6 km na północ. Od strony zachodniej graniczy z Łączną, na północy z Wojborzem, na wschodzie ze Podtyniem i Ławicą, a na południu z Ścinawicą.
Według danych z 2008 r. wieś zajmowała obszar 2,13 km², co stanowiło 0,84% powierzchni gminy Kłodzko.
Warunki naturalne.
Młynów zaliczany jest do niewielkich wsi położonych nad Nysą Kłodzką, powyżej ujścia do niej Jaśnicy. Leży na wysokości około 275–325 m n.p.m. na lewym brzegu rzeki naprzeciwko Ławicy, z którą jest połączona kładką dla pieszych. Wieś ciągnie się luźno rozrzuconymi zabudowaniami wzdłuż Nysy Kłodzkiej. Większość z nich stoi na wysokiej terasie zakola rzeki, podcinającej wschodnie zbocza Zagajnika w Górach Bardzkich, które porastane są przez lasy.
Budowa geologiczna.
Zbocza wzniesień w Młynowie zbudowane są z dolnokarbońskich szarogłazów, z wkładkami gruboziarnistych piaskowców szarogłazowych, na których leżą plejstoceńskie gliny pyłowe i lessopodobne. W zboczach nad rzeką pojawiają się niewielkie skałki i odsłonki. W korycie rzeki zalegają z kolei holoceńskie żwiry i piaski, szczególnie dobrze widoczne w odsłonce na północnym krańcu wsi. W warstwach osadów rzecznych tkwią tam głazy przywleczone przez lądolód z przedpola Sudetów, m.in. można tam spotkać bazalty i granit skandynawski.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Demografia.
Ludność Młynowa na przestrzeni stuleci kształtowała się w następujący sposób:
Młynów nigdy nie należał do większych wsi w regionie i liczył do początku ubiegłego stulecia niespełna 100 osób z tendencją spadkową. Sytuacja ta zmieniła się wraz z rozwojem we wsi przemysłu papierniczego, kiedy ludność zaczęła rosnąć osiągając w 1933 roku liczbę 164 mieszkańców. W 1946 roku dotychczasowi mieszkańcy zostali wysiedleni w głąb Niemiec, a ich miejsce zajęli Polacy, którzy zostali tutaj osiedleni głównie z Kresów Wschodnich. Akcją osadniczą kierował oddział Państwowego Urzędu Repatriacyjnego z siedzibą w Kłodzku. W 1950 roku poziom zaludnienia wsi ze względu na korzystne warunki pracownicze przekroczył stan z czasów niemieckich, a dziesięć lat później wieś zamieszkiwało blisko 200 mieszkańców, co stanowiło najwyższy wynik w historii Młynowa. Przez kolejne lata sytuacja ludnościowa była ustabilizowana, a zaczęła się ona zmniejszać dopiero pod koniec lat 80. XX wieku. Zjawisko to pogłębił brak pracy związany z likwidacją zakładów papierniczych. Mimo tego sytuacja ludnościowa wsi jest obecnie ustabilizowana na co wpływa bezpośrednie sąsiedztwo Kłodzka.
Historia.
Daty wzmianeko miejscowości ijej oficjalnenazwy według źródeł
Źródło:
Początki wsi.
Młynów powstał w Przełomie Bardzkim przez który wiódł jeden z najstarszych szlaków handlowych, funkcjonujący już w epoce brązu (szlak bursztynowy). Mimo tego wieś została założona znacznie później, co było wynikiem niezbyt dogodnego dla osadnictwa położenia tutejszych ziem. Czasami przyjmuje się, że osada w tym rejonie mogła powstać w okresie kolonizacji, czyli w końcu XIII lub na początku XIV wieku, ale pierwsza wzmianka w źródłach pisanych pojawiła się dopiero w 1360 roku i dotyczyła wyłącznie sprzedaży przez Czeschwitza (von Tschischwitza) von Czedliczowi lasu pomiędzy Wojborzem a Młynowem Rok później Wofhard von Czedlicz sprzedał prawdopodobnie ten sam las Niclasowi Mühlsteinowi. W dokumencie wymieniono wówczas młyn wodny i kamieniołom, a zatem jakaś osada w tym czasie musiała istnieć.
Dzieje średniowiecze.
Kolejne dokumenty wymieniają nadania poszczególnych panów wsi. W 1399 roku Paul Molstein podarował część lasu klasztorowi kanonikom regularnym z Kłodzka, a w rok później uczynił to samo Lucas Molstein. W 1409 roku chłopi z Łącznej oraz Młynowa zostali zmuszeni pod groźbą kar, do wyłącznego korzystania z młyna w Młynowie. Na początku XV wieku istniało tu dziedziczne wolne sędziostwo, ponieważ w 1412 roku byli wymieniani sędzia Mertin i pani Hedwiga. Sędziostwo to utrzymywało się przez kilkaset lat. Wieś w tym czasie stanowiła własność Paula Sebinrutenera, który ponadto posiadał inne okoliczne osady. W 1427 roku sprzedał on swoje dobra, w tym dwór w Ścinawicy i Młynów Steffenowi Wyeserowi. Osada ta nie była nigdy duża i nie posiadała kościoła przez co podobnie jak okoliczne osady należała do parafii św. Wacława w Kłodzku.
Pod panowaniem Habsburgów.
Pod panowaniem Habsburgów na ziemi kłodzkiej Młynów rozwijał się wolno, na co złożyło się jego niesprzyjające położenie. Prawdopodobnie został niszczony podczas wojny trzydziestoletniej. W 1631 roku mieszkało tutaj tylko 2 gospodarzy płacących podatki kościelne parafii w Wojborzu.
W państwie pruskim.
Żywszy rozwój wsi przypadł na XVIII wiek. W wyniku wojen śląskich i zawartego w 1763 roku pokoju w Hubertusburgu ziemia kłodzka znalazła się w granicach Królestwa Pruskiego. W 1765 roku wieś składała się z trzech części. Właścicielem największej był hrabia von Götz. Mieszkał w niej 1 kmieć, 10 zagrodników i 9 chałupników, z których 2 zajmowało się rzemiosłem. Drugą część stanowiła królewszczyzna, a trzecią stanowiło wolne sędziostwo, w którym mieszkało 6 zagrodników i 13 chałupników. W 1782 roku podział ten utrzymał się z tym, iż największa część należała do hrabiego Antona Alexandra von Magnisa z Bożkowa. Był tam folwark i młyn wodny, chociaż mieszkało 2 zagrodników i chałupników. W królewszczyźnie mieszkało tylko 2 zagrodników, a w wolnym sędziostwie był folwark i 5 chałupników. W całej wsi działało 6 rzemieślników. W związku z tym widać, że była to nadal mała i uboga osada.
Pierwsza połowa XIX wieku przyniosła ze sobą utrzymujący się podział Młynowa. Według danych z 1840 roku część hrabiego von Magnisa obejmowała młyn wodny, folwark i 6 budynków; wolne sędziostwo Roschdorfa liczyło 7 budynków, a królewszczyzna należała do urzędu w Kłodzku. W 1864 roku cały Młynów znajdował się w rękach hrabiego Wilhelma von Magnisa, jednego z największych posiadaczy ziemskich w hrabstwie kłodzkim. We wsi mieszkał wtedy dzierżawca Geisler, a cały majątek w osadzie obejmował 398 morgów (1870).
W zjednoczonych Niemczech.
Zasadnicza zmiana w dziejach wsi miała miejsce po zbudowaniu w 1895 roku w Młynowie papierni w 1895 roku. Należała ona do jednych z pierwszych w Sudetach nowoczesnych fabryk produkujących papier. Jej właścicielem była firma Schöllera. Na przełomie XIX i XX wieku rozbudowywano także tutejsze kamieniołomy. W 1925 roku Młynów składał się z 23 domów mieszkalnych oraz 42 gospodarstw. Podczas II wojny światowej w Młynowie działał niewielki obóz pracy. W dwóch barakach trzymano od lutego 1944 do lutego roku następnego około 30 jeńców radzieckich, których zatrudniono w miejscowym tartaku.
W granicach Polski.
Po 1945 ziemia kłodzka znalazła się w granicach Polski, a niemieckich mieszkańców wysiedlono w głąb Niemiec. Od samego początku przystąpiono do uruchomienia papierni, która podjęła produkcje jeszcze przed zakończeniem tego roku. Początkowo zakład ten podlegał razem z zakładami w Bardzie i innymi, Czułowskim, a następnie Głuchołaskim Zakładom Papierniczym. W tym czasie przeprowadzono modernizację zakładu, wstawiając pierwszą po wojnie na ziemiach polskich, nową maszynę papierniczą. Od 1954 roku utworzono Bardzkie Zakłady Celulozowo-Papiernicze pod które należała młynowska papiernia. Zakład ten stanowił jednak przez wiele lat znaczące zagrożenie dla środowiska ze względu na duży zrzut toksycznych ścieków do Nysy Kłodzkiej. Do 1973 roku eksploatowano intensywnie kamieniołom szarogłazów, a następnie okresowo czynne tylko jedno wyrobisko, z którego pozyskuje się tłuczeń drogowy. Przełom miał miejsce po 1990 roku, kiedy to zamknięto papiernię i przystąpiono do jej powolnej rozbiórki. W 1997 roku wieś nawiedziła katastrofalna "powódź tysiąclecia", która dodatkowo spowodowała starty w zabudowaniach fabrycznych. Woda zabrała ze sobą także most łączący Młynów z Ławicą, który został odbudowany dopiero dzięki wsparciu ze strony Unii Europejskiej. Od początku XXI wieku obserwowany jest powolny rozwój agroturystyki oraz powstają nowe domy jednorodzinne.
Edukacja.
W Młynowie ze względu na jej wielkość nie działa żadna szkoła, wobec czego dzieci w wieku 6–13 lat, a następnie młodzież gimnazjalna w wieku 13–16 lat uczęszcza do szkoły podstawowej i gimnazjum w sąsiednim Wojborzu. Po ich zakończeniu większość z nich kontynuuje naukę w szkołach średnich na terenie Kłodzka.
Według danych z Narodowego Spisu Powszechnego z 2002 roku na 119 dorosłych mieszkańców wsi 0,8% z nich posiadało wykształcenie wyższe, 24,3% wykształcenie średnie z maturą, 25,2% wykształcenie zasadnicze zawodowe, najwięcej bo 32,7% wykształcenie podstawowe, a 16,8% nie posiada żadnego wykształcenia.
Religia.
Większość mieszkańców Młynowa jest wyznania rzymskokatolickiego. We wsi nigdy nie istniała osobna parafia, wobec czego wieś podlegała początkowo pod parafię św. Wacława w Kłodzku, a po jej likwidacji znalazła się w granicach parafii św. Jerzego w Wojborzu. Po ustanowieniu w 1947 roku parafii Niepokalanego Poczęcia Najświętszej Maryi Panny w Kłodzku-Jurandowie Młynów został pod nią podporządkowany. Od 2004 roku parafia ta wchodzi w skład nowo powstałej diecezji świdnickiej.
Administracja.
Młynów do 1945 r. był wsią gminną. Po zakończeniu II wojny światowej znalazł się w granicach Polski. Wszedł w skład województwa wrocławskiego, powiatu kłodzkiego i gminy Kłodzko. Po likwidacji gmin w 1954 r. i powołaniu w ich miejsce gromad, Młynów należał do gromady Ławica. Po zmianach w administracji terenowej w latach 70. XX w. osada weszła ponownie w skład gminy Kłodzko i województwa wałbrzyskiego.
Znacząca zmiana miała miejsce w 1990 r., kiedy to na terenie gminy Kłodzko utworzono sołectwa jako jednostki pomocniczego podziału administracyjnego, którego jedna z siedzib znalazła się w Młynowie. Na jego czele stoi sołtys, jako jednoosobowy organ władzy wykonawczej.
Mieszkańcy wsi wybierają do Rady Gminy jednego radnego co 4 lata, tworząc wspólny okręg wyborczy z Ławicą, Boguszynem, Morzyszowem, Podtyniem i Ścinawicą. W ostatnich wyborach samorządowych z 2010 r. radnym do rady gminy z tego okręgu został Jan Winnicki z Ławicy.
Gospodarka.
Powierzchnia wsi wynosi 213 ha, będąc w ten jedną z mniejszych osad w gminie Kłodzko, z czego większą część stanowią lasy porastające zachodnie zbocza wsi oraz tereny w bezpośrednim sąsiedztwie Nysy Kłodzkiej. Młynów należy do wsi rolniczo-przemysłowych, jednak od lat 90. XX wieku obserwowalny jest powolny upadek tych obu istotnych dla wsi działów gospodarki. W 1978 roku działały tutaj 25 gospodarstw rolnych, ale wyłącznie z pracy w rolnictwie utrzymywało się zaledwie ok. 14% ludności czynnej zawodowo. Pozostali mieszkańcy pracowali w miejscowym przemyśle, a część z nich dojeżdżała do pracy głównie do Kłodzka. W 1988 roku było 16 gospodarstw indywidualnych, a odsetek ludności rolniczej wzrósł do 93%. W Młynowie działała papiernia należąca do Bardzkich Zakładów Papierniczych. Czynne było także wyrobisko kamienia drogowego, co nadawało jej charakter przemysłowy.
Na początku lat 90. XX wieku miała miejsce w Polsce transformacja ustrojowo-gospodarcza w wyniku której zamknięta została miejscowa papiernia, a jedynym czynnym zakładem pozostała czynna okresowo kopalnia szarogłazu. Według danych z 2010 roku we wsi istnieje 7 podmiotów gospodarczych, z czego 3 dotyczą przemysłu i budownictwa, a 4 usług.
Młynów nie posiada zaplecza handlowo-usługowego. Wieś dysponuje jednak znaczącymi warunkami krajobrazowo-wypoczynkowymi, stąd też od kilku lat trwają zabiegi mające na celu rozbudowę agroturystki na tym terenie.
Infrastruktura.
Transport.
Młynów leży na starym szlaku handlowym zwanym szlakiem bursztynowym. Mimo to przez wieś przechodzi wyłącznie droga o charakterze lokalnym łącząca Kłodzko z Wojborzem. W osadzie znajdują się trzy przystanki autobusowe. Do lat 90. XX wieku do Młynowa jeździły autobusy obsługiwane przez PKS Kłodzko. Obecnie jeżdżą tutaj busy kłodzkiej komunikacji miejskiej należącej do prywatnego przewoźnika A-Visty.
Przez wieś nie przebiega także żadna linia kolejowa. W związku z tym mieszkańcy z reguły korzystają z przystanku kolejowego w Ławicy, znajdującego się na linii kolejowej nr 276 z Wrocławia do Międzylesia.
Bezpieczeństwo.
W zakresie ochrony przeciwpożarowej oraz innych miejscowych zagrożeń – Młynów podlega rejonowi działania Powiatowej Straży Pożarnej oraz Komendzie Powiatowej Policji w Kłodzku. Funkcję dzielnicowego sprawuje mł. asp. Tomasz Kupiec. Podstawowe ratownictwo medyczne zapewnia położony 3 km na południowy wschód Szpital Powiatowy na kłodzkim Jurandowie.
Architektura i urbanistyka.
Młynów jest wsią łańcuchową, której zabudowania ciągną się wzdłuż Nysy Kłodzkiej. Przeważająca część budynków pochodzi z przełomu XIX i XX wieku z których część nawiązuje do górskiej architektury pensjonatowej. Brakuje jednak we wsi zabytków, a najcenniejszym obiektem była popadająca w ruinę papiernia z 1895 roku, w której dolnej części działa elektrownia wodna.

</doc>
<doc id="400363" url="https://pl.wikipedia.org/wiki?curid=400363" title="Młynów (województwo łódzkie)">
Młynów (województwo łódzkie)

Młynów – wieś w Polsce położona w województwie łódzkim, w powiecie łęczyckim, w gminie Piątek.
W latach 1975–1998 miejscowość administracyjnie należała do województwa płockiego.
W Młynowie urodził się Stefan Pieńkowski.
Zobacz też: Młynów, Młynowo

</doc>
<doc id="400364" url="https://pl.wikipedia.org/wiki?curid=400364" title="Młyny (wieś w województwie kujawsko-pomorskim)">
Młyny (wieś w województwie kujawsko-pomorskim)

Młyny – wieś w Polsce położona w województwie kujawsko-pomorskim, w powiecie mogileńskim, w gminie Strzelno.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 122 mieszkańców. Jest 22. co do wielkości miejscowością gminy Strzelno.

</doc>
<doc id="400365" url="https://pl.wikipedia.org/wiki?curid=400365" title="Młyny (województwo opolskie)">
Młyny (województwo opolskie)

Młyny – wieś w Polsce położona w województwie opolskim, w powiecie oleskim, w gminie Rudniki.
W latach 1975–1998 miejscowość położona była w województwie częstochowskim.
Na terenie administracyjnym wsi Młyny znajduje się sztuczny zalew o powierzchni lustra 5 ha zbudowany w czerwcu 1999 roku. Stan wody na tamie piętrzącej wynosi 4,2 metra, a średnia głębokość waha się w granicach 2,5 metra. Na terenie wsi znajduje się sklep spożywczo-przemysłowy oraz dom kolejowy, obecnie zamieszkany przez miejscową ludność.
Zobacz też.
Młyny, Młyny Piekarskie

</doc>
<doc id="400366" url="https://pl.wikipedia.org/wiki?curid=400366" title="Młyny (województwo podkarpackie)">
Młyny (województwo podkarpackie)

Młyny – wieś w Polsce położona w województwie podkarpackim, w powiecie jarosławskim, w gminie Radymno.
W latach 1945–1954 istniała gmina Młyny. W latach 1975–1998 miejscowość położona była w województwie przemyskim.
Według tradycji, wieś Młyny powstała na terenie dawnego miasteczka Dropaty. Podczas najazdu tatarskiego w 1672 r. miejscowość została zniszczona. Ocalał tylko przysiółek Haki, położony nad rzeczką Szkło, który z czasem zaczęto nazywać Mielnikami, a później Młynami. Z pożogi ocalała również cerkiew, którą (według legendy) przeciągnięto wołami na obecne miejsce.
Znajdująca się w miejscowości drewniana cerkiew greckokatolicka pw. Opieki Matki Bożej powstała prawdopodobnie na początku XVIII lub w końcu XVII wieku.
W miejscowości znajduje się grób Mychajła Werbyckiego – autora muzyki do hymnu narodowego Ukrainy.

</doc>
<doc id="400367" url="https://pl.wikipedia.org/wiki?curid=400367" title="Młyny (województwo świętokrzyskie)">
Młyny (województwo świętokrzyskie)

Młyny – wieś w Polsce, położona w województwie świętokrzyskim, w powiecie buskim, w gminie Busko-Zdrój.
W latach 1975–1998 miejscowość administracyjnie należała do województwa kieleckiego.
Miejscowość położona jest w północnej części gminy Busko-Zdrój. Około 10 km od Buska-Zdroju, na pograniczu gmin Chmielnik i Pińczów. Wieś znajduje się na terenie Szanieckiego Parku Krajobrazowego, w zachodniej części Kotliny Borzykowskiej. Wzdłuż wsi od przysiółka Pomyków płynie rzeczka zwana „Bród”, ale powszechnie używana jest nazwa „Potok Pomykowski”. Płynie ona przez kotlinę Borzykowską i wpada do Sanicy w rejonie wsi Palonki.
Nazwa wsi pochodzi od znajdujących się i działających we wsi 5 młynów wodnych wybudowanych nad Potokiem Pomykowskim i dlatego wieś otrzymała nazwę „Młyny”. W latach 1470–1480 pisano nazwę wsi „Mlini”.
Historia.
W XV wieku wieś należała do Krzesława z Kurozwęk herbu Róża a później do Wojciecha Padniewskiego. Następnie weszła w skład Ordynacji Myszkowskich. Pierwszym jej dziedzicem po rozpadzie ordynacji w 1813 roku był Jan Olrych Szaniecki, a kolejnymi m.in.: Józef Lubowidzki, Aniela Florentyna Kobylańska i Leokadia Sielska. Na terenie wsi znajdował się dwór, datowany na przełom XVIII i XIX. Do dworu należały wówczas trzy osady młynarskie, każda złożona z młyna, stodół, chlewów, mieszkania młynarza, jak również funkcjonowała cegielnia. Do dziś z zespołu dworskiego nic nie pozostało. W 1827 r. wieś Młyny posiadała 46 domów i 360 mieszkańców.
W 1864 roku car Aleksander II Romanow wydał dekret o uwłaszczeniu włościan w Królestwie Polskim. Na mocy tego dekretu zniesiono pańszczyznę, a wieś Młyny stała się własnością mieszkających w niej rolników.
Folwarki w Młynach i Pomykowie posiadały 1170 mórg z czego grunty orne i ogrody stanowiły 627 mórg, łąki -121 mórg, pastwiska – 117, powierzchnie stawów wynosiły 11 mórg, lasu 197 mórg. W Młynach występowały pokłady torfu i wapienia.
W roku 1917 w miejscowości Młyny powstała szkoła podstawowa i świetlica. 10 listopada 1937 roku została przemianowana na Publiczną Szkołę Powszechną pierwszego stopnia. Mieściła się w małym budynku, na miejscu której obecnie funkcjonuje remiza OSP i świetlica wiejska. W okresie okupacji hitlerowskiej obok szkoły powszechnej, w Młynach działała filia Rolniczej Szkoły Zawodowej Busku-Zdroju.
W 1968 roku została wybudowana w miejscowości nowa szkoła. W roku 2000 ze względów oszczędnościowych i ze względu na małą liczbę uczniów została ona zamknięta. W budynku utworzono mieszkania komunalne dla 9 rodzin. 
W odrębnym budynku działa do dziś Ochotnicza Straż Pożarna w Młynach, która powstała w 1928 roku. Jej założycielką była nauczycielka Waleria Merwidówna. Strażacy z Młynów początkowo zbierali się w budynku szkoły, który po roku 1968 przejęli na własność. W 1974 roku otwarto nową strażnicę, w której znajdują się dwie sale, garaż, kotłownia i kuchnia. OSP Młyny liczy ponad 40 członków. W roku 2010 odbyły się w Młynach Dożynki Gminne. W 2013 roku miał miejsce jubileusz 85-lecie OSP Młyny połączony z nadaniem sztandaru dla tutejszej jednostki.
Wieś liczy około 156 domów i ponad 500 mieszkańców.

</doc>
<doc id="400368" url="https://pl.wikipedia.org/wiki?curid=400368" title="Młyny (województwo zachodniopomorskie)">
Młyny (województwo zachodniopomorskie)

Młyny – wieś w Polsce położona w województwie zachodniopomorskim, w powiecie pyrzyckim, w gminie Pyrzyce.
W latach 1975–1998 miejscowość administracyjnie należała do województwa szczecińskiego.
Zobacz też: Młyny, Młyny Piekarskie 

</doc>
<doc id="400369" url="https://pl.wikipedia.org/wiki?curid=400369" title="Mnichowice (województwo dolnośląskie)">
Mnichowice (województwo dolnośląskie)

Mnichowice – wieś w Polsce położona w województwie dolnośląskim, w powiecie wrocławskim, w gminie Żórawina.
W latach 1975–1998 miejscowość administracyjnie należała do województwa wrocławskiego.
Nazwa.
Według niemieckiego językoznawcy Heinricha Adamy’ego nazwa miejscowości pochodzi od polskiej nazwy "mnich" z powodu przynależności do komturii joannitów Bożego Ciała we Wrocławiu.. W swoim dziele o nazwach miejscowych na Śląsku wydanym w 1888 roku we Wrocławiu jako najstarszą zanotowaną nazwę miejscowości wymienia nazwę w obecnym polskim brzmieniu "Mnichowice" podając jej znaczenie "Monchsdorf" czyli po polsku "Wieś mnichów". Stanisław Rospond uważa, iż nie jest to typowa nazwa patronimiczna.
W przeszłości miejscowość nosiła nazwy - "Allodium monachorum"-1353, Monchdorf - 1439, Monchsdorf - 1451, Monschedorff - 1460, Mnichowice - 1661,Minchwitz - 1669, Munchwitz - 1795, 1818, 1830, 1845oraz później do ok. 1937 odtąd - Munchau - do 1945 Po 1945 - Mnichowce.
Historia.
W 1339 r. (?) wieś wymieniona jako należąca do komturii joannitów Bożego Ciała we Wrocławiu (wraz z Turowem). W 1353 r. wzmiankowana jako "Allodium monachorum" w księdze ziemskiej należąca do komandorii j. w., z 16 łanami kmiecymi, 2 wolnymi łanami sołectwa, karczmą i folwarkiem o 5 wielkich łanach należących do mnichów, łącznie około 26 łanów. W 1443 r. we wsi było już 28 łanów. W 1451 r. są wymienione w dokumencie wrocławskie kapituły katedralnej jako oddane zestaw biskupowi Franzowi (wraz z Mędłowem, Rzeplinem, Wilkowicami). Istnieje teoria, iż wcześniejsza nazwa Mnichowic brzmiała "Radomierzyce"; Mnichowice pojawiły się w dokumentach dopiero wtedy, gdy zniknęły Radomierzyce. Jeszcze pod nazwą Radimierzyce wieś została nabyta przez rycerzy - szpitalników przed 1269 r. i w tym samym roku obsadzona na prawie niemieckim. Pojawiająca się w dokumencie z 1353 r. (patrz wyżej) nazwa "allodium monachorum" zastąpiła dawną patronimiczną nazwę "Radomierzyce". Własność komturii joannitów stanowiły Mnichowice do sekularyzacji w 1810 r.
Zobacz też: Mnichowice

</doc>
<doc id="400370" url="https://pl.wikipedia.org/wiki?curid=400370" title="Mnichowice (województwo wielkopolskie)">
Mnichowice (województwo wielkopolskie)

Mnichowice – wieś w Polsce położona w województwie wielkopolskim, w powiecie kępińskim, w gminie Bralin.
W latach 1975–1998 miejscowość administracyjnie należała do województwa kaliskiego. Wieś ta posiada bogatą przeszłość.
Wieś należała od 1220 r. do klasztoru Augustynów we Wrocławiu na Piasku, stąd też pochodzi nazwa Mnichowice – od Mnichów. Darował je wówczas klasztorowi Henryk Brodaty pn. Chosnewe, Chosnow. Aktem z 1276 r. Książę Henryk IV zezwolił na lokację wsi na prawie niemieckim. Dzieje tej wsi opiewają również pobyt św. Jadwigi, która przejeżdżając miała tu odpoczywać. Ku jej czci zbudowano kaplicę przydrożną, pierwotnie od 1640 r. drewnianą, a od 1891 murowaną. Zależność wsi od klasztoru miała jeszcze miejsce w 1810 r. po czym rząd pruski sekularyzował jej dobra.
W 1936 r. Antoni Gabriel, mieszkaniec wioski, zbudował samolot "Śląsk", na którym dokonał lotów w najbliższej okolicy powiatu.
W latach 1940-1944 w miejscowości tej znajdował się obóz jeńców angielskich.
Kościół pw. św. Katarzyny -
Wzmianki o drewnianym kościele w Mnichowicach odnajdujemy w 1602 r. Obecna świątynia, murowana, późnobarokowa, jednonawowa, zwrócona prezbiterium ku południu, została wzniesiona w 1802 r., natomiast w 1858, 1887, 1956 r. poddano ją renowacji. Prezbiterium kościoła jest zamknięte półkoliście, z zakrystią od strony wschodniej. Wnętrze świątyni jest nakryte stropem płaskim, w nawie z fasetą. Chór muzyczny jest drewniany, wsparty na profilowanych słupach, z parapetem wklęsło-wypukłym. Ołtarz główny kościoła, dwa boczne, ambona, chrzcielnica oraz organy są wykonane w stylu klasycystycznym, z pocz. XIX w. W ołtarzu bocznym znajduje się obraz Matki Boskiej Różańcowej z pocz. XIX w. Obrazy: Mała św. Rodzina, św. Florian, scena Ofiarowania Chleba, czterej ewangeliści pochodzą z I poł. XIX w. Rzeźby z przełomu XVIII/XIX w. przedstawiają Chrystusa Ukrzyżowanego z Matką Boską, św. Janem i Marią Magdaleną, Chrystusa Zmartwychwstałego, Chrystusa Frasobliwego, św. Jana Nepomucena. Okna świątyni są zamknięte łukiem półkolistym. Dachy kościoła są dwuspadowe, natomiast kwadratowa wieża od strony północnej, jest dwukondygnacjowa zwieńczona hełmem piramidalnym z latarnią, kryta blachą.
Kościół pw. św. Jadwigi -
Na pamiątkę kiedy św. Jadwiga zatrzymała się na odpoczynek w trakcie podróży do swojego małżonka Henryka Brodatego w 1228 r., postawiono krzyż. W 1640 r. na dawnej posiadłości Szymona Kupca wybudowano drewnianą kaplicę ku czci św. Jadwigi. Anonimowy kronikarz opisywał, iż wiele łask uzdrowień doznawano w kaplicy mnichowickiej. Za łaskę zdrowia Ludwik Mosch na miejscu drewnianej kapliczki w latach 1890-1891 wybudował murowany kościół w stylu neogotyckim. 18 września 1891 r. świątynia została poświęcona. Obecnie odbywają się tam msze dwa razy w roku.

</doc>
<doc id="400371" url="https://pl.wikipedia.org/wiki?curid=400371" title="Mnichowo (województwo warmińsko-mazurskie)">
Mnichowo (województwo warmińsko-mazurskie)

Mnichowo (niem. "Groß Mönsdorf") – wieś w Polsce położona w województwie warmińsko-mazurskim, w powiecie kętrzyńskim, w gminie Reszel przy drodze wojewódzkiej nr 593.
W latach 1975–1998 miejscowość administracyjnie należała do województwa olsztyńskiego.
Historia.
Wieś została założona w 1368 roku. Wówczas miała nazwę Hohenborn. W XVIII wieku wieś nazywana była Műnchsdorf, a pod koniec tego wieku Groß Mönsdorf po wydzieleniu folwarku Klein Mönsdorf. W XIX wieku nazwę miejscowości zapisywano jako Groß Műnchsdorf.
Mnichowo było siedzibą gromady od ich utworzenia do roku 1957, kiedy Mnichowo przyłączone zostało do gromady Reszel.
Michowo jest wsią sołecką. Do sołectwa Mnichowo w roku 1973 należały miejscowości: Biel (PGR), Czarnowiec (PGR), Grodzki Młyn, Mnichowo i Mnichówko (PGR i osada nie istnieje).
Zobacz też.
Mnichowo, Mnichów

</doc>
<doc id="400372" url="https://pl.wikipedia.org/wiki?curid=400372" title="Mnichowo (województwo wielkopolskie)">
Mnichowo (województwo wielkopolskie)

Mnichowo – wieś w Polsce położona w województwie wielkopolskim, w powiecie gnieźnieńskim, w gminie Gniezno.
Wieś duchowna, własność kapituły katedralnej gnieźnieńskiej, pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość administracyjnie należała do województwa poznańskiego.
W 2014 została wydana książka o Mnichowie "Zarys dziejów Mnichowa".
Charakterystyka.
Zabytki:
We wsi znana jest legenda o świątyni zbudowanej przez mnichów, która została zalana – dzisiaj znajduje się tam staw.
Wieś posiada też remizę strażacką, która jest siedzibą ochotniczej straży pożarnej, oraz boisko sportowe.

</doc>
<doc id="400373" url="https://pl.wikipedia.org/wiki?curid=400373" title="Mnichus">
Mnichus

Mnichus (do 2009 "Mnichów", niem. "Münchhausen") – wieś w województwie opolskim, w powiecie opolskim, w gminie Ozimek.
W potocznym obiegu funkcjonuje także nazwa "Mnichów", którą wieś nosiła oficjalnie do 2008.

</doc>
<doc id="400374" url="https://pl.wikipedia.org/wiki?curid=400374" title="Mnichów (województwo świętokrzyskie)">
Mnichów (województwo świętokrzyskie)

Mnichów – wieś w Polsce, położona w województwie świętokrzyskim, w powiecie jędrzejowskim, w gminie Jędrzejów. Leży na trasie Kraków – Warszawa (droga krajowa nr 7).
W latach 1975–1998 miejscowość administracyjnie należała do województwa kieleckiego.
Mnichów nie jest typową wsią o strukturze zatrudnienia w rolnictwie. Wiele ludzi znajduje zatrudnienie w pobliskich miastach (Jędrzejów, Kielce), a także w samym Mnichowie, w którym funkcjonuje kilka zakładów pracy w tym największy: Dom Pomocy Społecznej dla dzieci i kobiet niepełnosprawnych. Zatrudnienie znajduje tam ok. 100 osób.
W Mnichowie w okresie wakacji odbywają się festyny. W roku 2006 Mnichów był gospodarzem dożynek gminy Jędrzejów.
Edukacja.
W Mnichowie funkcjonuje publiczna szkoła podstawowa.
Podział administracyjny.
Mnichów jest podzielony na kilka osiedli. Największym z nich są "Górki". Pozostałe to: "Nowa Wieś", "Stara Wieś", "Zakościele", "Podlesie", "Przyszosie" i "Zaogrodzie".

</doc>
<doc id="400375" url="https://pl.wikipedia.org/wiki?curid=400375" title="Mników (województwo dolnośląskie)">
Mników (województwo dolnośląskie)

Mników – wieś w Polsce położona w województwie dolnośląskim, w powiecie strzelińskim, w gminie Przeworno.
W 2022 miejscowość została podłączona do sieci wodociągowej. Była ostatnią miejscowością w gminie i powiecie, która nie miała dostępu do bieżącej wody.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Demografia.
Według Narodowego Spisu Powszechnego (III 2011 r.) liczył 41 mieszkańców. Jest najmniejszą miejscowością gminy Przeworno.

</doc>
<doc id="400376" url="https://pl.wikipedia.org/wiki?curid=400376" title="Mników (województwo małopolskie)">
Mników (województwo małopolskie)

Mników – wieś w Polsce, położona w województwie małopolskim, w powiecie krakowskim, w gminie Liszki, u wylotu Doliny Mnikowskiej.
Historia.
Pierwsza wzmianka o wsi pochodzi z 1384 roku. Właścicielami byli kolejno: Piotr z Mnikowa, Jan Kożuszek z Mnikowa, Marcin Frykacz z Mnikowa, Piotr Frykacz z Mnikowa, Mikołaj Wolski.
Mikołaj Wolski z inspiracji papieża Klemensa VIII, zaproponował kamedułom z eremu Montis Coronae w Italii fundację w Krakowie. 22 lutego 1604 r. aktem w urzędzie grodzkim w Krakowie zapisał na rzecz fundacji wsie Mników i Mnikówek.
Murowany folwark wybudowany przez kamedułów w XVIII w. wraz z jedną trzecią areału ziemi (95 ha) wydzierżawiło w 1928 r. zgromadzenie ss. Albertynek. Pozostałą część (200 ha) zakupił Józef Nieniewski. Po upaństwowieniu ziemi w 1950 r., majątkiem zarządzała rolnicza spółdzielnia produkcyjna.
W latach 1975–1998 w województwie krakowskim.

</doc>
<doc id="400377" url="https://pl.wikipedia.org/wiki?curid=400377" title="Mniszek (wieś w województwie kujawsko-pomorskim)">
Mniszek (wieś w województwie kujawsko-pomorskim)

Mniszek – wieś w Polsce położona w województwie kujawsko-pomorskim, w powiecie świeckim, w gminie Dragacz.
W latach 1975–1998 miejscowość administracyjnie należała do województwa bydgoskiego. Według Narodowego Spisu Powszechnego (III 2011 r.) liczyła 137 mieszkańców. Jest dwunastą co do wielkości miejscowością gminy Dragacz.
Mennonici.
Prawdopodobnie jeszcze w XVII wieku przejściowo lub na dłużej w miejscowości osiedlili się mennonici. Mieli oni za zadanie zagospodarować obszary w dolinie Wisły, która dotąd często była zalewana przez rzekę. Osiedlali się oni na tych ziemiach na prawie holenderskim. Oznacza to, że mogli oni czerpać zyski z tytułu dzierżawy, ale bez prawa do własności ziemi i bez możliwości nabycia jej przez zasiedzenie.
II wojna światowa.
Miejsce martyrologii: w latach 1939-1945 w okolicach wsi, hitlerowcy w bestialski sposób pomordowali ok. 10-12 tys. mieszkańców w tym księży, pacjentów zakładu psychiatrycznego i nauczycieli.
Pomnik przyrody.
We wsi koło przystanku PKS rośnie uznany za pomnik przyrody Dąb szypułkowy o obwodzie 400 cm.

</doc>
<doc id="400378" url="https://pl.wikipedia.org/wiki?curid=400378" title="Mniszek (województwo lubelskie)">
Mniszek (województwo lubelskie)

Mniszek – wieś w Polsce położona w województwie lubelskim, w powiecie kraśnickim, w gminie Gościeradów.
Wieś duchowna położona była w drugiej połowie XVI wieku w powiecie urzędowskim województwa lubelskiego. W latach 1975–1998 miejscowość administracyjnie należała do województwa tarnobrzeskiego.
Wieś stanowi sołectwo gminy Gościeradów. Według Narodowego Spisu Powszechnego (III 2011 r.) wieś liczyła 372 mieszkańców. 
Historia.
Od roku 1373 i następnych wieś stanowi własność opactwa klarysek św. Andrzeja w Krakowie. Mniszek wymieniony jest w falsyfikacie w którym rzekomo Bolesław V Wstydliwy przeznacza wieś dla klarysek, dokument pochodził z lat 1257 i 1262. Natomiast nie wymieniona jest wieś Mniszek w dokumencie autentycznym przywróconym (odtworzonym) w XIII wieku. Według Długosza Bolesław Wstydliwy nadał(?) klaryskom wieś Tuczynę nad rzeką tej samej nazwy, pola wsi zniszczonej wojnami, porosłej dębami, wśród których powstała pustelnia, następnie w miejscu tym lokowano nową wieś (Długosz L.B. t.II s.505, t.III s.315).
W roku 1404 opatka i konwent klasztoru klarysek św. Andrzeja zezwalają kmieciowi Mikołajowi zwanemu Mniszek na zbudowanie młyna w miejscu zwanym Tuczyna i urządzenie barci. Po 6 latach wolnizny ma płacić on czynsz w wymiarze jednej grzywny.
Wierni kościoła rzymskokatolickiego należą do parafii św. Andrzeja w Borowie zapisy o tym pochodzą już z XIV wieku.

</doc>
<doc id="400380" url="https://pl.wikipedia.org/wiki?curid=400380" title="Mniszek (województwo świętokrzyskie)">
Mniszek (województwo świętokrzyskie)

Mniszek – wieś sołecka w Polsce położona w województwie świętokrzyskim, w powiecie jędrzejowskim, w gminie Małogoszcz Leży nad Białą Nidą.
W latach 1975–1998 miejscowość administracyjnie należała do województwa kieleckiego.
Historia.
Według Słownika geograficznego Królestwa Polskiego z roku 1885 Mniszek i Mniszek-Dziadowo, stanowiły wsie w powiecie jędrzejowskim, gminie i parafii Złotniki. Mniszek w 1827 roku był wsią poduchowną (wspomina o nim Długosz t. III, 372) – był wsią klasztoru cystersów jędrzejowskich w województwie sandomierskim w ostatniej ćwierci XVI wieku, aż do supresji zakonu., posiadał 18 domów i 139 mieszkańców. Po przejściu na własność rządu należał do ekonomii Jędrzejów.
Spis z roku 1921 umieszcza Mniszek w gminie Złotniki było tu wówczas 33 domy i 205 mieszkańców. Natomiast Mniszek-Dziadowo liczył 16 domów i 90 mieszkańców

</doc>
<doc id="400381" url="https://pl.wikipedia.org/wiki?curid=400381" title="Mniszki (województwo łódzkie)">
Mniszki (województwo łódzkie)

Mniszki – wieś w Polsce, położona w województwie łódzkim, w powiecie łęczyckim, w gminie Łęczyca. Wchodzi w skład sołectwa Janków.
W latach 1975–1998 miejscowość administracyjnie należała do województwa płockiego.
W roku 2011 wieś Mniszki zamieszkiwało 114 osób. 

</doc>
<doc id="400382" url="https://pl.wikipedia.org/wiki?curid=400382" title="Mniszki (województwo wielkopolskie)">
Mniszki (województwo wielkopolskie)

Mniszki – wieś (dawny folwark) w Polsce położona w województwie wielkopolskim, w powiecie międzychodzkim, w gminie Międzychód. Miejscowość wchodzi w skład sołectwa Mnichy-Mniszki.
Nazwa wsi wywodzi się od nazwy sąsiedniej wsi – Mnichy, której właścicielem – jeszcze na początku XV – był klasztor w Paradyżu. Wieś powstała w XVIII wieku prawdopodobnie na gruntach Mnichów, stąd nazwa.
W okresie Wielkiego Księstwa Poznańskiego (1815-1848) miejscowość wzmiankowana jako "Mnichy małe" należała do wsi mniejszych w ówczesnym pruskim powiecie Międzyrzecz w rejencji poznańskiej. Mnichy małe należały do okręgu kwileckiego tego powiatu i stanowiły odrębny majątek, którego właścicielem był wówczas Unruh. Według spisu urzędowego z 1837 roku wieś liczyła 81 mieszkańców, którzy zamieszkiwali 8 dymów (domostw).
W latach 1975–1998 miejscowość administracyjnie należała do województwa gorzowskiego.
W 2007 r. z inicjatywy Rady Sołeckiej i mieszkańców Mniszek Gmina Międzychód utworzyła Centrum Edukacji Regionalnej i Przyrodniczej, które zajęło zniszczone budynki gospodarskie dawnego folwarku Unruhów.
Zobacz też: Mniszki, Mniszki B

</doc>
<doc id="400383" url="https://pl.wikipedia.org/wiki?curid=400383" title="Mniszków (województwo dolnośląskie)">
Mniszków (województwo dolnośląskie)

Mniszków (niem. "Waltersdorf") – wieś w Polsce położona w województwie dolnośląskim, w powiecie karkonoskim, w gminie Janowice Wielkie, w Rudawach Janowickich w Sudetach Zachodnich.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Demografia.
Jest najmniejszą miejscowością gminy Janowice Wielkie. Według Narodowego Spisu Powszechnego liczyła 82 mieszkańców (III 2011 r.).
Zabytki.
Do wojewódzkiego rejestru zabytków wpisany jest obiekt:

</doc>
<doc id="400384" url="https://pl.wikipedia.org/wiki?curid=400384" title="Mniszków (województwo łódzkie)">
Mniszków (województwo łódzkie)

Mniszków – wieś w Polsce położona w województwie łódzkim, w powiecie opoczyńskim, w gminie Mniszków.
Do 1954 roku siedziba gminy Radonia. W latach 1975–1998 miejscowość administracyjnie należała do województwa piotrkowskiego.
Miejscowość jest siedzibą gminy Mniszków.
Wieś na Wzgórzach Opoczyńskich. Początki gminy Mniszków sięgają czasów średniowiecza. Przez jej tereny przebiegały szlaki komunikacyjne, łączące grody kasztelańskie w Wolborzu i Żarnowie. Większość wsi, wchodzących w skład gminy wspomina w swych dziełach Jan Długosz.
W Mniszkowie urodził się Krzysztof Poklewski-Koziełł, doktor nauk prawnych, specjalista w zakresie kryminologii i prawa karnego, przez ok. 50 lat sekretarz redakcji miesięcznika „Państwo i Prawo”.
Wierni Kościoła rzymskokatolickiego należą do parafii Najświętszego Serca Jezusowego w Zajączkowie.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="400385" url="https://pl.wikipedia.org/wiki?curid=400385" title="Moczydła (województwo mazowieckie)">
Moczydła (województwo mazowieckie)

Moczydła – wieś w Polsce położona w województwie mazowieckim, w powiecie mińskim, w gminie Jakubów.
Wieś szlachecka położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość administracyjnie należała do województwa siedleckiego.

</doc>
<doc id="400386" url="https://pl.wikipedia.org/wiki?curid=400386" title="Moczydło (województwo małopolskie)">
Moczydło (województwo małopolskie)

Moczydło – wieś w Polsce położona w województwie małopolskim, w powiecie miechowskim, w gminie Książ Wielki, przy DK7.
W latach 1975–1998 miejscowość administracyjnie należała do województwa kieleckiego. Integralne części miejscowości: Paulinów, Podworskie, Stara Wieś, Wilkus.

</doc>
<doc id="400387" url="https://pl.wikipedia.org/wiki?curid=400387" title="Moczydło (województwo śląskie)">
Moczydło (województwo śląskie)

Moczydło – wieś w Polsce położona w województwie śląskim, w powiecie myszkowskim, w gminie Niegowa.
Historia.
Miejscowość ma metrykę średniowieczną i wymieniana jest od XIV wieku. W 1322 "Mochidlo", 1423 "Moczidlo", 1423 "Moczidla", 1476 "Moczydla", 1487 "Moczdola", 1514 "Mocidla".
Miejscowość była wsią szlachecką. Od 1437 leżała w kluczu dóbr zamku mirowskiego należącego do polskiego rodu szlacheckiego Koziegłowskich herbu Lis. W 1445 należała do Rogowskich herbu Działosza, a od 1487 Myszkowskich herbu Jastrzębiec.
Miejscowość wymieniona została w XIX-wiecznym Słowniku geograficznym Królestwa Polskiego jako wieś włościańska, czyli należąca w całości do chłopów, leżąca w powiecie będzińskim w gminie i parafii Niegowa. W 1827 zanotowano 19 domów zamieszkanych przez 139 mieszkańców, a w 1885 wieś liczyła 23 domy zamieszkane przez 185 mieszkańców.
W latach 1975–1998 miejscowość administracyjnie należała do województwa częstochowskiego.

</doc>
<doc id="400389" url="https://pl.wikipedia.org/wiki?curid=400389" title="Moczydło (województwo zachodniopomorskie)">
Moczydło (województwo zachodniopomorskie)

Moczydło – (), wieś w Polsce położona w województwie zachodniopomorskim, w powiecie myśliborskim, w gminie Barlinek.
W latach 1975–1998 miejscowość administracyjnie należała do województwa gorzowskiego.
Niewielka śródleśna osada położona ok. 8 km na południowy wschód od Barlinka. Obok jezioro Sitno Moczydelskie z plażą i czynnym w sezonie polem namiotowym. Przez jezioro przepływa rzeka Santoczna.

</doc>
<doc id="400390" url="https://pl.wikipedia.org/wiki?curid=400390" title="Modliborzyce (województwo kujawsko-pomorskie)">
Modliborzyce (województwo kujawsko-pomorskie)

Modliborzyce – wieś w Polsce położona w województwie kujawsko-pomorskim, w powiecie inowrocławskim, w gminie Dąbrowa Biskupia.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 287 mieszkańców. Jest piątą co do wielkości miejscowością gminy Dąbrowa Biskupia.

</doc>
<doc id="400391" url="https://pl.wikipedia.org/wiki?curid=400391" title="Modliborzyce">
Modliborzyce

Modliborzyce – miasto w województwie lubelskim, w powiecie janowskim, położone na Równinie Biłgorajskiej.
Miejscowość ta od 1631 do 1869 roku posiadała prawa miejskie. W latach 1975–1998 administracyjnie należała do województwa tarnobrzeskiego. Od 1 stycznia 2014 ponownie jest miastem.
Miejscowa ludność wyznania katolickiego przynależy do Parafii św. Stanisława w Modliborzycach.
Miasto jest siedzibą miejsko-wiejskiej gminy Modliborzyce. Według danych GUS z 31 grudnia 2020 r. Modliborzyce liczyły 1459 mieszkańców.
Etymologia nazwy.
Nazwa miejscowości wywodzi się bezpośrednio od istniejących już Modliborzyc w powiecie opatowskim i . Pierwszy człon imienia Modlibor występuje w formie czasownikowej "modli-" (modlić, prosić), natomiast drugi człon jest rzeczownikowy "bor "(walka) oraz przez dodanie przyrostka ice. W źródłach historycznych z 1676 roku odnotowano zapis "Modliborzyce parochia, oppidum", czyli w postaci geograficzno-ortograficznej dzisiejszej.
Położenie.
Historycznie położone są w Małopolsce (początkowo w ziemi sandomierskiej, a następnie w ziemi lubelskiej).
Modliborzyce położone są na pograniczu trzech regionów geograficznych: Wyżyny Lubelskiej, Kotliny Sandomierskiej i Roztocza. Jej południowa część wchodzi w skład parku krajobrazowego Lasy Janowskie, zaś północna znajduje się w granicach Roztoczańskiego obszaru chronionego krajobrazu. Charakterystyczne dla tych terenów jest występowanie długich, suchych dolin rozdzielających wzgórza, licznych wąwozów i jarów.
Historia.
Dzieje Modliborzyc rozpoczynają się 27 lutego 1631 roku. Wtedy to Stanisław Wioteski stolnik bełski herbu Rola uzyskał od króla Zygmunta III Waza przywilej założenia miasta na gruntach istniejącej już wcześniej wsi Słupie. 1 maja 1642 roku zakończono proces lokalizacji wydaniem przez Wioteskiego przywileju miasta Modliborzyce. W latach 1644–1664 w miejscowości trwała budowa kościoła pw. św. Stanisława Biskupa i Męczennika. Po Wioteskich właścicielem miasto został Mikołaj Słoniewski. W kolejnych latach na terenie Modliborzyc zaczęła rosnąć liczba ludności pochodzenia żydowskiego. Skutkiem tego była budowa synagogi przed rokiem 1690. Przemarsz jedenastu chorągwi wojska w 1697 roku poczynił duże szkody w mieście. Następnie w 1706 roku w Modliborzycach stacjonowały oddziały rosyjskie, które także negatywnie wpłynęły na miasto.
W XVII wieku miejscowość kilkakrotnie zmieniała właścicieli. Pierwszym z nich była rodzina Nahoreckich. Następnie Samuel Nahorecki podzielił Modliborzyce pomiędzy swoje córki Teofilę i Teresę. Poprzez śluby, następnymi współwłaścicielami miasta zostali: Wojciech Wiercieński (drugi mąż Teofili), oraz Antoni Doliński (trzeci mąż Teresy). Z czasem pomiędzy rodzinami wybuchł spór i po wielu procesach sądowych jedynymi właścicielami miasta zostali Dolińscy. Ponieważ Antoni Doliński nie posiadał syna, w 1811 roku dziedzicem Modliborzyc został jego bratanek Feliks Doliński (sędzia Trybunału Lubelskiego, poseł na sejm). Ostatnimi właścicielami miasta zostali bracia Gorzkowscy (Edmund i Władysław).
Duże szkody w Modliborzycach wyrządziły dwa pożary: w 1804, a następnie w 1841 roku. Kilka lat później w 1855 roku w mieście wybuchła epidemia cholery która zdziesiątkowała mieszkańców.
W 1863 roku podczas Powstania Styczniowego Ignacy Solman (właściciel Wolicy) wraz z dziedzicami okolicznych majątków ziemskich zorganizował oddział powstańczy (około 50 osób). W trakcie marszu na Janów Lubelski doszło do potyczki. Wskutek zdrady oddział został rozbity, a Ignacy Solman zabity przez Kozaków kilka dni po tym wydarzeniu.
Na skutek represji popowstańczych w 1869 roku Modliborzyce utraciły prawa miejskie i zostały włączone do gminy Modliborzyce (istniejącej od 1864 roku). Jednak mimo to miejscowość nie przestała się rozwijać. Pod koniec XIX wieku powstała apteka i warzelnia miodu. 18 maja 1913 roku władze gubernialne wydały pozwolenie na utworzenie Towarzystwa Ogniowego.
Mieszkańcy Modliborzyc brali udział w wojnie polsko-bolszewickiej.
11 listopada 1928 roku w dziesiątą rocznicę odzyskania przez Polskę niepodległości władze gminy ufundowały tablicę upamiętniającą mieszkańców gminy, którzy oddali swoje życie podczas I wojny światowej. Została umieszczona na ścianie kościoła. Dziś możemy podziwiać jej zrekonstruowaną wersję z 2005 roku.
We wrześniu 1939 roku Modliborzyce zostały dwa razy zbombardowane (8 i 15 września 1939). W wyniku nalotów zginęło około 87 osób, a większa część zabudowań została zniszczona. W 1940 roku do Modliborzyc przywieziono z Wiednia około 1200 Żydów. Na skutek biedy część z nich zmarła z głodu. W październiku ludność żydowska została przewieziona do Zaklikowa, a stamtąd do obozu zagłady w Bełżcu. Również w 1940 r. na terenie miejscowości powstały pierwsze komórki konspiracyjnej Polskiej Organizacji Zbrojnej. Rozwijała ona swą działalność do 26 sierpnia 1942 r., kiedy to po jej wykryciu Niemcy spacyfikowali Modliborzyce. W latach następnych w okolicy aktywnie działały oddziały BCh, AK, GL i AL. 5 października 1943 roku Modliborzyce przez kilka godzin znajdowały się w ręku oddziałów Gwardii Ludowej – „Lemiszewskiego” Karola Lemichow – Herzenberga i „Grzybowskiego” Władysława Skrzypka. Zniszczyły one wyposażenie Urzędu Gminy, poczty i mleczarni. W marcu 1944 roku oddział NOW AK Ojca Jana zaatakował posterunek granatowej policji. W kwietniu natomiast kolejnego ataku na miejscowość dokonały połączone oddziały AL pod dowództwem Aleksandra Szymańskiego i partyzantki radzieckiej S. Sankowa. Niemcy opuścili ostatecznie Modliborzyce w lipcu tego roku.
Po wojnie nastąpił rozwój miejscowości. W roku 1945 przeprowadzono Elektryfikację. Odbudowano szkołę zniszczoną w trakcie bombardowania. W ciągu kilkunastu kolejnych lat w Modliborzycach zaczynają funkcjonować: ośrodek zdrowia, nadleśnictwo, przedszkole, kino i Państwowe Gospodarstwo Rybne. Dom Kultury rozpoczął swoją działalność w budynku dawnej synagogi.
1 stycznia 2014 Modliborzyce odzyskały status miasta.
Zabytki i atrakcje turystyczne.
Ze względu na swoje położenie geograficzne, Modliborzyce to miejscowość o dużych walorach turystycznych. Lasy, oraz wspaniałe rozciągające się pola stanowią bardzo ważny element krajobrazu.
Zdecydowanie najważniejszym zabytkiem w Modliborzycach jest kościół parafialny. Jego budowa trwała od 1644 do 1664 roku. W pobliżu niego znajduje się dzwonnica pochodząca z 1775 roku. Następnym zabytkiem jest synagoga wybudowana w okolicach 1760 roku. Obecnie pełni ona funkcję Gminnego Ośrodka Kultury (w skrócie GOK).
Sport.
W mieście działa klub piłki nożnej, GKS Modliborzyce, grający w A klasie.

</doc>
<doc id="400393" url="https://pl.wikipedia.org/wiki?curid=400393" title="Modliborzyce (województwo świętokrzyskie)">
Modliborzyce (województwo świętokrzyskie)

Modliborzyce – wieś sołecka w Polsce, położona w województwie świętokrzyskim, w powiecie opatowskim, w gminie Baćkowice.
Były wsią benedyktynów świętokrzyskich w województwie sandomierskim w ostatniej ćwierci XVI wieku. 
Przez wieś przechodzi czerwony szlak turystyczny z Gołoszyc do Piotrowic.
Historia.
Nazwa wsi według przekazu pochodzi od słów "modlić się w borze" i ponoć została nadana przez Bartłomieja z Opatowa, który w 1444 r. powiększył i wymurował stojącą tu kapliczkę benedyktynów świętokrzyskich, wokół której powstała wkrótce leśna osada. Kolatorem powstałego w ten sposób kościoła był opat świętokrzyski. Pierwszym proboszczem parafii był Bartłomiej z Opatowa.
Według innej teorii nazwa to przymiotnik dzierżawczy od męskiego imienia Modlibor.
W 1608 r. opat Bogusław Radoszewski ofiarował plac na budowę modliborzyckiego szpitala. W 1657 r. król Szwecji, Karol X Gustaw przyjmował tu Rakoczego. Podczas uroczystości 11 kwietnia 1657 r. wywiązała się strzelanina, w której zabity został Philipp, książę Nassauski. Następnego dnia, po naradzie wojennej, wojska pomaszerowały przez Ćmielów, w kierunku Zawichostu w celu przeprawienia się przez Wisłę.
Za czasów II RP roku siedziba gminy Modliborzyce. W latach 1975–1998 miejscowość administracyjnie należała do województwa tarnobrzeskiego.

</doc>
<doc id="400394" url="https://pl.wikipedia.org/wiki?curid=400394" title="Modła (województwo łódzkie)">
Modła (województwo łódzkie)

Modła – wieś w Polsce położona w województwie łódzkim, w powiecie skierniewickim, w gminie Słupia.
Historia.
Wieś kapituły katedralnej gnieźnieńskiej w ziemi rawskiej województwa rawskiego w 1792 roku. W latach 1975–1998 miejscowość administracyjnie należała do województwa skierniewickiego.

</doc>
<doc id="400395" url="https://pl.wikipedia.org/wiki?curid=400395" title="Modła (powiat koniński)">
Modła (powiat koniński)

Modła – wieś w Polsce położona w województwie wielkopolskim, w powiecie konińskim, w gminie Rzgów.
W latach 1975–1998 miejscowość administracyjnie należała do województwa konińskiego.
Zobacz też: Modła, Modła Królewska 

</doc>
<doc id="400396" url="https://pl.wikipedia.org/wiki?curid=400396" title="Modrzewie (województwo dolnośląskie)">
Modrzewie (województwo dolnośląskie)

Modrzewie – wieś w Polsce położona w województwie dolnośląskim, w powiecie lwóweckim, w gminie Wleń.
Wieś położona jest na południu Polski położone pomiędzy wzniesieniami Gór Kaczawskich: Górą Tarczynką (422 m n.p.m.), Leśnik (486 m n.p.m.) a Kobylicą (321 m n.p.m.) nad potokiem Modrzewka. Leży w granicach Parku Krajobrazowego Doliny Bobru.
Podział administracyjny.
W latach 1975–1998 miejscowość administracyjnie należała do województwa jeleniogórskiego.

</doc>
<doc id="400397" url="https://pl.wikipedia.org/wiki?curid=400397" title="Modrzewie (województwo mazowieckie)">
Modrzewie (województwo mazowieckie)

Modrzewie – wieś w Polsce położona w województwie mazowieckim, w powiecie sierpeckim, w gminie Szczutowo.
W latach 1975–1998 miejscowość administracyjnie należała do województwa płockiego.

</doc>
<doc id="400398" url="https://pl.wikipedia.org/wiki?curid=400398" title="Modrzewie (województwo świętokrzyskie)">
Modrzewie (województwo świętokrzyskie)

Modrzewie – wieś w Polsce, położona w województwie świętokrzyskim, w powiecie starachowickim, w gminie Pawłów.
W latach 1975–1998 miejscowość położona była w województwie kieleckim.
Historia wsi.
W XV w. dziedzicem połowy (2 łany) jest szlachcic Nagórski, druga połowa (2 łany) należy do biskupów krakowskich.
1470–1480 – dziesięcinę dowożono plebanowi w Waśniowie (Jan Długosz L.B. t.II s.474).
W wieku XIX Modrzewie wieś w powiecie iłżeckim, gminie Tarczek, parafii Świętomarz.
W roku 1885 spisano 14 domów i 93 mieszkańców, 220 mórg dworskich i 70 mórg włościańskich.

</doc>
<doc id="400399" url="https://pl.wikipedia.org/wiki?curid=400399" title="Modrzewina (województwo mazowieckie)">
Modrzewina (województwo mazowieckie)

Modrzewina – wieś w Polsce położona w województwie mazowieckim, w powiecie grójeckim, w gminie Goszczyn. 
W latach 1975–1998 miejscowość administracyjnie należała do województwa radomskiego.

</doc>
<doc id="400400" url="https://pl.wikipedia.org/wiki?curid=400400" title="Modrzewina (województwo świętokrzyskie)">
Modrzewina (województwo świętokrzyskie)

Modrzewina – wieś sołecka w Polsce położona w województwie świętokrzyskim, w powiecie koneckim, w gminie Stąporków.
W latach 1975–1998 miejscowość administracyjnie należała do województwa kieleckiego.
Wierni Kościoła rzymskokatolickiego należą do parafii Matki Bożej Częstochowskiej w Miedzierzy.

</doc>
<doc id="400401" url="https://pl.wikipedia.org/wiki?curid=400401" title="Modrzew (województwo łódzkie)">
Modrzew (województwo łódzkie)

Modrzew – wieś w Polsce położona w województwie łódzkim, w powiecie opoczyńskim, w gminie Opoczno.
W latach 1975–1998 miejscowość administracyjnie należała do województwa piotrkowskiego.
Fragment wsi od strony północnej jest nazywany „górką”.
Wierni kościoła rzymskokatolickiego należą do parafii św. Wojciecha w Kraśnicy.

</doc>
<doc id="400403" url="https://pl.wikipedia.org/wiki?curid=400403" title="Modzele (województwo mazowieckie)">
Modzele (województwo mazowieckie)

Modzele – wieś w Polsce położona w województwie mazowieckim, w powiecie makowskim, w gminie Młynarze.
Wieś szlachecka położona była w drugiej połowie XVI wieku w powiecie różańskim ziemi różańskiej. W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Stanisława w Sieluniu.

</doc>
<doc id="400404" url="https://pl.wikipedia.org/wiki?curid=400404" title="Mogielnica (województwo podkarpackie)">
Mogielnica (województwo podkarpackie)

Mogielnica (do 1968 roku Mogielnice) – wieś w Polsce położona w województwie podkarpackim, w powiecie rzeszowskim, w gminie Boguchwała.
W latach 1975–1998 miejscowość administracyjnie należała do województwa rzeszowskiego.
Miejscowość jest siedzibą parafii Podwyższenia Krzyża Świętego i NMP Matki Kościoła, należącej do dekanatu Boguchwała, diecezji rzeszowskiej.
Mogielnica

</doc>
<doc id="400405" url="https://pl.wikipedia.org/wiki?curid=400405" title="Mogilno (województwo łódzkie)">
Mogilno (województwo łódzkie)

Mogilno – wieś w Polsce położona w województwie łódzkim, w powiecie sieradzkim, w gminie Warta.
W latach 1975–1998 miejscowość administracyjnie należała do województwa sieradzkiego.
Mieszkają tam potomkowie szlacheckiego rodu Sujeckich i Śniadków.

</doc>
<doc id="400406" url="https://pl.wikipedia.org/wiki?curid=400406" title="Mogilno (województwo małopolskie)">
Mogilno (województwo małopolskie)

Mogilno – wieś w Polsce położona w województwie małopolskim, w powiecie nowosądeckim, w gminie Korzenna.
W latach 1975–1998 miejscowość administracyjnie należała do województwa nowosądeckiego.
Historia.
Pierwsze informacje o wsi pochodzą z 1299 r.: "Wieś Mogilno nadana Janowi zwanemu Bogaczem, mieszczaninowi sądeckiemu przez Gryfinę".
W XIV wieku został zbudowany drewniany kościół pw. św. Jana Chrzciciela, który spłonął ok. 1558 r. W 1596 r. powstała tu pierwsza szkoła. Istniejąca obecnie placówka została wybudowana w 1968 r.
Ok. 1558 r. powstała we wsi kamienia kaplica pw. św. Anny. Nowy kościół pw. św. Marcina biskupa z Tours zbudowano z drewna modrzewiowego w XVII wieku. Jego remont przeprowadzono w 1891 r. i w 1930 r.
W Mogilnie w 1770 r., czyli dwa lata przed pierwszym rozbiorem Polski, został podpisany akt przyłączenia części ziem sądeckich do Królestwa Węgier.
Rezerwat przyrody na stoku Jodłowej Góry.
W Mogilnie znajduje się rezerwat florystyczny „Cisy w Mogilnie” (651 m n.p.m.) o powierzchni około 35 ha. Został on utworzony w 1963 r. Położony jest na stoku Jodłowej Góry. Zaistniał dla ochrony naturalnego stanowiska cisów. Na terenie rezerwatu rośnie około 800 okazów tych drzew, z których niektóre osiągają wysokość 9 m. Pod względem pokroju cisy przedstawiają różne formy: jednopienne, kilkupienne oraz krzaczaste.
Ochotnicza Straż Pożarna.
Ochotnicza Straż Pożarna w Mogilnie została założona w 1946 roku. Od 4 maja 2015 roku jednostka znajduje się w strukturach krajowego systemu ratowniczo-gaśniczego.

</doc>
<doc id="400407" url="https://pl.wikipedia.org/wiki?curid=400407" title="Mokra Wieś (województwo małopolskie)">
Mokra Wieś (województwo małopolskie)

Mokra Wieś (do XVIII w. "Mokra Dąbrowa") – wieś w Polsce położona w województwie małopolskim, w powiecie nowosądeckim, w gminie Podegrodzie.
Położenie.
Niewielka wieś położona wśród lasów w Beskidzie Wyspowym. Na wysokości od 400–450 m n.p.m. Zajmuje 4,29 km² (6.6% powierzchni gminy). Graniczy z: Rogami, Podegrodziem, Gostwicą, Długołęką-Świerklą, Owieczką oraz z Stroniami.
Toponimika.
Początkowa nazwa wsi to "Mokra Dąbrowa". Najstarsze zapisy tej nazwy to "Dubroua Mokra" i "Dabrowa Mokra" i pochodzą one z lat 80. XIII w. Nazwa Dąbrowa oznaczała miejsce mokre porośnięte lasem, jak również las dębowy.
Mieszkańcy nazwę wsi tłumaczą legendą mówiącą, że istniała kiedyś miejscowość o nazwie Dąbrówka. Pewnego roku wieś nawiedziły duże opady deszczu, co było przyczyną zapadania się położonej na wyżynie wsi. Ludzie opuścili Dąbrówkę i znaleźli nowe miejsce zamieszkania. Nowy teren był mokry, więc nowo powstałą wieś nazwano "Mokrą Wsią".
Historia.
Wieś wzmiankowana w dokumentach z 1280 i 1283, jako "Mokra Dąbrowa". Nazwa ta istniała do XVIII w. Wieś duchowna "Mokra Dąbrowa", własność klasztoru klarysek w Starym Sączu, położona była w drugiej połowie XVI wieku w powiecie sądeckim województwa krakowskiego.
Pierwszym sołtysem wsi był Goly, który wieś otrzymał od księżnej Kingi, wraz z przywilejem dziedziczenia przez jego synów funkcji sołtysa. Drugim sołtysem był jego syn Sieciech, który sprzedał sołtystwo Szymankowi, ale bez przywileju.
Od 1955 funkcjonuje w Mokrej Wsi jednostka OSP.
W latach 1975–1998 miejscowość administracyjnie należała do województwa nowosądeckiego.
Wierni Kościoła rzymskokatolickiego należą do parafii w Podegrodziu.
OSP Mokra Wieś.
Historia.
Jednostka Ochotniczej Straży Pożarnej w Mokrej Wsi powstała w 1955 z inicjatywy Wojciecha Kostrzewy, Stanisława Olszaka, Zbigniewa Olszaka, Piotra Hejmeja, Józefa Zwolińskiego, Władysława Niemca i Jana Lecha. W latach 1957–1962 wybudowano remizę. Jednak w 1985 decyzją walnego zebrania członków OSP postanowiono sprzedać budynek remizy. Nową siedzibę jednostki oddano do użytku w 1999. 22 września 2006 obchodzono jubileusz 50-lecia powstania OSP.
Wyposażenie.
Jednostka posiada na wyposażeniu: samochód Magirusmotopompę M8/8, zestaw do udzielania pierwszej pomocy, radiotelefon, agregat prądotwórczy oraz podstawowy sprzęt ratowniczy i gaśniczy.

</doc>
<doc id="400408" url="https://pl.wikipedia.org/wiki?curid=400408" title="Mokra Wieś (województwo mazowieckie)">
Mokra Wieś (województwo mazowieckie)

Mokra Wieś – wieś w Polsce położona w województwie mazowieckim, w powiecie wołomińskim, w gminie Tłuszcz.
Prywatna wieś szlachecka położona była w drugiej połowie XVI wieku w powiecie kamienieckim ziemi nurskiej województwa mazowieckiego. W latach 1975–1998 miejscowość administracyjnie należała do województwa ostrołęckiego.
Znajduje się tu Zespół Szkół oraz Mokra Wieś (przystanek kolejowy).

</doc>
<doc id="400409" url="https://pl.wikipedia.org/wiki?curid=400409" title="Górzyca (Ose)">
Górzyca (Ose)

Górzyca – przysiółek wsi Ose w Polsce, położony w województwie dolnośląskim, w powiecie oleśnickim, w gminie Międzybórz. Wchodzi w skład sołectwa Ose.
W latach 1975–1998 przysiółek administracyjnie należał do województwa kaliskiego.

</doc>
<doc id="400410" url="https://pl.wikipedia.org/wiki?curid=400410" title="Mokra (województwo lubuskie)">
Mokra (województwo lubuskie)

Mokra – wieś w Polsce położona w województwie lubuskim, w powiecie żarskim, w gminie Lubsko.
W latach 1975–1998 miejscowość administracyjnie należała do województwa zielonogórskiego.

</doc>
<doc id="400411" url="https://pl.wikipedia.org/wiki?curid=400411" title="Mokra (województwo opolskie)">
Mokra (województwo opolskie)

Mokra (dodatkowa nazwa w j. niem. Mokrau, ) – wieś w Polsce, położona w województwie opolskim, w powiecie prudnickim, w gminie Biała. Historycznie leży na Górnym Śląsku, na ziemi prudnickiej. Położona jest na terenie Równiny Niemodlińskiej, będącej częścią Niziny Śląskiej. Przepływa przez nią rzeka Biała.
W latach 1975–1998 miejscowość należała administracyjnie do ówczesnego województwa opolskiego.
Według danych na 2011 wieś była zamieszkana przez 163 osoby.
Geografia.
Położenie.
Wieś jest położona w południowo-zachodniej Polsce, w województwie opolskim, około 11 km od granicy z Czechami, w północno-wschodniej części Równiny Niemodlińskiej. Należy do Euroregionu Pradziad.
Środowisko naturalne.
W Mokrej panuje klimat umiarkowany ciepły. Średnia temperatura roczna wynosi +8,3 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Mokrej wynoszą 611 mm. Dominują wiatry zachodnie.
Nazwa.
Topograficzny opis Górnego Śląska z 1865 roku notuje wieś pod obecnie stosowaną, polską nazwą "Mokra", a także zgermanizowaną "Mokrau" we fragmencie "„Mockrau (1574 Mockry, polnisch Mokra)”". Ze względu na polskie pochodzenie nazwy nazistowska administracja III Rzeszy w 1936 roku wprowadziła nową, całkowicie niemiecką nazwę – "Nassau O.S." 9 września 1947 r. nadano miejscowości polską nazwę "Mokra".
Historia.
Pierwsza wzmianka o wsi pochodzi z 1384.
Miejscowość składała się z folwarku i wsi. W XIX wieku odbywała się tu specjalistyczna uprawa pszenicy i rzepaku. Wieś była własnością zamku w Chrzelicach.
Według spisu ludności z 1 grudnia 1910, na 316 mieszkańców Mokrej 13 posługiwało się językiem niemieckim, a 303 językiem polskim. Po I wojnie światowej we wsi powstał pomnik upamiętniający mieszkańców wsi, którzy zginęli podczas niej. W 1921 w zasięgu plebiscytu na Górnym Śląsku znalazła się tylko część powiatu prudnickiego. Mokra znalazła się po stronie wschodniej, w obszarze objętym plebiscytem. Do głosowania uprawnionych było w Mokrej 277 osób, z czego 170, ok. 61,4%, stanowili mieszkańcy (w tym 160, ok. 57,8% całości, mieszkańcy urodzeni w miejscowości). Oddano 274 głosy (ok. 98,9% uprawnionych), w tym 274 (100%) ważne; za Niemcami głosowało 241 osób (ok. 88%), a za Polską 33 osoby (ok. 12%).
W latach 1945–1950 Mokra należała do województwa śląskiego, a od 1950 do województwa opolskiego.
W latach 1945–1954 i 1973–1975 wieś należała do gminy Łącznik.
Zabytki.
Zgodnie z gminną ewidencją zabytków w Mokrej chronione są:
Turystyka.
Przez Mokrą prowadzą szlaki turystyczne:

</doc>
<doc id="400412" url="https://pl.wikipedia.org/wiki?curid=400412" title="Mokra (województwo świętokrzyskie)">
Mokra (województwo świętokrzyskie)

Mokra – wieś sołecka w Polsce położona w województwie świętokrzyskim, w powiecie koneckim, w gminie Stąporków.
W latach 1975–1998 miejscowość administracyjnie należała do województwa kieleckiego.
Przez wieś przechodzi zielony szlak rowerowy z Sielpii Wielkiej do Błotnicy.
W miejscowości działa klub piłkarski "Huragan Mokra"
Wierni kościoła rzymskokatolickiego należą do parafii św. Barbary w Krasnej.

</doc>
<doc id="400413" url="https://pl.wikipedia.org/wiki?curid=400413" title="Mokre (województwo łódzkie)">
Mokre (województwo łódzkie)

Mokre – wieś w Polsce położona w województwie łódzkim, w powiecie pajęczańskim, w gminie Siemkowice.
W latach 1975–1998 miejscowość administracyjnie należała do województwa sieradzkiego.

</doc>
<doc id="400414" url="https://pl.wikipedia.org/wiki?curid=400414" title="Mokre (województwo mazowieckie)">
Mokre (województwo mazowieckie)

Mokre – wieś w Polsce położona w województwie mazowieckim, w powiecie wołomińskim, w gminie Radzymin.
W latach 1975–1998 miejscowość administracyjnie należała do województwa warszawskiego.

</doc>
<doc id="400415" url="https://pl.wikipedia.org/wiki?curid=400415" title="Mokre (województwo opolskie)">
Mokre (województwo opolskie)

Mokre (cz. "Mokré", niem. "Mocker", dawniej "Moker") – wieś w Polsce położona w województwie opolskim, w powiecie głubczyckim, w gminie Głubczyce.
W latach 1945-54 siedziba gminy Mokre. W latach 1975–1998 miejscowość administracyjnie należała do ówczesnego województwa opolskiego.
Wioska obejmuje Obszar Chronionego Krajobrazu Rejon Mokre - Lewice. We wsi ma swoją siedzibę leśnictwo Mokre, które należy do nadleśnictwa Prudnik (obręb Prudnik).
Nazwa.
Miejscowość została zanotowana w roku 1377 jako "Mocre", a jej nazwa odnosi się do fizjograficznych właściwości terenu, na którym powstało - "terenu podmokłego i wilgotnego". Heinrich Adamy swoim dziele o nazwach miejscowości na Śląsku wydanym w 1888 roku we Wrocławiu wymienia nazwę miasta zanotowaną jako "Mokry" podając jej znaczenie "Wasserort (Sumpf)" czyli "Mokre miejsce (bagno)"

</doc>
<doc id="400416" url="https://pl.wikipedia.org/wiki?curid=400416" title="Mokre (województwo podlaskie)">
Mokre (województwo podlaskie)

Mokre – wieś w Polsce położona w województwie podlaskim, w powiecie bielskim, w gminie Bielsk Podlaski.
Wieś posiadał w 1673 roku koniuszy litewski Franciszek Stefan Sapieha, leżała w ziemi bielskiej województwa podlaskiego w 1795 roku. W latach 1975–1998 miejscowość administracyjnie należała do województwa białostockiego.
Prawosławni mieszkańcy wsi należą do parafii św. Proroka Eliasza w Podbielu, a wierni kościoła rzymskokatolickiego do parafii Miłosierdzia Bożego w Bielsku Podlaskim.

</doc>
<doc id="400417" url="https://pl.wikipedia.org/wiki?curid=400417" title="Mokre (powiat chojnicki)">
Mokre (powiat chojnicki)

Mokre (kaszb. "Mòkré", niem. "Mockrau") – wieś w północnej Polsce, położona w województwie pomorskim, w powiecie chojnickim, w gminie Czersk. Wieś wraz z miejscowościami Listewka i Rówki tworzy sołectwo. Na terenie wsi znajduje się kilka obiektów zabytkowych, między innymi karczma i cmentarz ewangelicki. W latach 1918-1945 Mokre było największym ośrodkiem ludności niemieckiej w gminie Czersk oraz gminach sąsiednich.
Według BIP sołectwo Mokre zamieszkuje 291 osób.
Geografia.
Położenie.
Mokre jest wsią sołecką w gminie Czersk (powiat chojnicki, województwo pomorskie). Z punktu widzenia podziału Kondrackiego z 2002 roku na mezoregiony fizycznogeograficzne Mokre znajduje się w mezoregionie Bory Tucholskie.
Wieś znajduje się około 5 km na północ od Czerska i około 30 km na północny wschód od Chojnic.
Warunki naturalne.
Miejscowość znajduje się na południe od rzeki Niechwaszcz. Teren sołectwa Mokre jest lekko pagórkowaty, w pobliżu miejscowości znajduje się teren o rzeźbie typowej dla terenów postglacjalnych, znajduje się wiele obniżeń wytopiskowych. Najwyższy punkt znajduje się 136,4 m n.p.m...
W okolicach Mokrego przeważają bory, głównie bór świeży i mieszany świeży, ale również, bliżej rzeki, bór bagienny oraz wilgotny. Dominują drzewostany sosnowe, z niewielką domieszką brzozy, świerka, buka, dębu i olszy. Według regionalizacji geobotanicznej wieś leży w okręgu Borów Tucholskich (Kraina Pomorski Południowy Pas Przejściowy). Wokół wsi znajdują się duże połacie łąk i pastwisk. W centrum wsi na placu przed kościołem znajdują dwa modrzewie – pomniki przyrody. Mokre leży w centralnej części obszaru specjalnej ochrony ptaków Natura 2000.
Ze względu na brak przemysłu oraz dużą lesistość teren został uznany za stosunkowo bezpieczny pod względem zagrożeń stanu środowiska naturalnego.
Historia.
Od prehistorii do XIX wieku.
Pierwsi osadnicy na terenie Mokrego pojawili się już najprawdopodobniej w czasach neolitu, o czym świadczą znalezione w wykopaliskach na terenie miejscowości kamienne siekierki i toporki.
Pierwsza pisana wzmianka pochodzi z 1330 roku, kiedy to Dietrich von Lichtenhain, komtur tucholski, nadał te ziemie rycerzowi Janowi. Mokre nosiło wówczas nazwę "Macker". Wtedy też pojawiła się wzmianka o Czersku ("Czirsk") i rzece Niechwaszcz, będącej granicą tych ziem. W XV wieku wieś była osadą rycerską. W połowie XVI wieku wieś należała do Mokierskich.
W 1761 Michał Pawłowski ufundował pierwszą we wsi kaplicę, która w 1766 została odłączona od dworu.
XIX wiek.
W okresie rozbiorów wieś trafiła w ręce pruskie. W XIX wieku Mokre szybko rozwijało się gospodarczo. W drugiej połowie XIX wieku w Mokrem mieszkało 293 mieszkańców; wieś liczyła 53 budynki, w tym 24 mieszkalne. W owym czasie nastąpił napływ osadników niemieckich – szczególnie widoczne jest to w strukturze wyznaniowej wsi. Podczas gdy jeszcze w drugiej połowie XIX wieku dominowali katolicy, kilkadziesiąt lat później, na początku XX wieku, przeważali już ewangelicy. W XIX wieku powstał pierwszy kościół (ewangelicki), lecz do dziś niezachowany.
1900-1945.
W 1918, po odzyskaniu przez Polskę niepodległości, Mokre znalazło się w jej granicach. Miejscowość leżała w powiecie chojnickim, który był częścią województwa pomorskiego (wówczas ze stolicą w Toruniu). Mimo tego, iż Mokre było w Polsce, w miejscowości do 1945 działało wiele organizacji niemieckich, np. koło "Landsbund Weichselgau" (Związek Rolników Okręgu Nadwiślańskiego) oraz "Jungdeutsche-Partei" (Partia Młodoniemiecka).
W 1928 otwarto przedłużoną o odcinek Czersk-Bąk linię kolejową Czersk-Laskowice. Nowa linia przechodziła niedaleko na wschód od miejscowości (przebiegała przez teren sołectwa), jednakże nie wybudowano przystanku w Mokrem.
Czasy współczesne.
Po wyzwoleniu wsi przez Armię Czerwoną, Mokre znalazło się wraz z powiatem chojnickim w województwie bydgoskim. 5 września 1946 na terenie wsi podczas akcji oddział Łupaszki wychłostał dwóch działaczy Polskiej Partii Robotniczej. W latach 50. XX wieku, po opuszczeniu miejscowości przez Niemców, rozebrano kościół ewangelicki. Z uzyskanej cegły zbudowano szkoły w Malachinie i Gotelpiu. W 1970 roku powiększono znajdującą się naprzeciw kościoła kaplicę. W latach 70. wybudowano nowy kościół katolicki. Parafia Mokre została powołana w 1976 roku.
W 1999 roku w wyniku reformy administracyjnej Mokre znalazło się ponownie w nowo powołanym powiecie chojnickim, który stał się częścią województwa pomorskiego ze stolicą w Gdańsku. W 2002 roku oddano do użytku wodociąg, do którego podłączono większość gospodarstw. W latach 2009-2010 z inicjatywy miejscowego proboszcza w centrum miejscowości przy głównej ulicy powstał chodnik.
23 lipca 2010 została oddana do użytku po remoncie i przebudowie świetlica. Remont był współfinansowany ze środków Unii Europejskiej w ramach Europejskiego Funduszu Rozwoju Regionalnego.
Turystyka i zabytki.
Przez Mokre nie przebiega żaden szlak turystyczny.
Na terenie wsi znajdują się następujące obiekty zabytkowe: kaplica św. Józefa,zbudowana w 1761 roku, przebudowana gruntownie w 2 poł. XIX wieku, rozbudowana w 1970 r., dawny cmentarz ewangelicki oraz dawne zabudowania dworskie i karczma z ok. poł. XIX wieku. Zabytki te są w większości zaniedbane (cmentarz) lub mocno przebudowane (kaplica) lub ewentualnie zostały zaadaptowane do innych celów, przez co straciły swój dawny charakter (karczma). We wsi nie ma żadnej bazy noclegowej. Odległość od rzeki, na której są organizowane spływy kajakowe, powoduje, że turyści podczas spływów nie zatrzymują się w Mokrem. Plan odnowy wsi sugeruje możliwość agroturystyki, jednakże ta gałąź turystyki jest już dość mocno rozwinięta w sąsiedniej gminie Karsin, przez co możliwość rozwoju w Mokrem jest niewielka.
Ze względu na słaby potencjał turystyczny miejscowości oraz większy potencjał innych miejscowości w gminie, Mokre nie zostały uwzględnione jako teren turystyczny w Planie Rozwoju Lokalnego Gminy Czersk w 2004.
Komunikacja.
Komunikacja kolejowa.
Przez teren sołectwa przebiega linia kolejowa nr 215. w Mokrym nie ma jednak stacji kolejowej ani przystanku kolejowego – najbliższe znajdują się w Czersku i Karsinie. Linia ta jest obsługiwana w ruchu pasażerskim przez Arrivę RP
Komunikacja samochodowa i autobusowa.
Przez Mokre biegnie droga powiatowa nr 2410G łącząca Wiele i Karsin z Czerskiem. Na terenie wsi znajduje się przystanek autobusowy obsługiwany przez "PKS Chojnice" i "PKS Starogard Gdański", na którym zatrzymują się autobusy do Chojnic, Czerska, Karsina, Osowa, Wiela i Wdzydz Tucholskich.
Infrastruktura.
Na terenie miejscowości znajduje się wyremontowana w 2006 roku remiza strażacka, która pełni również funkcje świetlicy. W 2010 roku budynek ten został przebudowany oraz wyposażony w nowe meble, sprzęt RTV i AGD, by lepiej spełniać rolę świetlicy. Budynek dawnej szkoły podstawowej z 1926 roku. Między szkołą a remizą znajduje się niewymiarowe boisko do piłki nożnej, pozbawione jednak szatni. Urząd Miasta i Gminy Czersk planuje wybudowanie nowego, pełnowymiarowego boiska wraz z niezbędną infrastrukturą towarzyszącą. Ponadto ma również powstać plac zabaw. Planowany termin oddania do użytku tych obiektów to wrzesień 2010.
Od 2002 roku większość gospodarstw jest podłączona do wodociągu, nie ma natomiast kanalizacji. Budowa kanalizacji miała zostać wykonana według PRL gminy Czersk w latach 2005-2006. Główna ulica w Mokrem posiada nawierzchnię asfaltową oraz oświetlenie uliczne.
Gospodarka.
Sołectwo Mokre (Mokre wraz z liczącymi około 40 mieszkańców Rówkami i 5 mieszkańców Listewką) ma charakter rolniczy, jednakże większość terenu sołectwa porastają lasy. Największą część upraw w gminie Czersk stanowią zboża, głównie żyto, poza nim w rośliny okopowe, głównie ziemniaki. Poza rolnictwem na terenie sołectwa w 2009 roku zarejestrowanych było 6 innych podmiotów gospodarczych.
Sołectwo.
W skład sołectwa Mokre wchodzą 3 miejscowości Mokre oraz Listewka i Rówki.

</doc>
<doc id="400418" url="https://pl.wikipedia.org/wiki?curid=400418" title="Mokre (województwo świętokrzyskie)">
Mokre (województwo świętokrzyskie)

ęcia
Mokre – wieś w Polsce położona w województwie świętokrzyskim, w powiecie staszowskim, w gminie Szydłów.
W latach 1975–1998 miejscowość położona była w województwie kieleckim.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Mokrego zawarty w tabeli 2.
Historia.
W czasie II wojny światowej na drodze Szydłów – Kurozwęki, obok wsi Mokre oddział Batalionów Chłopskich 23 lipca 1944 r. zaatakował kolumnę samochodów niemieckich. W czasie walki zginęło 18 żandarmów. Oddział BCh nie poniósł strat.
W czasach PRL wydarzenie upamiętniono pomnikiem w formie obelisku i napisem:
Obecnie na pomniku widnieje napis : "W tym miejscu dnia 17 lipca 1944 r oddz. partyzancki BCh Piotra Pawliny rozbił kolumnę hitlerowską, Mokre 13.05.1951 r."
Z okolic wsi 12 stycznia 1945 r. nastąpiło główne uderzenie wojsk 1 Frontu Ukraińskiego Armii Czerwonej przełamujące pozycje niemieckie, w operacji zwanej wiślańsko-odrzańską. Po zakończeniu wojny ofensywę upamiętniono pomnikiem z napisem:
27 października 2022 pomnik ten jako symbol ustroju totalitarnego został zlikwidowany.

</doc>
<doc id="400419" url="https://pl.wikipedia.org/wiki?curid=400419" title="Mokrus (województwo mazowieckie)">
Mokrus (województwo mazowieckie)

Mokrus – wieś w Polsce położona w województwie mazowieckim, w powiecie pułtuskim, w gminie Obryte.
W latach 1975–1998 miejscowość administracyjnie należała do województwa ostrołęckiego.

</doc>
<doc id="400421" url="https://pl.wikipedia.org/wiki?curid=400421" title="Mokrus (województwo śląskie)">
Mokrus (województwo śląskie)

Mokrus – wieś w Polsce położona w województwie śląskim, w powiecie zawierciańskim, w gminie Ogrodzieniec.
W latach 1975–1998 miejscowość administracyjnie należała do województwa katowickiego.

</doc>
<doc id="400422" url="https://pl.wikipedia.org/wiki?curid=400422" title="Mokry Dwór (województwo dolnośląskie)">
Mokry Dwór (województwo dolnośląskie)

Mokry Dwór (niem. "Althofnass") – wieś w Polsce położona w województwie dolnośląskim, w powiecie wrocławskim, w gminie Siechnice.
W latach 1975–1998 miejscowość administracyjnie należała do województwa wrocławskiego.
Nazwa.
12 lutego 1948 r. ustalono urzędową polską nazwę miejscowości – Mokry Dwór, określając drugi przypadek jako Mokrego Dworu, a przymiotnik – mokrodworski.
Komunikacja zbiorowa.
W miejscowości przystanek końcowy ma linia 100, kursująca pomiędzy Mokrym Dworem a pętlą Gaj we Wrocławiu.

</doc>
<doc id="400423" url="https://pl.wikipedia.org/wiki?curid=400423" title="Mokrzec (województwo mazowieckie)">
Mokrzec (województwo mazowieckie)

Mokrzec – wieś w Polsce położona w województwie mazowieckim, w powiecie przysuskim, w gminie Potworów.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość administracyjnie należała do województwa radomskiego.

</doc>
<doc id="400424" url="https://pl.wikipedia.org/wiki?curid=400424" title="Mokrzec (województwo podkarpackie)">
Mokrzec (województwo podkarpackie)

Mokrzec – wieś w Polsce położona w województwie podkarpackim, w powiecie dębickim, w gminie Pilzno.
W latach 1975–1998 miejscowość administracyjnie należała do województwa tarnowskiego.
Wierni kościoła rzymskokatolickiego należą do parafii Narodzenia Najświętszej Maryi Panny, w Dobrkowie, w dekanacie Pilzno diecezji tarnowskiej.

</doc>
<doc id="400425" url="https://pl.wikipedia.org/wiki?curid=400425" title="Mokrzec (wieś w powiecie międzychodzkim)">
Mokrzec (wieś w powiecie międzychodzkim)

Mokrzec (niem. "Mokritz") – wieś sołecka w Polsce położona w województwie wielkopolskim, w powiecie międzychodzkim, w gminie Międzychód, przy drodze wojewódzkiej nr 198.
Historia.
W okresie Wielkiego Księstwa Poznańskiego (1815–1848) miejscowość należała do wsi większych w ówczesnym pruskim powiecie Międzyrzecz w rejencji poznańskiej. Mokrzec należał do okręgu międzychodzkiego tego powiatu i stanowił część majątku Prusim, którego właścicielem był wówczas Reich. Według spisu urzędowego z 1837 roku wieś liczyła 119 mieszkańców, którzy zamieszkiwali 18 dymów (domostw).
W latach 1975–1998 miejscowość administracyjnie należała do województwa gorzowskiego.
Położenie geograficzne.
Wieś zlokalizowana jest na południowym skraju Puszczy Noteckiej, w pobliżu dwóch niewielkich jezior morenowych:
Sołectwo.
Mokrzec jest wsią sołecką administrującą trzema innymi miejscowościami:
Cale sołectwo w 2009 roku zamieszkiwały 293 osoby.

</doc>
<doc id="400426" url="https://pl.wikipedia.org/wiki?curid=400426" title="Morawa (województwo dolnośląskie)">
Morawa (województwo dolnośląskie)

Morawa (niem. "Muhrau") – wieś w Polsce położona w województwie dolnośląskim, w powiecie świdnickim, w gminie Strzegom.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Zabytki.
Do wojewódzkiego rejestru zabytków wpisane są:
Jeździectwo.
W Morawie mieści się ośrodek jeździecki, zarówno dla koni używanych w rekreacji, jak i do sportu. Znajduje się tu również klinika i pensjonat dla koni. Obok ośrodka zlokalizowany jest Hipodrom im. 14 Pułku Ułanów Jazłowieckich, w którym co roku rozgrywane są zawody Pucharu Świata w WKKW. Przykładowo 2016 zaplanowano zawody na 22–26 czerwca, wśród nich znajduje się Puchar Narodów - FEI Nations Cup™ Eventing oraz sześć innych międzynarodowych konkursów. W zawodach w 2015 roku (były to 13. zawody w ramach Strzegom International Horse Trials) wzięli udział reprezentanci z 19 krajów, najliczniej z Polski i Niemiec, ale i Australii, Wielkiej Brytanii czy Belgii.

</doc>
<doc id="400427" url="https://pl.wikipedia.org/wiki?curid=400427" title="Morawa (województwo warmińsko-mazurskie)">
Morawa (województwo warmińsko-mazurskie)

Morawa (niem. "Maraunen") – osada w Polsce położona w województwie warmińsko-mazurskim, w powiecie lidzbarskim, w gminie Lidzbark Warmiński.
W latach 1975–1998 miejscowość administracyjnie należała do województwa olsztyńskiego. Osada znajduje się w historycznym regionie Warmia.
Zobacz też: Morawa

</doc>
<doc id="400428" url="https://pl.wikipedia.org/wiki?curid=400428" title="Morawica (województwo małopolskie)">
Morawica (województwo małopolskie)

Morawica – wieś w Polsce, położona w województwie małopolskim, w powiecie krakowskim, w gminie Liszki. Znajduje się w obrębie dwóch regionów geograficznych; Garbu Tenczyńskiego zaliczanego do Wyżyny Krakowsko-Częstochowskiej i Obniżenia Cholerzyńskiego będącego mezoregionem Bramy Krakowskiej. W latach 1975–1998 miejscowość administracyjnie należała do województwa krakowskiego.
Przez miejscowość przebiega autostrada A4 (w tym miejsce obsługi podróżnych MOP-Morawica).
Historia.
Wieś w okresie średniowiecza stanowiła wraz z okolicznymi dobrami siedzibę rodu Toporczyków (Toporów), którzy później przyjęli nazwisko Tęczyńskich. Najstarsza wzmianka o rycerzach z Morawicy znajduje się w „Cudach św. Stanisława – Żywot większy” (łac. "Vita Sancti Stanislai – Vita maior") Wincentego z Kielczy; wspomniany jest tam rycerz Andrzej z Morawicy oraz pleban z Morawicy o imieniu Świętek (1247–1253) – jest to również najstarsza wzmianka o parafii w Morawicy. W XIV wieku Toporczycy przenieśli swoją siedzibę do zamku Tenczyn, którego budowę rozpoczął w 1319 roku kasztelan krakowski Jan Nawój z Morawicy. Około 1408 roku kaplicę zamkową przekształcono w murowany kościół; wykorzystano do tego celu kamienie pochodzące z rozbiórki części zamku w Morawicy. W „Księdze uposażeń diecezji krakowskiej” ("Liber beneficiorum dioecesis Cracoviensis", 1470–1480) Jana Długosza znajduje się informacja, że kościół w Morawicy, wzniesiony w 1408 roku, był „zbudowany z białego kamienia” (łac. "ex albo lapide murata").
W XVII wieku wieś przeszła w ręce Czartoryskich. W 1743 roku stary kościół rozebrano i na jego miejscu zbudowano obecny kościół ze środków przekazanych przez Augusta Aleksandra Czartoryskiego. Od połowy XIX wieku Morawica była własnością rodu Potockich, którzy przed II wojną światową sprzedali dobra w Morawicy Andrzejowi Jaworowskiemu.
Zabytki.
Obiekty wpisane do rejestru zabytków nieruchomych województwa małopolskiego:

</doc>
<doc id="400429" url="https://pl.wikipedia.org/wiki?curid=400429" title="Morawica">
Morawica

Morawica – miasto w Polsce położone w województwie świętokrzyskim, w powiecie kieleckim, siedziba gminy Morawica.
W latach 1975–1998 miejscowość administracyjnie należała do województwa kieleckiego. Morawica uzyskała prawa miejskie z dniem 1 stycznia 2017.
Położenie.
Miejscowość leży przy drodze krajowej nr 73 i drodze wojewódzkiej nr 766. Miejscowość jest siedzibą gminy Morawica.
Przez Morawicę przepływa Czarna Nida oraz Morawka będąca dopływem tej pierwszej.
Dla rozwoju wsi zasłużeni byli dziedzic Edward Oraczewski i wójt Władysław Herod.
Dojazd z Kielc zapewniają autobusy komunikacji miejskiej linii 45.
Inwestycje.
W 2013 r. oddano do użytku budynek Centrum Samorządowego, w którym znajdują się: urząd gminy, ośrodek kultury, biblioteka gminna. Teren parku w Morawicy jest niemal w całości uznany za zabytek i objęty ochroną Wojewódzkiego Konserwatora Zabytków. Od 2014 r. trwa Program Rewitalizacji Centrum Morawicy. Zagospodarowanie terenu wokół niego (centralny plac miasta).
W Morawicy znajduje się Świętokrzyskie Centrum Psychiatrii, zwane popularnie "Morawicą".
Sport.
W mieście działa klub piłki nożnej Moravia Anna-Bud Morawica, założony w 2002 roku. Aktualnie występuje w IV lidze świętokrzyskiej.

</doc>
<doc id="400430" url="https://pl.wikipedia.org/wiki?curid=400430" title="Morawy (województwo kujawsko-pomorskie)">
Morawy (województwo kujawsko-pomorskie)

Morawy – wieś w Polsce położona w województwie kujawsko-pomorskim, w powiecie radziejowskim, w gminie Dobre.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) liczyła 106 mieszkańców. Jest szesnastą co do wielkości miejscowością gminy Dobre.

</doc>
<doc id="400431" url="https://pl.wikipedia.org/wiki?curid=400431" title="Morawy (województwo mazowieckie)">
Morawy (województwo mazowieckie)

Morawy – wieś w Polsce położona w województwie mazowieckim, w powiecie mławskim, w gminie Stupsk.
Wierni Kościoła rzymskokatolickiego należą do parafii św. Wojciecha w Stupsku.
W latach 1975–1998 miejscowość administracyjnie należała do województwa ciechanowskiego.

</doc>
<doc id="400432" url="https://pl.wikipedia.org/wiki?curid=400432" title="Morawy (województwo pomorskie)">
Morawy (województwo pomorskie)

Morawy (do 1991"Mary"; niem. "Mahren") – wieś w Polsce, położona w województwie pomorskim, w powiecie kwidzyńskim, w gminie Gardeja.
W latach 1975–1998 wieś administracyjnie należała do województwa elbląskiego.

</doc>
<doc id="400433" url="https://pl.wikipedia.org/wiki?curid=400433" title="Morgi (powiat świecki)">
Morgi (powiat świecki)

Morgi (też: "Górne Morgi") – wieś kociewska w Polsce, położona w województwie kujawsko-pomorskim, w powiecie świeckim, w gminie Nowe, przy trasie drogi krajowej nr 91. 
Miejscowość jest siedzibą sołectwa Morgi, w którego skład wchodzą również Dolne Morgi, Górne Morgi i Kończyce. Według Narodowego Spisu Powszechnego (III 2011 r.) wieś liczyła 412 mieszkańców. Jest czwartą co do wielkości miejscowością gminy Nowe.
W latach 1975–1998 miejscowość administracyjnie należała do województwa bydgoskiego.
Na terenie wsi znajdują się m.in. Zakłady mięsne "Nove" oraz Sala Królestwa Świadków Jehowy.

</doc>
<doc id="400434" url="https://pl.wikipedia.org/wiki?curid=400434" title="Morsko (województwo małopolskie)">
Morsko (województwo małopolskie)

Morsko – wieś w Polsce położona w województwie małopolskim, w powiecie proszowickim, w gminie Koszyce.
W latach 1975–1998 miejscowość administracyjnie należała do województwa kieleckiego.
Integralne części miejscowości: Parcela-Morsko, Wroczków.
Zabytki.
W XV w. w Morsku znajdował się ważny port na Wiśle, obsługujący pobliskie Koszyce.

</doc>
<doc id="400435" url="https://pl.wikipedia.org/wiki?curid=400435" title="Morsko (województwo śląskie)">
Morsko (województwo śląskie)

Morsko – wieś w Polsce położona w województwie śląskim, w powiecie zawierciańskim, w gminie Włodowice.
W końcu XVI wieku wieś znajdowała się w powiecie lelowskim województwa krakowskiego. Była wówczas własnością klasztoru kanoników regularnych we Mstowie. W latach 1975–1998 miejscowość administracyjnie należała do województwa częstochowskiego.
Między Morskiem a Podlesicami na skalistym wzgórzu znajdują się ruiny zamku, określanego w literaturze jako Morsko. Zamek, zwany w średniowieczu Bąkowcem, wzmiankują źródła po raz pierwszy w 1389 roku.
Zamek wzniesiono z łamanego, miejscowego kamienia wapiennego. Zajmował on wydłużony wierzchołek skalistego wzgórza. Do obecnych czasów zachowały się fragmenty murów. Do południowego zbocza wzgórza zamkowego przytyka budynek mieszkalny, wzniesiony w latach 1923-1933 przez arch. Witolda Czeczotta. Poniżej znajdują się współczesne zabudowania ośrodka wypoczynkowego "Morsko", wybudowanego jeszcze w XX w. przez Zabrzańskie Zakłady Przemysłu Węglowego (obecnie ogólnodostępnego).
Miejscowość jest lokalnym ośrodkiem turystyczno-wypoczynkowym, którego centrum stanowi wspomniany wyżej ośrodek wypoczynkowy (hotel, restauracja, kawiarnia), usytuowany ok. 2 km na północny wschód od centrum zabudowy wsi. Pod zamkiem znajduje się niewielki letni amfiteatr. Na północnym stoku wzgórza zamkowego znajduje się krótki stok narciarski z wyciągiem (w drugiej dekadzie XXI w. rzadko czynny z powodu niewystarczającej pokrywy śniegowej). W rejonie ośrodka i ruin zamku węzeł znakowanych szlaków turystycznych. Przebiegają tędy m.in. dwa długodystansowe szlaki piesze: czerwono znakowany Szlak Orlich Gniazd oraz niebieski Szlak Warowni Jurajskich.

</doc>
<doc id="400436" url="https://pl.wikipedia.org/wiki?curid=400436" title="Marzewo">
Marzewo

Marzewo (niem. "Mahrau") – wieś w Polsce położona w województwie warmińsko-mazurskim, w powiecie elbląskim, w gminie Pasłęk przy trasie drogi krajowej nr 7 (E77). Wieś jest siedzibą sołectwa "Marzewo", w którego skład wchodzi również miejscowość Wakarowo.
Na niektórych mapach wieś występuje pod błędną nazwą "Morzewo".
W latach 1975–1998 miejscowość administracyjnie należała do województwa elbląskiego.

</doc>
<doc id="400437" url="https://pl.wikipedia.org/wiki?curid=400437" title="Morzewo (województwo wielkopolskie)">
Morzewo (województwo wielkopolskie)

Morzewo – wieś w Polsce położona w województwie wielkopolskim, w powiecie pilskim, w gminie Kaczory. W latach 1975–1998 miejscowość administracyjnie należała do województwa pilskiego.
W Morzewie znajduje się szkoła podstawowa (w dwóch budynkach: dla klas 1–3 oraz 4–6). 31 sierpnia 2015 uchwałą rady gminy Kaczory szkoła podstawowa została zamknięta.
Jest tu także kościół parafialny pw. Przemienienia Pańskiego. Na cmentarzu znajduje się kamień przywieziony z Ziemi Świętej.
Historia miejscowości.
Nazwa wsi przypuszczalnie pochodzi od imienia Morz lub Morzysław, albo od słowiańskiego ludu Morzyców zamieszkałych na terenie Pomorza. Należy do typu wsi tworzonych w XIII-XIV wieku w zwartej, owalnej zabudowie. Mimo wielokrotnych przekształceń zachowało się wiele elementów pierwotnej zabudowy, jak na przykład granice wsi, drogi, czy usytuowanie parcel budowlanych. Nie jest znany przywilej lokacyjny wsi. O słowiańskim pochodzeniu miejscowości świadczą długo utrzymujące się staropolskie nazwy pobliskich uroczysk i łąk. Według Przemysława Szafrana pierwszy zapis źródłowy odnoszący się do Morzewa pochodzi z 1455 roku, a więc czasów Kazimierza Jagiellończyka i wojny trzynastoletniej. W innych źródłach podaje się fakty świadczące o wcześniejszym pochodzeniu miejscowości: już w roku 1400 ród rycerski Pałuków herbu Topor władał okolicami Morzewa, a Jakusz Kusz dokonał zamiany dóbr z Piotrem z Wysokiej, a jedną z nabytych części była ćwierć Morzewa. Od Średniowiecza do połowy XIX wieku Morzewo było wsią szlachecką, graniczącą od północy i zachodu z dobrami królewskimi. Jej obszar uprawny w 1511 r. wynosił 18 łanów, potem przejściowo zmalał do 11 łanów, aby w latach 1578-1581 wzrosnąć do 24 łanów. W roku 1618 tereny uprawowe zmalały do 20 łanów kmiecych.
W 1612 r. w Morzewie powstała parafia Przemienienia Pańskiego.
Od 15 stycznia 1772 r. Morzewo znalazło się w zaborze pruskim, z czym związane były fiskalne posunięcia rządu pruskiego niekorzystne dla ludności polskiej. Po wybudowaniu Kanału Bydgoskiego w 1774 r. oraz melioracjach w dolinie Noteci w 1798 r. sytuacja ekonomiczna Morzewa poprawiła się. Działania władz pruskich w latach 1807-1823 spowodowały zniesienie poddaństwa osobistego (1807) i uwłaszczenie chłopów morzewskich 11 listopada 1838.
W 1868 r. z inicjatywy ks. Leona Klarowicza powstało kółko rolnicze w Morzewie. W ciągu roku zapisało się do niego 61 członków, z czego 10 nie opłacało kwartalnych składek członkowskich (25 fenigów). Prezesem został ksiądz Klarowicz, wiceprezesem Walenty Kozak z Morzewa, sekretarzem Antoni Kranz z Dziembowa, a skarbnikiem Józef Kaja. W 1913 r. zmieniono władze kółka. Księdza Klarowicza zastąpił prezes kółka z Rzadkowa K. Kaczorowski, wiceprezesem został Andrzej Zabel z Morzewa, a skarbnikiem i sekretarzem odpowiednio Władysław Dahlke i Michał Kłos, obaj z Morzewa.
Około 1885 r. Morzewo liczyło 705 mieszkańców, w tym 5 ewangelików, 693 katolików i 7 żydów. 166 mieszkańców było analfabetami. Parafia w Morzewie była bardzo aktywna w obronie języka polskiego w czasach, gdy Cesarstwo Niemieckie prowadziło politykę germanizacyjną. Na terenie parafii istniały dwa Katolickie Towarzystwa Robotników Polskich. Proboszcz popierał polskich kandydatów do parlamentu niemieckiego. Przy kościele wikariuszem był m.in. Roman Dadaczyński, późniejszy powstaniec wielkopolski. 12 maja 1913 roku odbyło się w Morzewie zebranie wyborcze, po którym za przemówienie patriotyczne przed sądem został postawiony wikary parafii w Margoninie, ksiądz W. Bajerowicz.
W listopadzie 1918 roku, po odzyskaniu przez Polskę niepodległości, w pobliskim Rzadkowie zwołano wiec polski, na którym apelowano o ofiary na rzecz Naczelnej Rady Ludowej w Poznaniu oraz o tworzenie Straży Ludowych. Straż została założona przez ówczesnego proboszcza morzewskiego, ks. Józefa Smolińskiego. Została ona jednak szybko rozwiązana przez władze niemieckie. W czasie powstania wielkopolskiego Morzewo zostało przez grenzschutz odcięte od terenów objętych powstaniem. Patriotyczna młodzież przekraczała jednak linię demarkacyjną i wstępowała do wojsk powstańczych. Byli to między innymi mieszkańcy Morzewa: Antoni Zabel, J. Gapiński, F. Kozera. Po wejściu w życie traktatu wersalskiego Morzewo weszło w skład Rzeczypospolitej Polskiej.
W czasie okupacji hitlerowskiej ludność polska Morzewa i okolic została wysiedlona do pracy w Niemczech lub do Generalnym Gubernatorstwie, a inteligencja polska wyniszczona bądź bezpośrednimi egzekucjami, bądź poprzez zesłanie do obozów koncentracyjnych.
Mord na Wzgórzach Morzewskich.
Niedaleko Morzewa, nad brzegiem Noteci, na tak zwanych Wzgórzach Morzewskich, znajduje się grób zbiorowy (41 osób) inteligencji polskiej, rozstrzelanej 7 listopada 1939 roku przez Niemców. Gdy w 1944 roku zbliżały się wojska radzieckie, Niemcy ekshumowali ciała ofiar i spalili je w celu zatarcia śladów. Nie wiedzieli, że Antoni Zabel, szwagier jednego z zabitych, Władysława Kai, kierownika szkoły w Budzyniu, obserwował rozstrzelanie ukryty w kopie siana. Jeszcze tego samego dnia wieczorem Joanna Kaja, żona Władysława, dowiedziała się o tragedii (przebywała wtedy z trójką dzieci w domu brata ok. 1 km od miejsca mordu).
W 2013 postawiono nowe tablice upamiętniające mord na Wzgórzach Morzewskich.

</doc>
<doc id="400438" url="https://pl.wikipedia.org/wiki?curid=400438" title="Morzyczyn (województwo wielkopolskie)">
Morzyczyn (województwo wielkopolskie)

Morzyczyn – wieś w Polsce położona w województwie wielkopolskim, w powiecie konińskim, w gminie Wierzbinek. Integralnymi częściami miejscowości są Morzyczynek i Nockie Holendry. Miejscowość jest siedzibą sołectwa Morzyczyn, w skład którego wchodzą także: Cegielnia-Rudki, Pagórki i Ruszkowo. 
W latach 1975–1998 miejscowość administracyjnie należała do województwa konińskiego. W roku 2011 Morzyczyn liczył 295 mieszkańców, w tym 147 kobiet i 148 mężczyzn.
W miejscowości tej urodził się biskup diecezji włocławskiej Roman Andrzejewski.
Zabytki i inne obiekty.
W gminnej ewidencji zabytków ujęte są:
We wsi znajduje się szkoła podstawowa im. Biskupa Romana Andrzejewskego oraz jednostka OSP.
Gospodarka.
W okolicach wsi występują gleby należące do kompleksu żytniego dobrego. Na terenie gminy udokumentowane jest złoże węgla brunatnego "Morzyczyn", którego zasoby wynoszą 26,1 mln ton. 
Zobacz też: Morzyczyn, Morzyczyn Włościański, Morzyczyn-Włóki

</doc>
<doc id="400439" url="https://pl.wikipedia.org/wiki?curid=400439" title="Mosina (województwo lubuskie)">
Mosina (województwo lubuskie)

Mosina – wieś w Polsce położona w województwie lubuskim, w powiecie gorzowskim, w gminie Witnica.
W latach 1975–1998 miejscowość administracyjnie należała do województwa gorzowskiego. Otoczona lasami mała wioska rolnicza.
Leży na ziemi lubuskiej. Na początku XV w. wieś została wymieniona jako przynależna administracyjnie do dekanatu kostrzyńskiego diecezji lubuskiej.
Zabytki.
Do wojewódzkiego rejestru zabytków wpisane są:

</doc>
<doc id="400440" url="https://pl.wikipedia.org/wiki?curid=400440" title="Moskorzyn (województwo dolnośląskie)">
Moskorzyn (województwo dolnośląskie)

Moskorzyn – wieś w Polsce położona w województwie dolnośląskim, w powiecie polkowickim, w gminie Polkowice.
Zabudowa.
Jednorodzinna zabudowa wsi łączy się z Kaźmierzowem wzdłuż potoku Moskorzynka. W centrum wsi stoi niewielki kościół z parkingiem. W 1992 zbudowano we wsi wodociąg, a w 2000 na wschodzie miejscowości zrealizowano oczyszczalnię ścieków.
Podział administracyjny.
W latach 1975–1998 miejscowość administracyjnie należała do województwa legnickiego.

</doc>
<doc id="400442" url="https://pl.wikipedia.org/wiki?curid=400442" title="Moskorzyn (województwo zachodniopomorskie)">
Moskorzyn (województwo zachodniopomorskie)

Moskorzyn (niem. "Muscherin") – osada w Polsce położona w województwie zachodniopomorskim, w powiecie stargardzkim, w gminie Dolice, położona 5,5 km na zachód od Dolic (siedziby gminy) i 18 km na południowy wschód od Stargardu (siedziby powiatu).
W latach 1975–1998 miejscowość administracyjnie należała do województwa szczecińskiego.
Moskorzyn to niewielka wieś posiadająca 3 domki jednorodzinne, 10 domków dwurodzinnych, 1 domek czterorodzinny oraz 1 blok czterorodzinny i dwa ośmiorodzinne. Na uwagę zasługuje pomnik przyrody w postaci dębów rosnących wzdłuż jezdni. Wieś posiada czynną świetlicę. Niedaleko wsi znajdują się groby żołnierzy poległych podczas I wojny światowej. Nieopodal drogi na Morzyce znajdowało się składowisko amunicji oraz pałac zburzony przez Niemców w czasie II wojny światowej. Od kilkunastu lat znajduje się tu stadnina koni. 

</doc>
<doc id="400443" url="https://pl.wikipedia.org/wiki?curid=400443" title="Mostki (województwo kujawsko-pomorskie)">
Mostki (województwo kujawsko-pomorskie)

Mostki – wieś w Polsce położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 miejscowość administracyjnie należała do województwa włocławskiego. Według Narodowego Spisu Powszechnego (III 2011 r.) liczyła 87 mieszkańców. Jest 25. co do wielkości miejscowością gminy Włocławek.

</doc>
<doc id="400444" url="https://pl.wikipedia.org/wiki?curid=400444" title="Mostki (województwo lubuskie)">
Mostki (województwo lubuskie)

Mostki (niem. "Möstchen") – wieś w Polsce położona w województwie lubuskim, w powiecie świebodzińskim, w gminie Lubrza.
W latach 1975–1998 miejscowość administracyjnie należała do województwa zielonogórskiego.
Przez wieś przebiega droga krajowa nr 92 oraz linia kolejowa nr 3 o znaczeniu magistralnym Warszawa – Berlin. W odniesieniu do samej miejscowości linia ta ma charakter głównie tranzytowy, w Mostkach funkcjonuje przystanek kolejowy obsługiwany przez koleje regionalne. We wsi oraz w jej okolicach istnieje dobrze rozwinięta sieć infrastruktury gastronomicznej najczęściej w postaci kompleksów handlowo-usługowych przeznaczonych głównie dla kierowców samochodów ciężarowych.
Historia.
Pierwsza wzmianka o wsi pochodzi z 1470 roku i dotyczy sprzedaży dóbr rodziny von Laben dla Jana Lasoty (Lasseth). Miejscowość znajduje się przy dawnym trakcie handlowym z Poznania do Frankfurtu nad Odrą. W 1657 roku we wsi osiedliła się grupa wydalonych z Polski arian. Pochodzili oni z okolic Bobowicka koło Międzyrzecza.
Zabytki.
Do wojewódzkiego rejestru zabytków wpisane są:
inne zabytki:
Ludność.
Źródło:
Sport.
W Mostkach działa klub piłkarski Ludowy Zespół Sportowy „Zorza” Mostki, który w sezonie 2019/2020 występuje w A klasie, grupa Zielona Góra. Zespół rozgrywa swoje mecze na stadionie o pojemności 1000 miejsc (w tym ponad 500 siedzących), który położony jest w kompleksie Port 2000 w Mostkach.
Od 2007 do 2017 roku swoją siedzibę miał tu także piłkarski Klub Sportowy „Formacja Port 2000” Mostki, który występował m.in. w III lidze (IV poziom rozgrywek).

</doc>
<doc id="400445" url="https://pl.wikipedia.org/wiki?curid=400445" title="Mostki (województwo łódzkie)">
Mostki (województwo łódzkie)

Mostki – wieś w Polsce położona w województwie łódzkim, w powiecie zduńskowolskim, w gminie Zduńska Wola.
W latach 1975–1998 miejscowość administracyjnie należała do województwa sieradzkiego.
Według danych z 2011 roku wieś zamieszkiwało 106 osób. 

</doc>
<doc id="400446" url="https://pl.wikipedia.org/wiki?curid=400446" title="Mostki (województwo małopolskie)">
Mostki (województwo małopolskie)

Mostki – wieś w Polsce położona w województwie małopolskim, w powiecie nowosądeckim, w gminie Stary Sącz.
Wieś duchowna, własność klasztoru klarysek w Starym Sączu, położona była w drugiej połowie XVI wieku w powiecie sądeckim województwa krakowskiego.
Położenie.
Położona jest w ogległości 3,5 km od centrum Starego Sącza, na północ od Gołkowic Dolnych, nad Dunajcem, na wysokości 320 m n.p.m. Graniczy z miastem Stary Sącz, Moszczenicą Niżną, Gołkowicami Dolnymi oraz Naszacowicami i Podegrodziem (wsiami z sąsiedniej gminy Podegrodzie).
Historia.
Od XIV w. były własnością klarysek starosądeckich. Należały od 1570 r. do starosądeckiej parafii. W latach 1770–1918 Mostki leżały w zaborze austriackim. Od 1782 r. należały do tzw. Funduszu Religijnego (austriacki skarb państwa). Po 1867 r. gmina jednowioskowa z obszarem dworskim. Istniały wówczas tutaj dwie karczmy "Poczekaj" i "Stocznówka".
W latach 1933–1954 znajdowały się w gminie zbiorowej Stary Sącz - Wieś. Od 1954 do 1972 r. była gromadą GRN Gołkowice Dolne. Sołectwem gminy Stary Sącz zostały w 1973 r. W latach 1975–1998 miejscowość administracyjnie należała do województwa nowosądeckiego.

</doc>
<doc id="400447" url="https://pl.wikipedia.org/wiki?curid=400447" title="Mostki (województwo mazowieckie)">
Mostki (województwo mazowieckie)

Mostki – wieś w Polsce położona w województwie mazowieckim, w powiecie zwoleńskim, w gminie Zwoleń.
W skład sołectwa Mostki wchodzą także Ostrowy oraz Pałki.
W latach 1975–1998 miejscowość administracyjnie należała do województwa radomskiego.

</doc>
<doc id="400448" url="https://pl.wikipedia.org/wiki?curid=400448" title="Mostki (województwo opolskie)">
Mostki (województwo opolskie)

Mostki – kolonia w Polsce położona w województwie opolskim, w powiecie oleskim, w gminie Rudniki.
W latach 1975–1998 miejscowość położona była w województwie częstochowskim.
W skład sołectwa wchodzi ponadto wieś Polesie.

</doc>
<doc id="400449" url="https://pl.wikipedia.org/wiki?curid=400449" title="Mostki (województwo podkarpackie)">
Mostki (województwo podkarpackie)

Mostki – wieś w Polsce położona w województwie podkarpackim, w powiecie niżańskim, w gminie Jarocin.
9 lipca 1943 wieś została spacyfikowana przez Niemców. Żołnierze Wehrmachtu zamordowali kilkadziesiąt osób (25 ofiar zostało zidentyfikowanych) i spalili 120 budynków.
W latach 1975–1998 miejscowość administracyjnie należała do województwa tarnobrzeskiego.
Obok miejscowości przepływa Gilówka, niewielka rzeka dorzecza Sanu, dopływ Bukowej.
Na terenie wsi znajdują się dwie kaplice filialne parafii Matki Bożej Bolesnej w Jarocinie: w przysiółku Nalepie (kaplica św. Judy Tadeusza) i w przysiółku Wasilach (kaplica Przemienienia Pańskiego).
W północnej części wsi, w przysiółku Graba, w lesie, stoi pomnik upamiętniający 55. rocznicę boju partyzantów Batalionów Chłopskich pod dowództwem kapitana Juliana Kaczmarczyka, którzy 11 czerwca 1944 roku zatrzymali wojsko hitlerowskie.

</doc>
<doc id="400451" url="https://pl.wikipedia.org/wiki?curid=400451" title="Mostkowo (województwo warmińsko-mazurskie)">
Mostkowo (województwo warmińsko-mazurskie)

Mostkowo (niem. "Brückendorf") – wieś w Polsce położona w województwie warmińsko-mazurskim, w powiecie ostródzkim, w gminie Łukta.
W latach 1954–1961 wieś należała i była siedzibą władz gromady Mostkowo, po jej zniesieniu w gromadzie Łukta. W latach 1975–1998 miejscowość administracyjnie należała do województwa olsztyńskiego.
Miejscowość leży w historycznym regionie Prus Górnych. Znajduje się tu przystanek autobusowy, wieś leży przy linii kolejowej Olsztyn-Elbląg-Gdańsk najbliższa stacja to Gamerki Wielkie 1 km. Przez miejscowość przebiega droga wojewódzka nr 530: Ostróda – Mostkowo – Dobre Miasto i droga powiatowa nr 1203N: Wilnowo - Mostkowo - Jonkowo - Gutkowo. 
W pobliżu wsi przepływa rzeka Pasłęka, która rozgranicza gminę Łukta i gminę Jonkowo, jest również granicą Mazur Zachodnich i Warmii. 
We wsi znajduje się: szkoła podstawowa z nowoczesną salą gimnastyczną, sklep spożywczy, zabytkowy młyn, młynarzówka, magazyn zbożowy oraz kuźnia. Do wsi należy kolonia Kolonia Mostkowo.
Historia.
Wieś wymieniana w dokumentach z 1384, kiedy to dwóch braci, pochodzących z Łukty, otrzymało nadanie. Pierwotna nazwa wsi brzmiała: Brückendorf. W 1402 powstał we wsi młyn. Z dokumentów wynika, że w 1540 w Mostkowie zobowiązani do płacenia czynszu byli: Casper Moller (młynarz), Brosien (karczmarz) oraz chłopi: Merten, Hans Valten, Ertmann, Stenzel, Andres, Kreusel, Jorge, Knoll. Łączny czynsz z Mostkowa wynosił wtedy 51,5 marki. Księgi podatkowe z lat późniejszych informują, że czynsz wynosił 4 marki od każdej włóki oraz dodatkowo dwie kury rocznie po jednym szeflu (szefl pruski to 44 kg) żyta, jęczmienia i owsa. W dokumentach z 1544 Mostkowo określono jako wieś pruska. W latach 1954-1961 Mostkowo było siedzibą Gromadzkiej Rady Narodowej, w skład której wchodziły gromady: Mostkowo, Ględy, Gucin, Kojdy, Kozia Góra, Sobno, Zajączkowo. W 1961 przewodniczącym Prezydium był Mieczysław Szawłowski, członkami Jerzy Pietruszka i Zygmunt Zbierowski. Sekretarzem Mirosława Korczak. GRN w Mostkowie obejmowała obszar 2854,7 ha i liczyła 1593 mieszkańców. Po II wojnie światowej, w 1945 powstała grupa Świadków Jehowy. 3 października 1949 Starosta Powiatowy w Ostródzie został powiadomiony przez Wiktora Fidurę o zarejestrowaniu zboru Świadków Jehowy w Mostkowie. Lokalem zebrań i modlitw było jego mieszkanie. Kaznodziejami byli Wiktor Fidura, Bonifacy Fidura i Czesław Wieczorek.
W 1974 do sołectwa Mostkowo (gmina Łukta) należały miejscowości: PGR Chudy Dwór, PGR Gucin, osada Henryka Góra, PGR Kozia Góra, osada Maronie i wieś Mostkowo.

</doc>
<doc id="400452" url="https://pl.wikipedia.org/wiki?curid=400452" title="Mostkowo (województwo zachodniopomorskie)">
Mostkowo (województwo zachodniopomorskie)

Mostkowo – wieś w Polsce położona w województwie zachodniopomorskim, w powiecie myśliborskim, w gminie Barlinek.
W latach 1954–1956 wieś należała i była siedzibą władz gromady Mostkowo, po jej zniesieniu w gromadzie Dziedzice, będąc czasowo jej siedzibą. Powtórnie w latach 1962–1971 wieś należała i była siedzibą władz gromady Mostkowo, po jej zniesieniu w gromadzie Barlinek, a po reformie w gminie Barlinek. W latach 1975–1998 miejscowość administracyjnie należała do województwa gorzowskiego. W miejscowości funkcjonuje klub piłkarski WKS „Koral” Mostkowo.
Historia.
Jedna z najstarszych miejscowości w gminie. Pierwsze wzmianki na jej temat pochodzą już z 1337 roku, już wtedy znajdowała się tam kuźnia, młyn i niewielka świątynia.
Pierwotnie wieś była tradycyjną, średniowieczną owalnicą z centralnie położonym kościołem. W XVIII wieku rozbudowa zmieniła charakter wsi na ulicowy. W północnej części wsi powstał w tych latach dwór wraz z parkiem i założeniem folwarcznym. Na początku XX wieku, cały majątek miał powierzchnię ponad 1000 hektarów. Wieś miała typowo rolniczy charakter. Nie zmienił się on jeszcze przez wiele lat – po wojnie został założony PGR, w którym zatrudnienie miała większość mieszkańców.
W dworskim parku w przeszłości rosły egzotyczne drzewa, a przestrzeń wypełniały trawniki i staw. Na całej powierzchni zostały wytyczone alejki spacerowe. Do dziś przetrwały tylko niektóre rośliny – wśród nich pomniki przyrody: dwa buki o obwodzie pni 246 i 300 cm oraz aleja grabów o obwodach od 278 do 400 cm.

</doc>
<doc id="400454" url="https://pl.wikipedia.org/wiki?curid=400454" title="Mosty (powiat parczewski)">
Mosty (powiat parczewski)

Mosty – wieś w Polsce położona w województwie lubelskim, w powiecie parczewskim, w gminie Podedwórze.
W latach 1975–1998 miejscowość administracyjnie należała do województwa bialskopodlaskiego.
Przez miejscowość przepływa Zielawa, rzeka dorzecza Bugu. W kierunku południowo-wschodnim od wsi leżą zbiorniki wodne Mosty.
Wieś stanowi sołectwo gminy Podedwórze.
Wierni Kościoła rzymskokatolickiego należą do parafii Podwyższenia Krzyża Świętego w Podedwórzu.
Historia.
W wieku XIX Mosty to folwark w dobrach Piechy:
Folwark Mosty posiadał gruntów ornych i ogrodów 550 mórg, łąk 353 mórg, pastwisk 23 mórg, lasu 185 mórg, nieużytków 18 mórg, razem 1129 mórg, budynków murowanych 3, z drewna 5, płodozmian 5. polowy. Wieś Mosty posiadała osad 33, z gruntem 944 mórg .

</doc>
<doc id="400455" url="https://pl.wikipedia.org/wiki?curid=400455" title="Mosty (województwo łódzkie)">
Mosty (województwo łódzkie)

Mosty – wieś w Polsce położona w województwie łódzkim, w powiecie radomszczańskim, w gminie Żytno, nad Pilicą.
W latach 1975–1998 miejscowość administracyjnie należała do województwa częstochowskiego.

</doc>
<doc id="400456" url="https://pl.wikipedia.org/wiki?curid=400456" title="Mosty (województwo świętokrzyskie)">
Mosty (województwo świętokrzyskie)

Mosty – wieś w Polsce położona w województwie świętokrzyskim, w powiecie kieleckim, w gminie Chęciny.
W latach 1975–1998 miejscowość administracyjnie należała do województwa kieleckiego.
Położenie.
Wieś leży w widłach Białej i Czarnej Nidy. Jej zabudowania ciągną się długim pasem po obu stronach drogi, biegnącej wzdłuż południowo-zachodnich podnóży pasma Grzyw Korzeczkowskich.

</doc>
<doc id="400457" url="https://pl.wikipedia.org/wiki?curid=400457" title="Moszczanka (województwo lubelskie)">
Moszczanka (województwo lubelskie)

Moszczanka – wieś w Polsce położona w województwie lubelskim, w powiecie ryckim, w gminie Ryki.
W latach 1954–1972 wieś należała i była siedzibą władz gromady Moszczanka. W latach 1975–1998 miejscowość należała administracyjnie do ówczesnego województwa lubelskiego.
Historycznie Moszczanka położona jest w Ziemi Stężyckiej w Małopolsce. Geograficznie – leży w południowej części Wysoczyzny Żelechowskiej, w części Niziny Południopodlaskiej.
Miejscowość położona jest u zbiegu dróg krajowych: nr 17 (E372) i 48, stanowi sołectwo gminy Ryki.
W Moszczance funkcjonuje Publiczna Szkoła Podstawowa, która w roku 2007 obchodziła 50-lecie powstania budynku szkoły i 100-lecie szkolnictwa.
Wierni Kościoła rzymskokatolickiego należą do parafii Najświętszego Zbawiciela w Rykach.
Historia.
W wieku XIX Moszczanka stanowiła wieś w ówczesnym powiecie nowoaleksandryjskim, gminie Irena, parafii Bobrowniki. Wieś leży nad rzeczką wpadającą do Wieprza, na samej granicy guberni lubelskiej z powiatem garwolińskim guberni siedleckiej. Była tu stacja pocztowa na szosie warszawsko-lubelskiej, odległa 9 wiorst od Iwangrodu (Dęblina), z którym Moszczankę łączy odnoga drogi bitej wychodząca od szosy lubelskiej. Około 1885 roku stacja ta przeniesiona do wsi Rossosz w powiecie garwolińskim.
Według spisu miast, wsi i osad Królestwa Polskiego z 1827 roku we wsi było 34 domy i 226 mieszkańców. W roku 1885 było tu 24 osady 19. morgowe i 12 osad 9. morgowych oraz młyn wodny. Folwark posiadał 33 morgi rozległości.

</doc>
<doc id="400458" url="https://pl.wikipedia.org/wiki?curid=400458" title="Moszczanka (województwo opolskie)">
Moszczanka (województwo opolskie)

Moszczanka (, ) – wieś w Polsce położona w województwie opolskim, w powiecie prudnickim, w gminie Prudnik. Historycznie leży na Górnym Śląsku, na ziemi prudnickiej. Położona jest na pograniczu Gór Opawskich i Przedgórza Głuchołasko-Prudnickiego. Przepływa przez nią rzeka Złoty Potok i potok Zamecki Potok.
W latach 1954–1972 wieś należała i była siedzibą władz gromady Moszczanka. W latach 1975–1998 miejscowość należała administracyjnie do ówczesnego województwa opolskiego.
Według danych na 2011 wieś była zamieszkana przez 1114 osób.
Nieoficjalnymi częściami wsi są: Osiedle, Trzebieszów i Siemków. Oficjalną miejscowością podstawową jest Moszczanka-Kolonia, ale podlega ona pod Moszczankę.
We wsi ma swoją siedzibę leśnictwo Moszczanka, które należy do nadleśnictwa Prudnik (obręb Prudnik).
Geografia.
Położenie.
Wieś jest położona w południowo-zachodniej Polsce, w województwie opolskim, około 3 km od granicy z Czechami, u północnego podnóża Gór Opawskich, w otulinie Parku Krajobrazowego Góry Opawskie, tuż przy granicy gminy Prudnik z gminą Głuchołazy. Należy do Euroregionu Pradziad. Przez granice administracyjne wsi przepływają rzeka Złoty Potok i potok Zamecki Potok. Leży na wysokości 290–350 m n.p.m.
Środowisko naturalne.
W Moszczance panuje klimat umiarkowany ciepły. Średnia temperatura roczna wynosi +7,7 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Moszczanki wynoszą 630 mm. Dominują wiatry zachodnie.
Nazwa.
Wieś wzmiankowana w 1321 pod nazwą "Longeponte", czyli "Długie Mosty", ponieważ teren ten nękany był częstymi powodziami. Niemiecki nauczyciel Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia nazwę wsi zanotowaną jako "Langenbrück". "Słownik geograficzny Królestwa Polskiego" wspomina, że w 1390 wieś nosiła nazwę "Longus pons".
W "Spisie miejscowości województwa śląsko-dąbrowskiego łącznie z obszarem ziem odzyskanych Śląska Opolskiego" wydanym w Katowicach w 1946 wieś wymieniona jest pod polską nazwą "Długomosty". 12 listopada 1946 nadano miejscowości nazwę "Moszczanka".
Historia.
Moszczanka została założona podczas wielkiej akcji kolonizacyjnej w drugiej połowie XIII wieku, po najeździe mongolskim. Pierwsza wzmianka o niej pochodzi z 1321. Mieszkańcy wsi budowali nad górskimi strumieniami długie mosty, który były w stanie oprzeć się wielkiej wodzie podczas powodzi. Wówczas Moszczanka należała do margrabstwa Moraw, części Królestwa Czech. Do 1337, wraz z wójtostwem prudnickim, należała do rodu panów z Wierzbnej. Od tego czasu wieś była częścią dóbr zamku w Łące Prudnickiej. Ostatnim morawskim panem był Albrecht z Fulštejnu. W 1337 król czeski Jan Luksemburski odkupił odeń ziemię prudnicką i przekazał ją księciu niemodlińskiemu Bolesławowi Pierworodnemu. Pierwszy kościół w Moszczance, prawdopodobnie pod wezwaniem Świętego Krzyża, zbudował w latach 1327–1333 niemiecki szlachcic Berka von Dubá.
W 1599 Moszczanka stała się własnością rodziny Mettichów. W 1640 w Moszczance, po reformacji, powstał duży barokowy kościół pod wezwaniem Podwyższenia Świętego Krzyża. Podczas wojen śląskich w Moszczance przebywał król Prus Fryderyk II Wielki. Według legendy, w marcu 1741, podczas podróży króla z kilkoma towarzyszami z Prudnika do Nysy, Fryderyk został spostrzeżony przez austriacki patrol. Miał go uratować młynarz z Moszczanki, który ukrył go za wielkim kołem w młynie na Młyńskiej Górze. Od tamtego czasu młyn zyskał przydomek „Królewskiego”, a w herbie Moszczanki umieszczono koronę królewską. Gdy pod koniec XIX wieku budowano drogę przez Moszczankę i chciano zasypać młynówkę, młynarz poskarżył się samemu królowi, który zapobiegł zasypaniu kanału. Wieś posiadała swoją własną pieczęć, która przedstawiała w polu serce i wyrastające z niego pięć kwiatów, na sercu cyfra 3, po prawej i lewej wysokie zboże, a w otoku napis: "LANGENBRUCK: GEM: S: / NEYSTAETER CREYS" ().
W 1827 w północno-wschodniej części wsi wybudowano przydrożną kapliczkę. Od 1828 w dawnym młynie funkcjonowała fabryka sukna i przędzy wełnianej. W Moszczance wybudowano dwie szkoły, cztery młyny i folwark zamkowy. W 1865 wieś zamieszkiwało 43 kmieci, 64 zagrodników i 174 chałupników. Moszczanka wraz z okręgiem dworskim zajmowała powierzchnię 1860 ha, z czego w 1885 na użytki rolne przypadało 63% gruntów (1030 ha pól i 143 ha łąk), a na lasy 7,7% (572 ha). Znaczny był udział małych i karłowatych gospodarstw. Analfabeci w 1871 stanowili 4,5% mieszkańców, a 90% było wyznania katolickiego. 81,9% mieszkańców Moszczanki urodziło się w tej wsi, co wskazywało na silne zakorzenienie lub też izolację tej społeczności. W czasie pruskich wojen pod koniec XIX wieku: z Danią (1864), Austrią (1866) i Francją (1870–1871), poległa tylko jedna osoba z Moszczanki. W 1874 utworzono gminę zbiorową Moszczanka (Amtsbezirk Langenbrück), składającą się gromad Moszczanka i Pokrzywna. W 1875 otwarto przebiegającą na południe od Moszczanki linię kolejową "Głuchołazy – Pokrzywna (– Jindřichov ve Slezku)", a na niej wiadukt kolejowy nad drogą wjazdową do Moszczanki i Złotym Potokiem. W 1898 powstała miejscowa straż pożarna, a w 1900 agencja pocztowa.
10 lipca 1903 Moszczankę i okoliczne miejscowości nawiedziła ogromna powódź. Powódź zniszczyła w Moszczance 32 domy, wiadukt kolejowy (odbudowany w 1910), pola uprawne i łąki. Cesarzowa Niemiec Augusta Wiktoria przekazała wsi pomoc finansową, dzięki której powstał Siemków oraz wzniesiony w latach 1906–1907 kościół protestancki. W 1903 w Moszczance rozpoczęła działalność placówka zgromadzenia szarych sióstr św. Elżbiety, a w 1906 ewangelicka diakonisa. Według spisu ludności z 1 grudnia 1910, na 1943 mieszkańców Moszczanki 1928 posługiwało się językiem niemieckim, 3 językiem polskim, 9 innym językiem, a 3 było dwujęzycznych. Po I wojnie światowej do Moszczanki doprowadzono elektryczność, a także powstał pomnik upamiętniający mieszkańców wsi, którzy zginęli podczas niej. 9 maja 1966 został na nowo zagospodarowany jako upamiętnienie Tysiąclecie Państwa Polskiego. Na frontach I wojny światowej zginęło 76 mężczyzn zamieszkałych w Moszczance, a niedożywienie i choroby, w tym pandemia grypy hiszpanki, spowodowały straty również wśród ludności cywilnej. W 1921 w zasięgu plebiscytu na Górnym Śląsku znalazła się tylko część powiatu prudnickiego. Moszczanka znalazła się po stronie zachodniej, poza terenem plebiscytowym.
Po okresie wzrostu zaludnienia (1208 mieszkańców w 1816 roku, 1389 w 1825 r., 1719 w 1840 r. i 2315 w 1867 r.) odnotowano jego spadek (2263 w 1871 r., 2212 w 1885 r., 2257 w 1895 r. i 1943 w 1910 r.).
7 października 1938 przez Moszczankę przejeżdżali m.in. Adolf Hitler i feldmarszałek Hermann Göring, którzy po wizytacji Kraju Sudetów udali się do Prudnika na pociąg, którym wrócili do Berlina. Według Głównej Komisji Badania Zbrodni Niemieckich w Polsce, podczas II wojny światowej w Moszczance zamordowano 1 obywatela Polski. Amerykańskie lotnictwo przeprowadzało bombardowania w okolicy Gór Opawskich. Podczas jednego z nich w okolicy Moszczanki zginęło kilkunastu żołnierzy Volkssturmu, a wiadukt kolejowy został ponownie zniszczony. Podczas walk w rejonie Prudnika, przed przybyciem Armii Czerwonej do Moszczanki, 16 lub 17 marca 1945, kościół Podwyższenia Świętego Krzyża został wysadzony w powietrze po ewakuacji mieszkańców wsi do Czech. Za wybuch odpowiedzialny był Born – dyrektor szkoły w Moszczance. Planował wysadzenie jedynie wieży kościelnej. Zlecił to zadanie trzem mieszkańcom, jednak nie chcieli tego zrobić, za co zostali zabici. Działający sam Born źle wyliczył ładunek i oprócz wieży, wysadził cały kościół z plebanią.
Po wyparciu oddziałów niemieckich wieś została przejęta przez polską administrację. Wówczas w Moszczance została osiedlona część polskich repatriantów z województwa małopolskiego i Kresów Wschodnich – z Pikułowic na terenie obecnej Ukrainy.
W latach 1945–1950 Moszczanka należała do województwa śląskiego, a od 1950 do województwa opolskiego. W latach 1945–1954 wieś była siedzibą gminy Moszczanka, a w latach 1954–1972 gromady Moszczanka. Podlegała urzędowi pocztowemu w Prudniku.
15 września 1945 w Moszczance rozpoczęła działalność szkoła podstawowa. W latach 1982–1988 we wsi wybudowano nowy kościół Podwyższenia Świętego Krzyża. Wieś ucierpiała podczas powodzi w lipcu 1997. Z Moszczanki ewakuowane były 72 osoby, z czego 42 stanowiły dzieci z Bytomia, które przebywały tu na kolonii, a także dzieci z Litwy i Ukrainy. Zalana została droga do Łąki Prudnickiej. W 1997 Moszczanka przystąpiła do Programu Odnowy Wsi Opolskiej. Od lipca 2006, Moszczanka prowadzi współpracę z Jindřichovem w Czechach.
Demografia.
Według Narodowego Spisu Powszechnego w 2011 Moszczanka liczyła 1114 mieszkańców, co czyni ją drugą pod względem wielkości wsią gminy Prudnik.
Zabytki.
Do wojewódzkiego rejestru zabytków wpisane są:
Zgodnie z gminną ewidencją zabytków w Moszczance chronione są ponadto:
Gospodarka.
Indywidualni rolnicy uprawiają głównie pszenicę ozimą, jęczmień jary, mieszankę zbożową oraz w niewielkiej ilości buraki cukrowe i rzepak. We wsi znajduje się hodowla jelenia europejskiego.
Moszczanka posiada jednostkę Ochotniczej Straży Pożarnej, zrzeszoną w Związku Ochotniczych Straży Pożarnych RP w Prudniku.
Transport.
Transport drogowy.
Do Moszczanki można dojechać z Prudnika przez Łąkę Prudnicką (DK40), a także z Głuchołaz przez Jarnołtówek i Pokrzywną.
Moszczanka posiada połączenia autobusowe z Opolem, Prudnikiem, Nysą, Głuchołazami i Kędzierzynem-Koźlem. We wsi znajdują się trzy przystanki autobusowe – I w centrum, II w Siemkowie i III w Osiedlu.
Transport kolejowy.
Pograniczem Moszczanki z Pokrzywną i Wieszczyną biegnie linia kolejowa nr 333 Głuchołazy – Pokrzywna, przejeżdżają tędy pociągi czeskie. W Moszczance znajduje się nieczynna stacja kolejowa Pokrzywna. Starostwo powiatu prudnickiego planuje utworzenie przystanku kolejowego pomiędzy Moszczanką i Pokrzywną.
Oświata.
W Moszczance pod numerem 166a znajduje się Zespół Szkolno-Przedszkolny. W jego skład wchodzą Publiczna Szkoła Podstawowa im. Haliny Semenowicz w Moszczance (daw. im. Wojsk Ochrony Pogranicza), a także publiczne przedszkola w Moszczance i Łące Prudnickiej („Pod Kasztanem”).
Kultura.
W Moszczance funkcjonuje Wiejski Dom Kultury.
Od 2008 we wsi co rok obchodzony jest wojewódzki Dzień Flagi, podczas którego odbywają się koncerty różnych zespołów muzycznych.
Religia.
W Moszczance znajduje się katolicki kościół Podwyższenia Świętego Krzyża, który jest siedzibą parafii Podwyższenia Świętego Krzyża (dekanat Prudnik). Znajdują się tu cmentarze: katolicki i ewangelicki.
Sport.
We wsi funkcjonuje klub piłkarski LZS Sudety Moszczanka, który obecnie gra w klasie A, w grupie Opole IV.
Turystyka.
Miejscowość jest znanym w województwie opolskim ośrodkiem wypoczynkowym. Jest tu dobrze rozwinięta baza agroturystyczna. Moszczanka jest jedną z najczęściej odwiedzanych miejscowości w Górach Opawskich. Znajdują się tu m.in. łowiska i smażalnie ryb, które stały się jednymi z najważniejszych atrakcji turystycznych w okolicy Prudnika.
Prowadzona jest tu hodowla jelenia europejskiego. W północnej części wsi, na działce gminnej 956/2 na obszarze 20 arów, w 2019 z inicjatywy osoby prywatnej powstała pierwsza w regionie łąka kwietna udostępniona dla odwiedzających. Miało to na celu utworzenie naturalnej bazy pożytkowej dla owadów zapylających. W 2020 powstała druga łąka, o powierzchni 22 arów, a w 2022 powierzchnia łąk kwietnych w Moszczance osiągała łącznie 75 arów. W tym samym roku we wsi powstała ścieżka edukacyjna mająca na celu przybliżenie odwiedzającym wiedzy na temat miodu i pszczół.
We wsi funkcjonuje gospodarstwo agroturystyczne.
Szlaki turystyczne.
Przez Moszczankę prowadzi szlak turystyczny:
Szlaki rowerowe.
Przez Moszczankę prowadzą szlaki rowerowe:
Szlaki konne.
Przez obszar Moszczanki przebiega wyznaczony jeden szlak konny:

</doc>
<doc id="400459" url="https://pl.wikipedia.org/wiki?curid=400459" title="Moszczenica (województwo pomorskie)">
Moszczenica (województwo pomorskie)

Moszczenica (niem. "Mosnitz") – wieś w Polsce położona w województwie pomorskim, w powiecie chojnickim, w gminie Chojnice w pobliżu drogi wojewódzkiej nr 212 i trasy linii kolejowej Chojnice-Piła (przystanek kolejowy "Moszczenica Pomorska"). Połączenie z centrum Chojnic umożliwiają autobusy komunikacji miejskiej (linia LN).
Z pól wsi wypływa Kamionka prawy dopływ Brdy.
W latach 1975–1998 miejscowość należała województwa bydgoskiego. W okresie II Rzeczypospolitej stacjonowała tu placówka Straży Granicznej Inspektoratu Granicznego nr 7 „Chojnice”.
Zabytki.
Według rejestru zabytków NID na listę zabytków wpisane są:

</doc>
<doc id="400460" url="https://pl.wikipedia.org/wiki?curid=400460" title="Moszna (województwo lubelskie)">
Moszna (województwo lubelskie)

Moszna – wieś w Polsce położona w województwie lubelskim, w powiecie lubelskim, w gminie Jastków.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Jastków. Według Narodowego Spisu Powszechnego z roku 2011 wieś liczyła 343 mieszkańców.

</doc>
<doc id="400461" url="https://pl.wikipedia.org/wiki?curid=400461" title="Mościska (powiat brzeziński)">
Mościska (powiat brzeziński)

Mościska – wieś w Polsce położona w województwie łódzkim, w powiecie brzezińskim, w gminie Jeżów.
W latach 1975–1998 miejscowość administracyjnie należała do województwa skierniewickiego.

</doc>
<doc id="400462" url="https://pl.wikipedia.org/wiki?curid=400462" title="Mościska (województwo podlaskie)">
Mościska (województwo podlaskie)

Mościska – wieś w Polsce położona w województwie podlaskim, w powiecie białostockim, w gminie Michałowo.
W latach 1975–1998 miejscowość administracyjnie należała do województwa białostockiego.
Wierni kościoła rzymskokatolickiego należą do parafii Opatrzności Bożej w Michałowie, natomiast prawosławni mieszkańcy wsi korzystają z miejscowej cerkwi filialnej pw. św. Mikołaja należącej do parafii Przemienienia Pańskiego w Topolanach

</doc>
<doc id="400463" url="https://pl.wikipedia.org/wiki?curid=400463" title="Mościska (województwo pomorskie)">
Mościska (województwo pomorskie)

Mościska – wieś kociewska w Polsce położona w województwie pomorskim, w powiecie starogardzkim, w gminie Lubichowo.
W latach 1975–1998 miejscowość administracyjnie należała do województwa gdańskiego.
Inne miejscowości o nazwie Mościska: Mościska, Mościska Duże

</doc>
<doc id="400464" url="https://pl.wikipedia.org/wiki?curid=400464" title="Mościska (powiat pilski)">
Mościska (powiat pilski)

Mościska – wieś w Polsce położona w województwie wielkopolskim, w powiecie pilskim, w gminie Wysoka. Siedziba sołectwa, do którego przynależy także osada Kostrzynek.
W latach 1975–1998 wieś administracyjnie należała do województwa pilskiego.

</doc>
<doc id="400465" url="https://pl.wikipedia.org/wiki?curid=400465" title="Mroczkowice (województwo łódzkie)">
Mroczkowice (województwo łódzkie)

Mroczkowice – wieś w Polsce położona w województwie łódzkim, w powiecie rawskim, w gminie Cielądz.
Wieś szlachecka położona była w drugiej połowie XVI wieku w powiecie rawskim ziemi rawskiej województwa rawskiego. W latach 1975–1998 miejscowość administracyjnie należała do województwa skierniewickiego.

</doc>
<doc id="400466" url="https://pl.wikipedia.org/wiki?curid=400466" title="Mrozy (województwo pomorskie)">
Mrozy (województwo pomorskie)

Mrozy (dodatkowa nazwa w j. kaszub. Mrozë) – wieś w Polsce, położona w województwie pomorskim, w powiecie kartuskim, w gminie Sierakowice
Wieś kaszubska, na Pojezierzu Kaszubskim (zachodni kraniec Kaszubskiego Parku Krajobrazowego). 
Wieś jest siedzibą sołectwa Mrozy, w którego skład wchodzą również: Stara Maszyna. Na wschód od miejscowości znajduje się rezerwat przyrody Żurawie Chrusty.
Historia.
Od końca I wojny światowej wieś znajdowała się ponownie w granicach Polski (powiat kartuski). Do 1918 r. obowiązującą nazwą niemieckiej administracji dla Mrozów była nazwa "Mroze". Podczas okupacji niemieckiej nazwa "Mroze" w 1942 r. została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "bardziej niemiecką" – "Frostwinkel".
W latach 1975–1998 miejscowość administracyjnie należała do województwa gdańskiego.

</doc>
<doc id="400468" url="https://pl.wikipedia.org/wiki?curid=400468" title="Mstów (województwo małopolskie)">
Mstów (województwo małopolskie)

Mstów – wieś w Polsce położona w województwie małopolskim, w powiecie limanowskim, w gminie Jodłownik. Według danych z 2011 roku wieś liczyła 507 mieszkańców.
Wierni Kościoła rzymskokatolickiego mieszkający w poszczególnych częściach wsi należą do trzech parafii: w Górze Świętego Jana, w Krasnem-Lasocicach i w Jodłowniku.
Historia.
Jak podaje strona Gminy, Mstów ma wedle wszelkiego prawdopodobieństwa rodowód średniowieczny, z pierwszą wzmianką o nim z 1408 roku. Jednak Słownik geograficzny Królestwa Polskiego cytuje zapis "Mstow in terra Czirziciensi" w dokumencie z 1405 roku. Słownik onomastyczny „Nazwy miejscowe Polski” nie proponuje etymologii nazwy wsi, odnotowując warianty "Mstow" (1405 i późniejsze), "Mstowo" (1409), "Msthow" (1529) i "Mstów" (1885 i późniejsze) i podając, że źródła potwierdzają wahanie rodzaju gramatycznego nazwy.
Mstów od swego zarania stanowił własność rycerską. W XV i XVI wieku jego właścicielami była rodzina Mstowskich herbu Szreniawa. Wśród nich był dobrodziej klasztoru Cystersów w Szczyrzycu (1505) Janusz z Mstowa. Kolejnymi właścicielami byli Stanisław Zborowski herbu Jastrzębiec, który wszedł w jej posiadanie w końcówce XVI wieku oraz Gąsiorowscy herbu Pilawa w XVII wieku. W późniejszym okresie jej właściciele się zmieniali, aż w XIX wieku trafiła w ręce rodziny Popielów.
Tereny na których leży Mstów należały do kasztelanii wojnickiej (od wczesnego średniowiecza do poł. XV wieku), a następnie czchowskiej (do końca XVI wieku), a potem do 1772 roku do powiatu szczyrzyckiego. Pod względem administracji kościelnej, aż do 1925 roku Mstów nieprzerwanie był w parafii w Górze Świętego Jana. Wtedy struktura parafialna została zmieniona, w wyniku czego części Mstowa należały odtąd do dwóch parafii: w Krasnem-Lasocicach i w Jodłowniku. Zdaniem niektórych źródeł w XV i XVI wieku Mstów przynajmniej częściowo należał do parafii w Szczyrzycu.
W 1884 roku Mstów liczył 349 mieszkańców, z czego katolików było 327 oraz wyznania mojżeszowego 22. Składał się wówczas z dwóch posad, z których większa liczyła 203 morgi gruntów ornych, 20 mórg łąk i ogrodów, 32 morgi lasu i 42 morgi pastwisk; posada mniejsza miała 220 mórg gruntów ornych, 33 morgi łąk i ogrodów, 18 mórg lasu i 37 mórg pastwisk. We wsi działała gminna kasa pożyczkowa.
Od końca XVIII wieku do lat dwudziestych XX stosowany był znak napieczętny sołectwa Mstów: na tarczy przedstawiony był mostek nad potokiem, a na nim postać mężczyzny w kapeluszu z uniesioną lewą ręką.
W latach 1975–1998 miejscowość administracyjnie należała do województwa nowosądeckiego.
Obiekty we wsi.
W Mstowie znajduje się park dworski, wpisany do rejestru zabytków nieruchomych województwa małopolskiego, numer A-525 z 23 sierpnia 1988 (obszar chroniony zredukowano w 2015 roku). Ponadto pod ochroną konserwatorską znajdują się 4 drewniane budynki mieszkalne (jeden z końca XIX wieku i cztery z pierwszej ćwierci XX wieku, w tym jeden ze stodołą) oraz murowana kapliczka przydrożna domkowa z XIX wieku.
Szkoła Podstawowa im. Juliusza Słowackiego w Mstowie wywodzi swoje istnienie od jednoklasowej szkoły ludowej, o której najstarszy przekaz pochodzi z 1909 roku.
We wsi Rada Gminy w 2008 zaplanowała utworzenie użytku ekologicznego „obejmującego odcinek naturalnie wykształconych meandrów potoku z dobrze zachowanym płatem zbiorowiska łęgowego, wierzbowo-topolowego (w runie liczny, chroniony gatunek kopytnika pospolitego) oraz fragment naturalnie ukształtowanego koryta z ciekawym odsłonięciem ściany skalnej z warstwowym układem łupków i piaskowców oraz żwirową łachą”.

</doc>
<doc id="400469" url="https://pl.wikipedia.org/wiki?curid=400469" title="Mszadla (województwo łódzkie)">
Mszadla (województwo łódzkie)

Mszadla – wieś w Polsce położona w województwie łódzkim, w powiecie skierniewickim, w gminie Lipce Reymontowskie.
Historia.
Wieś arcybiskupstwa gnieźnieńskiego w ziemi rawskiej województwa rawskiego w 1792 roku. 10 września 1939 roku w czasie niemieckiej inwazji na Polskę, we wsi miała miejsce niemiecka zbrodnia wojenna. Niemcy zamordowali 153 Polaków, byli to lokalni rolnicy, uchodźcy, kobiety i dzieci. W latach 1975–1998 miejscowość administracyjnie należała do województwa skierniewickiego.

</doc>
<doc id="400470" url="https://pl.wikipedia.org/wiki?curid=400470" title="Kwark u">
Kwark u



</doc>
<doc id="400471" url="https://pl.wikipedia.org/wiki?curid=400471" title="Mszadla (województwo mazowieckie)">
Mszadla (województwo mazowieckie)

Mszadla (dawn. "Mszadła") – wieś w Polsce położona w województwie mazowieckim, w powiecie szydłowieckim, w gminie Szydłowiec.
Wieś należy do sołectwa Jankowice.
W latach 1975–1998 miejscowość administracyjnie należała do województwa radomskiego.

</doc>
<doc id="400472" url="https://pl.wikipedia.org/wiki?curid=400472" title="Mszana (województwo podkarpackie)">
Mszana (województwo podkarpackie)

Mszana (j. łemkowski Мшана) – wieś w Polsce położona w województwie podkarpackim, w powiecie krośnieńskim, w gminie Dukla.
Leży w dolinie potoku Mszanka w sercu Beskidu Niskiego. W latach 1975–1998 miejscowość administracyjnie należała do województwa krośnieńskiego. Przez wieś biegnie droga z Iwli przez Chyrową i Mszanę do Tylawy.
Historia.
Po raz pierwszy wieś wymieniana jest w dokumencie wydanym w dniu 17 sierpnia 1366 roku przez Kazimierza Wielkiego. Wystawiony we Włodzimierzu dokument zatwierdzał podział majątku kanclerza Janusza (Suchywilka) i darowanie części majątku swym bratankom. Dobrami Kanclerza podzielili się Janusz, Piotr i Mikołaj – synowie Jakuba Cztana z Kobylan. W 1369 Kazimierz Wielki zezwolił na przeniesienie jej na prawo niemieckie. W 1506 r. została zasiedlona przez Wołochów i przez pewien czas funkcjonowała jako Mszana Wołoska, po czym powtórnie przeniesiono ją na prawo niemieckie. W XVI w. dzierżawcą jej był Jakub Warszycki. Od końca XVI w. była własnością Męcińskich. W XIX w. należała do Cezarego Męcińskiego herbu Poraj (1809-przed 1890). Mszana była dużą i dość zamożną wsią: w 1880 r. było tu 920 mieszkańców, działała olejarnia i folusz. Zamieszkiwali ją Łemkowie, którzy w okresie międzywojennym, w czasie tzw. schizmy tylawskiej, w całości przeszli na prawosławie.
Mszana nie ucierpiała w I wojnie światowej. Za to we wrześniu 1944 r. doznała dużych zniszczeń w trakcie wielodniowych walk, jakie trwały w okolicy w czasie tzw. „Operacji dukielsko-preszowskiej”. Większość mieszkańców już w 1945 r. wyjechała do Związku Radzieckiego. Ich miejsce wkrótce zajęli osadnicy polscy, przybyli głównie z jeszcze bardziej zniszczonej Huty Polańskiej.
Dawne zabytki.
We wsi istniała cerkiew greckokatolicka pw. Zaśnięcia Matki Bożej. Należała ona do dekanatu dukielskiego. Była jedną z trzech zaledwie cerkwi z murowanymi prezbiteriami, jakie znamy z całych terenów Łemkowszczyzny. Owo murowane prezbiterium zostało wybudowane w ostatnich latach XVIII w. z inicjatywy ówczesnego proboszcza, ks. Grzegorza Ławrowskiego (prawdopodobnie na wzór murowanej cerkwi wzniesionej w 1787 r. w sąsiedniej Tylawie), natomiast część drewniana powstała w roku 1865 lub 1869. Cerkiew słynęła z pięknej snycerskiej dekoracji fasady. Świątynia spłonęła jednak w 1970 r., a prezbiterium rozsypało się w ruinę jeszcze w latach 90. XX w.
Po przejściu ludności wsi na prawosławie obok cerkwi zbudowana została kaplica prawosławna, rozebrana przez żołnierzy radzieckich w 1945 r.
Współczesność.
W środkowej części wsi dobrze zachowany murowany budynek starej szkoły 4-klasowej z lat 30. XX w. – obecnie gospodarstwo agroturystyczne „Stara Szkoła”. Naprzeciwko szkoły znajduje się budynek Domu Ludowego, również przedwojenny, oraz garaż z pojazdem straży pożarnej. Odbywają się tu spotkania, koncerty, zabawy, zajęcia dla dzieci oraz corocznie we wrześniu „Bieg o Kalosz sołtyski”.
Poniżej szkoły i Domu Ludowego stoi mały białotynkowany kościół rzymskokatolicki, filia parafii w Tylawie.
W dolnej części wsi stoją zabudowania po dawnym PGR (w latach 70. firma Igloopol), dawny sklepik GS oraz blok mieszkalny dla pracowników zakładu. Po upadku zakładu część hal została wydzierżawiona na gospodarstwo koziarskie Maziejuków produkujące min. sery kozie. Dwa rodzaje z wytwarzanych tu serów: bryndza kozia i ser kozi wołoski znajdują się Liście Produktów Tradycyjnych Ministerstwa Rolnictwa i Rozwoju Wsi.

</doc>
<doc id="400473" url="https://pl.wikipedia.org/wiki?curid=400473" title="Mszanka (województwo lubelskie)">
Mszanka (województwo lubelskie)

Mszanka – wieś w Polsce położona w województwie lubelskim, w powiecie włodawskim, w gminie Wola Uhruska. 
Wierni Kościoła rzymskokatolickiego należą do parafii Ducha Świętego w Woli Uhruskiej. Znajduje się tu kościół filialny pw. św. Maksmiliana Kolbe.
W latach 1975–1998 miejscowość administracyjnie należała do województwa chełmskiego.
Przez wieś przebiega droga wojewódzka nr 819. Wieś stanowi sołectwo gminy Wola Uhruska.

</doc>
<doc id="400474" url="https://pl.wikipedia.org/wiki?curid=400474" title="Mszanka (województwo małopolskie)">
Mszanka (województwo małopolskie)

Mszanka – wieś w Polsce położona w województwie małopolskim, w powiecie gorlickim, w gminie Łużna.
Integralne części miejscowości: Bińkówka, Dół, Góra, Górka, Granica od Brylskiego, Granica od Woli, Kozica, Pańskie Pola.
Przez wieś przepływa potok Mszanka.
Historia.
Mszanka powstała w 1364 roku, na mocy dokumentu wydanego przez Kazimierza III Wielkiego. Była wsią królewską starostwa bieckiego w powiecie bieckim województwa krakowskiego w końcu XVI wieku (jako jedyna wieś w dzisiejszej gminie Łużna była własnością królewską), pozostając nią aż do I rozbioru w 1772 roku.
Od 1950 w Mszance działa rzymskokatolicka parafia świętych Apostołów Piotra i Pawła.
W latach 1975–1998 miejscowość administracyjnie należała do województwa nowosądeckiego.

</doc>
<doc id="400475" url="https://pl.wikipedia.org/wiki?curid=400475" title="Mszanna (województwo lubelskie)">
Mszanna (województwo lubelskie)

Mszanna – wieś w Polsce położona w województwie lubelskim, w powiecie włodawskim, w gminie Wola Uhruska.
Wierni Kościoła rzymskokatolickiego należą do parafii Ducha Świętego w Woli Uhruskiej.
W latach 1975–1998 miejscowość administracyjnie należała do województwa chełmskiego.
Wieś stanowi sołectwo gminy Wola Uhruska.

</doc>
<doc id="400476" url="https://pl.wikipedia.org/wiki?curid=400476" title="Mszanna (województwo mazowieckie)">
Mszanna (województwo mazowieckie)

Mszanna – wieś w Polsce położona w województwie mazowieckim, w powiecie łosickim, w gminie Olszanka.
W latach 1975–1998 miejscowość administracyjnie należała do województwa bialskopodlaskiego.
Obiekty zabytkowe.
Świątynia od roku 1925 pełni rolę rzymskokatolickiego kościoła parafialnego pw. Ścięcia św. Jana Chrzciciela.

</doc>
<doc id="400477" url="https://pl.wikipedia.org/wiki?curid=400477" title="Muchówka (województwo łódzkie)">
Muchówka (województwo łódzkie)

Muchówka – wieś w Polsce położona w województwie łódzkim, w powiecie zgierskim, w gminie Ozorków.
W latach 1975–1998 miejscowość administracyjnie należała do ówczesnego województwa łódzkiego.

</doc>
<doc id="400478" url="https://pl.wikipedia.org/wiki?curid=400478" title="Muchówka (województwo małopolskie)">
Muchówka (województwo małopolskie)

Muchówka – wieś w Polsce położona w województwie małopolskim, w powiecie bocheńskim, w gminie Nowy Wiśnicz.
W latach 1975–1998 miejscowość administracyjnie należała do województwa tarnowskiego.
Położenie.
Muchówka położona jest na obszarze Pogórza Wiśnickiego, w odległości 14 km od Bochni, na skrzyżowaniu drogi wojewódzkiej nr 965 z Bochni do Limanowej z drogą nr 966 z Wieliczki do Tymowej. Krajobraz jest typowy dla pogórza – wzniesienia o łagodnych zboczach i przeważnie zalesionych partiach szczytowych, poprzecinane parowami potoków. Muchówka znajduje się na wysokim grzbiecie górującym nad dolinami sąsiednich wsi. Przez wieś przebiega dział wodny. Potoki spływające w kierunku wschodnim wpadają do Uszwicy w dorzeczu Wisły, natomiast potoki spływające w kierunku południowym i zachodnim są dopływami Potoku Saneckiego i Polanki w dorzeczu Raby.
Zabytki.
Obiekty wpisane do rejestru zabytków nieruchomych województwa małopolskiego.
Przyroda i turystyka.
Dzięki wysokiemu położeniu Muchówki (wzniesienia osiągają wysokość do 422 m n.p.m.) i górowaniu ponad sąsiednimi na południe miejscowościami, z wielu odkrytych miejsc na terenie wsi widoczna jest panorama szczytów Beskidu Wyspowego i Tatry. Między Muchówką a Rajbrotem znajduje się porośnięty lasem ciąg wzniesień Pogórza Wiśnickiego. Największe z nich to Paprocka (Paprotna). W lesie tym są liczne skałki piaskowcowe. Największe z nich to grupy skał Kamienie Brodzińskiego (pomnik przyrody) i Nowa Muchówka. Duże walory krajobrazowe i przyrodnicze okolicy zdecydowały o włączeniu terenów wsi w Obszar Chronionego Krajobrazu Pogórza Wiśnickiego.
Wschodnim obrzeżem wsi przebiega niebieski szlak turystyczny z Bochni przez Nowy Wiśnicz, Rezerwat przyrody Kamień-Grzyb, Paprotną, Rajbrot, Łopusze, górę Kamionną i rezerwat przyrody Kamionna oraz Pasierbiecką Górę do Tymbarku.

</doc>
<doc id="400479" url="https://pl.wikipedia.org/wiki?curid=400479" title="Murowaniec (województwo kujawsko-pomorskie)">
Murowaniec (województwo kujawsko-pomorskie)

Murowaniec – wieś w Polsce, położona w województwie kujawsko-pomorskim, w powiecie bydgoskim, w gminie Białe Błota.
Podział administracyjny.
W latach 1950–1998 miejscowość administracyjnie należała do województwa bydgoskiego.
Położenie.
Murowaniec znajduje się około 9 km na południowy zachód od granic Bydgoszczy. Znajduje się w południowo-zachodniej części gminy Białe Błota. Od południa graniczy z sołectwem Kruszyn Krajeński, od wschodu z Lipnikami, a od północy z Drzewcami. Miejscowość otoczona jest Puszczą Bydgoską, najbardziej od zachodu i północy. Zachodnią granicą wsi jest Kanał Górnonotecki, który na północ od miejscowości przebiega głębokim przekopem przez tereny leśne.
Pod względem fizycznogeograficznym wieś leży w obrębie makroregionu Pradolina Toruńsko-Eberswaldzka, w mezoregionie Kotlina Toruńska i mikroregionie Równina Rynarzewska (Równina Lipnicka).
Charakterystyka.
Murowaniec to wieś sołecka o charakterze pozarolniczym. Dominuje funkcja mieszkaniowa oraz drobne zespoły handlu i usług. Prawie ¾ powierzchni sołectwa zajęta jest przez działki letniskowe, lasy i łąki. Działalność rolnicza posiada znaczenie drugorzędne. Na terenie Murowańca funkcjonują tylko 2 gospodarstwa rolne o powierzchni powyżej 1 ha. Miejscowość dysponuje dogodnymi warunkami do rozwoju budownictwa jednorodzinnego.
W skład wsi wchodzą wybudowania: "Rowiec" oraz "Za Kanałem" (Nadkanale). W skład sołectwa Murowaniec wchodzi również wieś Lipniki.
W miejscowości znajduje się kościół, który jest siedzibą parafii św. Rafała Kalinowskiego. W strukturze kościoła rzymskokatolickiego parafia należy do metropolii gnieźnieńskiej, diecezji bydgoskiej, dekanatu Białe Błota.
Na terenie wsi zlokalizowany jest nieczynny cmentarz ewangelicki.
Historia.
W okresie staropolskim Murowaniec był wsią szlachecką, należąca do powiatu bydgoskiego.
W 1774 r. zbudowano Kanał Bydgoski, łączący Brdę w Bydgoszczy z Notecią w Nakle. Dla potrzeb zasilania tego kanału w wodę przekopano również kanał zasilający (niem. "Speise Canal"), który prowadził od Dębinka przez środek Bydgoskich Łąk Nadnoteckich i następnie przez las po zachodnim obrzeżu Murowańca.
W XIX wieku we wsi nastąpił rozwój osadnictwa niemieckiego. Spis miejscowości rejencji bydgoskiej z 1833 r. podaje, że w folwarku Murowaniec mieszkało 50 osób (43 ewangelików, 7 katolików) w 3 domach. Według opisu Jana Nepomucena Bobrowicza z 1846 r. folwark Murowaniec należał do rządowej domeny bydgoskiej. Kolejny spis z 1860 r. podaje, że w Murowańcu znajdował się folwark, którego właścicielem był niejaki Wächter oraz kolonia osadnicza. Łącznie mieszkało tam 313 osób (188 ewangelików, 125 katolików) w 22 domach. Dodatkowo istniała osada Rowiec (niem. "Kanalsgarten"), gdzie mieszkało 3 ewangelików. Najbliższa szkoła elementarna znajdowała się w Kruszynie Niemieckim. Miejscowość należała do parafii katolickiej i ewangelickiej w Bydgoszczy.
Słownik geograficzny Królestwa Polskiego dla roku 1884 podaje, że w Murowańcu mieszkało 409 osób (182 ewangelików, 227 katolików) w 56 domostwach. W okresie zaborów ewangelicy z miejscowości należeli do gminy wyznaniowej w Cielu, gdzie w 1893 r. wzniesiono zbór ewangelicki. We wsi działała również szkoła ewangelicka.
W 1895 r. przez południowe obrzeża Murowańca poprowadzono linię kolejową z Bydgoszczy do Żnina; przedłużenie tej linii przez Kcynię i Wągrowiec stworzyło drugą linię z Bydgoszczy do Poznania (1908).
Zimą 1919 roku, w okresie powstania wielkopolskiego, między wsią a pobliskim Rynarzewem toczyły się zacięte walki powstańców z oddziałem Grenzschutzu oraz oddziałami niemieckimi z garnizonu bydgoskiego.
Dwudziestolecie międzywojenne.
20 stycznia 1920 roku wieś weszła w skład odrodzonej Rzeczypospolitej. W ramach powiatu bydgoskiego powołano gminę Bydgoszcz Nadleśnictwo zwaną również Bydgoszcz-Wieś, złożoną z 12 gromad wiejskich, m.in. gromady Murowaniec.
W okresie międzywojennym w Murowańcu istniała szkoła parytetowa polsko-niemiecka. W latach 1924–1933 należały do niej również dzieci polskie z Białych Błót, gdzie w 1924 r. zlikwidowano szkołę katolicką. 7 kwietnia 1933 r. szkoły w Białych Błotach i Murowańcu utworzyły wspólną Drużynę Harcerską im. T. Kościuszki.
W latach 20. z miejscowości wyjechało wielu Niemców, a na ich miejsce napływali Polacy. Zmieniał się więc skład narodowościowy, jednakże aż do 1945 r. okolice Murowańca charakteryzowały się stosunkowo dużym odsetkiem ludności niemieckiej. W 1938 r. powierzchnia wsi liczyła 430 ha. Mieszkało tu 379 Polaków i 271 Niemców. Udział procentowy ludności niemieckiej (42%), przekraczał średnią dla powiatu bydgoskiego wynoszącą około 22%. W przededniu wybuchu II wojny światowej wzrósł rewizjonizm mniejszości niemieckiej, na którą silnie oddziaływała propaganda nazistowska.
Okupacja niemiecka.
4 września 1939 r. w trakcie wycofywania się wojsk polskich doszło w Murowańcu, podobnie jak w Łochowie i Prądkach do dywersji niemieckiej i ostrzeliwania żołnierzy. Z domostw niemieckich strzelano z karabinów, pistoletów i rzucano granaty. W wyniku kontrakcji wojska polskiego zginęło kilkunastu dywersantów. Według niemieckiego historyka Hugo Rasmusa w wyniku strzelaniny zginęło w Murowańcu 14 Niemców.
Zajęcie miejscowości przez wojska hitlerowskie i grupy specjalne, składające się z szowinistów niemieckich, zapoczątkowało represje miejscowej ludności polskiej. Jeszcze we wrześniu 1939 r. aresztowano i rozstrzelano czterech mieszkańców Murowańca. Dokonano także licznych wysiedleń Polaków z gospodarstw rolnych, bądź domów i mieszkań. Na ich miejsce osiedlano Niemców z Wołynia, krajów nadbałtyckich i Besarabii.
W okresie okupacji niemieckiej 1939–1945 miejscowość wchodziła w skład rejencji bydgoskiej, powiatu bydgoskiego (niem. "Landkreis Bromberg"), obwodu urzędowego Bydgoszcz-Wieś (niem. "Amtsbezirk Bromberg-Land"), który składał się z 15 gmin: Białe Błota, Brzoza, Ciele Jachcice, Kruszyn, Lisi Ogon, Łochowice, Łochowo, Murowaniec, Opławiec, Osowa Góra, Prądki, Prądy, Przyłęki i Zielonka.
31 października 1943 roku gmina wiejska Murowaniec (niem. "Murnitz") liczyła 430 ha. Mieszkało tu 446 osób w 117 domach.
Po II wojnie światowej.
Tuż po wyzwoleniu, już w styczniu 1945 r., organizowano władze administracyjne. Na terenie powiatu bydgoskiego utworzono 10 urzędów gminnych, w tym gminę Bydgoszcz-Wieś, docelowo z siedzibą w Białych Błotach. Do gminy tej należało 14 gromad (sołectw): Białe Błota, Brzoza, Ciele, Kruszyn Kraiński, Lisi Ogon, Łochowice, Łochowo, Murowaniec, Opławiec, Osowa Góra, Prądki, Prądy, Przyłęki i Zielonka.
Niemcy byli internowani i zatrudniani w polskich gospodarstwach rolnych. Gospodarstwa poniemieckie zajęli Polacy, którzy przybyli z kresów wschodnich. W miejscowości uruchomiono jednoklasową szkołę.
Podczas reformy samorządowej w 1954 r. zamiast gmin utworzono duże gromady. Powstała wtedy gromada Białebłota, która obejmowała m.in. Murowaniec. Od 1973 r. miejscowość wchodzi w skład gminy Białe Błota.
Okres powojenny był pomyślny dla rozwoju miejscowości. Szczególnie intensywny rozwój rozpoczął się po 2000 r. i związany był z procesem suburbanizacji okolic Bydgoszczy. W okresie 2003–2009 ludność miejscowości powiększyła się o 85% z 690 do 1275 osób.
1 listopada 2007 r. biskup bydgoski Jan Tyrawa erygował w Murowańcu parafię rzymskokatolicką pod wezwaniem św. Rafała Kalinowskiego. Parafia obejmuje miejscowości: Murowaniec, Lipniki, Drzewce, Kruszyn Krajeński i Jasiniec – Białe Błota.
Statystyka.
Poniżej podano wybrane informacje statystyczne dotyczące wsi Murowaniec na podstawie Banku Danych Lokalnych GUS.
Narodowy Spis Powszechny 2002 wykazał, że we wsi Murowaniec mieszkało 537 osób w 174 gospodarstwach domowych. 30% populacji posiadało wykształcenie wyższe lub średnie. We wsi znajdowało się 126 budynków ze 144 mieszkaniami. Co czwarte mieszkanie pochodziło sprzed 1945 roku, zaś połowę wzniesiono w latach 1989–2002.
Narodowy Spis Powszechny 2011 odnotował 1350 mieszkańców Murowańca. W 2013 r. działalność gospodarczą prowadziło 195 podmiotów, w tym 172 osób fizycznych, 23 osób prawnych, 8 spółek handlowych. Dominowały mikroprzedsiębiostwa (0–9 osób). Tylko 4 przedsiębiorstwa zatrudniały powyżej 10 osób.
W latach 2008–2013 oddano do użytku 208 mieszkań – wszystkie w budownictwie indywidualnym. Stanowiło to ok. 14% nowych mieszkań wzniesionych w tym czasie w całej gminie, lecz bardzo dużo w kontekście dotychczasowej zabudowy wsi. W miejscowości funkcjonował punkt przedszkolny, który obejmował opieką 15 dzieci.

</doc>
<doc id="400480" url="https://pl.wikipedia.org/wiki?curid=400480" title="Murowaniec (województwo mazowieckie)">
Murowaniec (województwo mazowieckie)

Murowaniec – wieś w Polsce położona w województwie mazowieckim, w powiecie grodziskim, w gminie Baranów.
Wieś wchodzi w skład sołectwa "Cegłów-Murowaniec".
W latach 1975–1998 miejscowość administracyjnie należała do województwa skierniewickiego.

</doc>
<doc id="400481" url="https://pl.wikipedia.org/wiki?curid=400481" title="Mycielin (województwo lubuskie)">
Mycielin (województwo lubuskie)

Mycielin – wieś w Polsce położona w województwie lubuskim, w powiecie żagańskim, w gminie Niegosławice.
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisane są:

</doc>
<doc id="400482" url="https://pl.wikipedia.org/wiki?curid=400482" title="Mycielin (powiat kaliski)">
Mycielin (powiat kaliski)

Mycielin (dawniej Mynzelino, Myczelino, Mycielino, niem. Mützlin) – wieś i sołectwo w Polsce, w województwie wielkopolskim, w powiecie kaliskim, w gminie Mycielin (z siedzibą w Słuszkowie) oraz nazwa dawnego majątku w tej miejscowości. Z liczbą mieszkańców 469 jest czwartą po Kościelcu, Korzeniewie i Przyraniu co do wielkości wsią w Gminie Mycielin. Miejscowość znajduje się w obrębie Filii Urzędu Pocztowego Stawiszyn z siedzibą w Korzeniewie. Publiczne tereny leśne znajdujące się we wsi zarządzane się przez Nadleśnictwo Grodziec. Wierni wyznania rzymskokatolickiego należą do Parafii św. Wojciecha Biskupa w Kościelcu.
Wieś wchodzi w skład sołectwa Mycielin. Aktualnym sołtysem tego sołectwa jest Marian Kleśta. Administracyjnie miejscowość Kazala Nowa stanowi przysiółek wsi.
Historia.
Przed tym jak Mycielin został po raz pierwszy wzmiankowany w obecnie znanych źródłach pisanych, w okolicach zachodziły działania świadczące o aktywności ludzi. Prawdopodobnie z roku ok. 1105 pochodzi skarb hipotetycznie należący do księcia Zbigniewa i składający się z ok. 20 tysięcy denarów krzyżowych oraz biżuterii – zakopany ok. 2 kilometry na południe od Mycielina (odkryty na terenie obecnej wsi Słuszków w latach 1935 i 2020). W pobliskich wsiach powstały dwa kościoły: pierwszy ok. połowy XII wieku Kościół w Kościelcu i pod koniec tego samego wieku Kościół w Dzierzbinie.
Historia do rozbiorów Polski.
Nazwa wsi została wzmiankowana po raz pierwszy w 1324 roku jako "Mynzelino", własność klasztoru cystersów w Lądzie. W tym czasie, wieś znajdowała się na terenie Zjednoczonego Królestwa Polskiego w Wielkopolsce będącej pod panowaniem polskiego króla i wielkopolskiego księcia Władysława Łokietka. Łokietek po koronacji w Krakowie scalił na powrót w jednym państwie Wielkopolskę i Małopolską kończąc w ten sposób epokę rozbicia dzielnicowego, co oznaczało na tym terenie koniec funkcjonowania Księstwa kaliskiego.
Mycielin określany jest jako gniazdo rodowe "Mycielskich" herbu Dołęga, a nazwa rodu pochodzi od przymiotnika nazwy wsi. Majątek przez ok. 140 lat znanej historii znajdował się w posiadaniu rodu Mycielskich i zmieniał swoich właścicieli, to w wyniku sprzedaży lub przekazania w spadku potomstwu.
W roku 1437 dziedzicami we wsi byli Mikołaj i Florian Mycielscy, a następnie od roku 1457 bracia: Bernard, Florian, Piotr i ksiądz Stanisław. Po śmierci kasztelana biechowskiego Floriana (czyli Tworzyjana) jego część przeszła na synów: Mikołaja, Jana i Wojciecha. Wojciech i Jan ze stryjem księdzem Stanisławem zastawili część Mycielina Wojciechowi Pliszce z Ogorzelczyna, a w roku 1489 sprzedali wyderkafem Mikołajowi Suliborowi z Wielkiego Sulimowa. W 5 lat później Jan Mycielski zapisał wieś jako posag swojej żonie pochodzącej z Dobrzyckich. Natomiast jego brat Wojciech w roku 1497 sprzedał wyderkafem swoją połowę Mycielina Janowi Stawskiemu. 10 lat później Jan Mycielski nabył część Mycielina od owdowiałej żony Jana Doroty z Brzostowskich Stawskiej i w ten sposób skupił całą wieś w swoich rękach. Po Janie dobra przejął syn Tomasz, który następnie w roku 1539 zapisał je jako posag żonie Annie Radomickiej. Ich dobra z Mycielinem, Petrykami i Dzierzbinem odziedziczyli synowie: Jan, Piotr, Stanisław i Kasper Mycielscy. Czwórka synów przeprowadziła podział dóbr pomiędzy sobą w roku 1564. Już w tym samym roku Stanisław sprzedał swoją część w formie wyderkafu bratu Janowi, który w roku 1568 oddal ją w zastaw Marcinowi Grzymisławskiemu. Następnie Stanisław w roku 1571 część Mycielina sprzedał Piotrowi Grodzickiemu. Natomiast Jan rok później kupił 4 łany od brata Kaspra.
Ręce rodu Mycielskich majątek opuszcza, gdy Stanisław Mycielski w roku 1574 całe swoje włości mycielskie odstąpił kasztelanowi nakielskiemu Gabrielowi Złotkowskiemu. Po Gabrielu majątek w roku 1579 trafił do Piotra Złotkowskiego. Według rejestru poborów powiatu kaliskiego z 1579 roku Mycielin składał się z 7 łanów kmiecych i 3 zagrodników. Następnie wieś posiadał Andrzej, który w roku 1602 sprzedał Mycielin za 10 000 zł Stanisławowi Tarnowskiem. Następnie kolejną właścicielką została córka Stanisława – Anna z Tarnowskich Sierakowska, która w roku 1629 sprzedała własność za 18 400 złotych cześnikowi poznańskiemu Stanisławowi de Walknowy Kobierzyckiemu herbu Pomian.
Od 1629 Mycielin był własnością Kobierzyckich do przełomu 1728/1729. W latach od 1650 do 1663 wieś posiadał Wojciech, a przed jeszcze rokiem 1685 przejął ją Jan Stanisław Kobierzycki. Po jego śmierci wieś odziedziczyli synowie. Wacław i Franciszek swoje część sprzedali Kasprowi Gałczyńskiemu odpowiednio w latach 1728 i 1730. Później, co najmniej od 1751 do śmierci ok. 1765 roku posiadaczem majątku był Tomasz. Po nim dobra przejęła owdowiała żona Estera z Radońskich. Po jej śmierci trwały spory między spadkobiercami, a dla ich rozstrzygnięcia powołano w latach 1773–1775 komisję. W 1776 r. Piotr, Onufry i Cyprian Gałczyńscy oddali część wsi w posiadanie Petroneli z Gałczyńskiej-Mleckiej. Już 3 lata później Onufry swój udział sprzedał Maciejowi Łuczyckiemu. Z kolei w roku 1781 syn Macieja Marom nabył dalszą część od wojskiego ostrzeszowskiego Kazimierza Biernackiego, który prawdopodobnie posiadał je po Kazimierzu Gałczyńskim.
Rozbiory Polski.
W wyniku II rozbioru Polski i utracie województwa kaliskiego przez Rzeczpospolitą Obojga Narodów w roku 1793 Mycielin znalazł się na terytorium Królestwa Prus. W tym czasie wieś należała do powiatu kaliskiego będącego wtedy częścią departamentu kaliskiego należącego do Prus Południowych. Następnie, w lata od 1907 do 1915 miejscowość znalazła się wraz z Departamentem kaliskim w Księstwie Warszawskiem – formalnie niepodległym państwie polskim związanym unią personalną z Królestwem Saksonii, a fatycznie terytorium zależnym od Cesarstwa Francuskiego. W wyniku ustaleń Kongresu Wiedeńskiego w roku 1815 Mycielin na ponad 100 lat (do 1917) zmienia przynależność narodową znajdując się na zachodnim skraju Królestwa Polskiego połączonego unią personalną z Imperium Rosyjskim. W tym czasie miejscowość znajdowała się województwie kaliskim (od 1816) przemianowanym w 1837 na gubernię kaliską, powiecie kaliskim, w gminie i parafii Kościelec (według opracowania z roku 1880).
W tym czasie posiadłość znajdująca się w Mycielinie zmieniała kolejnych właścicieli. Podczas gdy roku w 1779 część ziem była w posiadaniu Macieja Łuczyckiego, w roku 1781 syn Macieja Marom nabył dalszą część od wojskiego ostrzeszowskiego Kazimierza Biernackiego, który prawdopodobnie posiadał je po Kazimierzu Gałczyńskim. Z czasem Marcin Łuczycki przejął także po ojcu resztę wsi. Po śmierci Marcina w roku 1817 dobra przypadły Antoninie z Nasiorowskich i Antoniemu Smogorzewskim. Oni w 3 lata później kupili drugą połowę Mycielina od spadkobierców po Franciszce z Mleckich Pstrokońskiej i stali się właścicielami całej wsi.
W 1827 roku Mycielin posiadał zabudowę składającą się z 20 domów i 215 mieszkańców. Dobra miały rozległość 2275 mórg gruntów ornych, 506 mórg ogrodów, 174 mórg łąk, 78 mórg pastwisk, 1 morga wody, 790 mórg lasu, 570 mórg zarośli, 156 nieużytków i placów. We wsi znajdowało się 9 budynków murowanych i 18 z drewna.
Od roku 1837, przez następne ponad 100 lat, majątek był w rękach Doruchowskich. Teodor Doruchowski do sąsiedniego majątku w Malanowie sprowadził się w 1824 roku po ślubie Franciszką z Jaśińskich. Szczególnie bliska przyjaźń łączyła go z Antonim Smogorzewskim, właścicielem pobliskiego Mycielina. W 1837 r. owdowiały Smogorzewski sprzedał swoją część Mycielina Teodorowi, który w ciągu następnych trzech lat odkupił resztę majątku od spadkobierców Antoniny Smogorzewskiej: Józefa Nasiorowskiego, Marianny z Nasiorowskich Iłowieckiej oraz dzieci po Eslerze Iłowieckiej i tym samym stał się samodzielnym właścicielem Mycielina. Według Adama, prawnuka Teodora, po upadku powstania listopadowego majątek Smogorzewskiego popadł w kłopoty finansowe. Wtedy to Doruchowski pożyczył mu dwadzieścia pięć tysięcy złotych polskich. Ostatecznie w zamian za tę pożyczkę Smogorzewski kilka lat później przepisał majątek sąsiadowi.
W 1846 roku (notarialnie w 1850 roku) Feliks Doruchowski objął w administrację Mycielin. Majątek był zadbany i dochodowy z wygodnym dworem. W tamtym czasie powstał park istniejący do dziś. Feliks zamieszkał we dworze wraz z młodą żoną Wandą z Kokczyńskich dziedziczką domu Wielgie w parafii Stolec. Tutaj na świat przyszły również jego dzieci: Teodor, Zofia, Felicja, Zygmunt oraz Stanisław. W czasie powstania styczniowego Feliks aktywnie zaangażował się w prace organizacyjne. W jednej z piwnic na terenie parku urządził skład amunicji i broni, za co został aresztowany i zesłany na Syberię. Z zesłania powrócił w początkach 1864 roku dzięki staraniom żony Wandy, która wykupiła męża z niewoli. Po powrocie zastał zniszczone zabudowania i mocno uszczuplone przez konfiskatę inwentarze. Podobnie jak inni ziemianie w rejonie był stale śledzony i represjonowany. W tym czasie we wsi odbyło się również uwłaszczenia chłopów. Ponieważ relacje dwór-wieś były dobre, uwłaszczenie w Mycielinie odbyło się bez większych zatargów.
Syn Feliksa Teodor po powrocie do kraju z Oxfordu, gdzie ukończył studia na Wydziale Prawa odbył, pod okiem ojca praktyki w rodowych dobrach, by od 1883 roku zarządzać nimi samodzielnie. Formalnie Teodor otrzymał dobra mycielińskie 1888 roku i posiadał je do roku 1921. Zabudowa wsi składała się z 11 domów zamieszkałych przez 206 osób oraz folwarku składającego się z 8 domów zamieszkałych przez 20 osób. Cały majątek obejmował w tym czasie 2275 mórg (1274 ha): las 790 mórg (442 ha), ziemia orna 506 mórg (283 ha), łąki 174 morgi (97 ha), pastwiska 78 mórg (44 ha), pozostałe zarośla 570 mórg (319 ha). W tym czasie na polach stosowano dziewięciopolowy płodozmian. To za czasów Teodora w 1893 roku rozpoczęto intensywną uprawę buraków cukrowych, 9 lat później drenowanie pól. Gospodarstwo wzbogaciło się również o młocarnię parową i siewnik parowy.
W kwietniu 1884 roku Teodor poślubił Zofię z Górskich herbu Pobóg. Za młodu Zofia była uczennicą Henryka Sienkiewicza, który na jednej z warszawskich pensji wykładał język polski oraz historię. Kilkanaście lat później pisarz odwiedził swoją wychowankę i jej męża w Mycielinie. Z małżeństwa tego przyszło na świat siedmioro dzieci. Teodor nie przejawiał wielkich zdolności, ani chęci do prowadzenia gospodarstwa. Zaangażował się w pracę kaliskiego oddziału Towarzystwa Kredytowego Ziemskiego. Po zakończeniu I wojny światowej rodzinne dobra przekazał synom, a sam na stałe osiadł w Warszawie poświęcając się działalności gospodarczej i społecznej.
W latach I wojny światowej.
W początkowej fazie I wojny światowej, w sierpniu 1914 roku w Mycielinie chwilowe schronienie znalazły dziesiątki uciekinierów z Kalisza, w tym prezydent miasta Bronisław Bukowiński. We wrześniu wszyscy opuścili majątek udając się do Warszawy. Po tym wydążeniu życie rodzinne Doruchowskich unormowało się i Adam uczęszczał na zajęcia. Adam zaangażował się wówczas w działalność Korporacji Akademickiej Aquilonia, której został pierwszym prezesem. Naukę przerwały mu działania wojenne. Coraz młodsze roczniki dostawały bilety powołania do wojska rosyjskiego, czego Adam chciał uniknąć. W tym czasie, roku 1915 w parku znajdującym się we wsi powstały zabudowania dworskie istniejące do dziś (w miejsce dotychczasowych zabudowań, które uległy zniszczeniu w wyniku pożaru).
W początkach 1916 roku Adam wstąpił z bratem Feliksem do Nikołajewskiej Szkoły Kawalerii w Petersburgu, z której jednak został usunięty ze względu na wadę wzroku (astygmatyzm). Następnie przebywał na Podolu oraz w Mińsku. Po powrocie do domu rodzinnego w 1919 r. podjął na nowo naukę na studiach, które ukończył jednak dopiero w 1925 r. uzyskując dyplom inżyniera rolnika w specjalności hodowla nasienna.
W gospodarstwie kontynuowano uprawę buraków cukrowych i od roku 1912 uprawiono buraki na nasiona. Produkcja zbożna stanowiła kontyngent dla wojska, a jedynie uprawa ziemniaków i warzyw przynosiła dochody. W wyniku działań wojennych z gospodarstwa zarekwirowano 80 koni i 100 krów folwarcznych. Zdaniem właściciela majątku, pod koniec wojny jego stan był bardzo zły: "Budynki były opustoszałe. Nie przeprowadzono żadnych remontów ani inwestycji. [..] Inwentarz żywy był zdekompletowany i w stanie bardzo słabym." Inwentarz majątku wyglądał następująco: 20 koni, 14 wołów, 60 krów, 60 owiec i jałowizna. Służba posiadała po 1 sztuce bydła (również w złym stanie).
W latach wojny teren wsi zostaje przecięty torami wąskotorowej linii kolejowej biegnącej od Zbierska do Turku zbudowanej przez niemieckie oddziały kolejowe w czasie I wojny światowej w roku 1916. Linia ta łączy teren Mycielina i pobliskich miejscowości ze Zbierskiem, Turkiem, Opatówkiem, Rusowem, a następnie od roku 1918 z Kaliszem. Pod koniec wojny kursowały dwa pociągi pasażerskie do stacji szerokotorowej w Opatówku oraz pociągi towarowy umożliwiające odbiór płodów rolnych: zbóż, ziemniaków i buraków. Ze względu na to, że miejscowość dotychczas była dostępna tylko za pomocą drogi piaszczystej, dzięki przeprowadzeniu linii kolejowej "wybito okno na szeroki świat" – jak to ujął Adam Doruchowski w swoich wspomnieniach.
II Rzeczpospolita.
W listopadzie 1918 w wyniku odzyskania niepodległości przez Polskę Mycielin znalazł się w granicach II Rzeczypospolitej Polskiej. Przez prawie cały okres dwudziestolecia międzywojennego, od roku 1919 do 1938 miejscowość wraz z powiatem kaliskim przynależała do nowo utworzonego województwa łódzkiego. Następnie z dniem 1 kwietnia 1938 roku powiat kaliski w składa którego wchodzi Mycielin zostaje włączony do województwa poznańskiego.
Po zakończeniu I wojny światowej i śmierci Teodora Doruchowskiego w roku 1921 majątek przechodzi do rąk ostatniego właściciela, jego syna Adama, który posiadał ją do roku 1939. Niestety dobra zostały poważnie zniszczone przez Niemców w czasie wojny: między innymi spalono dwór i zabudowania gospodarcze. Zmieniając system gospodarowania, a przede wszystkim specjalizację uprawy nie tylko wydźwignął majątek z upadku, ale uniknął trudności finansowych w kryzysowych latach 1929-1932. Adam w marcu 1920 roku poślubił Michalinę ze Strzeszewskich. Z małżeństwa tego przyszło na świat troje dzieci: synowie Antoni i Tadeusz oraz córka Zofia.
II wojna światowa.
We wrześniu 1939, w pierwszych dniach II wojny światowej tereny, na których znajduje się miejscowość zostały zajęte przez niemiecką 30 Dywizję Piechoty. Tym samym wieś znalazła się na terenie okupowanym przez III Rzeszę. Administracyjnie Mycielin (niem. Mützlin) znajdował się w utworzonej rejencji kaliskiej (niem. Regierungsbezirk Kalisch), a następnie od 1940 w rejencji łódzkiej (niem. Regierungsbezirk Litzmannstadt) w ramach utworzonego okręg Rzeszy o nazwie Kraj Warty (niem. "Wartheland").
Jako, że Mycielin uznawany był za jeden z najlepszych majątków w swojej klasie, baron Sigmund von Richthofen, niemiecki zarządca majątku w Mycielinie zaproponował dotychczasowemu właścicielowi, Adamowi Doruchowskiemu administrowanie szeregiem okolicznych majątków z centralnym ośrodkiem w Mycielinie. Po odrzuceniu tej propozycji Adam został aresztowany i osadzony w kaliskim więzieniu, a rodzina przeniosła się do Warszawy. 4 września w Mycielinie pojawił się szwadron 27. Pułku Ułanów. Antoni, syn Adama został wcielony przez rotmistrza Zakrzewskiego do wojska i opuścił majątek. Przed zakończeniem wojny majątek został splądrowany przez Sigmunda von Richthofena.
Po II wojnie światowej.
Po zakończeniu II wojny światowej Mycielin znalazł się na terytorium państwa polskiego (formalnie 22 sierpnia 1944). Na poziomie podstawowym wieś zachowała przynależność administracyjną do gromady Mycielin, Gminy Kościelec z siedzibą w Korzeniewie do 29 września 1954, kiedy to gmina ta została zniesiona wraz z reformą wprowadzającą gromady w miejsce gmin. Od tego dnia na najniższym poziomie podziału terytorialnego Mycielin wszedł do utworzonej gromady Korzeniew (wraz z terenami należącymi dotychczas do gromad Korzeniew, Mycielin, Słuszków, Przyranie i Teodorów), która 1 stycznia 1960 roku zmieniła siedzibę GRN i nazwę na gromada Słuszków. Stan ten zachował się do 1 stycznia 1973, kiedy to utworzono równoważną terytorialnie Gminie Kościelec nową Gminę Mycielin z siedzibą w Słuszkowie – tym samym wieś stała się miejscowością gminną. Na wyższym poziomie administracyjnym, do reformy administracyjnej w roku 1975 wieś należała do powiatu kaliskiego w województwie poznańskim. Następnie w latach 1975–1998 miejscowość administracyjnie należała do województwa kaliskiego. Ostatecznie, po reformie administracyjnej od 1 stycznia 1999 miejscowość należy do Gminy Mycielin, przywróconego powiatu kaliskiego i województwa wielkopolskiego.
W roku 1991 zostaje wstrzymany pasażerski ruch na kolejowej linii wąskotorowej, a następnie w roku 2001 (po 85 latach funkcjonowania) ruch na tej linii zostaje zostaje wstrzymany zupełnie. Wtedy to również tory kolejowy przebiegające przez wieś zostały przejęte od PKP przez Stowarzyszenie Kolejowych Przewozów Lokalnych.
We wrześniu 2008 roku powstała Młodzieżowa Orkiestra Dęta OSP.
Geografia.
Położenie.
Wieś Mycielin położona jest na skraju lasów, 2,2 km na północ od Słuszkowa (siedziby Urzędu Gminy), 24 km na północny wschód od Kalisza (stolicy powiatu), 102 km na południowy wschód od Poznania (stolicy województwa), 125 km na północny wschód od Wrocławia i 85 km na północny zachód od Łodzi. Najbliższe miasta znajdujące się w okolicy to: Stawiszyn (9,8 km), Rychwał (14 km), Tuliszków (14,2 km). Bezpośrednio sąsiadujące miejscowości to: Grabek, Kazala Stara, Kazala Nowa, Klotyldów i Korzeniew.
Rzeźba terenu i grunty.
Powierzchnia wsi leży na Nizinie Południowowielkopolskiej, na wschodnim skraju mezoregionu fizycznogeograficznego Równiny Rychwalskiej ograniczonego rzeką Pową oddzielającą Mycielin i Grabek od Kazali Starej. Region ten jest równiną w środkowej części złożonej z zalegających na glinie zwałowej utworów piaszczystych. Występują tu pola wydmowe. Występuje tu charakterystyczny dla regionu urozmaicony krajobraz przeplatanych lasów, pól wydmowych, łąk i pól uprawnych. Topografia powierzchni miejscowości charakteryzuje się wzniesieniem o wysokości nieco powyżej 132 m n.p.m. w centralnej części miejscowości łagodnie opadającym do poniżej 117 m n.p.m. na granicy jej terytorium.
Powierzchnia gruntów wykorzystywana jest głównie do uprawy zbóż, ziemniaków, warzyw oraz przeznaczona na łąki, pastwiska i tereny leśne. We wsi przeważają gospodarstwa małe, o słabej bonitacji gleb – V i VI kl.
Transport.
Mycielin leży u zbiegu trzech dróg powiatowych: z południa na północ przecina go droga relacji Goliszew"–"Mycielin"–"Dzierzbin z numerami nr do skrzyżowania 4588 i dalej 4583 oraz od zachodu kończy się w nim droga powiatowa nr 4585 relacji Stawiszyn"–"Stary Kiączyn"–"Przyranie"–"Mycielin. W odległości 8 km od miejscowości przebiega droga krajowa nr łącząca województwa: zachodniopomorskie, pomorskie, kujawsko-pomorskie, wielkopolskie i dolnośląskie – zjazd w miejscowości Zbiersk. Przez teren wsi przebiega również obecnie nieczynna linia Kaliskiej Kolei Dojazdowej.
Transport publiczny obsługiwany jest przez PKS Kalisz na linii Kalisz-Gadów oraz Kalisz-Przyranie. Miejscowość skomunikowana jest również z Kaliszem linią obsługiwaną przez niezależne przedsiębiorstwo transportowe.
Turystyka.
Miejscowość przecina z kierunku południowo-zachodniego w kierunku północnym zielony szlak rowerowy o nazwie Bursztynowy Szlak Rowerowy. Trasa szlaku biegnie z Sycowa w woj. dolnośląskim przez Kalisz, Stawiszyn, Mycielin, Konin, Ślesin w woj. wielkopolskim do Przewozu w woj. kujawsko-pomorskim. Wielkopolska część szlaku należy do Wielkopolskiego Systemu Szlaków Rowerowych i nawiązuje do przebiegu dawnego traktu handlowego o tej samej nazwie.
Ludność.
Według danych GUS z 2011 wieś Mycielin zamieszkiwało 469 osób, z czego 48,8% stanowiły kobiety, a 51,2% mężczyźni. W latach 1998–2011 liczba mieszkańców zmalała o 1,7%. Współczynnik feminizacji we wsi wynosił 95 i był mniejszy od współczynnika feminizacji dla województwa wielkopolskiego oraz znacznie mniejszy od współczynnika dla całej Polski. 65,5% mieszkańców wsi Mycielin było w wieku produkcyjnym, 19,2% w wieku przedprodukcyjnym, a 15,4% mieszkańców było w wieku poprodukcyjnym. Na 100 osób w wieku produkcyjnym przypadało 52,8 osób w wieku nieprodukcyjnym. Ten wskaźnik obciążenia demograficznego jest więc mniejszy od wskaźnika dla woj. wielkopolskiego oraz mniejszy od wskaźnika obciążenia demograficznego dla całej Polski. Według danych pochodzących z Narodowego Spisu Powszechnego Ludności i Mieszkań w 2002 roku we wsi Mycielin znajdowało się 128 gospodarstw domowych. Wśród nich dominowały gospodarstwa zamieszkałe przez cztery osoby – takich gospodarstw było 38.
Obiekty i instytucje.
Obiekty historyczne.
Obiekty historyczne we wsi skupione są w ramach założenia dworskiego, które zajmuje południowo-wschodnią część wsi i położone jest w terenie płaskim, sąsiadującym częściowo z lasem, do którego prowadzi droga przy dawnym podwórzu od szosy do Kościelca. Północną granicę założenia stanowi trakt z Kazali Starej, przy którego skrzyżowaniu z główną ulicą wiejską znajduje się przydrożna kapliczka z 1948 r. Założenie składało się z północnej części rezydencjonalnej i południowej folwarcznej. 

</doc>
<doc id="400483" url="https://pl.wikipedia.org/wiki?curid=400483" title="Mysłaków (województwo dolnośląskie)">
Mysłaków (województwo dolnośląskie)

Mysłaków (niem. "Kaltenbrunn") – wieś w Polsce położona w województwie dolnośląskim, w powiecie świdnickim, w gminie Marcinowice.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Zabytki.
Do wojewódzkiego rejestru zabytków wpisany jest:

</doc>
<doc id="400485" url="https://pl.wikipedia.org/wiki?curid=400485" title="Grace Park">
Grace Park



</doc>
<doc id="400486" url="https://pl.wikipedia.org/wiki?curid=400486" title="Mysłaków (województwo łódzkie)">
Mysłaków (województwo łódzkie)

Mysłaków – wieś w Polsce położona w województwie łódzkim, w powiecie łowickim, w gminie Nieborów.
Położona przy szlakach komunikacyjnych: kolejowym i drogowym, Łowicz (Łódź) – Warszawa. We wsi mieści się Szkoła Podstawowa im. Marii Konopnickiej, remiza ochotniczej straży pożarnej i zlewnia mleka.
Wieś duchowna położona była w drugiej połowie XVI wieku w powiecie sochaczewskim ziemi sochaczewskiej województwa rawskiego. Była wsią klucza kompińskiego arcybiskupów gnieźnieńskich, od 1543 roku wieś kapituły kolegiaty łowickiej.
Historia.
Pierwotna nazwa to "Myślaków". Wieś po raz pierwszy wzmiankowana w 1359 roku w dokumencie Siemowita III.
"Słownik geograficzny Królestwa Polskiego i innych krajów słowiańskich" z roku 1885 tak opisuje miejscowość:
W czasie II wojny światowej, w następstwie walk toczonych podczas bitwy nad Bzurą w 1939 r., znaczna część zabudowań Mysłakowa uległa spaleniu.
W latach 1975–1998 miejscowość administracyjnie należała do województwa skierniewickiego. Wierni Kościoła rzymskokatolickiego należą do Parafii w Bednarach. We wsi znajduje się kaplica.

</doc>
<doc id="400487" url="https://pl.wikipedia.org/wiki?curid=400487" title="Mysłowice (województwo zachodniopomorskie)">
Mysłowice (województwo zachodniopomorskie)

Mysłowice (niem. "Moitzelfitz") – wieś w Polsce położona w województwie zachodniopomorskim, w powiecie świdwińskim, w gminie Sławoborze.

</doc>
<doc id="400488" url="https://pl.wikipedia.org/wiki?curid=400488" title="Mysłów (województwo dolnośląskie)">
Mysłów (województwo dolnośląskie)

Mysłów (niem. "Seitendorf") – wieś w Polsce położona w województwie dolnośląskim, w powiecie jaworskim, w gminie Bolków, we wschodniej części Gór Kaczawskich w Sudetach Zachodnich.
Położenie.
Mysłów leży na obszarze Wschodniego Grzbietu Gór Kaczawskich. Wieś jest położona nad potokiem Mokrzynka, równolegle do drogi Wrocław-Jelenia Góra.
Okolice zbudowane są z metamorfiku kaczawskiego. Występują tu łupki radzimowickie, zieleńce i wapienie krystaliczne (marmury). Te ostatnie były eksploatowane w kilku kamieniołomach - dwóch na wzgórzu Osełka oraz w kamieniołomie Sobocin na południe od wsi. W obu miejscach znajdują się ruiny wapienników.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Historia.
Dawniej wieś dzieliła się na trzy części: Mysłów Średni (Mittel-Seitendorf), Mysłów Dolny (Nieder-Seitendorf) i Mysłów Górny (Ober-Seitendorf). Do Górnego Mysłowa należała kolonia Ueberschaar.
Dawne nazwy.
Po II wojnie światowej, w 1946 roku, miejscowość ta przejściowo nazywała się Sobocin.
Zabytki.
Do wojewódzkiego rejestru zabytków wpisane są obiekty:
inne zabytki:
Stowarzyszenia i związki.
Dawniej we wsi istniał zespół ludowy "Mysłowianki", obecnie podjęto próbę jego reaktywacji.

</doc>
<doc id="400489" url="https://pl.wikipedia.org/wiki?curid=400489" title="Mysłów (województwo lubelskie)">
Mysłów (województwo lubelskie)

Mysłów – wieś w Polsce położona w województwie lubelskim, w powiecie łukowskim, w gminie Wola Mysłowska.
Wieś szlachecka położona była w drugiej połowie XVI wieku w ziemi łukowskiej województwa lubelskiego. Do 1954 roku istniała gmina Mysłów. W latach 1975–1998 miejscowość administracyjnie należała do województwa siedleckiego.
Na skraju wsi 4 września 1863 r. miała miejsce jedna z potyczek powstania styczniowego. Nieopodal znajduje się zbiorowa mogiła 30 powstańców (ogółem poległo 52). Obecnie stoi pomnik ufundowany przez Radę i społeczność gminy Wola Mysłowska w setną rocznicę powstania. Pozostali powstańcy pochowani są na parafialnym cmentarzu w Wilczyskach.
Wierni Kościoła rzymskokatolickiego należą do parafii Niepokalanego Serca Najświętszej Maryi Panny w Wilczyskach lub do parafii św. Antoniego Padewskiego w Wandowie.

</doc>
<doc id="400491" url="https://pl.wikipedia.org/wiki?curid=400491" title="Mysłów (województwo śląskie)">
Mysłów (województwo śląskie)

Mysłów – wieś w Polsce położona w województwie śląskim, w powiecie myszkowskim, w gminie Koziegłowy.
Historia.
Nazwę miejscowości wymienia w latach (1470–1480) Jan Długosz w księdze Liber beneficiorum dioecesis Cracoviensis. W czasach Długosza wieś liczyła 27 łanów, a dziedzicem był Jan Koziegłowski.
Miejscowość jako wieś i kolonię leżącą w powiecie będzińskim pod koniec XIX wieku wymienia Słownik geograficzny Królestwa Polskiego. Liczyła ona wówczas 620 morg całkowitej powierzchni. W 1827 roku było w niej 65 domów oraz 401 mieszkańców. W 1885 roku miała ona 64 domy, w których mieszkało 650 mieszkańców. Pod koniec XIX wieku folwark znajdujący się we wsi został rozdzielony na kilka drobnych części.
3 września 1939 podczas inwazji Niemiec na Polskę, doszło we wsi do zbrodni dokonanej na cywilnych mieszkańcach. Wojsko niemieckie otoczyło wieś i strzelało do każdego kto uciekał. Innych wpędzono do piwnic gdzie w wyniku podpalania udusili się lub ulegli spaleniu. Wśród ofiar były kobiety i dzieci. Ogółem 22 osoby spalono żywcem, w tym dziesięcioro dzieci.
W latach 1975–1998 miejscowość administracyjnie należała do województwa częstochowskiego.
W lesie na południe od wsi znajduje się rezerwat przyrody Cisy w Hucie Starej.

</doc>
<doc id="400492" url="https://pl.wikipedia.org/wiki?curid=400492" title="Mystki (województwo lubuskie)">
Mystki (województwo lubuskie)

Mystki (do 1945 r. ) – wieś w Polsce położona w województwie lubuskim, w powiecie gorzowskim, w gminie Lubiszyn. Według danych z 2011 r. liczyła 171 mieszkańców. Miejscowość od XVIII w. i lat 30. XX w. należała do majątku Dolsk. Od 1945 r. leży w granicach Polski.
W latach 1975–1998 miejscowość administracyjnie należała do województwa gorzowskiego.
Położenie.
Zgodnie z podziałem fizycznogeograficznym Polski według Kondrackiego teren, na którym położone są Mystki należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pradolina Toruńsko-Eberswaldzka oraz w końcowej klasyfikacji do mezoregionu Równina Gorzowska.
Miejscowość leży 10 km na południe od Myśliborza.
Demografia.
Ludność w ostatnich 3 stuleciach:
Historia.
Wieś spłonęła prawie całkowicie w 1747 r. W XVIII w. i do lat 30. XX w. folwark i wieś Mystki należały do majątku Dolsk.
Nazwa.
Niemiecka nazwa "Neuscheune" pochodzi od wyrażenia "neu Scheune" 'nowa stodoła'. Nazwa "Mystki" została nadana w 1949 r..
Administracja.
Miejscowość jest siedzibą sołectwa Mystki.
Edukacja i nauka.
Uczniowie uczęszczają do szkoły podstawowej w Ściechowie (klasy I–III) i Lubiszynie (klasy IV–VI) oraz do gimnazjum w Ściechowie.
Gospodarka.
W 2014 r. liczba zarejestrowanych podmiotów gospodarczych wynosiła 6, z czego 5 to osoby fizyczne prowadzące działalność gospodarczą:

</doc>
<doc id="400493" url="https://pl.wikipedia.org/wiki?curid=400493" title="Mystki (województwo wielkopolskie)">
Mystki (województwo wielkopolskie)

Mystki – wieś w Polsce położona w województwie wielkopolskim, w powiecie wrzesińskim, w gminie Nekla.
W latach 1975–1998 miejscowość administracyjnie należała do województwa poznańskiego.
20 sierpnia 1868 w Mystkach urodził się Stefan Bernard Janiszewski, doktor medycyny, tytularny generał brygady Wojska Polskiego.
Zobacz też: Mystki (województwo lubuskie), Mystki-Rzym 

</doc>
<doc id="400494" url="https://pl.wikipedia.org/wiki?curid=400494" title="Myszki (województwo mazowieckie)">
Myszki (województwo mazowieckie)

Myszki (dawn. Myszewo-Myszki) – wieś w Polsce położona w województwie mazowieckim, w powiecie sierpeckim, w gminie Mochowo.
Wieś wchodzi w skład sołectwa Myszki-Żabiki.
W latach 1975–1998 miejscowość administracyjnie należała do województwa płockiego.

</doc>
<doc id="400495" url="https://pl.wikipedia.org/wiki?curid=400495" title="Myszki (województwo warmińsko-mazurskie)">
Myszki (województwo warmińsko-mazurskie)

Myszki – wieś w Polsce położona w województwie warmińsko-mazurskim, w powiecie piskim, w gminie Biała Piska. W latach 1975–1998 miejscowość należała administracyjnie do województwa suwalskiego.
Historia.
Większość wiosek w powiecie piskim powstała w 1450 roku. Pierwsza wzmianka o Myszkach pochodzi z 1449 roku. Większość sąsiednich wiosek zostało ugruntowanych parę lat później. Wyjątek stanowią Drygały (1436).
Obszar Myszek w momencie założenia wynosił 221 hektarów. Dzięki pracowitości osadników pow. szybko się powiększyła. W 1575 roku obszar Myszek wynosił już 476 hektarów. Wioskę zamieszkiwało 16 wolnych gospodarzy z własnym inwentarzem. Myszki były wolną wioską. Dziką okolicę ludność karczowała i przeznaczała na zagospodarowanie. W ten sposób powstało więcej uprawnej ziemi. Była to jednak ziemia lekka i przeważnie piaszczysta. Dlatego zakon krzyżacki miał kłopoty z zaludnieniem. W celu pozyskiwania nowych osadników zniesiono podatki. Wolni od podatków gospodarze nie płacili czynszu oraz podatku za ziemię. Natomiast gospodarstwa w Drygałach płaciły podatki.
Rolnictwo.
Rolnicy posiadający duże, jak i również małe gospodarstwa byli pracowitymi i doświadczonymi ludźmi. Gospodarstwa były przekazywane z pokolenia na pokolenie. Ziemia na Mazurach zaliczała się do lekkiej, to znaczy 53,3% piaski, 24% piaszczystej gliny, 11,4% terenów bagiennych i 11,3% terenów wodnistych. Myszki były typowo mazurską wsią rolniczą. Najczęściej siano żyto i sadzono ziemniaki.
Leśniczówka.
W roku 1904 powstała w Myszkach pierwsza leśniczówka. Leśniczy posiadał małe gospodarstwo, które było utrzymywane przez parobka oraz służącą. W leśniczówce mieszkały dwie rodziny pracowników leśnych. Leśniczy z Myszek podlegał pod Nadleśnictwo w Drygałach.
Szkolnictwo.
Zanim w mazurskich wsiach powstały szkoły dzieci, uczęszczały do szkół kościelnych. Początkowo uczęszczali tylko chłopcy i naukę prowadził ksiądz. Naukę prowadzono w trzech językach: niemieckim, pruskim oraz mazurskim. Uczono przede wszystkim czytania, a w małym stopniu liczenia. Obowiązek uczęszczania do szkoły na Mazurach wprowadzono w 1717 roku. Zimą nauka odbywała się codziennie. Natomiast latem tylko dwa dni w tygodniu. Za naukę płacono co tydzień.
Pierwsza szkoła w Myszkach powstała w 1854 roku i mieściła się w drewnianym budynku. Była to jednoroczna szkoła ogólna. W 1905 roku wybudowano szkołę stałą, która także była jednoklasowa. W szkole mieściło się mieszkanie dla nauczyciela, budynek gospodarczy ze stodołą oraz chlewnią, duży ogród szkolny i 4 hektary ziemi. Nauczyciel uprawiał ziemię, ogród owocowy oraz posiadał pszczoły. W latach 1945–1985 uczęszczały do tej szkoły dzieci polskie. W roku 1985 szkołę zamieniono na dwurodzinny budynek mieszkalny. Obecnie dzieci z Myszek chodzą do Zespołu Szkół w Drygałach.
Mieszkańcy.
Myszki liczyły w 1898 roku 318 mieszkańców w tym 164 mężczyzn i 154 kobiet. Wszyscy wyznania ewangelickiego. We wsi znajdowało się 50 budynków mieszkalnych z 63 mieszkaniami. Natomiast w 1931 roku, 273 mieszkańców w tym 136 mężczyzn i 137 kobiet, 271 ewangelików, 2 katolików i 45 budynków mieszkalnych z 54 mieszkaniami. W 1939 roku 256 mieszkańców, 45 budynków, 55 mieszkań. Obszar Myszek w hektarach wynosił 1042. Obecnie w Myszkach mieszka ok. 100 osób, większość katolików.

</doc>
<doc id="400496" url="https://pl.wikipedia.org/wiki?curid=400496" title="Myszki (województwo wielkopolskie)">
Myszki (województwo wielkopolskie)

Myszki – wieś w Polsce położona w województwie wielkopolskim, w powiecie gnieźnieńskim, w gminie Kiszkowo.
W latach 1975–1998 miejscowość administracyjnie należała do województwa poznańskiego.
We wsi znajduje się dwór zbudowany w 1878 dla ówczesnego właściciela Włodzimierza Jańczakowskiego. Składa się z dwóch skrzydeł połączonych parterowym łącznikiem z sześciokolumnowym gankiem. Nie posiada dekoracji, która została praktycznie w całości skuta. Po śmierci Emilii Jańczakowskiej należał do Kiedrowskich (od 1896). W 1926 majątek liczył 394 ha. Dwór otacza park krajobrazowy z około 1860. Oprócz dworu we wsi stoją zabudowania folwarczne z przełomu XIX i XX wieku.
Zobacz też: Myszki 

</doc>
<doc id="400497" url="https://pl.wikipedia.org/wiki?curid=400497" title="Myszkowice (województwo mazowieckie)">
Myszkowice (województwo mazowieckie)

Myszkowice – wieś w Polsce położona w województwie mazowieckim, w powiecie łosickim, w gminie Platerów.
Wieś posiadał w 1673 roku stolnik podlaski Maciej Krassowski. W latach 1975–1998 miejscowość administracyjnie należała do województwa bialskopodlaskiego.

</doc>
<doc id="400498" url="https://pl.wikipedia.org/wiki?curid=400498" title="Myszkowice (województwo śląskie)">
Myszkowice (województwo śląskie)

Myszkowice – wieś w Polsce położona w województwie śląskim, w powiecie będzińskim, w gminie Bobrowniki.
W latach 1975–1998 miejscowość administracyjnie należała do województwa katowickiego.
Nazwa.
Nazwę miejscowości w zlatynizowanej formie "Myszlkowycze" wymienia w latach (1470-1480) Jan Długosz w księdze Liber beneficiorum dioecesis Cracoviensis. Nazwa miejscowości należy do grupy nazw patronimicznych i pochodzi od nazwiska Jana Myslkowskiego herbu Pilawa, którego wymienia Długosz jako właściciela wsi.

</doc>
<doc id="400499" url="https://pl.wikipedia.org/wiki?curid=400499" title="Myślęcin (województwo warmińsko-mazurskie)">
Myślęcin (województwo warmińsko-mazurskie)

Myślęcin – wieś w Polsce położona w województwie warmińsko-mazurskim, w powiecie elbląskim, w gminie Elbląg. Leży na południowym skraju Wysoczyzny Elbląskiej.
Wieś okręgu sędziego ziemskiego Elbląga w XVII i XVIII wieku. W latach 1975–1998 miejscowość administracyjnie należała do województwa elbląskiego.
We wsi dom podcieniowy z przełomu XVIII i XIX w. wsparty na pięciu słupach.

</doc>
<doc id="400500" url="https://pl.wikipedia.org/wiki?curid=400500" title="Myślęcin (województwo wielkopolskie)">
Myślęcin (województwo wielkopolskie)

Myślęcin – wieś w Polsce położona w województwie wielkopolskim, w powiecie gnieźnieńskim, w gminie Łubowo.
W latach 1975–1998 miejscowość administracyjnie należała do województwa poznańskiego.
Zobacz też: Myślęcin 

</doc>
<doc id="400501" url="https://pl.wikipedia.org/wiki?curid=400501" title="Myśliborzyce (województwo mazowieckie)">
Myśliborzyce (województwo mazowieckie)

Myśliborzyce – wieś w Polsce położona w województwie mazowieckim, w powiecie płockim, w gminie Brudzeń Duży.
W latach 1975–1998 miejscowość administracyjnie należała do województwa płockiego. 1 grudnia 2007 doszło do wykrycia w tej miejscowości na jednej z ptasich ferm wirusa ptasiej grypy H5N1.
Transport.
Przez centrum Myśliborzyc przebiega droga wojewódzka nr 562 łącząca Szpetal Górny z Płockiem, oraz droga doprowadzająca do Rembielina.

</doc>
<doc id="400502" url="https://pl.wikipedia.org/wiki?curid=400502" title="Myśliborzyce (województwo opolskie)">
Myśliborzyce (województwo opolskie)

Myśliborzyce (niem. Luisenthal) – wieś w Polsce położona w województwie opolskim, w powiecie brzeskim, w gminie Lubsza.
W latach 1975–1998 miejscowość administracyjnie należała do ówczesnego województwa opolskiego.
Położenie.
Znajduje się na trasie Michałowice – Szydłowice. W Myśliborzycach położone jest wzgórze 144 m n.p.m.,zwane przez dawnych mieszkańców "„Winną Górą”". Powstało ona prawdopodobnie dzięki Odrze, która podczas powodzi nanosiła tu dużo piasku.
Historia.
W tej wiosce przeprowadzono badania archeologiczne. Na jej gruntach zlokalizowano stanowisko kultury łużyckiej (1300–700 r. p.n.e.) Odkopano piec garncarski z pierwszego pięćsetlecia naszej ery. Wzgórze mogło pełnić również miejsce kultu religijnego. W 1360 r. istniał folwark Nitberg, a w 1362 r. wieś Schöneiche, które najprawdopodobniej przestały istnieć w okresie najazdów husytów. Od 1545 roku teren ten jest w rękach Piastów. Książę Jerzy II Brzeski około 1582 roku założył na zboczach wzgórza winnicę, a za wzgórzem zwierzyniec. Tu przebywały jelenie, sarny, dziki. Występowały również wilki, lisy, orły. Wzgórze porósł las iglasty, a potem las brzozowy. Obecnie w skład tego lasku wchodzą: dęby, modrzewie, sosny zwyczajne, świerki, brzozy, a także jeżyny i wrzosy. W XVIII w. w okresie kolonizacji fryderycjańskiej w okolicach zwierzyńca założono kolonię Charlottenrode (po wojnie pod nazwą Zalesie), a około dzisiejszej drogi powiatowej powstała kolonia Luisental (Louisenthal, Luisenthal i Louistenthal).
Zabytki.
Do wojewódzkiego rejestru zabytków wpisany jest:

</doc>
<doc id="400503" url="https://pl.wikipedia.org/wiki?curid=400503" title="Myśliborzyce (województwo zachodniopomorskie)">
Myśliborzyce (województwo zachodniopomorskie)

Myśliborzyce (niem. "Mietzelfelde") – wieś w Polsce położona w województwie zachodniopomorskim, w powiecie myśliborskim, w gminie Myślibórz.
W latach 1975–1998 miejscowość administracyjnie należała do województwa gorzowskiego.
Według danych z 1 stycznia 2011 roku wieś liczyła 257 mieszkańców. 

</doc>
<doc id="400504" url="https://pl.wikipedia.org/wiki?curid=400504" title="Myślibórz (województwo dolnośląskie)">
Myślibórz (województwo dolnośląskie)

Myślibórz (niem. "Moisdorf") – wieś w Polsce położona w województwie dolnośląskim, w powiecie jaworskim (7 km od Jawora), w gminie Paszowice, na Pogórzu Kaczawskim (Pogórzu Złotoryjskim) w Sudetach, na granicy z Przedgórzem Sudeckim.
Podział administracyjny.
W latach 1975–1998 miejscowość administracyjnie należała do województwa legnickiego.
Nazwa.
Pierwsza wzmianka wymienia miejscowość pod słowiańską nazwą "Mojecz" oraz "Moyes", która pochodzić ma od imienia założyciela lub właściciela "Mojana". W 1374 roku wymieniana jest jako "Meuzewersdorf".
Historia.
Ślady osadnictwa sięgają na tym terenie VIII wieku n.e.
Zabytki.
Do wojewódzkiego rejestru zabytków wpisane są obiekty:
Turystyka i ekologia.
We wsi znajduje się biuro Dolnośląskiego Zespołu Parków Krajobrazowych (DZPK) Oddział Legnica-Myślibórz-lokalny punkt informacji turystycznej. DZPK popularyzuje wartości przyrodnicze, historyczne, kulturowe oraz walory krajobrazowe Parku Krajobrazowego "Chełmy". W obiekcie tym funkcjonuje od 1997 r. Centrum Edukacji Ekologicznej i Krajoznawstwa "Salamandra" (CEEiK). Obiekt wyposażony kompleksowo, posiadający bazę noclegową dla grup zorganizowanych (46 osób). We wsi znajduje się motel z restauracją "Kaskada" oraz bar "Klaudia". 
W pobliżu wsi znajduje się florystyczny rezerwat przyrody "Wąwóz Myśliborski", który został utworzony w 1962 roku. Jego korzenie sięgają jednak roku 1937, kiedy to utworzono w tym miejscu pomnik przyrody. Głównym celem rezerwatu jest ochrona jedynego w Sudetach miejsca występowania paproci - języcznika zwyczajnego oraz zbiorowiska leśnego chroniącego tę paproć. Przez "Wąwóz Myśliborski" biegnie ścieżka dydaktyczna z informacjami opisującymi roślinność umieszczonymi na 12 tablicach. Rezerwat ma powierzchnię 9,72 ha, z czego ochronie ścisłej podlega 0,9 ha. Na terenie Wąwozu Myśliborskiego znajduje się także teren piknikowy zwany „Słoneczna Łąka” z parkingiem, miejscem do grillowania oraz rekreacji. Przez wąwóz biegnie także 10 km trasa rowerowa „Dookoła Wąwozu Myśliborskiego”. We wsi funkcjonuje również ścieżka dydaktyczna-archeologiczna "Śladami Trzebowian" oraz "Szlak Salamandry"

</doc>
<doc id="400505" url="https://pl.wikipedia.org/wiki?curid=400505" title="Myślibórz (województwo łódzkie)">
Myślibórz (województwo łódzkie)

Myślibórz – wieś w Polsce położona w województwie łódzkim, w powiecie opoczyńskim, w gminie Żarnów.
W skład sołectwa "Myślibórz" wchodzi także wieś Widuch.
Prywatna wieś szlachecka, położona była w drugiej połowie XVI wieku w powiecie opoczyńskim województwa sandomierskiego. W latach 1975–1998 miejscowość administracyjnie należała do województwa piotrkowskiego.
Wierni Kościoła rzymskokatolickiego należą do parafii św. Mikołaja w Żarnowie.

</doc>
<doc id="400506" url="https://pl.wikipedia.org/wiki?curid=400506" title="Myślibórz (województwo wielkopolskie)">
Myślibórz (województwo wielkopolskie)

Myślibórz – wieś w Polsce położona w województwie wielkopolskim, w powiecie konińskim, w gminie Golina.
W latach 1975–1998 miejscowość administracyjnie należała do województwa konińskiego.
Położenie.
Myślibórz leży na skraju pradoliny Warty, ok. 3 km na południowy zachód od Goliny. Przez wieś przebiega droga wojewódzka nr 467 Golina - Ciążeń.
Historia.
Pierwotna nazwa Błozino, własność klasztoru Cystersów w Lądzie. Najdawniejszą wzmiankę o istnieniu wsi zawiera dokument z 1288r. W roku 1587 właściciel wsi Roch Żychliński zamienił tutejszy kościół na zbór luterański.
Zabytki.
Głównym zabytkiem Myśliborza jest kościół parafialny pw. św. Mateusza. Kościół gotycki wzniesiono na początku XVI w. Późniejsze przebudowy (w drugiej połowie XVII w., w XVIII i XIX w.) zatarły jego pierwotne cechy stylowe. W fasadzie zachodniej zachował się skromny portal, a w kruchcie pod wieżą – sklepienie krzyżowe. Najstarszymi zabytkami są dwie romańskie antaby z brązu w kształcie lwich głów. Wyposażenie kościoła częściowo pochodzi z epoki baroku (ołtarze, ambona) z XVII - XVIII w.
Zobacz też: Myślibórz, Myślibórz Wielki 

</doc>
<doc id="400516" url="https://pl.wikipedia.org/wiki?curid=400516" title="Miedźno (województwo śląskie)">
Miedźno (województwo śląskie)

Miedźno – wieś w Polsce, położona w województwie śląskim, w powiecie kłobuckim, siedziba gminy Miedźno.
W latach 1954–1972 wieś należała i była siedzibą władz gromady Miedźno. W latach 1975–1998 miejscowość administracyjnie należała do województwa częstochowskiego.
Nazwa.
Nazwę miejscowości w zlatynizowanej staropolskiej formie "Myedzwno" wymienia w latach (1470–1480) Jan Długosz w księdze "Liber beneficiorum dioecesis Cracoviensis".
Historia.
Na starym cmentarzu parafialnym znajdują się zbiorowe mogiły 12 lub 13 powstańców styczniowych poległych 3 października 1863 w bitwie pod Mazówkami oraz 62 polskich żołnierzy poległych 1–2 września 1939 w bitwie pod Mokrą. We wsi znajdują się m.in. zabytkowa, murowana kaplica cmentarna św. Szymona i Judy Tadeusza z 1840, w której pochowani są członkowie rodziny Miączyńskich, oraz XIX-wieczny kościół parafialny św. Katarzyny, którego wnętrze jest ozdobione polichromiami wykonanymi w latach 1899–1907 przez Antoniego Szulczyńskiego.
Od XIX w. do II wojny światowej w Miedźnie żyła społeczność żydowska (w 1880 około 90, a w 1921 – 124 osoby). Po zajęciu wsi we wrześniu 1939 Niemcy zesłali 12 Żydów z Miedźna do obozu koncentracyjnego Buchenwald, natomiast 22 czerwca 1942 wszystkich pozostałych deportowali do Kuźniczki k. Krzepic i do obozu zagłady Auschwitz-Birkenau. W czasie II wojny światowej Niemcy umiejscowili we wsi posterunek żandarmerii.
W Miedźnie znajduje się Szkoła Podstawowa im. Wołyńskiej Brygady Kawalerii, a w latach 1999–2019 istniało także Gimnazjum im. Świętej Jadwigi Królowej.
Przez Miedźno przebiega droga wojewódzka nr 491.

</doc>
<doc id="400529" url="https://pl.wikipedia.org/wiki?curid=400529" title="Syrena laminat">
Syrena laminat



</doc>
<doc id="400541" url="https://pl.wikipedia.org/wiki?curid=400541" title="Kontrakt forward">
Kontrakt forward

Forward – transakcja pochodna polegająca na kupnie lub sprzedaży instrumentu bazowego w z góry określonym terminie realizacji i za z góry określoną cenę wykonania. Cena, po której zostanie dokonana transakcja, termin wykonania transakcji oraz wielkość transakcji zostają ustalone w dniu jej zawarcia. Faktyczna dostawa zasobów musi nastąpić w ściśle określonym terminie w przyszłości. W przypadku niektórych kontraktów typu forward, po upływie terminu umowy, strony mogą nie wymieniać instrumentu bazowego pomiędzy sobą a tylko zapłacić różnicę pomiędzy ceną wykonania uzgodnioną w kontrakcie a ceną obowiązującą w dniu wygaśnięcia umowy na rynku.
Transakcje typu forward są pokrewne do transakcji futures. Główną różnicą jest brak standaryzacji transakcji forward i to, że są one zawierane na rynkach nieregulowanych, co zwiększa związane z nimi ryzyko niewywiązania się z umowy przez jedną ze stron transakcji.
Właściwości kontraktu forward.
Forward to produkt typu tailor made (uszyty na miarę) – każda umowa jest tworzona dla indywidualnego klienta, dlatego negocjowane są następujące warunki (dotyczy kontraktu):
W chwili wystawiania kontraktu wartość teraźniejsza netto rynkowego kontraktu forward jest równa zeru. Kontrakty są zawierane dlatego, że jedna strona transakcji np. kupujący oczekuje, że cena za określony czas będzie różniła się od ceny wykonania transakcji.
Zysk lub strata nabywcy kontraktu forward wynosi:
formula_1
Zysk lub strata sprzedawcy kontraktu forward wynosi:
formula_2

</doc>
<doc id="400542" url="https://pl.wikipedia.org/wiki?curid=400542" title="III liga polska w piłce nożnej (2005/2006)">
III liga polska w piłce nożnej (2005/2006)

III liga (2005/2006) - 54. edycja trzeciego poziomu rozgrywkowego w Polsce. Rozgrywki toczone były w 4 grupach terytorialnych. Mistrzowie uzyskali awans do II ligi na sezon 2006/07, natomiast drugie drużyny rozgrywały baraże z drużynami 12-15 w tabeli II ligi w sezonie 2005/06.
Oznaczenia tabel:
M – liczba rozegranych meczów
Z – liczba meczów zakończonych zwycięstwem
R – liczba meczów zakończonych remisem
P – liczba meczów zakończonych porażką
Różn. – bilans bramek zdobytych do bramek straconych
Pkt – suma zdobytych punktów
Grupa I.
Baraże o II ligę.
Zwycięzca: Podbeskidzie Bielsko-Biała
Grupa II.
Baraże o II ligę.
Zwycięzca: Polonia Bytom
Grupa III.
Baraże o II ligę.
Zwycięzca: Odra Opole (po rzutach karnych)
Grupa IV.
Baraże o II ligę.
Zwycięzca: Stal Stalowa Wola (dzięki bramkom na wyjeździe)

</doc>
<doc id="400548" url="https://pl.wikipedia.org/wiki?curid=400548" title="Polisyndeton">
Polisyndeton

Polisyndeton (gr. "polysýndeton", od "polysýndetos" „wielokrotnie złożony”) – konstrukcja składniowa zaliczana do figur retorycznych, polegająca na połączeniu współrzędnych członów zdania lub zdań takimi samymi spójnikami.
Np.: "I gnają, i pchają, i pociąg się toczy" (Julian Tuwim, "Lokomotywa").

</doc>
<doc id="400550" url="https://pl.wikipedia.org/wiki?curid=400550" title="Asyndeton">
Asyndeton

Asyndeton (gr. "asýndeton", od "asýndetos" – „niepołączony, bez spójników”) – konstrukcja składniowa zaliczana do figur retorycznych polegająca na łączeniu zdań lub ich części bez użycia spójnika. Np.: "Przybyłem, zobaczyłem, zwyciężyłem"; "Miasto. Masa. Maszyna"; "Wolność, równość, braterstwo".

</doc>
<doc id="400551" url="https://pl.wikipedia.org/wiki?curid=400551" title="Juan Roman Riquelme">
Juan Roman Riquelme



</doc>
<doc id="400552" url="https://pl.wikipedia.org/wiki?curid=400552" title="Beat (muzyka)">
Beat (muzyka)

Beat (), także bit – podkład muzyczny najczęściej spotykany wśród utworów hip-hopowych. Podstawowe tempo to około 96 bpm. Podstawową częścią beatu jest perkusja. W Polsce często zapisuje się wyraz beat fonetycznie, tj. bit. 
Podstawowe dźwięki perkusyjne to: hi-hat, werbel i stopa. Poza perkusją ważnymi elementami beatu jest również linia basu i linia melodyczna (zazwyczaj samplowana). W dzisiejszych czasach wyróżnia się wiele stylów producentów np. "Newschool" (The Neptunes), "Crunk" (Lil Jon) jak i funkowe podkłady w tym mniej popularny dziś G-Funk (Dr. Dre, Warren G, Daz Dillinger).

</doc>
<doc id="400556" url="https://pl.wikipedia.org/wiki?curid=400556" title="Gaj (powiat wyszkowski)">
Gaj (powiat wyszkowski)

Gaj – wieś w Polsce położona w województwie mazowieckim, w powiecie wyszkowskim, w gminie Zabrodzie.
We wsi ciekawa zabudowa z przełomu XIX i XX wieku.
W latach 1975–1998 miejscowość należała administracyjnie do województwa ostrołęckiego.

</doc>
<doc id="400557" url="https://pl.wikipedia.org/wiki?curid=400557" title="Spontaniczne namagnesowanie">
Spontaniczne namagnesowanie

Namagnesowanie spontaniczne ("pozostałość magnetyczna") – namagnesowanie przy zerowym zewnętrznym polu magnetycznym po uprzednim nasyceniu materiału.
Analiza matematyczna zjawiska.
Przybliżenie pola średniego polega na zaniedbaniu fluktuacji kwantowych:
W ten sposób mamy formula_2 i wtedy operator formula_3 można zastąpić przez formula_4 Model Heisenberga można w przybliżeniu średniego pola zapisać jako
gdzie formula_6 jest polem molekularnym
Gdy formula_8 istnieje rozwiązanie, nawet gdy zewnętrzne pole magnetyczne formula_9
ze średnim namagnesowaniem
gdzie:
Jest to samouzgodnione równanie na pole molekularne formula_13 które można zapisać w postaci
formula_15 określa temperaturę przejścia fazowego
Rozwiązaniem jest przecięcie prostej formula_17 z funkcją tgh("x").
Funkcja formula_18 ma rozwinięcie w szereg
Samouzgodnione równanie formula_20 daje w tym przybliżeniu wynik teorii przejść fazowych Landaua
Równanie to wyznacza minimum (dokładniej ekstremum) energii swobodnej

</doc>
<doc id="400558" url="https://pl.wikipedia.org/wiki?curid=400558" title="II liga polska w piłce nożnej (2005/2006)">
II liga polska w piłce nożnej (2005/2006)

II liga 2005/2006 – 58. edycja rozgrywek drugiego poziomu ligowego piłki nożnej mężczyzn w Polsce. Wzięło w nich udział 18 drużyn, grając systemem kołowym. Sezon ligowy rozpoczął się 29 lipca 2005, a ostatnie mecze rozegrano 10 czerwca 2006. Pierwszą bramkę rozgrywek zdobył w 6. minucie meczu – zawodnik gości Jacek Chańko (mecz zakończył się wynikiem 1:1).
Drużyny.
Objaśnienia:
Rozgrywki.
Uczestnicy rozegrali 34. kolejki ligowe po 8 meczów każda (razem 306 spotkań) w dwóch rundach: jesiennej i wiosennej.
Mistrz i wicemistrz II ligi uzyskali awans do I ligi, zespół z 3. miejsca rozegrał dwumecz barażowy o wejście do I ligi z 14. zespołem najwyższej klasy rozgrywkowej. Do III ligi spadły 3 ostatnie drużyny, zaś zespoły z miejsc 12–15 rozegrały baraże o utrzymanie z wicemistrzami grup trzeciego poziomu ligowego. Drużyny z miejsc 4–11 miały zapewniony udział w II lidze na kolejny sezon. Pierwotnie do III ligi miały być relegowane 4 drużyny, zmieniło się to jednak w związku z fuzją Lecha Poznań i Amiki Wronki po sezonie 2005/2006.
Baraże o II ligę.
Po zakończeniu sezonu II i III ligi rozegrano dwumecze barażowe o 4 miejsca w drugiej klasie rozgrywkowej w sezonie 2006/2007 między zespołami z miejsc 13–16 II ligi i wicemistrzami grup III ligi:
Miejsca na drugim poziomie ligowym nie utrzymały HEKO i Radomiak.
"Wynik dwumeczu – 2:2, zwycięstwo Stali dzięki bramce zdobytej na wyjeździe."
"Wynik dwumeczu – 6:3 dla Podbeskidzia."
"Wynik dwumeczu – 2:2, zwycięstwo Odry w rzutach karnych."
"Wynik dwumeczu – 1:0 dla Polonii."

</doc>
<doc id="400561" url="https://pl.wikipedia.org/wiki?curid=400561" title="Toporów (województwo łódzkie)">
Toporów (województwo łódzkie)

Toporów – wieś (dawniej miasto) w Polsce położona w województwie łódzkim, w powiecie wieluńskim, w gminie Wierzchlas. Leży nad Wartą w obrębie Załęczańskiego Parku Krajobrazowego, oddzielona od Kamionu mostem na rzece.
Toporów ("Zdrganie", "Zdrgań") uzyskał lokację miejską w 1490 roku, zdegradowany przed 1673 rokiem.
Historia.
Archeolodzy odkryli w latach 1962–1966 ślady osady z IV/V w. (okres wędrówek ludów). Odkryto kilkadziesiąt jam mieszkalnych w rodzaju kurnych chat. Mieszkańcy trudnili się rolnictwem, bowiem znaleziono narzędzia (radlice, kroje do radła, sierpy, motyki, żarna rotacyjne) pracy na roli.
Pierwotnie wieś nazywała się "Zdrganie". Pierwsza wzmianka o niej pochodzi z 1386, gdy Wiktor z Mierzyc herbu Topór, starosta ruski, halicki, kasztelan jarosławski, posiadał wieś.
Jej obecna nazwa wiąże się z właścicielami – Toporczykami i sięga XV w. Przed 1464 Toporów otrzymał prawa miejskie. Jednakże mimo położenia przy ważnym szlaku handlowym, biegnącym ze Śląska na Ruś, i przy przeprawie przez Wartę, nie wykształcił nigdy mechanizmów miejskich. Z dawnego rozplanowania przestrzennego nic nie pozostało. Ostatecznie prawa miejskie Toporów utracił na przełomie XVII i XVIII w. Obecne rozplanowanie wsi – ulicówki pochodzi z 2 poł. XIX w.
Pod koniec XVI w. Toporów został wykupiony w części przez kapitułę gnieźnieńską, w XVIII w. kapituła ta weszła w posiadanie całości miasteczka.
W latach 1975–1998 miejscowość wchodziła w skład województwa sieradzkiego.
Był tu kościół filialny wcielony do parafii Łaszów (Łaszew) po r. 1522. Kościół ten (drewniany z murowaną zakrystią) spalił się 7 lipca 1830 r. i nie został odbudowany. Obecnie, na rozdrożu, w pobliżu mostu stoi współczesny kościół parafialny Przemienienia Pańskiego (poświęcenie w 1990 r.), w którym jest godny zauważenia obraz art. malarza Jerzego Dudy-Gracza o powierzchni 25 m², na 6 zestawionych ze sobą płótnach. Obraz nosi tytuł "Przemienienie Pańskie", został namalowany w 1995 r. i podarowany parafii. Na plebanii artysta zostawił także obraz przedstawiający Częstochowską Madonnę. Z tyłu obrazu napis: „Z prośbą o modlitwę – Jerzy Duda-Gracz”. Artysta przez wiele lat był uczestnikiem plenerów malarskich, urządzanych corocznie w sąsiednim Kamionie przez Biuro Wystaw Artystycznych w Sieradzu.

</doc>
<doc id="400562" url="https://pl.wikipedia.org/wiki?curid=400562" title="Asteronim">
Asteronim

Asteronim – rodzaj kryptogramu złożonego z ciągu znaków w kształcie gwiazdki (*), oznaczającego ukryte litery, wykorzystywany także w tytułach wierszy (w miejsce ukrytego lub nieznanego słowa, najczęściej bezpośredniego adresata poezji).

</doc>
<doc id="400563" url="https://pl.wikipedia.org/wiki?curid=400563" title="Forma kwadratowa">
Forma kwadratowa

Forma kwadratowa (funkcjonał kwadratowy) – wielomian jednorodny II stopnia formula_1 zmiennych określony na przestrzeni liniowej formula_2 – zmienne występują tu najwyżej w drugiej potędze; ogólna postać:
gdzie:
W przypadku jednej zmiennej, dwóch zmiennych oraz trzech zmiennych formy nazywa się odpowiednio unarną, binarną i ternarną. Mają one postacie:
gdzie formula_14 są stałymi współczynnikami.
Np.
jest formą kwadratową trzech zmiennych formula_16
Funkcje kwadratowe, jak np. formula_17 w przypadku jednej zmiennej, nie są na ogół formami kwadratowymi, gdyż nie są jednorodne (chyba że formula_18 oraz formula_19 są równe 0).
Pojęcie formy kwadratowej zajmuje fundamentalne miejsce w różnych działach matematyki, takich jak np. teoria liczb, algebra liniowa, teoria grup (w tym teoria grup ortogonalnych), geometria różniczkowa (metryka Riemanna, druga forma fundamentalna), topologia różniczkowa.
Uwaga: "O ile nie zaznaczono inaczej, w artykule rozpatruje się przestrzenie liniowe nad ustalonym ciałem formula_20 charakterystyki różnej od 2".
Historia.
Pytania, czy jakaś liczba całkowita spełnia zadaną formę kwadratową, zadawano wiele stuleci temu. Przykładem jest teoria Fermata o sumie dwóch kwadratów, która określa, kiedy istnieje liczba całkowita spełniająca formę formula_21 gdzie formula_22 formula_23 – liczby całkowite. Problem ten jest analogiczny do znajdowania trójek pitagorejskich, który pojawił się w drugim tysiącleciu p.n. Chr.
W 628, Hinduski matematyk Brahmagupta napisał dzieło "Brāhmasphuṭasiddhānta" zawierające m.in. wyniki badań równań typu formula_24 W szczególności znalazł rozwiązanie równania (zwanego dziś równaniem Pella) formula_25. W Europie problem ten badali Brouncker, Euler i Lagrange.
W 1801 Gauss opublikował dzieło "Disquisitiones Arithmeticae", w którym główną część poświęcił teorii binarnych form kwadratowych o współczynnikach całkowitych. Jego idee zostały uogólnione i z czasem odkryto związki z liczbowymi ciałami kwadratowymi, z grupami modularnymi i innymi działami matematyki.
Forma kwadratowa a forma dwuliniowa.
Tw. 1 Każdej formie kwadratowej formula_26 odpowiada wzajemnie jednoznacznie symetryczna forma dwuliniowa formula_27 określona na tej samej przestrzeni, tak że zachodzą związki
Np.
(a) formą dwuliniową dodatnio określoną i symetryczną jest iloczyn skalarny wektorów formula_30
(b) formą kwadratową odpowiadająca jednoznacznie iloczynowi skalarnemu jest iloczyn skalarny wektora przez samego siebie – definiuje on kwadrat normy, która określa długości wektorów przestrzeni liniowej:
Df. Funkcję formula_33 nazywa się formą dwuliniową odpowiadającą formie formula_34 (stowarzyszoną z formą formula_34).
Czynnik formula_36 jest powodem, dla którego wyklucza się ciała, w których formula_37 formy kwadratowe w ciałach charakterystyki 2 opisano w oddzielnej sekcji.
Wybór bazy a przedstawienie formy.
Jeżeli formula_2 jest przestrzenią liniową skończonego wymiaru formula_39 to wybór bazy przestrzeni prowadzi do przedstawienia formula_34 w postaci jednorodnego wielomianu kwadratowego. Z drugiej strony dowolny jednorodny wielomian II stopnia formula_41 zadaje we współrzędnych pewnej bazy formę kwadratową na formula_2.
Własności.
Tw. Forma dwuliniowa jest symetryczna.
Df. Formy kwadratowe nazywa się równoważnymi, jeśli równoważne są odpowiadające im formy dwuliniowe.
Df. Przestrzeń formula_43 nazywa się przestrzenią kwadratową.
Df. Przestrzenie formula_44 i formula_45 nazywa się izomorficznymi, jeżeli istnieje taki izomorfizm liniowy formula_46 że
Df. Ortogonalną sumą prostą formula_49 przestrzeni formula_44 i formula_45 nazywa się sumę prostą przestrzeni formula_52 w której zdefiniowano formą kwadratową
Oznaczenie: formula_54 oznacza formula_1-krotną ortogonalną sumę prostą przestrzeni kwadratowej formula_2 ze sobą.
Df. Wektorem izotropowym względem formula_34 (bądź formula_2) nazywa się niezerowy wektor formula_59 dla którego
Innymi słowy: wektor izotropowy to wektor niezerowy, będący rozwiązaniem równania
Macierze odpowiadające formom.
(1) Wybierając bazę w formula_2 formie kwadratowej formula_34 zdefiniowanej na przestrzeni formula_1-wymiarowej, można przypisać macierz formula_65 symetryczną formula_66 w następujący sposób:
gdzie formula_68 jest dowolnym wektorem o formula_1 współrzędnych formula_70 takich że nie wszystkie współrzędne są równe zeru; indeks górny formula_71 oznacza transpozycję.
Macierz formula_65 nazywaną macierzą formy kwadratowej względem ustalonej bazy.
(2) Symetrycznej formie dwuliniowej formula_33 stowarzyszonej z formą formula_34 odpowiada identyczna macierz formula_75 taka że
(3) Zmiana bazy w formula_2 powoduje, że formie formula_34 przyporządkowana zostaje inna macierz formula_79 przy czym zachodzi związek
gdzie formula_81 jest macierzą zamiany bazy.
Df. Macierze danej formy kwadratowej, wyrażone w różnych bazach, nazywa się macierzami przystającymi.
Df. Wyróżnikiem formy kwadratowej formula_34 reprezentowanej przez macierz formula_65 nazywa się liczbę
gdzie formula_85 – wyznacznik macierzy formula_86
Df. Formę kwadratową nazywa się niezdegenerowaną (nieosobliwą), gdy jej macierz jest odwracalna, tzn. ma niezerowy wyznacznik.
Diagonalizacja.
Df. Forma kwadratowa formula_26 jest w postaci diagonalnej, jeśli zadana jest jako suma kwadratów współrzędnych wektora formula_88 tj.
Tw. Forma kwadratowa formula_34 jest w postaci diagonalnej, jeżeli jej reprezentacja macierzowa jest diagonalna, tzn. wszystkie wyrazy macierzy poza główną przekątną są równe zeru.
Tw. Wyznacznik formy kwadratowej w postaci diagonalnej wynosi
Konstrukcja bazy ortogonalnej
Konstrukcję bazy ortogonalnej można przeprowadzić w oparciu o własności odpowiadającej jej formy dwuliniowej:
Twierdzenia
Następujące stwierdzenie charakteryzuje formy kwadratowe wprowadzające liczby podwójne. Dla formy kwadratowej formula_34 określonej na przestrzeni dwuwymiarowej następujące warunki są równoważne:
(a) ma ona postać formula_106 w pewnej bazie,
(b) jej wyróżnik jest równy formula_107
(c) jest ona niezdegenerowana i daje wektory izotropowe.
Klasyfikacja.
Sygnatura.
Twierdzenie
gdzie: formula_117
Jeśli formula_118 to formy
są równoważne wtedy i tylko wtedy, gdy
Wniosek:
Dana forma kwadratowa na formula_115 jest wyznaczona z dokładnością do równoważności przez parę liczb formula_124 którą można uzyskać z diagonalizacji formy:
Df. Parę liczb formula_127 nazywa się sygnaturą formy kwadratowej.
(czasem sygnaturą nazywa się tylko liczbę formula_128 gdyż formula_129 jest jednoznacznie wyznaczone przy danym formula_1).
Formy kwadratowe a geometria.
Formy kwadratowe wprowadzają na zbiorze formula_115
– mówimy, że formy kwadratowe generują geometrie pseudoriemannowskie (w szczególnym przypadku formy – geometrię euklidesową). Z tego względu formy kwadratowe mają fundamentalne znaczenie dla geometrii różniczkowej.
Określoność formy.
Df. Formę kwadratową formula_34 na przestrzeni liniowej nad formula_135 nazywa się "dodatnio określoną" (lub "dodatnią"), jeżeli formula_136 i "ujemnie określoną" (lub "ujemną"), gdy formula_137 dla wszystkich formula_138
Tw. Każda dodatnio określona forma na przestrzeni wymiaru formula_1 jest równoważna sumie formula_1 kwadratów. Podobnie ma się rzecz z formami określonymi ujemnie.
Własności te nie zależą od wyboru współrzędnych w przestrzeni.
Uniwersalność.
Jeśli formula_34 jest określona na przestrzeni formula_2 co najmniej trójwymiarowej nad ciałem skończonym formula_143 to daje ona wektory izotropowe. W ciele dowolnej charakterystyki pociąga to "uniwersalność" formy formula_144 tzn. formula_145. Choć stwierdzenie o istnieniu wektorów izotropowych w dowolnych przestrzeniach wymiaru 2 nie jest prawdziwe, to prawdą jest, iż dowolna forma na przestrzeni dwuwymiarowej nad ciałem skończonym jest uniwersalna.
W szczególności wymiar i wyróżnik wyznaczają formę nad ciałem skończonym w sposób jednoznaczny z dokładnością do równoważności.
Reguła równoległoboku i polaryzacja.
Tw. 1 Dla dowolnej formy kwadratowej formula_34 zachodzi wzór nazywany "regułą równoległoboku"
Tw. 2 Podobny wzór
znany również jako "tożsamość polaryzacyjna", wyraża formę dwuliniową formula_33 za pomocą formy kwadratowej formula_144 jednak w inny sposób niż podany w definicji.
Być może oba powyższe wzory mogą posłużyć do zdefiniowania formy kwadratowej? Zagadnieniem tym zajęli się John von Neumann i Pascual Jordan, którzy dowiedli
Założenia:
(1) formula_157 spełnia tożsamość
(2) formula_159 jest określona wzorem
Teza:
Dwuaddytywność pociąga formula_163-dwuliniowość. Stąd formula_33 z powyższego twierdzenia jest formula_165-dwuliniowa, jeśli formula_20 jest charakterystyki zero lub formula_112-dwuliniowa, jeśli formula_20 jest charakterystyki formula_169 Oznacza to, że jeśli formula_170 lub formula_171 to forma formula_34 jest kwadratowa. Jeżeli formula_173 to forma formula_34 jest kwadratowa, o ile formula_2 jest skończonego wymiaru (bądź ogólniej: zupełna), przy dodatkowym założeniu, że formula_34 jest ciągła (co pociąga ciągłość formula_177 a stąd jej formula_135-dwuliniowość).
Przy oznaczeniach formula_179 oraz formula_180 i przyjęciu formula_181 powyższe twierdzenie mówi, że:
Ciała charakterystyki 2.
Niech formula_2 będzie przestrzenią liniową. Przekształcenie formula_157 nazywa się formą kwadratową albo "funkcjonałem kwadratowym" na formula_7 jeżeli:
Definicja we współrzędnych nie ulega zmianie: "forma kwadratowa" to jednorodna, kwadratowa funkcja wielomianowa. Podobnie definiuje się pozostałe pojęcia i dowodzi równoważności definicji abstrakcyjnej i z ustaloną bazą. Zasadniczą różnicą jest postać macierzowa: macierz formula_192 formy kwadratowej formula_34 jest górnotrójkątna, nie zaś symetryczna; macierz formula_194 odpowiadającej jej formy dwuliniowej formula_33 jest z kolei symetryczna z zerami na przekątnej głównej. Niekiedy powyższą definicję stosuje się dla ciał dowolnej charakterystyki, jednak przyjęcie jej sprawia, iż forma dwuliniowa stowarzyszona z formą kwadratową wyrażającą się sumą kwadratów nie daje standardowego iloczynu skalarnego, lecz jego dwukrotność.
Jest formula_196 wtedy i tylko wtedy, gdy wszystkie elementy macierzy formula_197 spoza przekątnej głównej znikają (równoważnie: formula_196 wtedy i tylko wtedy, gdy formula_34 jest diagonalizowalna w pewnej bazie). Gdy charakterystyka nie jest równa 2, wyrazy spoza przekątnej dowolnej formy kwadratowej zerują się w odpowiedniej bazie, jednakże wyrazy spoza przekątnej głównej w formula_34 są "potrzebne" w ciele charakterystyki 2, gdy stowarzyszona z nią symetryczna forma dwuliniowa nie jest zerowa. Z definicji dowolna forma kwadratowa (w ciele charakterystyki 2) ma powiązaną symetryczną formę dwuliniową, choć odpowiedniość między formami kwadratowymi a symetrycznymi formami dwuliniowymi nie jest iniektywna, ani surjektywna: różne formy kwadratowe (np. formula_201 oraz formula_202) mogą mieć tę samą symetryczną formę dwuliniową, a pewne symetryczne formy dwuliniowe (np. formula_203) nie są formami dwuliniowymi jakichkolwiek form kwadratowych. W języku macierzy każda forma kwadratowa w ciele charakterystyki różnej od 2 może być zapisana jako formula_204 gdzie formula_205 jest pewną macierzą symetryczną, nie jest to jednak prawda w ciele charakterystyki 2. Forma kwadratowa przedstawiona w baie z wyrazami poza przekątną nie jest reprezentowana przez macierz symetryczną w jakiekolwiek bazie. Jednakże odpowiadająca jej forma dwuliniowa jest zawsze reprezentowana za pomocą macierzy symetrycznej (zob. wyżej). Dlatego nie wolno mylić macierzy formula_192 formy kwadratowej w ciele charakterystyki 2 z macierzą postaci formula_197 jej formy dwuliniowej.
Kluczową obserwacją jest to, że symetryczna forma dwuliniowa stowarzyszona z formą kwadratową w ciele charakterystyki 2 jest alternująca:
W ciele charakterystyki innej niż 2 można odzyskać formula_34 z formula_177 gdyż formula_211 ale dla charakterystyki 2 jest formula_212 Ponieważ dowolna alternująca forma dwuliniowa jest symetryczna w ciele charakterystyki 2, to o odpowiedniości z formula_34 do formula_33 w ciele charakterystyki 2 należy myśleć jako o przekształceniu form kwadratowych w alternujące (a nie tylko symetryczna) formy dwuliniowe. Wówczas jest ono surjektywne, ale nadal nigdy nie jest iniektywne, tzn. nie istnieje żaden odpowiednik polaryzacji dla charakterystyki 2, a więc sama wiedza o formula_33 nie wystarcza do odzyskania informacji o formula_216 Zatem choć w ciele charakterystyki różnej od 2 pewne pojęcia można wyrazić równie dobrze w języku form kwadratowych bądź symetrycznych form kwadratowych, to w ciele charakterystyki 2 ich wyrażenie w obu tych językach może być niemożliwe.
Zobacz też.
Typy form
Własności
Przykłady form w geometrii

</doc>
<doc id="400566" url="https://pl.wikipedia.org/wiki?curid=400566" title="Wartość autoteliczna">
Wartość autoteliczna



</doc>
<doc id="400567" url="https://pl.wikipedia.org/wiki?curid=400567" title="Parenteza">
Parenteza

Parenteza, paranteza, zdanie parantetyczne (gr. "parénthesis" – wstawienie) – środek stylistyczny, zdanie wtrącone w nawias, uzupełniające wypowiedź, niekoniecznie powiązane kontekstowo z całością tekstu.
Przykłady:

</doc>
<doc id="400569" url="https://pl.wikipedia.org/wiki?curid=400569" title="Pesto">
Pesto

Pesto alla genovese – zielony sos pochodzący z Genui (Liguria) we Włoszech, którego głównym składnikiem jest bazylia.
Tradycyjnie wytwarzany w marmurowych moździerzach z oliwy, bazylii, parmezanu lub innego drobno startego twardego sera, orzeszków piniowych, czosnku i soli. W przeciwieństwie do odmiany standardowej ("pesto alla genovese"), czerwone pesto sycylijskie ("pesto alla siciliana") zawiera suszone na słońcu pomidory.
Serwowany do pieczywa, makaronu (tradycyjnie do "bavette" zwanego również "linguine" lub "trenette" oraz do "trofie"), sałaty, serów i innych dań. Pesto nie należy podgrzewać, ponieważ w wysokiej temperaturze bazylia nabiera gorzkiego smaku.
Sprzedawany jest głównie w postaci świeżej, na wagę lub w małych słoiczkach.
Okres trwałości pesto po otwarciu wynosi około tygodnia; w razie potrzeby można je zamrozić.
Genueńczycy zabierali pesto na wyprawy morskie, gdyż przeciwdziałało szkorbutowi.

</doc>
<doc id="400570" url="https://pl.wikipedia.org/wiki?curid=400570" title="Tercja">
Tercja



</doc>
<doc id="400572" url="https://pl.wikipedia.org/wiki?curid=400572" title="Seksta mała">
Seksta mała



</doc>
<doc id="400573" url="https://pl.wikipedia.org/wiki?curid=400573" title="Seksta wielka">
Seksta wielka



</doc>
<doc id="400576" url="https://pl.wikipedia.org/wiki?curid=400576" title="OGLE-2005-BLG-390L">
OGLE-2005-BLG-390L

 
OGLE-2005-BLG-390L – gwiazda o typie spektralnym M (czerwony karzeł), oddalona od Ziemi o około 28 tys. lat świetlnych (6600 ± 1000) pc), o masie około 0,22 masy Słońca.
Wokół gwiazdy krąży planeta OGLE-2005-BLG-390L b, odkryta 10 sierpnia 2005 roku przez międzynarodową kolaborację Probing Lensing Anomalies NETwork, przy współpracy z polskim projektem OGLE.

</doc>
<doc id="400577" url="https://pl.wikipedia.org/wiki?curid=400577" title="OGLE-05-390L">
OGLE-05-390L



</doc>
<doc id="400579" url="https://pl.wikipedia.org/wiki?curid=400579" title="Lista najdroższych polskich filmów (od 1989)">
Lista najdroższych polskich filmów (od 1989)

Poniżej przedstawiona jest lista fabularnych filmów polskich wyprodukowanych po 1989 roku o największym budżecie produkcyjnym. Jako kryterium doboru przyjęto, iż lista uwzględnia filmy zarówno polskie, jak i stworzone w ramach międzynarodowych koprodukcji, o budżecie liczącym co najmniej 10 milionów złotych.
W 2007 roku polski film kosztował średnio 4 mln złotych, do czego dochodzi zwykle około 1-1,5 mln zł na promocję. Według producentów minimalny koszt produkcji filmu fabularnego w Polsce kształtuje się w granicach 1 miliona złotych. Dużą część pochłaniają zarobki aktorów i reżysera. W 2001 roku stawka za dzień pracy aktora wahała się od 600 do 3000 zł. Standardowe wynagrodzenie reżysera wynosiło 40-50 tys. zł. Jerzy Kawalerowicz za "Quo vadis" zarobił ponad 100 tys. zł. W 2008 roku stawka dla znanego aktora pracującego przy dużej produkcji filmowej mogła wynieść 1 mln zł.
Budżet jednego z najdroższych filmów w historii kinematografii światowej – "" (300 mln dol.), był ponad 12 razy większy od budżetu najdroższego polskiego filmu – "Quo vadis". W październiku 2006 roku pojawiły się informacje o planach stworzenia filmu "Victoria" opowiadającego o odsieczy wiedeńskiej, którego budżet szacowano na 120 mln złotych plus honoraria artystów (łącznie nawet 240 milionów zlotych). Byłby to zatem najdroższy film polskiej kinematografii. Ostatecznie projekt "Bitwa pod Wiedniem" kosztował 50 mln zł.

</doc>
<doc id="400580" url="https://pl.wikipedia.org/wiki?curid=400580" title="Shakin’ Stevens">
Shakin’ Stevens

Shakin’ Stevens, także Shaky, właściwie Michael Barratt (ur. 4 marca 1948 w Ely, w Cardiff, w Walii) – walijski piosenkarz rock and rollowy, muzyki pop i autor tekstów piosenek, który zdobył największą popularność w latach 80. XX wieku.
Życiorys.
Jest najmłodszym z jedenaściorga dzieci Jacka (zm. 1972, w wieku 75 lat) i May Barratt. Jego ojciec był weteranem I wojny światowej, w 1948 roku pracował w branży handlu budowlanego.
7 października 1967 poślubił Carole, mają troje dzieci. Zamieszkali w Surrey.
Swoją karierę rozpoczął w latach 60. z menedżerem Paulem Barrettem i zespołem The Sunsets, który prezentował rock'n'roll lat 50. W grudniu 1969 wystąpił przed koncertem zespołu The Rolling Stones. Rok później podpisał kontrakt z firmą Parlophone, która wydała jego debiutancką płytę "A Legend" (1970). W 1977 Shakin’ Stevens porzucił grupę The Sunsets i wystąpił w musicalu Jacka Gooda "Elvis!". Pojawiał się regularnie w programie rozrywkowym "Oh Boy", gdzie wykonał piosenkę „Hot Dog”.
W 1981 jego przebój "This Ole House" trafił na pierwsze miejsce brytyjskiej listy przebojów, a jego album "Shaky" (1981) również stał się numerem jeden. W latach 80. wylansował takie hity jak "You Drive Me Crazy" (1981), "This Ole House" (1981), "Oh Julie" (1982), "Shirley" (1982), "Give Me Your Heart Tonight" (1982), "Cry Just A Little Bit" (1983), "A Rockin' Good Way" w duecie z Bonnie Tyler (1984), "A Letter To You" (1984), "Breaking Up My Heart" (1985), "Lipstick Powder And Paint" (1985), "Merry Christmas Everyone" (1985), "Because I Love You" (1986) i "Come See About Me" (1987). Swój hit "Teardrops" (1984) nagrał z gitarzystą Hankiem B. Marvinem, współpracował także z Rogerem Taylorem, Bonnie Tyler i Dave'em Edmundsem. W 1990 roku pojawił się z utworem "I Might" (Top 20), a dwa lata potem na UK Top 40 z piosenką "Radio" (1992). Odniósł sukces w Danii z płytą „A Whole Lotta Shaky” (podwójna platyna w 1994).
W maju 2007 w Danii zrealizował swój kolejny album "Now Listen" (pozycja nr 8 na liście przebojów). W grudniu 2007 powrócił na 22. miejsce brytyjskiej listy przebojów z przebojem "Merry Christmas Everyone". Rok 2008 to festiwale: Glastonbury w Anglii, Rundfunk w Berlinie. W sierpniu 2008 wystąpił na festiwalu w Sopocie (Sopot Festival). 8 grudnia 2008 płyta „Now Listen” ukazała się oficjalnie w Polsce (Sony Music).

</doc>
<doc id="400581" url="https://pl.wikipedia.org/wiki?curid=400581" title="Shakin Stevens">
Shakin Stevens



</doc>
<doc id="400583" url="https://pl.wikipedia.org/wiki?curid=400583" title="Stevens Shakin'">
Stevens Shakin'



</doc>
<doc id="400585" url="https://pl.wikipedia.org/wiki?curid=400585" title="Rana cięta">
Rana cięta

Rana cięta (łac. "Vulnus incisivum" lub "sectum") - rana powstająca na skutek działania przedmiotów ostrych (najczęściej noży), jednak w odróżnieniu od rany kłutej jest ona zadana poprzez przeciągnięcie ostrza po powierzchni skóry, a nie wbicia. Rany cięte mogą być różnej szerokości i głębokości, czasami może dojść do przecięcia tkanek leżących poniżej skóry (np. ścięgien, naczyń krwionośnych).
Wszystkie rany należy opatrzyć, aby zapobiec zakażeniu tkanek. Najczęściej używanym do tego celu środkiem jest woda utleniona, jednakże odchodzi się od niej na rzecz środków specjalnie przeznaczonych do dezynfekcji. Jodyna może służyć jedynie do odkażenia skóry wokół rany. Jeżeli rana jest głęboka, występuje obfite krwawienie to należy zastosować opatrunek uciskowy oraz zgłosić się do lekarza. W takim przypadku konieczne może być chirurgiczne zaopatrzenie (zeszycie) rany, aby umożliwić prawidłowe jej gojenie.

</doc>
<doc id="400586" url="https://pl.wikipedia.org/wiki?curid=400586" title="Shaking Stevens">
Shaking Stevens



</doc>
<doc id="400589" url="https://pl.wikipedia.org/wiki?curid=400589" title="Hieronim Lubomirski">
Hieronim Lubomirski



</doc>
<doc id="400592" url="https://pl.wikipedia.org/wiki?curid=400592" title="Lotnica zyska">
Lotnica zyska

Lotnica zyska ("Aglia tau") – należy do motyli nocnych – ciem z rodziny pawicowatych. Zasiedla lasy liściaste i mieszane – głównie buczyny.
Nazwa.
Epitet gatunkowy od białej greckiej litery τ widniejącej na niebieskich plamach na skrzydłach I i II pary.

</doc>
<doc id="400601" url="https://pl.wikipedia.org/wiki?curid=400601" title="Hakeem Olajuwon">
Hakeem Olajuwon

Hakeem Abdul Olajuwon, pierw. Akeem Abdul Olajuwon (ur. 21 stycznia 1963 w Lagos) – nigeryjski koszykarz, posiadający także amerykańskie obywatelstwo (od 1993), występujący na pozycji środkowego, dwukrotny mistrz NBA, złoty medalista olimpijski z Atlanty.
Uważany za jednego z najlepszych środkowych graczy w historii koszykówki. Dzięki swojej zręczności oraz umiejętnościom nazwany Hakeem „The Dream”.
Nazwisko „Olajuwon” znaczy dosłownie „zawsze na szczycie”. Przez kolegów z drużyny uważany był za dowcipnisia, a prezenterowi stacji CBS, Billiemu Packerowi wyznał, że jego ulubionym jedzeniem są lody.
Kariera koszykarska.
Hakeem Abdul Olajuwon urodził się 21 stycznia 1963 roku w Lagos w Nigerii. Pierwszy raz z koszykówką zetknął się w wieku 15 lat. Mierzył wtedy ok. 2 metry i był gwiazdą szkolnej ekipy piłki ręcznej. Zamierzał poświęcić się właśnie tej dyscyplinie sportu, ale rósł tak szybko, że okazał się za wysoki na piłkę ręczną i został zmuszony do zajęcia się poważniej koszykówką. Talent koszykarski Olajuwona wyłowił Ganiyu Otengbade, trener koszykówki w muzułmańskiej szkole średniej w Lagos. Początkowo Hakeem musiał siedzieć na ławce rezerwowych, niewiele umiał, miał bardzo wyraźne braki w technice. Dzięki bardzo szybkim postępom trafił do pierwszej reprezentacji Nigerii i występował na igrzyskach afrykańskich. Olajuwon swoimi zbiórkami i blokami zwrócił na siebie uwagę agentów poszukujących talentów dla amerykańskich uczelni. Haakem podobnie jak jego brat Kaka z Anglii, wyjechał do USA, aby podjąć naukę na którymś z tamtejszych uniwersytetów.
Uniwersytet w Houston.
Spośród pięciu uniwersytetów, Olajuwon wybrał University of Houston. Trener Lewis powiedział reporterom, że Olajuwon nie będzie odgrywał większej roli w zespole i że nie przypuszcza on, aby kiedykolwiek stał się czołowym graczem uczelnianym. To zmobilizowało Olajuwona i zaczął trenować nad poprawą swoich umiejętności.
W krótkim czasie Olajuwon i Drexler doprowadzili zespół Houston Cougars trzy razy z rzędu do Final Four, lecz ani razu nie udało im się wywalczyć tytułu mistrzowskiego. W tym czasie znani byli pod nazwą „Phi-Slama-Jama”. Phi – bo takim słówkiem kwitowali występy na parkietach rywali, Slama-Jama od ulubionego sposobu zdobywania punktów i ulubionej muzyki, jazzu.
Houston Rockets.
O tym, jakie postępy poczynił Hakeem w okresie gry na uniwersytecie może świadczyć fakt, że Houston Rockets, posiadający prawo wyboru pierwszego zawodnika w drafcie do NBA, pomimo że mieli już w swoim składzie wybitnego centra – Ralpha Sampsona, wybrali właśnie Nigeryjczyka. Houston Rockets sezon wcześniej mieli stosunek zwycięstw do porażek 29-53. W debiutanckim sezonie Hakeema Rockets awansowali do play-off mając wynik za sezon 48-34. Zostali wyeliminowani po wyrównanej walce przez Utah Jazz (2-3). W swoim debiutanckim sezonie Olajuwon zdobył czwarte miejsce na liście najlepiej zbierających, drugie pod względem bloków, nominacja do występu w All-Star, zaliczenie do All-Rookie Team i drugiego składu obrońców NBA. W walce o tytuł najlepszego nowicjusza wyprzedził go Michael Jordan.
W drugim sezonie Houston w imponującym stylu wywalczyli awans do finałów NBA. W sezonie zasadniczym Rockets prowadzeni przez Billa Fitcha osiągnęli 51 zwycięstw, a przez play-off przeszli jak burza pokonując po drodze Sacramento Kings (3-0), Denver Nuggets (4-2) i Los Angeles Lakers (4-1). Zatrzymali ich dopiero w finale Boston Celtics, prowadzeni przez Larry’ego Birda. Indywidualne osiągnięcia Olajuwona w tym sezonie to 8. miejsce na liście najlepszych strzelców NBA (23,5 pkt.) i trzecie pod względem bloków (3,4) oraz kolejny występ w All-Star. W tym sezonie, pomimo kontuzji, która wykluczyła go na około miesiąc, w każdym meczu, w którym występował zaliczał dwucyfrowe zdobycze punktowe. Olajuwon wraz z Ralphem Sampsonem tworzyli wtedy najsłynniejszy duet centrów w historii, nazywany „Twin Towers”.
Kolejny rok i 12. miejsce na liście strzelców (23,4 pkt), ósme w zbiórkach (11,4), trzecie w blokach (3,39) i występ w pierwszej piątce All-Star West. W sezonie zasadniczym Houston nie wiodło się jednak najlepiej. 42 zwycięstwa i trzecie miejsce w dywizji nie dawały zbyt wielkiej nadziei na kolejny awans do finałów. Po pokonaniu w pierwszej rundzie Portland Trail Blazers (3-1) pomimo wielkiego wysiłku Olajuwona (29,2 pkt. i 11,3 zbiórki) nie udało się już pokonać Seattle SuperSonics (2-4).
Sezon 1987/88 to kolejne sukcesy, lecz w play-off Houston zostało wyeliminowane przez Dallas (1-3). Osiągnięcia Olajuwona to kolejny występ w pierwszej piątce All-Star, All NBA First Team, 10. miejsce na liście najlepszych strzelców (22,8), trzecie w zbiórkach (12,1), czwarte w blokach (2,71), oraz co zdarza się dosyć rzadko wśród centrów – dziewiąte w przechwytach (2,05).
Sezon 1988/89 – 45 zwycięstw w sezonie zasadniczym i porażka 1-3 w pierwszej rundzie play-off przeciwko Seattle. Olajuwon po raz kolejny został wybrany do All-Star i zdobył tam 21 punktów. Po raz kolejny został wybrany także do All NBA First Team. Olajuwon został także liderem ligi pod względem zbiórek. Na koniec rozgrywek regularnych uplasował się na drugiej pozycji w głosowaniu na defensora roku.
Kolejny sezon, już szósty Olajuwona, to znowu porażka 1-3 w pierwszej rundzie play-off przeciwko Lakers. Kolejny raz Hakeem został wybrany do All-Star. Także i w tym sezonie Olajuwon zdobywał najwięcej zbiórek w NBA, a i w blokach był niepokonany. Na koniec rozgrywek zajął drugie miejsce w głosowaniu na obrońcę roku NBA.
Sezon 1990/91 to kontuzja, która wyeliminowała go na 25 meczów (Bill Cartwright z Chicago Bulls łokciem zmiażdżył kość w prawym oczodole Hakeema). Pomimo najlepszej średniej zbiórek nie został on jednak wciągnięty na listę najlepiej zbierających. Nie wystąpił w meczu All-Star, a zespół po raz kolejny odpadł w pierwszej rundzie play-off (0-3 dla L.A.Lakers). Jedyną pociechą był tytuł najlepiej blokującego zawodnika NBA.
Nadszedł sezon 91/92. Pomimo bardzo dobrej gry Olajuwona 21,6 pkt. 12,1 zb. (5. miejsce) 4,34 bl. (2. miejsce) i 1,81 przechwytów Rockets (42-40) nie awansowali nawet do play-off. Olajuwon poprosił o przeniesienie do innego klubu – konflikt pomiędzy nim a kierownictwem stał się faktem. Znalazł się jednak człowiek, który potrafił dojść z nim do porozumienia. Okazał się nim Rudy Tomjanovich, który został trenerem Rakiet w połowie sezonu 91/92. Olajuwon otrzymał 30 mln dolarów i gwarancję wolności po sezonie 96/97.
W sezonie 92/93 Olajuwon zdobył pierwsze miejsce w blokach (4,17), 26,1 punktów oraz 13 zbiórek na mecz, co stawiało go na miejscu pretendenta do tytułu MVP ligi. W ostatecznym głosowaniu wyprzedził go jednak Charles Barkley. Hakeem poprowadził Houston do wyniku 55-27 w sezonie zasadniczym, zwycięstwa 3-2 w pierwszej rundzie play-off przeciwko Los Angeles Clippers i bardzo wyrównanego pojedynku z Seattle, ostatecznie przegranego 3-4. W marcu 1993 podpisał nowy kontrakt, a w parę dni później otrzymał obywatelstwo amerykańskie.
W sezonie 93/94 zdobył tytuł MVP sezonu regularnego, tytuł najlepszego obrońcy roku, wybór do All-Star, All NBA First Team, 58-24 w sezonie zasadniczym, 3-1 z Portland Trail Blazers, 4-3 z Phoenix Suns, 4-1 z Utah Jazz i wreszcie finał 4-3 przeciwko New York Knicks i P. Ewingowi, oraz tytuł MVP serii finałowej. Indywidualne statystyki Olajuwona na sezon zasadniczy to: 27,3 pkt.(3msc), 11,9 zb. (4msc), 3,71 bl. (2msc), oraz 52,8% z gry (10msc). W play-off jego statystyki wyglądały następująco: 28,9 pkt. (1msc), 11,5 zb. (8msc), oraz 4,11 bl. (2msc).
W sezonie 94/95 Houston jednak nie wiodło się najlepiej. Wydawało się, że Rakiety pomimo zatrudnienia Clyde’a Drexlera (wymiana za Otisa Thorpe) nie będą miały zbyt wielkich szans w play-off. Kontuzje kluczowych zawodników spowodowały, że Houston przystępowało do tych rozgrywek z szóstego miejsca na zachodzie. Ich wynik za sezon regularny to 47-35. Olajuwon wystąpił w 72 meczach, nie przeszkodziło mu to w zajęciu drugiego miejsca pod względem średniej punktowej (27,8), drugiego pod względem bloków (3,36), oraz ósmego w zbiórkach (10,8). Houston zajęli szóste miejsce po sezonie zasadniczym i musieli walczyć z trzecimi na zachodzie Jazzmanami. Pierwszy mecz Rockets przegrali 100-102. Zwycięstwo Utah zawdzięczało Johnowi Stocktonowi, który zdobył kosza na 2,4 sek. do końca spotkania. Mecz drugi, to wspaniała gra Kenny’ego Smitha (32 pkt.) i niewiarygodna skuteczność Rakiet w rzutach za trzy – 19 celnych. Wynik końcowy: 140-126. Kolejny mecz został wygrany pewnie przez Jazz 95-82 i było 2-1 w serii dla Utah. Mecz czwarty – Rakiety „przyparte do muru” musiały wygrać ten mecz. I rzeczywiście, wygrali mecz pewnie 123-106. W tym meczu Olajuwon (40) i Drexler (41) byli trzecią parą zawodników, która zdobyła po 40 pkt. w jednym meczu. W piątym meczu wygrał zespół z Houston (95-91) i Jazzmani zostają wyeliminowani z rozgrywek. Pierwszy mecz drugiej rundy to bardzo wyraźne zwycięstwo Phoenix Suns którzy wygrali 130-108. Także w drugim meczu zespół Charlesa Barkleya nie miał specjalnie wielkich problemów (118-94). W meczu trzecim Rockets wyraźnie się poprawili – zwycięstwo 118-85. W następnym spotkaniu Houstończycy doznają porażki 114-110, mimo iż w połowie trzeciej kwarty Rakiety prowadziły 15 punktami. W kolejnym meczu dzięki ostatniemu koszowi zdobytemu przez Hakeema Rakiety doprowadzają do dogrywki, którą wygrywają (103-97), nadal jednak Suns prowadzą w serii 3-2. Mecz szósty odbył się w Houston, gdzie dzięki szturmowi w czwartej kwarcie Rakiety po raz kolejny uniknęły wyeliminowania z play-off (103-116). Ostatni mecz serii, 110-110 na 7 sekund do końca meczu, M. Elie oddał rzut za 3 punkty. Piłka wpadła do kosza, a Rakiety awansowały do finału konferencji.
W finale konferencji Houston miało zagrać przeciwko San Antonio Spurs i Davidowi Robinsonowi. Spurs mieli przewagę własnego boiska. W pierwszym meczu Robert Horry do czwartej kwarty miał zerową skuteczność z gry, za to w końcówce meczu oddał rzut dający zwycięstwo Rakietom. Olajuwon zdobył w tym meczu 27 pkt., a dla przeciwników Robinson 21 i 9 zbiórek, a Dennis Rodman zebrał 20 piłek. Mecz zakończył się wynikiem 94-93 dla Houston. W meczu drugim Olajuwon brylował: zdobył 41 punktów i 16 zbiórek, a mecz zakończył się z wynikiem 106-96 dla Rakiet. Houston wygrało już piąty mecz z rzędu. Także w kolejnym meczu Hakeem zagrał bardzo dobrze (43 pkt. i 11 zb.), nie wystarczyło to jednak do pokonania Ostróg (102-107). Mecz czwarty i Houston doznaje bardzo wysokiej porażki 103-81. Hakeem zdobył 20 punktów i 14 zbiórek. W kolejnym, piątym meczu Olajuwon zdobywa 42 punkty, 9 zbiórek i 8 asyst, a Rakiety wygrywają 111-90. Także w szóstym meczu Ostrogi mają niewiele do powiedzenia. Dzięki bardzo dobrej grze Horrego (6 x za 3 punkty) i Olajuwona (39 pkt. 17 zb. 5 bl.) Rakiety awansują do finału NBA. W serii z San Antonio Olajuwon pokazał, że to jemu, a nie Robinsonowi należał się tytuł MVP sezonu.
W finale Houston grało przeciwko Orlando, młodemu zespołowi z dwoma młodymi gwiazdorami Shaquille’em O’Nealem i Pennym Hardawayem. Przez cały pierwszy mecz Orlando miało przewagę nad Houston. W pierwszej połowie Rakiety były stale o kilkanaście punktów za Magikami. Trzecią kwartę Houston przeszło jak burza i dzięki 5 trafieniom Kenny'ego Smitha za 3 przed czwartą kwartą Houston prowadziło już 87-80. Jednak Orlando nie poddawało się i na minutę i 17 sekund przed końcem znów prowadzili 110-107. Na 10,5 sek. do końca Nick Anderson miał wykonać dwa osobiste. Aby mieć wygrany mecz wystarczyło, żeby trafił chociaż jeden, jednak spudłował. Po dwóch sekundach akcji i Anderson znowu stanął na linii rzutów osobistych, i znowu nie trafił, a Smith rzutem za trzy doprowadził do dogrywki. W dogrywce trwała wyrównana gra. Przed samym jej końcem trwał remis. Drexler oddał rzut, O’Neal wybiegł, aby go zablokować. Clyde chybił, ale osamotniony pod koszem Olajuwon dobił piłkę. Zegar zatrzymał się na 0,3 sekundy do końca. Magikom nie starczyło jednak czasu, aby oddać celny rzut na kosz. Mecz skończył się wynikiem 120-118, a Hakeem, grając przez 48 minut zdobył 31 punktów 6 zbiórek 7 asyst i 4 bloki. Mecz drugi to pewne zwycięstwo Rakiet 117-106. Jeden jedyny remis miał miejsce w pierwszej kwarcie przy wyniku 6-6. Olajuwon zdobywa 34 punkty 11 zbiórek i 4 bloki. Mecz trzeci to kolejne zwycięstwo zespołu z Houston. 25 punktów 13 zbiórek i 7 asyst Drexlera, oraz 31 pkt. 14 zb. i 7 as. Olajuwona przyczyniają się do zwycięstwa nad Orlando 108-103. Mecz czwarty: 113-101 dla Houston. Olajuwon zdobył 35 pkt. 15 zb. 6 as. i 3 przechwyty. Rakiety zdobyły tytuł nie mając przewagi własnego boiska w żadnej serii play-off, do którego przystąpili z szóstego miejsca, a każdy z ich przeciwników miał powyżej 50 zwycięstw w sezonie zasadniczym. Olajuwon jest jednym z trzech (obok Michaela Jordana oraz Kobe Bryanta) zawodników, który zdobył tytuł MVP finałów dwa razy z rzędu.
Sezon 95/96 to oczekiwania na wielką grę Rakiet i wielki finał Bulls (czyli Jordan + Pippen) kontra Rockets (Olajuwon + Drexler). Jednak Rakiety nie zachwycają. Wynik 48-34 w sezonie zasadniczym jest dobry, ale od obrońców tytułu wymaga się więcej. Wytłumaczeniem tego może być plaga kontuzji, jaka spadła na Houston w tym sezonie. Jedynym zawodnikiem, który rozegrał w tym zespole więcej niż 72 spotkania był Chucky Brown. Olajuwon rozgrywa w tym sezonie 72 mecze. Jego zdobycze w tym sezonie to: 26,9 punktów (2. miejsce w NBA za Jordanem), 10,9 zbiórki (6 msc.), oraz 2,88 bloku (4 msc.). Po raz kolejny został wybrany do meczu gwiazd. W tym czasie Hakeem pobił także rekord wszech czasów w kategorii liczby bloków zaliczonych w całej karierze, a ustanowiony przez Kareema Abdul-Jabbara (3190). Ponadto Olajuwon jako 9. w NBA zebrał na swoim koncie 20 000 punktów i 10 000 zbiórek. Olajuwon został wybrany do reprezentacji USA na igrzyska olimpijskie w Atlancie, gdzie Stany Zjednoczone łatwo wywalczyły pierwsze miejsce. Olauwona uznano także jako jednego z 50 najlepszych zawodników wszech czasów NBA. Pierwsza runda play-off to dosyć łatwe pokonanie L.A. Lakers 3-1. Jednak w drugiej rundzie Houston natrafiło na rozgrywających bardzo dobry sezon Seattle Supersonics. Rakiety zostały zmiecione z parkietu wynikiem 4-0.
Przed sezonem 96/97 największym hitem transferowym było przejście do Houston Charlesa Barkleya. Dzięki tej wymianie zespół Houston Rockets zaczęto nazywać „Mały Dream Team”. Bowiem Drexler, Barkley i Olajuwon występowali w reprezentacjach USA na olimpiadach. Drexler w Barcelonie, Barkley w Barcelonie i Atlancie, Olajuwon w Atlancie. W sezonie zasadniczym widać było wyraźną poprawę w grze Rakiet. W porównaniu z poprzednim sezonem wygrali oni o 9 meczów więcej. Olajuwon zaliczał średnio 23,2 punktów (7 msc. w NBA), 9,2 zbiórki (17 msc.) i 2,22 bloki (8 msc.). Wszyscy trzej gwiazdorzy zostali wybrani do reprezentacji Zachodu na All Star Game. W pierwszej rundzie Rakiety natrafiły na Minnesotę Timberwolves, poradzili sobie z nimi bardzo łatwo, nie oddali ani jednego meczu wygrywając serię 3-0. W drugiej rundzie było już ciężko, po bardzo zaciętej i wyrównanej walce Rakiety wygrywają z Seattle Supeersonics w siódmym meczu, rewanżując się za poprzedni sezon. W finale konferencji zagrali przeciwko Utah. Utah osiągnęli prowadzenie w serii 3-2. W szóstym meczu, który okazał się ostatnim meczem serii Rakiety były bardzo bliskie osiągnięcia zwycięstwa. Ich nadzieje zostały pogrzebane przez Johna Stocktona, który na sekundę przed końcem spotkania oddał celny rzut, czym przełamał remis. To właśnie Utah, a nie Houston awansowało do finałów NBA.
Sezon 97/98 to jedno wielkie pasmo kontuzji w Houston. Drexler rozegrał 70 meczów, Barkley – 68, natomiast Olajuwon – 47. Nic więc dziwnego, że Rakiety rozegrały najsłabszy od 14 lat sezon w NBA. 41 zwycięstw raczej nie przynosi im chluby. Olajuwon rozegrał najsłabszy sezon w swojej karierze (16,4 pkt., 9,8 zb., 2,04 bl.). W play-off wydawało się jednak, że Rakiety sprawią niespodziankę swoim kibicom. W pierwszej rundzie natrafili na Utah Jazz (1. miejsce w NBA). Rakietom udało się osiągnąć prowadzenie w serii, jednak Jazzmani nie poddali się. Doszło do meczu piątego, decydującego o tym, kto będzie grał dalej. W tym bardzo ważnym meczu nie mógł wystąpić Barkley, który doznał kontuzji wykluczającej go z gry. A ostatni mecz należał do Utah.
Do sezonu 98/99 (właściwie dzięki lokautowi – sezonu '99) Rakiety przystępowały bez Drexlera, który postanowił zakończyć karierę. Rakiety nie przystępowały do tego sezonu osłabione, w ich składzie pojawił się kolejny członek Dream Teamu (Barcelona i Atlanta), Scottie Pippen. W tym sezonie oczekiwano od Rakiet walki o mistrzostwo, jednak rzeczywistość okazała się brutalna dla fanów Houston. Zatrudnienie trójki gwiazdorów grających na pozycjach ataku (Olajuwon – środkowy, Barkley – silny skrzydłowy, Pippen – niski skrzydłowy) spowodowało osłabienie linii obrony, gdzie z konieczności musieli występować nowicjusze. Słaba gra Pippena (najsłabsza od czasów, gdy był nowicjuszem), który nie mógł się wkomponować w zespół, słaba (w porównaniu z tym, do czego nas przyzwyczaili) gra Olajuwona i Barkleya raczej nie wróżyła niczego dobrego przed play-off. Dodatkowo nastrój w Houston pogorszyły narzekania Pippena na to, że nie jest prawie wcale wykorzystywany w ataku. Pomimo to Rakiety wygrywały i to nawet dosyć często osiągając stosunek zwycięstw do porażek 31-19. Osiągnięcia Olajuwona to 18,9 pkt., 9,6 zb., 2,46 bl. W play-off zawodnicy Houston Rockets mieli niewiele do powiedzenia. Trafili na dużo młodszy zespół L.A. Lakers. Rakiety przegrały 3-1 i na tym zakończył się ich udział w play-off.
Toronto Raptors.
Na początku XXI w. Houston zaczęli przebudowywać zespół, sprowadzając młodych obrońców Cuttino Mobleya i Steve’a Francisa, który zdobył nagrodę Nowicjusza Roku 2000. 8 sierpnia 2001 roku Hakeem został oddany do Toronto Raptors za prawa wyboru w drafcie (w drafcie z roku 2002 Houston wybrali z numerem 15. Boštjana Nachbara). Tam Olajuwon rozegrał swój ostatni sezon w NBA, zanim odszedł na emeryturę jako jeden z najlepszych graczy obrotowych wszech czasów. Krótko po jego odejściu na emeryturę Rockets zastrzegli numer 34 (z takim numerem na koszulce Olajuwon grał w tej drużynie).
Wiara muzułmańska.
Przez cały czas kariery w college’u i na początku kariery w NBA, był często niezdyscyplinowanym graczem, który pyskował do arbitrów, a także biorącym udział w walkach z innymi graczami (np.: z Magikiem Johnsonem) i gromadzącym dużą liczbę osobistych fauli. Jednakże później w karierze Olajuwon zaczął poznawać swoją stronę duchową, stając się gorliwym muzułmaninem i decydując się na zmianę swojego imienia, aby miało właściwe arabskie brzmienie, gdy stał się bardzo pobożny.
Oficjalnie poinformował o zmianie imienia z Akeem na Hakeem 9 marca 1991 roku. "Ja nie tylko zmieniam pisownię mojego imienia, ja je poprawiam", tłumaczył później. Olajuwon był nadal konsekwentnie uważany za jednego z czołowych środkowych ligi pomimo ścisłego przestrzegania zasad miesiąca Ramadan, który przypadał podczas jego wszystkich sezonów w NBA, a jest on zazwyczaj niezwykle trudny dla wszystkich muzułmańskich sportowców.
Zdobył również uznanie za swoje sportowe zachowanie na parkiecie i działania charytatywne poza nim, a także stał się znany jako jedna z najinteligentniejszych osobowości w świecie sportu, mówiąc kilkoma językami i posiadając niezwykle rozwinięty zmysł oceniania sztuki. Odszedł na emeryturę z reputacją jednego z najlepszych graczy NBA.

</doc>
<doc id="400605" url="https://pl.wikipedia.org/wiki?curid=400605" title="Papirus Bodmer XIV-XV">
Papirus Bodmer XIV-XV

Papirus Bodmer XIV-XV, oznaczony symbolem formula_1 (według systemu Gregory-Aland) – jeden z najstarszych i najlepiej zachowanych wczesnych rękopisów Nowego Testamentu, paleograficznie datowany na lata 175–225 n.e. W IV wieku prawdopodobnie należał do biblioteki klasztoru Pachomiusza, a około roku 700 ukryty został w kopcu przy rzece Nil. Odkryty został w połowie XX wieku, od roku 2006 przechowywany jest w Bibliotece Watykańskiej.
Tekst rękopisu jest wysoko oceniany przez współczesnych krytyków tekstu, cieszy się opinią najlepszej zachowanej kopii ewangelicznego tekstu i wraz z Kodeksem Watykańskim służy za podstawę w krytycznych wydaniach greckiego Nowego Testamentu w tekście Ewangelii Łukasza i Jana. Odkrycie rękopisu zmieniło poglądy krytyków tekstu na historię tekstu Nowego Testamentu.
Opis.
Spisany został na papirusie w formie kodeksu, z którego zachowało się 51 kart. Oryginalny rękopis miał 72 karty. Rozmiary oryginalnych kart to 26 na 13 cm. Wielkie rozmiary kart wskazują, że rękopis prawdopodobnie był przewidziany na potrzeby wspólnoty.
Zawiera on większą część Ewangelii Łukasza (3,18–24,53) i połowę Ewangelii Jana (1,1–14,26), z pewnymi lukami wynikającymi z uszkodzenia materiału. T.C. Skeat był zdania, że oryginalny kodeks zawierał pełny tekst czterech Ewangelii. Jest jednym z najlepiej zachowanych rękopisów papirusowych. Karty kodeksu po zgięciu w połowie nie były układane w składki, każda zgięta karta stanowi odrębną składkę (inaczej 2 karty i 4 strony w składce). Oryginalny kodeks zawierał 36 foliałów. Prawdopodobnie skryba chciał zachować możliwie największe karty, by móc na nich pomieścić więcej tekstu. Większość kart zachowała się w bardzo dobrym stanie. Najgorzej zachowały się partie z końca Ewangelii Jana.
Tekst pisany jest jedną kolumną na stronę, od 38 do 45 linijek na stronie i od 25 do 36 liter w jednej linii. Skryba w miarę zbliżania się do końca zorientował się, że zużywa więcej materiału piśmiennego niż pierwotnie to przewidywał i dlatego postanowił oszczędzać papirus, dodając po trzy litery do linijki tekstu, a nawet dodatkowe linijki tekstu na stronie. Marginesy są oszczędne, całkowicie brak ilustracji. Skryba wprowadził system podziału na sekcje. Często stosuje punktację oraz przydech mocny.
Rękopis sporządzony został przez profesjonalnego skrybę, o czym świadczy piękna kaligrafia, jak i staranne kopiowanie. Ocenia się, że prawdopodobnie był on najlepszym wśród wczesnych chrześcijańskich kopistów. Skryba prawdopodobnie był chrześcijaninem, ze względu na zastosowanie staurogramu w Łk 14,27. Staurogram stosują też Papirus Bodmer II oraz Chester Beatty I. Nomina sacra pisane są skrótami. Skryba najprawdopodobniej korzystał z jednego tylko rękopisu, zdaniem Colwella rękopis nie nosi znamion rewizji, a wszystkie jego warianty zaczerpnięte zostały z jednego źródła. Skryba sprawia wrażenie uważnego.
W rękopisie naliczono 145 przykładów itacyzmu. Gramatyka nie zawsze jest jednolita. Imię Jan pisane jest na ogół w formie Ιωανης, jednak w J 3,27 oddane zostało w formie Ιωαννης.
Tekst.
Tekstualny charakter.
Przekazuje tekst aleksandryjski, zgodny z Kodeksem Watykańskim. Aland określił go jako „strict text” i zaklasyfikował do I kategorii, pomimo iż nie sporządził dlań profilu tekstualnego. Ocena Alanda bazuje głównie na wieku kodeksu. Frederik Wisse również nie sporządził dlań profilu tekstualnego wedle swej metody wielokrotnych wariantów ("Claremont Profile Method"). Bruce M. Metzger był zdania, że kodeks reprezentuje tekst proto-aleksandryjski.
Rękopis przekazuje tekst w 92% (dla Jana) i 94% (dla Łukasza) zgodny z Kodeksem Watykańskim, podczas gdy formula_2 zgodny jest w 83%. Bliższy jest Kodeksowi Watykańskiemu niż Synajskiemu. Badania statystyczne wykazały, że najbliższym rękopisem dla papirusu jest Kodeks Watykański. W sytuacji, gdy oba rękopisy nie są z sobą zgodne, bardzo często ich warianty znajdują oparcie w innych rękopisach pochodzących z aleksandryjskiej tradycji, włączając w to rękopisy koptyjskie.
Papirus nie zawiera dwóch spornych tekstów. Nie zawarto w nim fragmentu mówiącego o krwawym pocie Chrystusa podczas jego agonii w Getsemane (Łk 22,43–44) oraz tekstu Pericope adulterae (Jan 7,53–8,11).
Unikatowe warianty kodeksu.
Rękopis stosuje 257 sobie tylko właściwych wariantów tekstowych, nie występujących w innych rękopisach greckich. Część owych wariantów występuje w rękopisach koptyjskich. Zdaniem Colwella 1/4 owych wariantów musiała pochodzić od kopisty.
Wariant z Łk 16,19 wspierany jest tylko przez rękopisy przekładu na dialekt saidzki języka koptyjskiego oraz przez dwa greckie minuskułowe rękopisy: 36 i 37, które zawierają dodany na marginesie scholion informujący, że niektóre rękopisy nadają bogaczowi imię Niniwita (ευρον δε τινες και του πλουσιου εν τισιν αντιγραφοις τουνομα Νινευης λεγομενον). Wariant jest zgodny z koptyjską tradycją utożsamiający bogaczy z Niniwą. Niniwita pisany jest w formie Νευης zamiast Νινευης, co jest prawdopodobnie rezultatem błędu haplografii.
Korekty.
Kodeks nosi 116 korekt wykonanych ręką skryby, z których 61 dokonano w Ewangelii Łukasza, a 55 – w Ewangelii Jana. 111 z nich prawdopodobnie dokonanych zostało ręką skryby, zaś 5 – przez późniejszego korektora. 10 korekt zbliżyło tekst papirusu do Kodeksu Watykańskiego, 4 oddaliło, 10 jest neutralnych względem Kodeksu Watykańskiego. Korekty te nie mają charakteru przemyślanej recenzji i nie zostały dokonane w oparciu o inny dostępny skrybie rękopis. Skryba miał tendencję do skracania tekstu.
Historia.
Rękopis nabyty został w 1952 roku przez Martina Bodmera w Kairze, a jego tekst opublikowany w 1961 roku przez Victora Martina i Rodolphe Kassera. Wydawcy datowali kodeks na lata 175–225 ze względu na paleograficzne podobieństwo do rękopisów: P. Oxy. 2293, 2322, 2362, 2363, oraz 2370. Wszystkie te rękopisy datowane były przez ich wydawców na koniec II lub początek III wieku. Aland datował rękopis na III wiek. Aktualnie INTF datuje na pierwszą połowę III wieku.
Handlarz od którego nabyto rękopis nigdy nie wyjawił miejsca pochodzenia rękopisu. W dwadzieścia lat po odkryciu, James Robinson, ekspert od rękopisów z Nag Hammadi, wskazał, że pochodzi z Jabal Abu Mana, położonego 12 km od Jabal al-Tarif, miejsca odkrycia rękopisów z Nag Hammadi. Robinson przypuszczał, że wraz z pozostałymi rękopisami Bodmera należał do biblioteki klasztoru Pachomiusza założonej około 320 roku.
Około roku 700 został ukryty w kopcu niedaleko rzeki Nil, gdzie wraz z 40 innymi rękopisami greckimi i koptyjskimi przetrwał do XX wieku. Na przełomie 1955/1956 roku rękopis opuścił Egipt.
Papirus pierwotnie był przechowywany w Bibliotheca Bodmeriana w Cologny w kantonie Genewy w bibliotece Fundacji Bodmera. 21 listopada 2006 Frank Hanna, jeden z największych katolickich filantropów w USA, nabył papirus dla Biblioteki Watykańskiej, do której został przywieziony następnego dnia, gdzie jest odtąd przechowywany (P. Bodmer XIV-XV).
Od chwili odkrycia cytowany jest we wszystkich krytycznych wydaniach greckiego Nowego Testamentu. Zależność tekstualna papirusu względem Kodeksu Watykańskiego badał C. L. Porter (1961, 1962) na gruncie Ewangelii Jana oraz C. M. Martini (1966) na gruncie Ewangelii Łukasza. Badania te wykazały bliską zależność tekstualną obu rękopisów.
Znaczenie.
Odkrycie tego rękopisu obaliło teorię Horta, iż tekst aleksandryjski powstał w wyniku recenzji dokonanej przez Hezychiusza około 300 roku. Frederic George Kenyon sądził, że Kodeks Watykański powstał w oparciu o szereg wcześniejszych rękopisów, których jest rewizją. Podobnego zdania był Günther Zuntz (w 1953), który uważał, że co najmniej od połowy II wieku do wieku IV skrybowie aleksandryjscy wybierali najlepsze rękopisy i pracowali nad oczyszczaniem tekstu z obcych naleciałości. Opinię Kenyona podzielał Aland do czasów odkrycia tego papirusu. Odkrycie formula_1 pokazało, że tekst Kodeksu Watykańskiego jest starszy niż sądzono i istniał już ok. roku 200. Gordon Fee argumentował, że w ogóle nie było aleksandryjskiej recenzji, a papirus formula_4 jak i Kodeks Watykański reprezentują czystą formę tekstu pochodzącą w prostej linii od oryginalnego tekstu. Calvin Porter wykazał też, że Kodeks Watykański był przepisywany z rękopisu, którego jedna linijka mieściła 12–14 liter, co wyklucza wykorzystanie przezeń formula_1 i wskazuje, że było więcej rękopisów z takim tekstem.
Odkrycie papirusu ukazało też, że tekst aleksandryjski nie był tak doskonały, jak dotychczas sądzono. Zdaniem Claire Clivaz w Egipcie istniało kilka tradycji tekstu Nowego Testamentu, papirus reprezentuje jedną z nich.
Kodeks był też głównym powodem, dla którego w 1968 roku komitet UBS odrzucił hipotezę Horta odnośnie do krótszych lekcji tekstu zachodniego (tzw. „Western non-interpolations”), zgodnie z którą tam, gdzie tekst zachodni jest krótszy, jest tekstem oryginalnym.
Aland uznał rękopis za klucz do poznania historii tekstu Nowego Testamentu. W przedmowie do 26 wydania "Novum Testamentum Graece" Nestle-Alanda uznany został za najważniejszy rękopis z tekstem Ewangelii.
Głównymi rywalami rękopisu są Bodmer II oraz Chester Beatty I, oba powstałe w mniej więcej tym samym czasie, oba zawierają znaczne partie ewangelicznego tekstu. Pierwszy z nich oceniany jest przez krytyków tekstu jako niedokładna kopia, drugi natomiast ma charakter parafrazy. Toteż formula_1 cieszy się opinią najbardziej dokładnej kopii tekstu ewangelicznego, zarzuca mu się jedynie opuszczenie nielicznych słów.

</doc>
<doc id="400609" url="https://pl.wikipedia.org/wiki?curid=400609" title="Wojtek Wolski">
Wojtek Wolski

Wojtek Wolski, właśc. Wojciech Wolski (ur. 24 lutego 1986 w Zabrzu) – kanadyjski hokeista pochodzenia polskiego, reprezentant Kanady, olimpijczyk.
Kariera klubowa.
Brampton Battalion.
Występował w kanadyjskich rozgrywkach juniorskich. Po roku w lidze OPJHL, w 2002 został wybrany w drafcie do CHL z numerem 3 przez klub Brampton Battalion. W barwach tej drużyny grał przez cztery sezony w lidze OHL. Ustanowił wówczas trzy rekordy dotyczące: liczby zdobytych goli, asyst oraz punktów.
Colorado Avalanche.
26 czerwca 2004 został wybrany numerem 21 w pierwszej rundzie draftu NHL i trafił do drużyny Colorado Avalanche. Swój pierwszy mecz w NHL rozegrał 5 października 2005 w wyjazdowym spotkaniu z Toronto Maple Leafs (mieście, w którym dorastał) w hali Maple Leaf Gardens. Pierwszą bramkę strzelił pięć dni później w meczu z inną kanadyjską drużyną, Calgary Flames.
W sezonie 2006/2007 Wojtek Wolski został powołany do Meczu Młodych Gwiazd NHL.
Wolski był zawodnikiem klubu z Denver przez niespełna pięć sezonów (2005-2010). 2 marca 2010 został przekazany do drużyny Phoenix Coyotes, zaś za niego w ramach wymiany do Colorado trafili zawodnicy z Phoenix – Peter Mueller oraz Kevin Porter.
Do transferu doszło, mimo że Wolski był jednym z najbardziej wyróżniających się graczy Colorado w sezonie 2009/2010. Do momentu transferu był również w czołówce klasyfikacji klubowych. W tymże sezonie zanotował w Colorado 47 pkt. w punktacji kanadyjskiej (za 17 goli i 30 asyst) w 62 meczach (otrzymał także 21 minut kar). W statystykach „+,-” uzyskał 15 pkt. W wewnątrzklubowej klasyfikacji był w momencie odejścia drugi pod względem liczby asyst (30), w punktacji kanadyjskiej (47) i strzałów (156) oraz na trzecim miejscu jako snajper (17).
W sumie w 302 meczach w barwach Colorado (a także wszystkich dotąd występów w NHL) zanotował bilans 193 pkt. w punktacji kanadyjskiej (za 73 gole i 120 asysty), na ławce kar spędził 81 minut. Dodatkowo uzyskał 9 pkt. w fazie play-off (3 gole i 6 asyst) w 15 występach.
Phoenix Coyotes.
W zaledwie 2 dni po przeprowadzeniu transferu do Coyotes, 4 marca 2010, Wolski zadebiutował w nowym klubie, w meczu przeciwko swojej niedawnej drużynie Colorado Avalanche. Zdobył wtedy premierowego gola w barwach Phoenix, który był zarazem zwycięskim trafieniem w tym meczu. Ponad trzy tygodnie później, 27 marca w kolejnym meczu przeciw Colorado Avalanche, Wolski zdobył ponownie gola. W sezonie 2010/11 wystąpił w 36 meczach Coyotes, uzyskując 6 goli i 10 asyst.
New York Rangers.
11 stycznia 2011 został zawodnikiem New York Rangers. Transfer nastąpił w drodze wymiany za czeskiego zawodnika, Michala Rozsívala, który został przekazany z Nowego Jorku do Phoenix. Jak przyznał wówczas zawodnik, transfer do Rangers był jego marzeniem. Do końca fazy zasadniczej sezonu NHL (2010/2011) rozegrał w barwach nowojorskiego klubu 37 meczów, strzelając w nich 6 bramek i zaliczając 13 asyst. W fazie play-off zagrał 5 spotkań (uzyskał w nich 1 gola i 2 asysty).
Na początku sezonu NHL (2011/2012) w listopadzie 2011 przeszedł operację pachwiny, po której nastąpiła rehabilitacja. Wskutek tego został wyłączony z gry przez większość rundy zasadniczej. Na początku lutego 2012 został przekazany tymczasowo do klubu farmerskiego, Connecticut Whale (występującego w American Hockey League (AHL)) celem przygotowania kondycyjnego. W barwach zespołu z Hartford zdążył rozegrać 7 spotkań, w których strzelił 3 gole i uzyskał 2 asysty.
25 lutego 2012 nowojorski klub poinformował, że Wolski został oddany do klubu Florida Panthers (w zamian za niego z Sunrise przyszedł do NYR obrońca Michael Vernace). Do tego czasu w sezonie 2011/12 Wolski wystąpił w barwach Rangers tylko w 9 spotkaniach zaliczając w nich 3 asysty.
Florida Panthers.
Tuż po podpisaniu kontraktu z nowym klubem 25 lutego 2012 wystąpił w pierwszym meczu przeciwko Carolina Hurricanes, zostając w dodatku jego bohaterem, jako że na 1 minutę i 47 sekund przed końcem regulaminowego czasu gry strzelił dla Panthers wyrównującego gola (2:2). Bieg wydarzeń związanych z transferem i wydarzeniami meczowymi były tak niezwyczajne, że oficjalna strona internetowa klubu opisała je w znamienny sposób: "„Gdy Wojtek Wolski obudził się w sobotę (25.02.) rano był zawodnikiem New York Rangers. Na koniec dnia został bohaterem Florida Panthers”". Ostatecznie mecz rozstrzygnęły rzuty karne – Wolski nie wykorzystał swojego najazdu, jednak mimo tego jego drużyna wygrała całe spotkanie 3:2. Gol zdobyty w premierowym meczu był także 250. punktem Wolskiego na taflach NHL. 27 marca 2012 po raz kolejny dał swojej drużynie wyjazdowe zwycięstwo 3:2 w meczu z Montréal Canadiens, uzyskał gola w meczu oraz wykorzystał decydujący najazd w serii rzutów karnych (trafił jako jedyny). Łącznie w sezonie zasadniczym Wolski wystąpił w 22 spotkaniach, w których zdobył 4 gole i zanotował 5 asyst. W fazie play-off (Florida odpadła w pierwszej rundzie z New Jersey Devils) rozegrał dwa mecze bez zdobyczy punktowej.
Washington Capitals.
11 lipca 2012 podpisał roczny kontrakt z Washington Capitals, opiewający na sumę 600 tys. dolarów. Był to jego piąty klub NHL w karierze. 20 stycznia 2013 w meczu inauguracyjnym sezon NHL (2012/2013), opóźniony z powodu lokautu Wolski strzelił gola i zaliczył asystę w swoim pierwszym meczu w barwach stołecznej drużyny, jednak jego zespół uległ Tampa Bay Lightning 3:6.
Po raz ostatni w drużynie wystąpił w sezonie regularnym 11 kwietnia 2013, po czym nie był powoływany do kadry meczowej. Łącznie zagrał w 27 meczach (odnotował w nich 13 punktów – 4 gole i 9 asyst). Do 2013 w pięciu zespołach rozegrał łącznie 480 meczów, w których uzyskał 284 punkty (107 goli i 177 asyst).
Ciarko PBS Bank KH Sanok.
W związku z lokautem w sezonie NHL (2012/2013) na początku października 2012 Wolski zdecydował się na występy w polskim klubie Ciarko PBS Bank KH Sanok. 15 października 2012 oficjalnie pojawił się w Sanoku, a 18 października podpisał tymczasowy kontrakt z klubem. W sanockiej drużynie, a zarazem w polskiej lidze, zadebiutował 19 października. W czterech pierwszych meczach zdołał uzyskać jedną asystę. W drugiej połowie listopada uczestniczył wraz z drużyną w turnieju III rundy Pucharu Kontynentalnego w sezonie 2012/2013, organizowanym w norweskim mieście Stavanger. Sanoczanie przegrali wszystkie trzy mecze grupowe (z gospodarzami, mistrzem Norwegii Stavanger Oilers 4:7, mistrzem Białorusi Mietałłurgiem Żłobin 3:5 oraz mistrzem Kazachstanu Bejbarysem Atyrau) i zostali wyeliminowani z rozgrywek. Wolski strzelił w turnieju trzy gole. Pierwszego gola ligowego zdobył 30 listopada w piątym meczu (była to zarazem setna bramka w sezonie drużyny z Sanoka). Ostatni mecz ligowy rozegrał na wyjeździe 7 grudnia 2012 z Zagłębiem Sosnowiec (wygrany 3:6) – zdobył w nim gola, a w końcówce którego stoczył bójkę na lodzie z Jakubem Jaskólskim. Łącznie w sanockiej drużynie rozegrał 12 oficjalnych meczów: 9 PLH i 3 w ramach Pucharu Kontynentalnego. W polskiej lidze uzyskał 10 punktów za 3 gole i siedem asyst, zaś w PK strzelił 3 gole. Dodatkowo wystąpił w spotkaniu sparingowym z węgierskim klubem Miskolci JJSE, w którym wykorzystał decydujący najazd w serii rzutów karnych i ustalił wynik na 3:4. Kontrakt Wolskiego z Sanokiem obowiązywał do 15 grudnia 2012 i w tym czasie zawodnik zakończył występy w Sanoku, po czym powrócił do Kanady.
Torpedo Niżny Nowogród.
20 maja 2013 został zawodnikiem Torpedo Niżny Nowogród w rozgrywkach KHL. Transfer potwierdził jego agent, Joe Resnick. Umowa została ustalona na dwa lata. Wolski prezentował skuteczną formę w letnich meczach przygotowawczych w barwach nowego zespołu. W pierwszych czterech meczach sezonu KHL (2013/2014) zaliczył cztery asysty, a w piątym, rozegranym w Bratysławie ze Slovanem strzelił dwa pierwsze gole w KHL, a jego drużyna wygrała 3:0. W ósmym meczu zdobył gola i dostał karę meczu za dźganie. Od początku sezonu grał w drugim ataku drużyny, następnie tymczasowo w trzeciej, a od stycznia 2014 trafił do pierwszej formacji, w której partnerowali mu dwaj Finowie Jarkko Immonen i Sakari Salminen. Wówczas skutecznie prezentował się w styczniu 2014, gdy w 12 meczach zdobył 13 punktów (6 goli i 7 asyst). Łącznie w 54 meczach sezonu zasadniczego uzyskał 38 punktów za 19 goli i 19 asyst. Torpedo awansowało do fazy play-off i odpadło w pierwszej rundzie.
Drugi sezon KHL (2014/2015) Wolski ponownie zaczął w skutecznym rytmie. Został mianowany kapitanem drużyny. 6 października 2014 ustanowił rekord ligi KHL zdobywając klasyczny hat-trick w czasie 106 sekund (poprawił rekord należący dotychczas do Olega Pietrowa). 25 stycznia 2015 wystąpił w Meczu Gwiazd KHL, w którym zdobył dwa gole, a ponadto w konkurencjach pozameczowych ustanowił rekord w czasie okrążenia lodowiska (13,178 sek.). W sezonie regularnym ponownie został najlepszym strzelcem drużyny zdobywając 23 gole, zaś w całej ligi był na 14. miejscu (przy czym z powodu kontuzji rozegrał 52 z 60 spotkań). W fazie play-off Torpedo odpadło w pierwszej rundzie.
Wraz z końcem kwietnia 2015 i wygaśnięciem kontraktu Wolski odszedł z klubu.
Mietałłurg Magnitogorsk (I).
1 maja 2015 został zawodnikiem rosyjskiego klubu Mietałłurg Magnitogorsk w rozgrywkach KHL, podpisując kontrakt na dwa lata. W zaprezentowanym oficjalnym zestawieniu rozgrywek KHL Wojtek Wolski został sklasyfikowany na ósmym miejscu w rankingu najlepszych hokeistów pochodzących z Kanady w siedmioletniej historii ligi KHL. 14 października 2015 został ukarany dyskwalifikacją na pięć meczów za faul na zawodniku Dinamo Ryga. Podczas sezonu KHL (2015/2016) awansował do pierwszego ataku drużyny, występując w nim wraz z Siergiejem Moziakinem i Janem Kovářem. Zdobył zwycięskie trafienia w meczach przeciwko zespołem Ak Bars Kazań, dwukrotnie zakończonych wynikiem 1:0: w dniach 21 i 31 stycznia 2016. Z drużyną "Magnitki" dotarł do finału rozgrywek, gdzie zmierzył się z CSKA Moskwa. W czwartym meczu rozgrywki, zakończonym wynikiem 1:0, zaliczył asystę w zwycięskim golu spotkania, którego zdobył Czech Tomáš Filippi. Ostatecznie Magnitogorsk wygrał rywalizację 4:3, a Wolski został tym samym pierwszym polskim zdobywcą mistrzowskiego trofeum Pucharu Gagarina.
W trakcie sezonu KHL (2016/2017) w dniu 13 października 2016 w 49. minucie meczu Mietałłurga z Barysem Astana doznał poważnej kontuzji po uderzeniu w bandę okalającą lodowiska, po czym został przewieziony do szpitala, gdzie stwierdzono m.in. złamanie siódmego i czwartego kręgu szyjnego, uraz części szyjnej rdzenia kręgowego, wstrząśnienie mózgu. Tym samym jego występy zostały wykluczone w tym sezonie. 10 stycznia 2017 przeszedł zabieg operacyjny w związku z odniesioną kontuzją.
Kunlun Red Star (I).
W pierwszej połowie 2017 prowadził operację oraz przeszedł operację wszczepienia płytki tytanowej wzmacniającej kręgosłup. Po ośmiu miesiącach od czasu odniesienia kontuzji, w czerwcu 2017 powrócił do treningu hokejowego na lodzie. Wówczas podpisał dwuletnią umowę z chińskim klubem Kunlun Red Star, także w lidze KHL. trenerem w tym klubie został Kanadyjczyk Mike Keenan, który wcześniej sprowadził Polaka do Magnitogorska. 13 sierpnia 2017 w barwach nowego zespołu wystąpił w towarzyskim meczu przeciw poprzedniej drużynie z Magnitogorska w trakcie XXVI Memoriału Iwana Ramazana i został wówczas udekorowany srebrnym medalem mistrzostw Rosji za poprzedni sezon. Na początku edycji KHL (2017/2018) pauzował z powodu kontuzji, zaś wystąpił w piątym meczu chińskiej drużyny w sezonie, a jednocześnie swoim pierwszym ligowym po kontuzji z 2016 – w tym tymże spotkaniu 1 września 2017 zdobył zwycięskiego gola w meczu przeciw Awtomobilistowi Jekaterynburg na wyjeździe (1:2). Dwa dni później w swoim drugim spotkaniu po kontuzji zaliczył trzy asysty w wyjazdowym meczu z Traktorem Czelabińsk (wygrana 4:5 po najazdach). W trzecim meczu zdobył gola przeciw Ładzie Togliatti (wygrana 0:2). W pierwszej części sezonu Wolski wyróżniał się zdobyczą asyst, w swoim najlepszym okresie jesienią 2017 awansował nawet na piąte miejsce wśród asystentów całej ligi, mając przy tym o kilka meczów rozegranych mniej od pozostałych hokeistów w klasyfikacji. Do 7 grudnia 2017 miał na koncie zdobytych 32 punty za 7 goli i 21 asyst i był najskuteczniejszym zawodnikiem chińskiego zespołu. W składzie drużyny występował w 1 lub 2 ataku wraz z Ołeksijem Ponikarowskim, Gilbertem Brulé, Brandonem DeFazio, Lucasem Lessio i Corym Kane’m.
Mietałłurg Magnitogorsk (II).
W trakcie przerwy ligowej 14 grudnia 2017 ogłoszono transfer Wolskiego do Mietałłurga Magnitogorsk, gdzie trafił ponownie w ramach wymiany za Nicholasa Schausa. W dniu 19 grudnia 2017 po raz drugi w karierze zadebiutował w barwach Mietałłurga, przywdziewając tym razem numer 17 na koszulce oraz grając znów w pierwszym ataku z Siergiejem Moziakinem i Janem Kovářem. W play-off wraz z drużyną Mietałłurga dotarł do półfinału Konferencji Wschód, gdzie zostali wyeliminowani przez Ak Bars Kazań, późniejszego mistrza ligi.
W nowym sezonie KHL (2018/2019) pierwszego gola Wolski zdobył 9 września 2018 w czwartym spotkaniu sezonu w meczu przeciw swojej byłej drużynie Kunlun Red Star (3:1). 19 październikia 2018 został ogłoszone rozwiązanie kontraktu Wolskiego z klubem.
Kunlun Red Star (II).
Wkrótce po odejściu z Magnitogorska, pod koniec października 2018 ponownie został zawodnikiem chińskiego klubu Kunlun Red Star, podpisując dwuletni kontrakt. Po dłuższym okresie absencji wystąpił pod koniec lutego 2019 w dwóch ostatnich meczach sezonu zasadniczego, w których zdobył dwa gole (jego drużyna nie awansowała do fazy play-off). W połowie 2019 przedłużył kontrakt o dwa lata.
Przed nowym sezonem KHL (2019/2020) Wolski był wskazywany jako lider drużyny KRS. W inauguracyjnym spotkaniu tej edycji 3 września 2019 zdobył dwa gole przeciw Saławatowi Jufajew Ufa. Drugie z tych trafień było golem numer 100 Wolskiego w historii jego występów w KHL. Ostatni mecz w barwach Kunlun rozegrał 28 listopada 2019. 3 grudnia 2019 poinformowano o zrzeczeniu się Wolskiego przez klub (tzw. "waivers"), a dwa dni potem jego kontrakt został rozwiązany.
W lipcu 2019 Wolski został uznany w zestawieniu przygotowanym przez oficjalną stronę KHL jednym z pięciu najlepszych transferów chińskiego klubu w historii.
Ambrì-Piotta, Trzyniec.
Pod koniec grudnia 2019 grał w barwach szwajcarskiego klubu HC Ambrì-Piotta podczas turnieju o Puchar Spenglera 2019 w Davos. 30 grudnia 2019 jego drużyna w półfinale uległa czeskiemu zespołowi HC Oceláři Trzyniec, a nazajutrz w ostatni dzień roku Wolski został ogłoszony zawodnikiem tego klubu. W swoim pierwszym spotkaniu w barwach tej drużyny 5 stycznia 2020 zaliczył asystę i zdobył zwycięskiego gola w dogrywce wyjazdowego meczu z HC Energie Karlowe Wary (1:2). W swoim drugim meczu w barwach Trzyńca, wygranym na wyjeździe z PSG Zlín 2:4, uzyskał hat trick zdobywając trzy gole.
W sezonie ekstraligi czeskiej 2019/2020 rozegrał dla Trzyńca 13 spotkań, w których strzelił 10 goli i zaliczył 7 asyst, a w zespole grał razem z innym Polakiem, Aronem Chmielewskim. Jego drużyna zajęła drugie miejsce w sezonie zasadniczym, zaś sezon został przedwcześnie zakończony wskutek pandemii COVID-19.
W sezonie 2020/2021 już nie występował w żadnej drużynie, a w grudniu 2020 ogłosił zakończenie kariery zawodniczej w wieku niespełna 35 lat.
Kariera reprezentacyjna.
W przeszłości pojawiały się spekulacje dotyczące występów Wolskiego zarówno w barwach reprezentacji Kanady, jak i kadry Polski. Przez lata gra w składzie kraju "Klonowego Liścia" utrudniała zawodnikowi duża konkurencja. Możliwość reprezentowania Kanady pojawiła się w mediach w trakcie sezonu NHL (2009/2010) w kontekście turnieju zimowych igrzysk olimpijskich w 2010. Występy w kadrze Polski uniemożliwił przepis wprowadzony przez IIHF, w myśl którego Polskę mogą reprezentować tylko zawodnicy, którzy co najmniej przez dwa lata występowali w barwach jednego z klubów polskiej ekstraligi. Poza tym przeszkodę stanowiła bariera czasowa, jako że mistrzostwa świata niższych dywizji, w których występowała Polska, odbywają się w czasie kalendarzowym trwania sezonu NHL. Mimo to zawodnik wielokrotnie podkreślał, że czuje się Polakiem i deklarował chęć gry dla Polski.
W sierpniu 2017 w składzie zespołu Kanady brał udział w przedsezonowym turnieju towarzyskim w Soczi. W październiku 2017 Wolski został powołany do kadry Kanady na turnieju międzynarodowy Karjala Cup w Finlandii w ramach cyklu Euro Hockey Tour edycji 2017/2018, stanowiącego etap przygotowawczy do ZIO 2018. Podczas kolejnego turnieju z cyklu EHT, o Puchar Pierwszego Kanału w Moskwie Wolski zdobył zwycięskiego gola w meczu przeciw Korei Południowej (4:2). W styczniu 2018 otrzymał nominację do kadry Kanady na turniej Zimowych Igrzysk Olimpijskich 2018 w Pjongczangu. W pierwszym meczu turnieju w grupie A 15 lutego 2018 zdobył dwa gole w meczu przeciw Szwajcarii (5:1). W drugim spotkaniu 17 lutego przeciwko Czechom, jako jedyny ze swojej drużyny wykonał skuteczny najazd w pomeczowych rzutach karny, jednak Kanada przegrała mecz 2:3. W trzecim pojedynku grupowym 18 lutego przeciw Korei Południowej (4:0) asystował przy pierwszym golu zespołu autorstwa Christiana Thomasa. Następnie nie punktował zarówno w meczu ćwierćfinałowym 21 lutego przeciw Finlandii, wygranym 1:0, jak i półfinałowym 23 lutego przeciw Niemcom, niespodziewanie przegranym 3:4. W rywalizacji o brązowy medal, rozgrywane w dniu swoich 32 urodzin 24 lutego zdobył szóstego gola w wygranym spotkaniu przeciw Czechom (6:4).
Życie prywatne.
W 1988 Wolski wyjechał z Polski wraz z rodzicami Zofią i Wiesławem (ang. Wes) oraz starszym bratem Kordianem. Decyzję o emigracji podjął ojciec hokeisty, który ukończył na Śląsku technikum górnicze, a potem pracował jako sztygar w KWK Makoszowy. Przez 18 miesięcy rodzina przebywała tymczasowo w obozie dla uchodźców w Niemczech, a następnie wyjechała w dalszą podróż za Ocean i osiadła w kanadyjskim Toronto (mieszkało tam już rodzeństwo matki Zofii Wolskiej). Początkowo Wolski uprawiał piłkę nożną, następnie dzięki bratu, który trenował hokej na lodzie, rozpoczął naukę tego sportu. Jazdy na łyżwach uczył się na lodowisku w dzielnicy Etobicoke (na początku dysponował łyżwami swojego brata o zbyt dużym dla siebie rozmiarze, do których upychał gazety i zakładał trzy pary skarpet, aby uzyskać jako taki komfort). Treningi hokeja na lodzie rozpoczął w wieku 7 lat. Następnie rodzina przeniosła się do Mississauga. Każdego roku Wolski spędza dużo czasu w Toronto, gdzie ma dom rodzinny.
W związku z trudnym do wymówienia imieniem i nazwiskiem hokeisty dla północnoamerykańskich kibiców oraz obserwatorów NHL, skonstruowano w mediach „zastępczą” formę "VOY-teck VOHL-skee" dla prawidłowego wymawiania godności zawodnika.
W 2010 otrzymał tytuł honorowego kibica Górnika Zabrze, a przy okazji obdarowano go koszulką klubu z numerem 86, z jakim występuje.
Wolski jest spokrewniony z reprezentantem Polski w piłce nożnej, Sebastianem Milą. Od 2006 do 2007 był związany z kanadyjską aktorką Ashley Leggat. W 2011 media informowały o znajomości Wolskiego z Martą Krupą, siostrą modelki Joanny. Związał się z Jesse Lammers, z którą ma syna Westona Daniela (ur. 17 stycznia 2015) i córkę Lennon (ur. 17 marca 2017).
W listopadzie 2020 w parze z Meagan Duhamel zwyciężył w szóstym sezonie kanadyjskiego programu telewizyjnego pod nazwą "Battle of the Blades", w którym w tańcach na lodzie konkurują pary złożone z łyżwiarek figurowych i hokeistów (oboje wygrane przez siebie nagrody, tj. po 50 tys. dolarów, przeznaczyli na cele charytatywne).

</doc>
<doc id="400614" url="https://pl.wikipedia.org/wiki?curid=400614" title="Serfaus">
Serfaus

Serfaus - gmina w Austrii, w kraju związkowym Tyrol, w powiecie Landeck. Liczy 1108 mieszkańców (1 stycznia 2015) na powierzchni 59,64 km². Gmina leży na wysokości 1429 m n.p.m.
Kolej linowo-terenowa.
Serfaus jest jedną z najmniejszych miejscowości na świecie, w której zbudowano kolej linowo-terenową, zwaną potocznie metrem. Powstała w latach osiemdziesiątych XX wieku. Składa się z jednej linii o długości 1200 metrów i z czterech przystanków. Służy narciarzom, którzy przyjeżdżają tutaj na wakacje.

</doc>
<doc id="400617" url="https://pl.wikipedia.org/wiki?curid=400617" title="Pasmo widzialne">
Pasmo widzialne



</doc>
<doc id="400624" url="https://pl.wikipedia.org/wiki?curid=400624" title="Bieżnik">
Bieżnik



</doc>
<doc id="400626" url="https://pl.wikipedia.org/wiki?curid=400626" title="Made for Dancing">
Made for Dancing

Made for Dancing – debiutancki album Queens, wydany w lutym 2006. Pierwotnie jego wydanie planowano na jesień 2005.

</doc>
<doc id="400631" url="https://pl.wikipedia.org/wiki?curid=400631" title="Angola (ujednoznacznienie)">
Angola (ujednoznacznienie)

Angola – państwo w południowo-zachodniej Afryce
Miejscowości w USA:
Angola - jedno z nefickich miast ukazanych w Księdze Mormona

</doc>
<doc id="400636" url="https://pl.wikipedia.org/wiki?curid=400636" title="Polmuz">
Polmuz

Polmuz - polska firma produkująca instrumenty perkusyjne (zarówno idiofony, jak i membranofony) oraz niegdyś dęte, działająca od lat 60. XX wieku do 1992 roku.
Siedziba zakładu mieściła się w Warszawie przy ulicy Grochowskiej 75/77.
W swojej aktualnej formie reaktywowana w roku 2018 przez Salon Muzyczny DrumStore mieszczący się w Gdyni. Marka oferuje nowoczesne instrumenty, które są projektowane w Polsce, a wykonywane w Polsce, Hiszpanii, Turcji i na Tajwanie.

</doc>
<doc id="400637" url="https://pl.wikipedia.org/wiki?curid=400637" title="Grzegorz Chodkiewicz">
Grzegorz Chodkiewicz

Grzegorz (Hrehory) Aleksandrowicz Chodkiewicz herbu własnego (ur. ok. 1513 – zm. 12 listopada 1572) – hetman wielki litewski od 1566, kasztelan wileński od 1564, wojewoda kijowski od 1555, wojewoda witebski od 1554.
Był synem wojewody nowogródzkiego Aleksandra Chodkiewicza. Od 1544: starosta tykociński, podkomorzy litewski, od 1554 wojewoda witebski, od 1555 kijowski, od 1559 kasztelan trocki. Wziął udział w wojnie litewsko-rosyjskiej 1558–1570, w 1561 jako hetman nadworny litewski wyruszył na czele wojska litewskiego do Inflant przeciw Rosji. Tam jednak zamiast bić się rozpoczął pertraktacje z wodzem moskiewskim Czeladninem "„jak prawosławny z prawosławnym”". Efektem było spustoszenie przez Rosjan Witebska i Połocka 1563. 26 stycznia 1564 Chodkiewicz wraz z hetmanem wielkim litewskim Mikołajem Radziwiłłem Rudym
odniósł nad Rosjanami świetne zwycięstwo w bitwie pod Czaśnikami. Na sejmie bielskim 1564 roku był świadkiem wydania przywileju bielskiego przez króla Zygmunta II Augusta. W uznaniu zasług wojskowych król Zygmunt II August mianował go w 1564 kasztelanem wileńskim i w 1566 hetmanem wielkim litewskim. W 1569 roku jako jeden z nielicznych magnatów litewskich był zwolennikiem unii lubelskiej, którą podpisał.

</doc>
<doc id="400638" url="https://pl.wikipedia.org/wiki?curid=400638" title="Szwoleżer">
Szwoleżer



</doc>
<doc id="400639" url="https://pl.wikipedia.org/wiki?curid=400639" title="Nadarzyn (województwo zachodniopomorskie)">
Nadarzyn (województwo zachodniopomorskie)

Nadarzyn (niem. "Billerbeck", nazwa przejściowa – "Szczęsne") – osada sołecka w Polsce położona w województwie zachodniopomorskim, w powiecie choszczeńskim, w gminie Pełczyce. W latach 1975–1998 miejscowość administracyjnie należała do województwa gorzowskiego. W roku 2007 osada liczyła 370 mieszkańców. Najbardziej na północ położona miejscowość gminy.
Geografia.
Osada leży ok. 13 km na północny wschód od Pełczyc, ok. 1,5 km na północ od drogi wojewódzkiej nr 151, ok. 1 km na północ od byłej linii kolejowej nr 410.
Historia.
Pierwsze wzmianki o Nadarzynie pochodzą ze średniowiecza. Od XIV wieku wieś należała do rodziny Billerbeck (stąd przedwojenna nazwa osady). Od XVIII wieku istniał folwark. W 1874 roku dobra zakupił Kasimir von Bormann, wówczas także założony został park, dwór wzniesiono w 1902 roku, gdy majątek należał do Augusta Schulze. Po II wojnie światowej majątek upaństwowiono, powstało Państwowe Gospodarstwo Rolne, obecnie dzierżawiony prywatnym przedsiębiorcom.
Zabytki.
Do wojewódzkiego rejestru zabytków wpisane są:
inne obiekty:

</doc>
<doc id="400640" url="https://pl.wikipedia.org/wiki?curid=400640" title="Nadole (województwo łódzkie)">
Nadole (województwo łódzkie)

Nadole – wieś w Polsce położona w województwie łódzkim, w powiecie opoczyńskim, w gminie Żarnów.
Prywatna wieś szlachecka, położona była w drugiej połowie XVI wieku w powiecie opoczyńskim województwa sandomierskiego. W latach 1975–1998 miejscowość położona była w województwie piotrkowskim.
Wierni Kościoła rzymskokatolickiego należą do parafii św. Mikołaja w Żarnowie.

</doc>
<doc id="400641" url="https://pl.wikipedia.org/wiki?curid=400641" title="Nadole (województwo podkarpackie)">
Nadole (województwo podkarpackie)

Nadole – wieś w Polsce położona w województwie podkarpackim, w powiecie krośnieńskim, w gminie Dukla.
Do 1954 roku istniała gmina Nadole. W latach 1975–1998 miejscowość położona była w województwie krośnieńskim.
Historia.
Po raz pierwszy wieś wymieniana jest w dokumencie wydanym w dniu 17 sierpnia 1366 roku przez Kazimierza Wielkiego. Wystawiony we Włodzimierzu dokument zatwierdzał podział majątku kanclerza Janusza (Suchywilka) i darowanie części majątku swym bratankom. Dobrami Kanclerza podzielili się Janusz, Piotr i Mikołaj - synowie Jakuba Cztana z Kobylan. Występuje wtedy jako "Zwandole". W 1369 Kazimierz Wielki zezwolił na przeniesienie jej na prawo niemieckie. W XVI w. należała do Oktawiana Gucci, podobnie jak Barwinek i Zyndranowa. Pod obecną nazwą występuje w XVII w. W 1934 była siedzibą gminy.
We wrześniu 1944 znacznie zniszczona.

</doc>
<doc id="400642" url="https://pl.wikipedia.org/wiki?curid=400642" title="Nadole (województwo pomorskie)">
Nadole (województwo pomorskie)

Nadole (kaszb. "Nôdolé" lub też "Nadolé", "Nôdolô", niem. "Nadolle") – kaszubska wieś letniskowa w Polsce położona w województwie pomorskim, w powiecie wejherowskim, w gminie Gniewino nad zachodnim brzegiem Jeziora Żarnowieckiego. W latach 1975–1998 miejscowość położona była w województwie gdańskim. Największy rozwój miejscowości nastąpił we wczesnych latach 70, ze względu na budowę Elektrowni Jądrowej Żarnowiec.
Wieś Klasztoru Cysterek w Żarnowcu w powiecie puckim województwa pomorskiego w II połowie XVI wieku.
Położenie.
Nadole leży w powiecie wejherowskim, w gminie Gniewino nad zachodnim brzegiem Jeziora Żarnowieckiego. W latach 1975–1998 wieś administracyjnie należało do woj. gdańskiego.
Miejscowość leży na terenie Wysoczyzny Żarnowieckiej w mikroregionie Rynna Jeziora Żarnowieckiego.
Toponimia.
Nazwa miejscowości pochodzi od położenia w terenie. Nadole leży w niecce Jeziora Żarnowieckiego. Z pozostałych stron miejscowość jest otoczona przez wzgórza. Stąd obojętnie skąd przyjeżdżano do wsi, to znajdowała ona się "na dole". Alternatywną toponimią jest pochodzenie nazwy od nazwiska Nadolski. Nazwa miejscowości, z wyjątkiem okresu II wojny światowej, nie zmieniała się.
Historia.
Do 1920.
Pierwsze informacje o Nadolu są związane z Jeziorem Żarnowieckim. Do 1882 jezioro było własnością Augusta Ceynowy, wcześniej jezioro należało do klasztoru w Żarnowcu oraz do Hebela lub Ustarbowskiego, od którego Ceynowa je kupił. August Ceynowa podzielił jezioro między swoich synów. Antoni Ceynowa zamieszkał w Nadolu. W 1907 Augustyn Konkol postawił we wsi oberżę. Miejscowość stała się miejscem turystycznym zarówno latem jak i zimą. Do wsi zjeżdżali letnicy z Gdańska i Sopotu oraz mieszkańcy okolicznych wsi. Uważano, że Nadole jest miejscowością uzdrowiskiem dla gruźlików. W 1912 właścicielem całego jeziora oraz wsi Nadole był mieszkający w Nadolu Augustyn Konkol.
Mieszkańcy Nadola w znacznej większości byli Kaszubami. Język niemiecki, mimo że był nauczany obowiązkowo w szkole, to był praktycznie nieużywany. Z niemieckimi sąsiadami z innych wsi nie było jednak żadnych konfliktów. Ponieważ nadolanie byli obywatelami państwa pruskiego, podlegali poborowi do pruskiej armii. Ze względu na słabą znajomość języka niemieckiego byli źle traktowani przez dowódców.
Podczas I wojny światowej Augustyn umarł, a jego synowie byli na froncie, stąd gospodarka wsi podupadła. Konkolowie sprzedali po wojnie wieś Kandauom. Jednakże jedyna dziedziczka majątku Jadwiga wyszła w 1920 za mąż za Augustyna Konkola (syna), stąd wieś była nadal w rękach rodziny Konkolów. Gospodarka wsi była jednak w tragicznym stanie.
1920–1939.
W 1918 Polska odzyskała niepodległość, ale granice na Pomorzu ukształtowane zostały dopiero w 1920. We wsi odbył się plebiscyt graniczny, w którym mieszkańcy opowiedzieli się za Polską. Dużą rolę w wyniku plebiscytu miał Augustyn Konkol, który przekonywał do głosowaniu za przynależnością do Polski. Plebiscyt nie był jednak wiążący, gdyż granica została ustalona odgórnie przez Międzynarodową Komisję Demarkacyjną. Granica została ustalona w taki sposób, że Nadole znalazło się w Polsce, a cały otaczający teren oprócz jeziora należał do Niemiec. Jedyną nie transgraniczną drogą było jezioro, we wsi uruchomiono placówkę graniczną, która ułatwiała komunikację z terenami położonymi w Niemczech.
W 1920 po ślubie z Augustynem Jadwiga Kandau-Konkol rozpoczęła odbudowę majątku, którą przerwał wybuch II wojny światowej. Nadole było ważnym ośrodkiem rybackim. Konkolowie zajęli się głównie wynajmowaniem kutrów rybakom oraz handlem rybami w Gdyni, na Mierzei Helskiej a nawet w Mławie.
W początkach sierpnia 1937 Nadole odwiedził prezydent Ignacy Mościcki. TowarzyszyŁ mu między innymi wojewoda Władysław Raczkiewicz, a po powitaniu, w którym wziął udział starosta Antoni Potocki i właściciel jeziora odbyło się polowanie na kaczki. Na powitanie gościa przygotowano bramę triumfalną. 
W 1938 do Nadola przyjechał prezydent Ignacy Mościcki. August Konkol dostał tytuł honorowego wójta, mimo że Nadole nadal było częścią gminy Krokowa.
W marcu 1939 doszło do incydentu polegającego na wkroczeniu armii niemieckiej na teren Polski i biciu okolicznych mieszkańców. Niemcy po 4-5 godzinach się wycofali. Jednakże spowodowało to zaognienie sytuacji na granicy oraz oskarżenia mieszkańców podchodzących do granicy o szpiegostwo.
1939–1945.
Pod koniec sierpnia 1939 Konkolowie wyjechali do Wejherowa, gdyż Jadwiga spodziewała się dziecka.
Nad ranem 1 września 1939 do Nadola wkroczyła armia niemiecka. Niemcy szukali przede wszystkim Augustyna Konkola oraz polskich celników. Okupanci zmienili nazwę miejscowości na Pechingen oraz sprowadzili zarządców do majątku Konkolów. Hitlerowcy ścięli przydrożne krzyże. Aresztowano mieszkańców oskarżanych wcześniej o szpiegostwo i osadzono ich w więzieniu w Wejherowie. Nowy wójt Nadola, Friebesse z Tyłowa, mimo iż wcześniej był przyjacielem Konkolów, to po zajęciu stanowiska zaczął pałać nienawiścią do Polaków. W styczniu 1940 okupant próbował wywieźć mieszkańców wsi do Piaśnicy. Ze względu na obfite opady śniegu oraz celowe utrudnianie przejazdu przez mieszkańców Rybna wyprawa do Nadola nie dojechała.
W 1942 wszyscy mieszkańcy Nadola przyjęli III grupę Volkslisty (4 rodziny przyjęły II grupę). Mieszkańcy Nadola odzyskali w ten sposób swoje gospodarstwa.
Pod koniec wojny uciekinierzy z Prus Wschodnich spalili prawie całe wyposażenie szkoły. 10 marca 1945 do miejscowości weszła bez walki Armia Czerwona.
1945–1989.
Wraz z nastaniem polskiej administracji jezioro zostało znacjonalizowane, a następnie przekazane Państwowemu Gospodarstwu Rybackiemu. W kwietniu 1947 w Nadolu powstała filia GS Krokowa. Nastąpiła reforma rolna, zgodnie z którą majątek Konkolów został początkowo znacjonalizowany i przekształcony w PGR Strzebielinek. W 1952 został rozparcelowany i przekazany rybakom z Nadola (każdy po około 1–2 ha). Reforma rolna spowodowała znaczne zubożenie mieszkańców wsi i emigracje, gdyż niewielkie pola nie pozwalały na wyżywienie rodzin.
W listopadzie 1967 Nadole uzyskało połączenie autobusowe z Wejherowem.
Sytuacja finansowa mieszkańców znacznie się poprawiła podczas budowy Elektrowni Jądrowej Żarnowiec. Nadole przyjęło wówczas funkcję zaplecza. Ze względu na uzyskane odszkodowania mieszkańcy mogli pobudować nowe większe domy, w których wynajmowali kwatery dla robotników zatrudnionych na budowie elektrowni oraz infrastruktury towarzyszącej. Powstał sklep i kawiarnia "Nadolanka", wszystkie lokale miały jednak zakaz sprzedaży wódki, mimo tego zakazu pod Skansenem obywatele Kąpina pili wódkę litrami, doprowadziło to do I Wojny Kąpińsko-Nadolańskiej. Mieszkańcy Nadola uciekali przez jezioro Żarnowiec. Doprowadzono do wsi wodociąg i kanalizację.
23 czerwca 1987 w Nadolu został uruchomiony oddział zamiejscowy Muzeum Ziemi Puckiej.
Infrastruktura i zabudowa.
Zabudowa.
Nadole jest nietypową ulicówką. Ze względu na ukształtowanie terenu w rynnie jeziora główną osią komunikacyjną jest jedna ulica Bałtycka/Kaszubska (ulica zmienia nazwę w centrum miejscowości). Od głównej ulicy wychodzi 37 krótkich bocznych uliczek. Jedyną ulicą niekrzyżującą się z główną jest Leśna, która jest boczną od św. Augustyna. Oprócz tego jest jeszcze ulica Osiedle na Stoku mająca nietypowy kształt.
Infrastruktura transportowa.
Nadole leży przy drodze powiatowej nr 10139 Wierzchucino – Czymanowo – Rybno. Droga ta w Nadolu biegnie ulicami Bałtycką i Kaszubską.
Najbliższy przystanek kolejowy to Strzebielinko Lęborskie na nieczynnej linii kolejowej nr 230. Najbliższą czynną stacją jest Gościcino Wejherowskie na linii nr 202. Stacja ta znajduje się 20 km od wsi.
Oczyszczalnia ścieków.
Od 1975 w Nadolu działa oczyszczalnia ścieków. Oczyszczalnia jest mechaniczno-biologiczna oparta na osadzie czynnym, z chemicznie wspomaganym usuwaniem fosforu. Odpływ ścieków oczyszczonych odbywa się w sposób cykliczny. Dwa rowy cyrkulacyjne pracujące naprzemiennie spełniają funkcję reaktora biologicznego i osadnika wtórnego. Napowietrzanie odbywa się przy pomocy rotorów oraz natleniaczy strumienicowych. Odbiorcą oczyszczonych ścieków jest Jezioro Żarnowieckie. Oczyszczalnia obsługuje oprócz Nadola Czymanowo oraz ścieki z elektrowni szczytowo-pompowej.
Demografia.
Liczba mieszkańców Nadola w XXI wieku wzrasta. W 2005 przekroczyła 250, natomiast w 2008 wynosiła ponad 300. Tendencja ta występuje w całej Gminie Gniewino, jednakże dynamika wzrostu w Nadolu jest większa niż w gminie.
Nadole ma podobnie jak cała gmina dodatni przyrost naturalny.
Gospodarka.
Gmina Gniewino, mimo że jest gminą wiejską, jest zindustrializowana, w przemyśle pracuje 60% zatrudnionych. W Nadolu znajdują się punkty usługowe związane z pośrednictwem nieruchomościami, gastronomiczne, zakład mechaniki samochodowej, hurtownia chemii samochodowej oraz handel na poziomie podstawowym.
Według Planu Rozwoju Lokalnego gminy Gniewino podstawową gałęzią gospodarczą w Nadolu jest turystyka.
Sport i turystyka.
Sport.
W Nadolu nie ma żadnego zarejestrowanego klubu ani obiektu sportowego.
Turystyka.
Nadole jest miejscowością wypoczynkową. W drugiej dekadzie XX wieku było uzdrowiskiem dla gruźlików. Przez miejscowość nie przebiegają żadne szlaki turystyczne. Niedaleko Nadola znajduje się punkt widokowy.
Antropogeniczną atrakcją turystyczną wsi jest jej układ ruralistyczny. Niedaleko Nadola znajduje się punkt widokowy oraz oddział zamiejscowy Muzeum Ziemi Puckiej w Pucku. Zagroda gburska i rybacka w Nadolu obejmuje chałupę, oborę, stodołę (z ekspozycją historii pszczelarstwa na Pomorzu oraz wystawą maszyn rolniczych), wozownie (ekspozycja wiejskich środków transportu), piec chlebowy, królikarnię, studnię z kołowrotem i kierat. Znajduje się tu także warsztat stolarsko-ciesielski z kolekcją narzędzi do obróbki drewna. Cała zagroda pochodzi z XIX wieku, ze wsi Kartoszyno. W Nadolu działa stadnina koni oferująca jazdy konne.
W Nadolu organizowany jest co roku jarmark oraz pielgrzymka łodziami do kościoła św. Anny w Żarnowcu.
Miejscami noclegów w Nadolu jest pole namiotowe, a także nowe szybko rozwijające pokoje gościnne.

</doc>
<doc id="400643" url="https://pl.wikipedia.org/wiki?curid=400643" title="Nadolna (województwo mazowieckie)">
Nadolna (województwo mazowieckie)

Nadolna – wieś w Polsce położona w województwie mazowieckim, w powiecie szydłowieckim, w gminie Chlewiska.
W latach 1975–1998 miejscowość położona była w województwie radomskim.
Wieś Nadolna jest ściśle powiązana ze Skłobami i Stefankowem przez co zwie się te trzy miejscowości "trójwsią".
We wsi Nadolna ma siedzibę rzymskokatolicka parafia Najświętszego Serca Jezusowego.

</doc>
<doc id="400646" url="https://pl.wikipedia.org/wiki?curid=400646" title="Alphard">
Alphard

Alphard ("Alfa Hydrae", "α Hya") – najjaśniejsza gwiazda w gwiazdozbiorze Hydry, odległa od Słońca o około 180 lat świetlnych.
Nazwa.
Gwiazda ta nosi tradycyjną nazwę Alfard, która wywodzi się od arabskiego , co oznacza „samotnik” – w istocie jest jedyną jasną gwiazdą w tym obszarze nieba. Łacińska nazwa "", „serce Hydry”, odnosi się do położenia w gwiazdozbiorze. Międzynarodowa Unia Astronomiczna w 2016 roku formalnie zatwierdziła użycie nazwy Alphard dla określenia tej gwiazdy.
Charakterystyka obserwacyjna.
Jej wielkość obserwowana to 1,99, zaś wielkość absolutna jest równa −1,72m. Przy ciemnym niebie widoczny jest pomarańczowy kolor gwiazdy.
Charakterystyka fizyczna.
Alphard to pomarańczowy olbrzym lub jasny olbrzym, należący do typu widmowego K3. Jego temperatura to 4120 K, a jasność 780 razy przekracza jasność Słońca. Gwiazda ma masę trzykrotnie większą niż masa Słońca i opuściła już ciąg główny; obecnie w jej jądrze trwa synteza helu w węgiel i tlen. Alfard w przyszłości odrzuci otoczkę tworząc mgławicę planetarną i zakończy życie jako biały karzeł.
Gwiazda ma dwie optyczne towarzyszki i może być gwiazdą fizycznie podwójną. Gwiazda Alfa Hydrae B, o wielkości 9,70 jest oddalona o 282,3″ (w 2009 r.). Jej ruch jest zgodny z ruchem Alfarda i jeśli jest z nim związana grawitacyjnie, to jest to najprawdopodobniej pomarańczowy karzeł typu K0 o niewielkiej masie, odległy od olbrzyma o co najmniej i obiegający go w czasie co najmniej 870 tysięcy lat. Składnik Alfa Hydrae C, oddalony o 256,7″ (pomiar z 2000 r.) ma zbyt duży ruch własny, aby być związany z Alphardem.

</doc>
<doc id="400647" url="https://pl.wikipedia.org/wiki?curid=400647" title="Nadolna (województwo łódzkie)">
Nadolna (województwo łódzkie)

Nadolna – wieś w Polsce położona w województwie łódzkim, w powiecie brzezińskim, w gminie Dmosin.
Wieś szlachecka położona była w drugiej połowie XVI wieku w powiecie rawskim ziemi rawskiej województwa rawskiego. W latach 1975–1998 miejscowość położona była w województwie skierniewickim.
W 2011 roku liczba ludności we wsi Nadolna wynosiła 199.
Z Nadolnej pochodził Samuel Stanisław Nadolski (ur. 1590, zm. 1655) – kapitan piechoty, starosta tczewski, senator.

</doc>
<doc id="400648" url="https://pl.wikipedia.org/wiki?curid=400648" title="Nadzieja (województwo lubelskie)">
Nadzieja (województwo lubelskie)

Nadzieja – wieś w Polsce położona w województwie lubelskim, w powiecie parczewskim, w gminie Siemień.
W latach 1975–1998 miejscowość położona była w województwie bialskopodlaskim.
Wieś stanowi sołectwo gminy Siemień.

</doc>
<doc id="400649" url="https://pl.wikipedia.org/wiki?curid=400649" title="Nadzieja (województwo mazowieckie)">
Nadzieja (województwo mazowieckie)

Nadzieja – wieś w Polsce położona w województwie mazowieckim, w powiecie węgrowskim, w gminie Wierzbno.
W latach 1975–1998 miejscowość położona była w województwie siedleckim.
Wierni Kościoła rzymskokatolickiego należą do parafii św. Stanisława Biskupa Męczennika w Czerwonce Liwskiej.

</doc>
<doc id="400650" url="https://pl.wikipedia.org/wiki?curid=400650" title="Nadziejewo (województwo pomorskie)">
Nadziejewo (województwo pomorskie)

Nadziejewo (niem. "Hansfelde") – wieś w Polsce położona w województwie pomorskim, w powiecie człuchowskim, w gminie Czarne w pobliżu drogi wojewódzkiej nr 201.
Wieś królewska starostwa czarneńskiego w powiecie człuchowskim województwa pomorskiego w II połowie XVI wieku. W latach 1975–1998 miejscowość położona była w województwie słupskim.
Zabytki.
Według rejestru zabytków NID na listę zabytków wpisany jest kościół filialny pw. św. Andrzeja Apostoła z XVIII w., nr rej.: A-277 z 5.04.1960.
Zobacz też.
Inne miejscowości o tej nazwie: Nadziejewo

</doc>
<doc id="400651" url="https://pl.wikipedia.org/wiki?curid=400651" title="Nadziejewo (województwo wielkopolskie)">
Nadziejewo (województwo wielkopolskie)

Nadziejewo – osada w Polsce położona w województwie wielkopolskim, w powiecie średzkim, w gminie Środa Wielkopolska.
Wieś duchowna, własność biskupstwa poznańskiego, pod koniec XVI wieku leżała w powiecie pyzdrskim województwa kaliskiego. W latach 1975–1998 miejscowość położona była w województwie poznańskim.
Zobacz też: Nadziejewo
Przypisy.
 

</doc>
<doc id="400652" url="https://pl.wikipedia.org/wiki?curid=400652" title="Nadziejów (województwo opolskie)">
Nadziejów (województwo opolskie)

Nadziejów – wieś w Polsce, położona w województwie opolskim, w powiecie nyskim, w gminie Otmuchów.
W latach 1975–1998 miejscowość położona była w województwie opolskim. We wsi mieszka obecnie ponad 250 osób.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zgermanizowanej formie "Nadithdorf" w szeregu wsi lokowanych na prawie polskim "iure polonico".
Historia.
Do lat siedemdziesiątych w pobliżu Nadziejowa działał kamieniołom granitu, od lat 70. XX w. jest nieczynny. W wyrobisku zbiera się woda, obecnie ma około 21 m głębokości i jest miejscem nurkowania. Szata roślinna lasu otaczającego kamieniołom i roślinność naskalna kamieniołomu została zauważona jako szczególne przyrodniczo miejsce i jest wymieniona w planie rozwoju lokalnego gminy.

</doc>
<doc id="400653" url="https://pl.wikipedia.org/wiki?curid=400653" title="Nadziejów (województwo świętokrzyskie)">
Nadziejów (województwo świętokrzyskie)

Nadziejów – wieś sołecka w Polsce położona w województwie świętokrzyskim, w powiecie koneckim, w gminie Stąporków.
W latach 1975–1998 miejscowość położona była w województwie kieleckim.
Wierni kościoła rzymskokatolickiego należą do parafii św. Wawrzyńca w Niekłaniu Wielkim.
Historia.
W wieku XIX – wieś w powiecie koneckim, gminie i parafii Niekłań.
W roku 1883 było tu 41 domów i 252 mieszkańców, ziemi włościańskiej 175 mórg, dworskiej 10 mórg.

</doc>
<doc id="400654" url="https://pl.wikipedia.org/wiki?curid=400654" title="Nagodów (województwo łódzkie)">
Nagodów (województwo łódzkie)

Nagodów – wieś w Polsce położona w województwie łódzkim, w powiecie kutnowskim, w gminie Kutno.
W latach 1975–1998 miejscowość położona była w województwie płockim.

</doc>
<doc id="400655" url="https://pl.wikipedia.org/wiki?curid=400655" title="Nagodów (województwo mazowieckie)">
Nagodów (województwo mazowieckie)

Nagodów – wieś w Polsce położona w województwie mazowieckim, w powiecie gostynińskim, w gminie Gostynin.
W latach 1975–1998 miejscowość administracyjnie należała do województwa płockiego.

</doc>
<doc id="400656" url="https://pl.wikipedia.org/wiki?curid=400656" title="Nagórki (województwo kujawsko-pomorskie)">
Nagórki (województwo kujawsko-pomorskie)

Nagórki – wieś w Polsce położona w województwie kujawsko-pomorskim, w powiecie radziejowskim, w gminie Osięciny.
Podział terytorialny.
W latach 1975–1998 miejscowość położona była w województwie włocławskim. Wieś sołecka – zobacz jednostki pomocnicze gminy w BIP.
Demografia.
Według Narodowego Spisu Powszechnego (III 2011 r.) liczyła 137 mieszkańców. Jest 21. co do wielkości miejscowością gminy Osięciny.

</doc>
<doc id="400657" url="https://pl.wikipedia.org/wiki?curid=400657" title="Nagórki (województwo łódzkie)">
Nagórki (województwo łódzkie)

Nagórki – wieś w Polsce położona w województwie łódzkim, w powiecie łęczyckim, w gminie Grabów.
Wieś szlachecka położona była w drugiej połowie XVI wieku w powiecie łęczyckim województwa łęczyckiego. W latach 1975–1998 miejscowość położona była w województwie konińskim.
Pochodzenie nazwy.
Według miejscowej legendy powstanie Nagórek (wieś k. Gaju) związane jest ze św. Małgorzatą, która zamieszkiwała ze swymi rodzicami pod Tumem. Była piękną, dorodną dziewczyną. Zakochał się w niej diabeł Boruta i postanowił pojąć ją za żonę. W Wielką Sobotę Małgorzata z fartuchem pełnym złocistego piasku posypywała dróżki wokół swojego domostwa, gdy zauważyła skradającego się Borutę, próbowała uciec. By skryć się przed napastnikiem, wysypała piasek ze swego fartucha; powstało wzgórze w Górze św. Małgorzaty, które zakryło ją przed oczami czarta. Małgorzata uciekała dalej i zatrzymała się dopiero przed Gajem, gdy zorientowała się, że nie grozi jej już niebezpieczeństwo. Otrzepała fartuch z pozostałości piasku i w tym miejscu powstały niewielkie pagórki, od których powstała nazwa miejscowości Nagórki.

</doc>
<doc id="400658" url="https://pl.wikipedia.org/wiki?curid=400658" title="Nagórki (województwo podlaskie)">
Nagórki (województwo podlaskie)

Nagórki – wieś w Polsce, położona w województwie podlaskim, w powiecie łomżyńskim, w gminie Piątnica.
W latach 1975–1998 wieś należała administracyjnie do województwa łomżyńskiego.
Wierni kościoła rzymskokatolickiego należą do parafii Przemienienia Pańskiego w Piątnicy lub do parafii Ducha Świętego w Zambrowie.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Rogienice.
Według Powszechnego Spisu Ludności z 1921 roku wieś zamieszkiwało 205 osób, 176 było wyznania rzymskokatolickiego a 29 mojżeszowego. Jednocześnie wszyscy mieszkańcy zadeklarowali polską przynależność narodową. Były tu 33 budynki mieszkalne. Miejscowość należała do parafii rzymskokatolickiej w m. Piątnica. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Mały Płock.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.

</doc>
<doc id="400659" url="https://pl.wikipedia.org/wiki?curid=400659" title="Nagórnik (województwo dolnośląskie)">
Nagórnik (województwo dolnośląskie)

Nagórnik – wieś w Polsce położona w województwie dolnośląskim, w powiecie kamiennogórskim, w gminie Marciszów.
Podział administracyjny.
W latach 1975–1998 miejscowość położona była w województwie jeleniogórskim.
Demografia.
Jest najmniejszą miejscowością gminy Marciszów. Według Narodowego Spisu Powszechnego posiadał 78 mieszkańców (III 2011 r.)
Historia.
Nagórnik jest starą wsią, która istniała już na początku XIV w. Później wieś weszła w obręb dóbr zamku w Bolkowie, a następnie została odkupiona przez klasztor w Krzeszowie.

</doc>
<doc id="400660" url="https://pl.wikipedia.org/wiki?curid=400660" title="Nagórnik (województwo mazowieckie)">
Nagórnik (województwo mazowieckie)

Nagórnik – wieś w Polsce położona w województwie mazowieckim, w powiecie kozienickim, w gminie Sieciechów. Przez wieś przebiega droga wojewódzka nr 823.
Był wsią klasztoru benedyktynów sieciechowskich w województwie sandomierskim w ostatniej ćwierci XVI wieku. W latach 1975–1998 miejscowość położona była w województwie radomskim.
W Nagórniku urodził się Julian Kowalski, major pilot Wojska Polskiego II RP, podpułkownik Królewskich Sił Powietrznych, który walczył w Dywizjonie 302 podczas Bitwy o Anglię.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Opactwie.

</doc>
<doc id="400661" url="https://pl.wikipedia.org/wiki?curid=400661" title="Nakło (województwo opolskie)">
Nakło (województwo opolskie)

Nakło (dodatkowa nazwa w j. niem. Nakel) – wieś w Polsce położona w województwie opolskim, w powiecie opolskim, w gminie Tarnów Opolski.
W latach 1975–1998 miejscowość położona była w województwie opolskim, po reformie administracyjnej w 1999 roku wieś pozostała w województwie opolskim o skorygowanych granicach administracyjnych.
Nazwa.
Według niemieckiego językoznawcy Heinricha Adamy’ego nazwa miejscowości pochodzi od polskiej nazwy z dziedziny rachunkowości – słowa "liczyć". Według tego wywodu składa się ona z dwóch słów "nad" oraz "liczyć". W swoim dziele o nazwach miejscowych na Śląsku wydanym w 1888 roku we Wrocławiu jako starszą od niemieckiej wymienia on nazwę w staropolskiej formie – "Nadlic" podając jej znaczenie "Uberzahliges Land" czyli po polsku "Przepłacona, przeszacowana ziemia". 
Niemcy zgermanizowali nazwę na "Nakel" w wyniku czego utraciła ona swoje pierwotne znaczenie. Polska administracja spolonizowała zgermanizowaną nazwę miejscowości w wyniku czego nie wiąże się ona już ze źródłowym znaczeniem.
Plebiscyt i powstanie.
W 1910 roku 792 mieszkańców mówiło w języku polskim, 37 osób posługiwało się językiem niemieckim. W wyborach komunalnych w listopadzie 1919 roku 215 głosów oddano na kandydatów z list polskich, którzy zdobyli łącznie 7 z 9 mandatów. Podczas plebiscytu we wsi uprawnionych do głosowania było 486 mieszkańców (w tym 37 emigrantów). Za Polską głosowało 349 osób, za Niemcami 134 osoby. W 1919 r. powstał tu oddział Polskiej Organizacji Wojskowej Górnego Śląska. W miejscowości toczyły się walki w ramach III powstania śląskiego. 2/3 maja została zdobywa przez powstańców. Do 20 maja przebiegała przez nią linia frontu. W wyniku niemieckiej ofensywy w kierunku Góry św. Anny, polskie wojska wycofały się z Nakła. 

</doc>
<doc id="400662" url="https://pl.wikipedia.org/wiki?curid=400662" title="Nakło (województwo podkarpackie)">
Nakło (województwo podkarpackie)

Nakło – wieś w Polsce położona w województwie podkarpackim, w powiecie przemyskim, w gminie Stubno.
W latach 1975–1998 miejscowość położona była w województwie przemyskim.
Historia.
We wsi budowano tradycyjnie domy z dachem czterospadowym, krytym dachówką. Domy drewniane upodabniano często do murowanych, obijając je trzciną i tynkując oraz zdobiąc węgły boniowaniem. Wiele z nich zachowało się do dziś. Na kształt starych budowane są niekiedy domy współczesne.
Do 1998 r. istniał w Nakle cmentarz wojenny z I wojny światowej. Znajdował się przy drodze z Przemyśla do Stubna, naprzeciw cmentarza parafialnego. W 1990 r. na porośniętym drzewami owocowymi cmentarzu widać było trzy rzędy zbiorowych mogił ziemnych. W 1998 r. dokonano ekshumacji i szczątki pochowanych zostały przeniesione na cmentarz wojenny w Starzawie.
W latach 1905–1947 we wsi znajdowała się drewniana cerkiew św. Symeona i Anny (ukr. "Церква Симеона і Анни"). W jej miejscu w 1984 wzniesiono rzymskokatolicki kościół pw. Wniebowstąpienia Pana Jezusa.
Etymologia nazwy wsi.
Nazwa wsi należy do najstarszych nazw na prawym brzegu Sanu, i ze względu na jej polskie pochodzenie, często cytowana jest przez niektórych historyków, wskazuje bowiem na "prapolskość" tych ziem. Jej znaczenie w tym względzie podkreśla w swojej pracy "Prapolski bastion toponimiczny w Bramie Przemyskiej i Lędzanie" profesor Jerzy Nalepa:
Sport.
We wsi działa piłkarski klub sportowy LKS Nakło występujący w sezonie 2016/2017 w rozgrywkach "A" klasy grupy przemyskiej

</doc>
<doc id="400663" url="https://pl.wikipedia.org/wiki?curid=400663" title="Nałęczów (województwo świętokrzyskie)">
Nałęczów (województwo świętokrzyskie)

Nałęczów – wieś sołecka w Polsce położona w województwie świętokrzyskim, w powiecie koneckim, w gminie Końskie.
W latach 1975–1998 miejscowość położona była w województwie kieleckim.
Wierni kościoła rzymskokatolickiego należą do parafii Chrystusa Odkupiciela w Końskich.
Historia.
W wieku XIX miejscowość była opisywana jako : Nałęczów - wieś w powiecie koneckim, gminie i parafii Końskie, odległe od Końskich 7 wiorst.
W drugiej połowie XIX w Nałęczów posiadał domów 10, mieszkańców 76, ziemi dworskiej 34 mórg, włościańskiej 101 mórg.
Wchodził w skład dóbr Końskie. W 1827 r. było tam domów 6, mieszkańców 39.

</doc>
<doc id="400664" url="https://pl.wikipedia.org/wiki?curid=400664" title="Narty (powiat rawski)">
Narty (powiat rawski)

Narty – wieś w Polsce położona w województwie łódzkim, w powiecie rawskim, w gminie Biała Rawska.
Wieś notowana w 1579 r.
Wieś szlachecka położona była w drugiej połowie XVI wieku w powiecie bielskim ziemi rawskiej województwa rawskiego. W latach 1975–1998 miejscowość położona była w województwie skierniewickim.

</doc>
<doc id="400665" url="https://pl.wikipedia.org/wiki?curid=400665" title="Nasiłów (województwo lubelskie)">
Nasiłów (województwo lubelskie)

Nasiłów – wieś w Polsce położona w województwie lubelskim, w powiecie puławskim, w gminie Janowiec.
Wieś duchowna, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie lubelskim.
Przez wieś przebiega trasa drogi wojewódzkiej nr 743.
We wsi, nad brzegiem Wisły znajdują się dwa duże kamieniołomy z resztkami portu. Wydobywano tam wapienie mastrychtu i gezy paleocenu. Obecnie z Nasiłowa odbywają się przeprawy promowe do położonej za Wisłą Bochotnicy.
W Nasiłowie znajduje się zabytkowy krzyż postawiony w 1918 roku przez Walentego Wasiłka i Stanisława Sijkę.
Od sierpnia 1944 roku na wysokości kamieniołomów w Nasiłowie stał most niskowodny na Wiśle. Zbudowany został przez saperów radzieckich po uchwyceniu przez Armię Czerwoną przyczółka na zachodnim brzegu rzeki. Pomost mostu znajdował się ok. 2 m ponad powierzchnią wody. Budowla została zniszczona przez wiosenną powódź w 1945 roku.
Wierni Kościoła rzymskokatolickiego należą do parafii św. Wojciecha w Górze Puławskiej.
Bibliografia.
Zobacz też: Nasiłów, Nasiłowo 

</doc>
<doc id="400667" url="https://pl.wikipedia.org/wiki?curid=400667" title="Nasiłów (województwo mazowieckie)">
Nasiłów (województwo mazowieckie)

Nasiłów – wieś w Polsce położona w województwie mazowieckim, w powiecie siedleckim, w gminie Paprotnia.
Wierni Kościoła rzymskokatolickiego należą do parafii św. Bartłomieja Apostoła w Paprotni.
W latach 1975–1998 miejscowość położona była w województwie siedleckim.

</doc>
<doc id="400668" url="https://pl.wikipedia.org/wiki?curid=400668" title="Nasławice (województwo dolnośląskie)">
Nasławice (województwo dolnośląskie)

Nasławice (niem. "Naselwitz") – wieś położona w województwie dolnośląskim, w powiecie wrocławskim, w gminie Sobótka.
W latach 1975–1998 miejscowość należała administracyjnie do województwa wrocławskiego.
Nazwa.
Według niemieckiego językoznawcy Heinricha Adamy’ego nazwa miejscowości pochodzi od polskiego nazwiska właścicieli "Nazłowiczów" lub "Nasławiczów". W swoim dziele o nazwach miejscowych na Śląsku wydanym w 1888 roku we Wrocławiu jako starszą od niemieckiej wymienia on nazwę w staropolskiej formie - "Nazlowicz" podając jej znaczenie "Wohnsitz" czyli po polsku "Siedziba". Miejscowość była prawdopodobnie rodową siedzibą właścicieli o tym nazwisku.
Podobny pogląd prezentuje Konstanty Damrot w swojej pracy o śląskim nazewnictwie z 1896 roku wydanej w Bytomiu gdzie wymienia dwie nazwy polską "Nasławice" oraz niemiecką "Naselwitz" cytując również łaciński dokument z 1335, w którym została ona zapisana po raz pierwszy w zlatynizowanej, staropolskiej formie "Naslowicz".
Ze względu na polskie pochodzenie w okresie nazistowskiego reżimu administracja III Rzeszy w 1937 roku zmieniła nazwę na nową, całkowicie niemiecką – "Steinberge".
Zabytki.
Do wojewódzkiego rejestru zabytków wpisane są:
Przemysł.
Między Nasławicami a Jordanowem znajduje się duży, czynny kamieniołom wydobywający serpentynit. Kamieniołom znany jest także, jako miejsce występowania kolekcjonerskich okazów opali i wezuwianu.

</doc>
<doc id="400669" url="https://pl.wikipedia.org/wiki?curid=400669" title="Nasławice (województwo świętokrzyskie)">
Nasławice (województwo świętokrzyskie)

Nasławice – wieś w Polsce położona w województwie świętokrzyskim, w powiecie sandomierskim, w gminie Klimontów.
W latach 1975–1998 miejscowość położona była w województwie tarnobrzeskim.
Położenie i turystyka.
Miejscowość leży na trasie drogowej Sandomierz-Klimontów. Wieś Nasławice zamieszkiwana jest przez około 200 osób, wszystkie obywatelstwa polskiego i wyznania rzymskokatolickiego. W miejscowości tej znajduje się m.in. remiza OSP.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.
Historia.
Nasławice w wieku XIX to wieś i folwark w powiecie sandomierskim, gminie Klimontów, parafii Goźlice, odległe od Sandomierza 25 wiorst. 
W 1883 było tu 26 domów i 198 mieszkańców ziemi dworskiej 287 mórg i włościańskiej 234 mórg. 
W 1827 r. było 22 domów 60 mieszkańców. 
Folwark Nasławice i Krzeczkowice z wsią Niesławice posiadał rozległość 419 mórg w tym: grunta orne i ogrody mórg 359, łąk mórg 22, pastwisk mórg 25, zarośli mórg 2, nieużytków i placy było mórg 11. Budynków murowanych 6, z drewna 17. W uprawach stosowano płodozmian 6 i 9.polowy. W okolicy wsi są pokłady kamienia. Wieś Nasławice posiadała osad 24, z gruntem mórg 219.
Według spisu powszechnego z roku 1921 w kolonii Nasławice było 19 domów,109 mieszkańców, natomiast we wsi Nasławice 23 domy, 148 mieszkańców

</doc>
<doc id="400670" url="https://pl.wikipedia.org/wiki?curid=400670" title="Natolin (województwo łódzkie)">
Natolin (województwo łódzkie)

Natolin – wieś w Polsce położona w województwie łódzkim, w powiecie łódzkim wschodnim, w gminie Nowosolna.
W latach 1975–1998 miejscowość położona była w ówczesnym województwie łódzkim.
Część wsi leży na terenie Parku Krajobrazowego Wzniesień Łódzkich.
Przez wieś przebiega droga krajowa nr 72.
Miejscowość włączona jest do sieci komunikacji autobusowej MPK Łódź: linie 53B i 54C/54D.

</doc>
<doc id="400671" url="https://pl.wikipedia.org/wiki?curid=400671" title="Natolin (województwo śląskie)">
Natolin (województwo śląskie)

Natolin – wieś w Polsce położona w województwie śląskim, w powiecie kłobuckim, w gminie Lipie.
W latach 1975–1998 miejscowość położona była w województwie częstochowskim.
Przed II wojną światową w Natolinie mieszkali m.in. przedstawiciele mniejszości niemieckiej, wyznania ewangelickiego, którzy należeli do parafii w Wieluniu. W północnej części wsi zachowały się pozostałości cmentarza ewangelickiego oraz zbór ewangelicki.
We wsi mieści się leśniczówka z XVIII wieku oraz szkoła podstawowa im. Konstantego Ildefonsa Gałczyńskiego.
W latach 1975–1998 miejscowość należała administracyjnie do województwa częstochowskiego.
W 2013 we wsi powstało prywatne, wielofunkcyjne lądowisko. Posiada ono trawiastą drogę startową (kierunek 132/312) o długości 700 m.
W roku 2013 zostało wpisane do ewidencji lądowisk Urzędu Lotnictwa Cywilnego pod numerem 223

</doc>
<doc id="400672" url="https://pl.wikipedia.org/wiki?curid=400672" title="Nawra (województwo kujawsko-pomorskie)">
Nawra (województwo kujawsko-pomorskie)

Nawra – wieś w Polsce położona w województwie kujawsko-pomorskim, w powiecie toruńskim, w gminie Chełmża.
Podział i demografia.
Miejscowość w średniowieczu (XIV wiek) przeszła na własność prokuratora papowskiego (z Papowa Biskupiego). W latach 1975–1998 miejscowość położona była w województwie toruńskim. Według Narodowego Spisu Powszechnego (III 2011 r.) liczyła 477 mieszkańców. Jest siódmą co do wielkości miejscowością gminy Chełmża.
Nazwa.
Nazwę Nawry wywodzi się od słowa "mawra", pochodzącego z jęz. staropruskiego, oznaczającego teren podmokły, lub rośliny rosnące w stojącej wodzie. Staropruski rdzeń "maur-" jest również obecny w nazwach miejscowych takich, jak Nawra – wieś w województwie warmińsko-mazurskim, wieś Mawry (niem. "Mawern"), czy Jezioro Mamry (niem. "Mauer See"). Wraz z nazwami takimi jak Łunawy oraz Łyniec, pochodzenie nazwy wsi z języka staropruskiego stanowi przypadek odosobniony na ziemi chełmińskiej i może wskazywać na istnienie w tych okolicach osadnictwa staropruskiego. Najstarsza zapisana w języku łacińskim nazwa wsi to Nebere, przybierająca później również brzmienie Neber, Ever, Never i Nefer. Z tych nazw wywodzi się niemiecka nazwa wsi Eber.

</doc>
<doc id="400674" url="https://pl.wikipedia.org/wiki?curid=400674" title="Nawra (województwo warmińsko-mazurskie)">
Nawra (województwo warmińsko-mazurskie)

Nawra – wieś w Polsce położona w województwie warmińsko-mazurskim, w powiecie nowomiejskim, w gminie Nowe Miasto Lubawskie.
W latach 1975–1998 miejscowość położona była w województwie toruńskim.

</doc>
<doc id="400675" url="https://pl.wikipedia.org/wiki?curid=400675" title="Nekla (województwo kujawsko-pomorskie)">
Nekla (województwo kujawsko-pomorskie)

Nekla – wieś w Polsce, położona w województwie kujawsko-pomorskim, w powiecie bydgoskim, w gminie Dobrcz.
W latach 1975–1998 miejscowość położona była w województwie bydgoskim.
Według danych Urzędu Gminy Dobrcz (XII 2020 r.) miejscowość liczy 393 mieszkańców.
Od 1 stycznia 2023 dotychczasowa część wsi Nekla o nazwie Linówiec, posiadająca SIMC 0084445, uzyskała status wsi.

</doc>
<doc id="400676" url="https://pl.wikipedia.org/wiki?curid=400676" title="Nepomucenów (województwo łódzkie)">
Nepomucenów (województwo łódzkie)

Nepomucenów – wieś w Polsce położona w województwie łódzkim, w powiecie tomaszowskim, w gminie Budziszewice.
W latach 1975–1998 miejscowość położona była w województwie piotrkowskim.

</doc>
<doc id="400677" url="https://pl.wikipedia.org/wiki?curid=400677" title="Nepomucenów (województwo wielkopolskie)">
Nepomucenów (województwo wielkopolskie)

Nepomucenów – wieś w Polsce położona w województwie wielkopolskim, w powiecie krotoszyńskim, w gminie Kobylin.
W latach 1975–1998 miejscowość położona była w województwie leszczyńskim.

</doc>
<doc id="400678" url="https://pl.wikipedia.org/wiki?curid=400678" title="Nędzerzew (województwo łódzkie)">
Nędzerzew (województwo łódzkie)

Nędzerzew – wieś w Polsce położona w województwie łódzkim, w powiecie łęczyckim, w gminie Witonia.
Wieś szlachecka "Nędzerzewo" położona była w drugiej połowie XVI wieku w powiecie łęczyckim województwa łęczyckiego. W latach 1975–1998 miejscowość administracyjnie należała do województwa płockiego.

</doc>
<doc id="400679" url="https://pl.wikipedia.org/wiki?curid=400679" title="Nędzerzew (województwo wielkopolskie)">
Nędzerzew (województwo wielkopolskie)

Nędzerzew – wieś w Polsce położona w województwie wielkopolskim, w powiecie kaliskim, w gminie Opatówek.
W latach 1975–1998 miejscowość położona była w województwie kaliskim.
Zobacz też: Nędzerzew 

</doc>
<doc id="400680" url="https://pl.wikipedia.org/wiki?curid=400680" title="Nieborzyn (województwo wielkopolskie)">
Nieborzyn (województwo wielkopolskie)

Nieborzyn – wieś w Polsce położona w województwie wielkopolskim, w powiecie konińskim, w gminie Kleczew.
W latach 1975–1998 miejscowość przynależała administracyjnie do województwa konińskiego. 
Atrakcje i zabytki.
We wsi znajduje się park, a w nim ruiny folwarku rodziny Lutostańskich.
Demografia.
Wieś liczy 515 mieszkańców; 50,5% stanowią osoby płci żeńskiej, zaś 49,5% osoby płci męskiej. Nieborzynianie ogółem stanowią 2,5% mieszkańców gminy Kleczew.
Urodzeni w Nieborzynie.
Urodził się tu Jan Lutostański herbu Jelita – podchorąży WP, powstaniec warszawski.

</doc>
<doc id="400681" url="https://pl.wikipedia.org/wiki?curid=400681" title="Niebyła (województwo małopolskie)">
Niebyła (województwo małopolskie)

Niebyła – wieś w Polsce położona w województwie małopolskim, w powiecie krakowskim, w gminie Skała przy drodze wojewódzkiej nr 794.
W latach 1975–1998 miejscowość położona była w województwie krakowskim.
Inne miejscowości o nazwie "Niebyła": Niebyła

</doc>
<doc id="400682" url="https://pl.wikipedia.org/wiki?curid=400682" title="Niebyła (województwo śląskie)">
Niebyła (województwo śląskie)

Niebyła – wieś w Polsce położona w województwie śląskim, w powiecie częstochowskim, w gminie Dąbrowa Zielona.
W latach 1975–1998 miejscowość położona była w województwie częstochowskim.

</doc>
<doc id="400683" url="https://pl.wikipedia.org/wiki?curid=400683" title="Nieciecz (województwo lubelskie)">
Nieciecz (województwo lubelskie)

Nieciecz – wieś w Polsce położona w województwie lubelskim, w powiecie puławskim, w gminie Puławy.
Wieś królewska w dzierżawie gołąbskiej w powiecie lubelskim województwa lubelskiego w 1786 roku. W latach 1975–1998 miejscowość położona była w województwie lubelskim.

</doc>
<doc id="400684" url="https://pl.wikipedia.org/wiki?curid=400684" title="Nieciecz (województwo lubuskie)">
Nieciecz (województwo lubuskie)

Nieciecz ()– wieś w Polsce położona w województwie lubuskim, w powiecie nowosolskim, w gminie Nowe Miasteczko.
W latach 1975–1998 miejscowość położona była w województwie zielonogórskim.
Demografia.
Liczba mieszkańców miejscowości w poszczególnych latach:

</doc>
<doc id="400685" url="https://pl.wikipedia.org/wiki?curid=400685" title="Nieciecz (województwo mazowieckie)">
Nieciecz (województwo mazowieckie)

Nieciecz – wieś w Polsce położona w województwie mazowieckim, w powiecie garwolińskim, w gminie Wilga.
 
Wieś królewska Nieciecza położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość położona była w województwie siedleckim.
Wierni Kościoła rzymskokatolickiego należą do parafii Matki Bożej Bolesnej w Mariańskim Porzeczu.

</doc>
<doc id="400686" url="https://pl.wikipedia.org/wiki?curid=400686" title="Niecki (województwo mazowieckie)">
Niecki (województwo mazowieckie)

Niecki – wieś w Polsce położona w województwie mazowieckim, w powiecie gostynińskim, w gminie Gostynin. Sąsiaduje z miejscowościami: Belno, Zaborów Nowy, Rębów w gm. Gostynin oraz z wsią Antoniewo gm. Lubień Kujawski.
W latach 1975–1998 miejscowość administracyjnie należała do województwa płockiego.
Historia wsi ściśle związana jest z dziejami pobliskiej miejscowości Pomarzanki. W średniowieczu Niecki (wówczas Mieczki) wchodziły w skład kilku osad o nazwie Pomorzany. W XVI wieku istniały Pomorzany (dzisiejsze Pomarzanki), Pomorzany Mieczki, Pomorzany Bedlne (dzisiejsze Belno), Pomorzany Wielkie (dzisiejsze Pomarzany) oraz Pomorzany Migaczowe i Strumieńskie. Wszystkie ww. nazwy identyfikowane są z wczesnośredniowieczną nazwą plemienną i pochodzą od osady jenieckiej z X-XI w. (lub z czasów Bolesława Krzywoustego), w której w ramach kolonizacji Puszczy Gostynińskiej osiedlona została grupa jeńców ujęta na Pomorzu. Początkowo była to własność książęca. Pierwsze wzmianki źródłowe o wsi Pomorzany pochodzą z 1427 roku.
Nazwa Niecki, początkowo Mieczki, pochodzi od imienia Mieczko, czyli Mieczysław. W XIX wieku stosowano nazwę Pomorzany Niecki. Miejscowość należała do dóbr ziemskich Sokołowo. W roku 1881 folwark Pomorzany Niecki został oddzielony od dóbr sokołowskich i stał się samodzielnym majątkiem.
W 1921 roku wieś Niecki liczyła 14 domów i 103 mieszkańców, w tym 5 ewangelików. Miejscowy folwark liczył 4 domy i 73 mieszkańców.
W wojnie obronnej Polski w 1939 roku w pobliżu wsi Niecki miały miejsce potyczka między wojskami polskimi i niemieckimi. Żołnierze, którzy w niej zginęli, pochowani są na cmentarzu parafialnym w Sokołowie.

</doc>
<doc id="400688" url="https://pl.wikipedia.org/wiki?curid=400688" title="Niecki (województwo podlaskie)">
Niecki (województwo podlaskie)

Niecki – wieś w Polsce położona w województwie podlaskim, w powiecie białostockim, w gminie Turośń Kościelna.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii św. Antoniego Padewskiego w Niewodnicy Kościelnej.
Historia.
W roku 1727 wieś liczyła 40 mieszkańców.
Niecki należały do dworu w Markowszczyźnie. W 1790 były własnością Wiszowatego.

</doc>
<doc id="400689" url="https://pl.wikipedia.org/wiki?curid=400689" title="Interakcja symboliczna">
Interakcja symboliczna

Interakcja symboliczna to proces wymiany znaczeń między jednostkami, któremu towarzyszy obustronna analiza znaczeń symboli. Dokonuje się ona w trakcie każdego aktu komunikacji werbalnej i niewerbalnej. 
Proces ten polega na wzajemnym rozszyfrowywaniu i jednoczesnej interpretacji znaczenia symboli wykorzystywanych przez drugą stronę w trakcie komunikowania się. Symbole te mogą być zawarte w języku, intonacji, gestach a nawet ruchach i pozycji całego ciała człowieka.

</doc>
<doc id="400691" url="https://pl.wikipedia.org/wiki?curid=400691" title="Niedary (województwo dolnośląskie)">
Niedary (województwo dolnośląskie)

Niedary (niem. "Neiderei") – wieś w Polsce położona w województwie dolnośląskim, w powiecie trzebnickim, w gminie Zawonia.
Podział administracyjny.
W latach 1975–1998 miejscowość położona była w województwie wrocławskim.
Krótki opis.
Zabudowa wsi ma charakter dla typowej wsi wielodrożnicowej.
Prehistoria.
Na jej terenie odkryto ślady osadnictwa pochodzące z neolitu, a w pobliżu miejscowości znajduje się cmentarzysko (kurhany) kultury amfor kulistych.

</doc>
<doc id="400692" url="https://pl.wikipedia.org/wiki?curid=400692" title="Niedary (województwo małopolskie)">
Niedary (województwo małopolskie)

Niedary – wieś w Polsce położona w województwie małopolskim, w powiecie bocheńskim, w gminie Drwinia.
W latach 1975–1998 miejscowość położona była w województwie krakowskim. Integralna część miejscowości: Podlesie.
Jej pierwsza nazwa to Miodary, które potem zmieniono na Niedarii i z niewielką zmianą do dziś pozostało.
Cmentarz wojskowy.
Cmentarz z okresu I wojny światowej numer 320, projektant Franz Stark. Obecny stan cmentarza zły, cały na prywatnej posesji. Pochowanych jest 69 żołnierzy rosyjskich. Wśród znanych pochowanych: Stefan Pasieczuk, Jakobów, Kumacko.

</doc>
<doc id="400694" url="https://pl.wikipedia.org/wiki?curid=400694" title="Niedzieliska (województwo lubelskie)">
Niedzieliska (województwo lubelskie)

Niedzieliska – wieś w Polsce położona w województwie lubelskim, w powiecie zamojskim, w gminie Szczebrzeszyn.
Prywatna wieś szlachecka położona była na przełomie XVI i XVII wieku w ziemi chełmskiej województwa ruskiego. W latach 1975–1998 miejscowość położona była w województwie zamojskim.
Wieś stanowi sołectwo gminy Szczebrzeszyn.

</doc>
<doc id="400695" url="https://pl.wikipedia.org/wiki?curid=400695" title="Niedzieliska (województwo łódzkie)">
Niedzieliska (województwo łódzkie)

Niedzieliska – wieś w Polsce położona w województwie łódzkim, w powiecie łowickim, w gminie Kiernozia.
Prywatna wieś szlachecka "Niedzieliski" położona była w drugiej połowie XVI wieku w powiecie gąbińskim ziemi gostynińskiej województwa rawskiego. W latach 1975–1998 miejscowość administracyjnie należała do województwa płockiego.

</doc>
<doc id="400696" url="https://pl.wikipedia.org/wiki?curid=400696" title="Niedzieliska (województwo małopolskie)">
Niedzieliska (województwo małopolskie)

Niedzieliska – wieś w Polsce położona w województwie małopolskim, w powiecie brzeskim, w gminie Szczurowa.
Były wsią biskupstwa krakowskiego w województwie sandomierskim w ostatniej ćwierci XVI wieku. W latach 1975–1998 miejscowość położona była w województwie tarnowskim. Obecnie zamieszkuje ją ponad 800 mieszkańców.
Urodził się tu Józef Kiczka (ur. 23 lutego 1895 r.m zm. wiosną 1940 w Katyniu) – major piechoty Wojska Polskiego, ofiara zbrodni katyńskiej.
W Niedzieliskach zmarł, w swym majątku, pamiętnikarz Jan Chryzostom Pasek.

</doc>
<doc id="400697" url="https://pl.wikipedia.org/wiki?curid=400697" title="Niedźwiada (województwo łódzkie)">
Niedźwiada (województwo łódzkie)

Niedźwiada – wieś w Polsce położona w województwie łódzkim, w powiecie łowickim, w gminie Łowicz.
Wieś duchowna położona była w drugiej połowie XVI wieku w powiecie gąbińskim ziemi gostynińskiej województwa rawskiego. W latach 1975–1998 miejscowość położona była w województwie skierniewickim.
Na terenie wsi znajduje się jedyny pomnik przyrody gminy Łowicz – wiąz szypułkowy o obwodzie 335 cm.
Od 1833 lub 1840 roku na terenie wsi funkcjonuje szkoła.

</doc>
<doc id="400698" url="https://pl.wikipedia.org/wiki?curid=400698" title="Niedźwiada (województwo podkarpackie)">
Niedźwiada (województwo podkarpackie)

Niedźwiada – wieś w Polsce, położona w województwie podkarpackim, w powiecie ropczycko-sędziszowskim, w gminie Ropczyce.
W latach 1975–1998 miejscowość położona była w województwie rzeszowskim.
Miejscowość jest siedzibą parafii Chrystusa Króla, należącej do dekanatu Wielopole Skrzyńskie, diecezji rzeszowskiej.
Historia.
Pierwsze wzmianki o Niedźwiadzie pojawiły się w 1508 r. Sąsiednie wioski jak: Łączki Kucharskie, Mała, Brzeziny występują w spisach XIV wieku, natomiast o sąsiednim Broniszowie są wzmianki już w XIII wieku. Jako Niedźwiada-Rozniszów była wsią królewską w województwie sandomierskim w 1629 roku.
Od XV w. aż do 1954 r. wieś Niedźwiada należała do parafii w Łączkach Kucharskich. Kościół parafialny został wybudowany w latach 1974-1976.
W Niedźwiadzie urodził się poseł na Sejm Jan Babicz.

</doc>
<doc id="400699" url="https://pl.wikipedia.org/wiki?curid=400699" title="Niedźwiedzkie (województwo podlaskie)">
Niedźwiedzkie (województwo podlaskie)

Niedźwiedzkie – wieś w Polsce położona w województwie podlaskim, w powiecie grajewskim, w gminie Szczuczyn.
Prywatna wieś szlachecka "Łodwigówlas-Niedźwiedzkie" położona była w drugiej połowie XVI wieku w powiecie wąsoskim ziemi wiskiej województwa mazowieckiego. W latach 1975–1998 miejscowość położona była w województwie łomżyńskim.
Wierni kościoła rzymskokatolickiego należą do parafii Przemienienia Pańskiego w Wąsoszu.

</doc>
<doc id="400700" url="https://pl.wikipedia.org/wiki?curid=400700" title="Niedźwiedź (województwo dolnośląskie)">
Niedźwiedź (województwo dolnośląskie)

Niedźwiedź – wieś w Polsce położona w województwie dolnośląskim, w powiecie ząbkowickim, w gminie Ziębice. 
Podział administracyjny.
W latach 1975–1998 miejscowość położona była w województwie wałbrzyskim.
Demografia.
Według Narodowego Spisu Powszechnego (III 2011 r.) liczył 637 mieszkańców. Jest drugą co do wielkości miejscowością gminy Ziębice.
Krótki opis.
Wieś o charakterze rolniczym. Większość upraw stanowi rzepak. Większość zabudowań stanowią gospodarstwa poniemieckie sprzed pierwszej wojny światowej. Okolice obfitujące w dziką zwierzynę. Ze wsi rozciągają się malownicze widoki na pasmo Sudetów.
Zabytki.
Do wojewódzkiego rejestru zabytków wpisany jest:

</doc>
<doc id="400702" url="https://pl.wikipedia.org/wiki?curid=400702" title="Niedźwiedź (województwo lubelskie)">
Niedźwiedź (województwo lubelskie)

Niedźwiedź – wieś w Polsce położona w województwie lubelskim, w powiecie ryckim, w gminie Nowodwór. 
Wierni Kościoła rzymskokatolickiego należą do parafii Nawiedzenia Najświętszej Maryi Panny w Woli Gułowskiej.
W latach 1975–1998 miejscowość położona była w województwie lubelskim. 
Wieś od założenia szlachecka powstała w XV wieku. Wieś szlachecka położona była w drugiej połowie XVI wieku w ziemi stężyckiej. Należała do Piotra i Andrzeja z Lenda Mniejszego 1508, następnie Stanisława Zerzyńskiego, Pawła Kurdwanowskiego, Zbigniewa, Klemensa i Dobrogosta Sobieskich w 1569. Później do Zdąskich 1648, Stanisława Sobieskiego 1657, Jana Kantego Nieprzeckiego, Jana Nepomucena syna Kantego Nieprzeckiego i Ignacego Rojewskiego. W latach 1822-1841 do Eufrozyny z Nieprzeckich, Natalii z Babickiego 1844-1848 i Franciszka Jabłońskiego 1848-1867, którego majątek jako powstańca został skonfiskowany i przeszedł na własność Skarbu Królestwa Polskiego 1867-1930. Po 1930 r. gospodarowali nim Henryk i Kazimierz Jabłońscy, co by znaczyło, że późno, ale rodzina Franciszka majątek odzyskała. (tyle zebrał i opublikował K. Kurzyp). W Słowniku Geograficznym Królestwa Polskiego i innych krajów słowiańskich t. V z 1884 r. i t. VII z 1886 r. o wsi Niedźwiedź można przeczytać: Wieś w pow. Łukowskim Gm. Łysobyki parafia Wola Gułowska. Ma 17 domów 131 mk. 234 mórg ziemi. W 1827 r. par. Drążgów 23 dm. 139 mk. Wieś ta należała do dóbr Lendo, w których były też wsie Kalinowy dół. Natalin i Zielony Kąt. Rozległość ówczesnego folwarku zwanego Lendo Wielkie wynosiła 1467 mórg, a w 1867 r. np. w Niedźwiedziu było 35 osad z 93 morgami.
Wieś zwarta, położona na wys. Od 163,5 m n.p.m. na wschodzie do 170,1 m n.p.m. na północnym zachodzie. W 1936 r. liczyła 61 zagród. W 1964 r. Niedźwiedź należał do GRN w Nowodworze i liczył 359 mk. (m. 169, k. 190). W r. 1970 już 326 mk. z których 294 utrzymywało się z rolnictwa, a wszyscy zamieszkiwali w 96 gospodarstwach rolniczych. 
W Niedźwiedziu znajduje się jeden z najciekawszych na terenie gminy Nowodwór współczesnych obiektów małej architektury sakralnej. Jest to murowana kapliczka wzniesiona ok. 1947 r. Ma formę prostopadłościanu na placu kwadratu - którego naroża wykończone są profilowanym gzymsem, poniżej którego jest sterczyna w formie kwiatonu. Całość wieńczy prosty krzyż kowalskiej roboty. W górnej części partii postumentu, z czterech stron otwarte wnęki zamknięte łukiem odcinkowym, w którym umieszczono figurkę NMP. 
W odległości ok. 2 km na południe od Niedźwiedzia we wsi Lendo Wielkie znajdują się dwa obiekty Miejsca Pamięci Narodowej poświęcone pacyfikacji wsi w dniu 5.02.1943 r. Pomniki te upamiętniają również poległych mieszkańców Niedźwiedzia w dniu 6.02.1943 r. Zginęło wówczas 3 osoby. Na tablicy inskrypcyjnej pomnika w Lendzie Wielkim umieszczono ich nazwiska. 
24.01.1996 r w północno-wschodniej części wsi, niedaleko zabudowań, miała miejsce katastrofa lotnicza samolotu I-22 Iryda (oznaczenia burtowe 0203). W wyniku zdarzenia zginęli piloci mjr pilot Tomasz Chudzik oraz kpt. pil. Jan Mieszkowski. W miejscu ich upadku znajdują się małe kapliczki upamiętniające tę katastrofę.
W Niedźwiedziu znajduje się szkoła podstawowa, przedszkole, świetlica oraz sklep spożywczo–przemysłowy.

</doc>
<doc id="400703" url="https://pl.wikipedia.org/wiki?curid=400703" title="Niedźwiedź (województwo lubuskie)">
Niedźwiedź (województwo lubuskie)

Niedźwiedź (niem. "Niedewitz") – wieś w Polsce położona w województwie lubuskim, w powiecie świebodzińskim, w gminie Łagów.
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisany jest:
Zawody Drwali.
We wsi organizowane są coroczne Zawody Drwali – impreza ta ma charakter międzynarodowy(polsko-niemiecki). Jest to połączony z festynem konkurs pilarzy. Pierwsza edycja miała miejsce w 2001 r. z okazji obchodów 600-lecia miejscowości.
Wiodącym elementem całej imprezy są zawody drwali z udziałem pilarzy reprezentujących poszczególne nadleśnictwa powiatu świebodzińskiego. Wszystkie części składowe tego wydarzenia związane są z tematyką leśną i myśliwską. Głównym celem jaki przyświeca organizatorom przedsięwzięcia jest promocja regionu jako obszaru mocno związanego z naturą oraz przyrodą. Towarzyszyły temu pokazy tresury psów z Brandenburgii, konkurs plastyczny „"Las w oczach dziecka"”, pokazy rzeźbienia piłami oraz bogate w repertuar występy artystyczne. Podczas imprezy można odwiedzić liczne stoiska promocyjne prezentujące walory turystyczne malowniczych okolic, a także dorobek artystyczny mieszkańców regionu.
Patronatami zawodów są Starostwo Powiatowe w Świebodzinie
Urząd Gminy Łagów, Nadleśnictwo Świebodzin oraz Radio Zachód, Gazeta Lubuska i Miesięcznik "Drwal", a pomysłodawcą i głównym organizatorem jest Tomasz Karataj.
Do stałych atrakcji zawodów należą m.in.:
Historia imprezy

</doc>
<doc id="400704" url="https://pl.wikipedia.org/wiki?curid=400704" title="Niedźwiedź (województwo mazowieckie)">
Niedźwiedź (województwo mazowieckie)

Niedźwiedź – wieś w Polsce położona w województwie mazowieckim, w powiecie ostrołęckim, w gminie Myszyniec.
Wierni kościoła rzymskokatolickiego należą do parafii Trójcy Przenajświętszej w Myszyńcu lub do parafii Matki Bożej Królowej Korony Polskiej w Krysiakach.
Historia.
W latach 1921–1939 wieś leżała w województwie białostockim, w powiecie ostrołęckim, w gminie Myszyniec..
Według Powszechnego Spisu Ludności z 1921 roku wieś zamieszkiwało 299 osoby w 51 budynkach mieszkalnych. Miejscowość należała do parafii rzymskokatolickiej w Myszyńcu. Podlegała pod Sąd Grodzki w Myszyńcu i Okręgowy w Łomży; właściwy urząd pocztowy mieścił się w Myszyńcu.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Landkreis Scharfenwiese, rejencji ciechanowskiej Prus Wschodnich III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="400705" url="https://pl.wikipedia.org/wiki?curid=400705" title="Niedźwiedź (województwo wielkopolskie)">
Niedźwiedź (województwo wielkopolskie)

Niedźwiedź – wieś w Polsce położona w województwie wielkopolskim, w powiecie ostrzeszowskim, w gminie Ostrzeszów.
W latach 1975–1998 miejscowość położona była w województwie kaliskim.
Wieś leży przy drodze krajowej nr 11, 20km na południe od Ostrowa Wielkopolskiego.
W miejscowości znajduje się kolejowy przystanek osobowy Niedźwiedź Wielkopolski.
W Niedźwiedziu mieści się Szkoła Podstawowa im. Kornela Makuszyńskiego, a także remiza Ochotniczej Straży Pożarnej.

</doc>
<doc id="400706" url="https://pl.wikipedia.org/wiki?curid=400706" title="Niedźwiedź (województwo zachodniopomorskie)">
Niedźwiedź (województwo zachodniopomorskie)

Niedźwiedź (dawniej niem. "Barenbruch") – wieś ulicówka w Polsce położona w województwie zachodniopomorskim, w powiecie stargardzkim, w gminie Kobylanka nad Miedwinką.
W latach 1975–1998 miejscowość położona była w województwie szczecińskim.
Wieś Niedźwiedź jest położona 5 km na północny zachód od Kobylanki (siedziby gminy), 16 km na północny zachód od Stargardu (siedziby powiatu) oraz 10 km na wschód od Szczecina, na południe od linii kolejowej Stargard-Szczecin. 
Pierwsza wzmianka na temat wsi pochodzi z 1753 roku. Założona została w XVIII wieku w miejscu wykarczowanych lasów książęcych w ramach kolonizacji fryderycjańskiej, realizowanej z inicjatywy króla Prus Fryderyka Wielkiego. 
W XIX wieku były czynne tu dwa wiatraki oraz szkoła, a w XX wieku zajazd. W centrum wsi i na jej zachodnim krańcu znajdowały się ewangelickie cmentarze (obecnie zdewastowane). Wieś przekształciła się w miejscowość o charakterze letniskowym ze względu na bliskie położenie Szczecina. W centrum znajduje się obelisk poświęcony ofiarom I wojny światowej pochodzącym z tej wsi.
Ośrodkiem życia religijnego wsi jest kaplica filialna pw. Matki Bożej Częstochowskiej należąca do Parafii Wniebowstąpienia Najświętszej Marii Panny w Reptowie. Kaplica zajmuje jedno skrzydło budynku. W drugim mieści się prywatne mieszkanie. Kaplica wybudowana została ok. 1930 r. Może pomieścić ok. 100 osób.
Na północny zachód, przy drodze do Zdunowa znajduje się leśniczówka Gajęcki Ług zbudowana w 1868 r., przy niej zlokalizowana była smolarnia. Na południe od Niedźwiedzia przy drodze krajowej nr 10 znajduje się druga leśniczówka – Morawsko. Zbudowano ją w 1872 roku wraz z karczmą. W pobliżu leśniczówki znajduje się zagajnik bukowy – "Dziewięć misiów", uznany za pomnik przyrody. Według legendy w tej okolicy została upolowana ostatnia niedźwiedzica z dziewięciorgiem młodych żyjących w Puszczy Goleniowskiej.

</doc>
<doc id="400708" url="https://pl.wikipedia.org/wiki?curid=400708" title="Niegosławice (województwo lubuskie)">
Niegosławice (województwo lubuskie)

Niegosławice (tuż po wojnie "Walcerzewice", ) – wieś w Polsce, położona w województwie lubuskim, w powiecie żagańskim, w gminie Niegosławice. Siedziba gminy Niegosławice. 
W latach 1975–1998 wieś administracyjnie należała do województwa zielonogórskiego.
Zabytki.
Do wojewódzkiego rejestru zabytków wpisane są:
Na terenie Niegosławic znajduje się parafia pw. św. Anny. Wczesnogotycki kościół św. Anny z II poł. XIII w. przebudowany w XVI w. Wewnątrz zachowały się ślady polichromii z ok. 1300, wyposażenie wnętrza barokowe.

</doc>
<doc id="400709" url="https://pl.wikipedia.org/wiki?curid=400709" title="Niemczewo (województwo mazowieckie)">
Niemczewo (województwo mazowieckie)

Niemczewo – wieś w Polsce położona w województwie mazowieckim, w powiecie płockim, w gminie Drobin.
W latach 1975–1998 miejscowość administracyjnie należała do województwa płockiego.
Obok miejscowości przepływa rzeczka Karsówka, dopływ Raciążnicy.
Linki zewnętrzne.
 

</doc>
<doc id="400710" url="https://pl.wikipedia.org/wiki?curid=400710" title="Niemczewo (województwo pomorskie)">
Niemczewo (województwo pomorskie)

Niemczewo – wieś w Polsce położona w województwie pomorskim, w powiecie słupskim, w gminie Dębnica Kaszubska, na północnej granicy Parku Krajobrazowego Dolina Słupi, przy trasie drogi wojewódzkiej nr 210 i w sąsiedztwie leśniczówki "Gałąźnia". Wieś wchodzi w skład sołectwa Motarzyno.
W latach 1975–1998 miejscowość położona była w województwie słupskim.
W Niemczewie rośnie także bardzo okazały, pomnikowy buk zwyczajny. To drzewo o pojedynczym, regularnie walcowatym i skręconym wokół własnej osi pniu, o obwodzie 605 cm (w 2013 roku)

</doc>
<doc id="400711" url="https://pl.wikipedia.org/wiki?curid=400711" title="Niemczyn (wieś w województwie podlaskim)">
Niemczyn (wieś w województwie podlaskim)

Niemczyn – wieś w Polsce, położona w województwie podlaskim, w powiecie białostockim, w gminie Czarna Białostocka.
W latach 1975–1998 wieś położona była w województwie białostockim.
Wierni kościoła rzymskokatolickiego należą do parafii Niepokalanego Serca Najświętszej Maryi Panny w Marianowie.

</doc>
<doc id="400712" url="https://pl.wikipedia.org/wiki?curid=400712" title="Niemczyn (województwo wielkopolskie)">
Niemczyn (województwo wielkopolskie)

Niemczyn – wieś pałucka, w Polsce, położona w województwie wielkopolskim, w powiecie wągrowieckim, w gminie Damasławek. We wsi znajduje się kościół neogotycki pod wezwaniem Wniebowzięcia Najświętszej Maryi Panny z końca XIX wieku.
W latach 1975–1998 wieś położona była w województwie pilskim.

</doc>
<doc id="400713" url="https://pl.wikipedia.org/wiki?curid=400713" title="Niemienice (województwo lubelskie)">
Niemienice (województwo lubelskie)

Niemienice – wieś w Polsce położona w województwie lubelskim, w powiecie krasnostawskim, w gminie Krasnystaw.
W latach 1975–1998 miejscowość położona była w województwie chełmskim.
Przez miejscowość przepływa rzeka Żółkiewka, dopływ Wieprza.
W 2011 roku w Niemienicach oddano do użytku Wiejski Dom Kultury w którym siedzibę posiadają: filia Biblioteki Gminnej, Koło Gospodyń wiejskich oraz Wiejski Dom Kultury z salą konferencyjną.
Z Niemienicami graniczy Rezerwat przyrody Wodny Dół z unikatową w skali kraju roślinnością. Przez wieś przebiega również trasa rowerowa, która prowadzi przez okolice pobliskiego miasta Krasnystaw.
W czasie II wojny światowej we wsi Niemienice działał partyzancki oddział Batalionów Chłopskich, który we wrześniu 1943 roku wymaszerował właśnie z Niemienic na Krasnostawskie więzienie. Słynna akcja oswobodzenia więzienia bez oddania ani jednego strzału. Mieszkańców Niemienic poległych w walkach podczas II wojny światowej upamiętnia pomnik przy przebiegającej przez wieś drodze wojewódzkiej nr. 842.
Wieś stanowi sołectwo gminy Krasnystaw. Według Narodowego Spisu Powszechnego (III 2011 r.) wieś liczyła 354 mieszkańców.
Historia.
Wieś występuje w dokumentach źródłowych w roku 1448 jako Niemienycze. Według lustracji z 1628 roku wchodziła w skład starostwa krasnostawskiego (zobacz t.IV, 643-1).
Słownik geograficzny Królestwa Polskiego z roku 1886 wymienia Niemienice jako wieś w powiecie krasnostawskim, gminie i parafii Krasnystaw. Wieś posiadała wówczas szkołę początkową ogólną.
Według spisu z 1827 roku było tu 21 domów i 195 mieszkańców.

</doc>
<doc id="400714" url="https://pl.wikipedia.org/wiki?curid=400714" title="Niemienice (województwo świętokrzyskie)">
Niemienice (województwo świętokrzyskie)

Niemienice – wieś sołecka w Polsce położona w województwie świętokrzyskim, w powiecie opatowskim, w gminie Sadowie.
W latach 1975–1998 miejscowość położona była w województwie tarnobrzeskim.
Historia.
Wieś w województwie sandomierskim była własnością Mikołaja Krzysztofa Radziwiłła (Sierotki) w latach 1576–1578.
W wieku XIX wieś w ówczesnej gminie Sadowie, wchodząca w skład dóbr Opatowskich, w roku 1873 od nich oddzielona.
Zabytki.
Park dworski, wpisany do rejestru zabytków nieruchomych (nr rej.: A.564 z 12.12.1957).

</doc>
<doc id="400715" url="https://pl.wikipedia.org/wiki?curid=400715" title="Niemstów (województwo dolnośląskie)">
Niemstów (województwo dolnośląskie)

Niemstów (niem. "Herzogswaldau") – wieś w Polsce, położona w województwie dolnośląskim, w powiecie lubińskim, w gminie Lubin.
W latach 1975–1998 miejscowość położona była w województwie legnickim. Do sołectwa Niemstów należą przysiółki Łazek i Podgórze.
Liczy 894 mieszkańców – jest szóstą najludniejszą wsią w gminie.
Położenie.
Wieś Niemstów położona jest przy drodze Lubin-Wrocław w odległości około 12 km od Lubina, za Osiekiem. Jest bardzo długa – ciągnie się w kierunku Parszowic na przestrzeni około 8 km. W centrum wsi znajduje się remiza. Na północ od wsi przepływa rzeka Zimnica.
Ulice.
W Niemstowie zostało decyzją Rady Gminy Lubin ustanowionych pięć ulic:
Zabytki.
Do wojewódzkiego rejestru zabytków wpisane są:
Oświata i kultura.
W miejscowości istnieje szkoła podstawowa, która nosi imię Janusza Korczaka, a także Filia Ośrodka Kultury Gminy Lubin w Raszówce.

</doc>
<doc id="400716" url="https://pl.wikipedia.org/wiki?curid=400716" title="Niemstów (województwo podkarpackie)">
Niemstów (województwo podkarpackie)

Niemstów (w latach 1977–1981 Chmielowice) – wieś w Polsce położona w woj. podkarpackim, w pow. lubaczowskim, w gm. Cieszanów.
W latach 1975–1998 miejscowość położona była w województwie przemyskim.
Historia.
Pierwsze zagrody Niemstowa budowano prawdopodobnie już w XVII–XVIII wieku. Nazwa wsi wywodzi się od łąk leżących na skraju lasu, na których pierwsi osadnicy budowali swoje chaty. Łąki te nazywali "niemstówkami". Pod koniec XVIII wieku Niemstów zamieszkało ok. 600 osób, w tym 370 Ukraińców. We wsi zbudowano karczmę i gorzelnię. W latach 20. XX wieku hodowano w Niemstowie konie pełnej i półkrwi angielskiej. Do połowy XIX wieku wieś należała do Sieniawskich, a następnie do Czartoryskich. Później weszła w skład tzw. klucza cewkowskiego, którego właścicielami byli Zamoyscy. W 1895 roku na rozległych dobrach Niemstowa i w miejscowym folwarku gospodarował baron Wattman z Rudy Różanieckiej. Hugo Wattman dał w prezencie Niemstów swojemu zięciowi – Zdzisławowi Avenariusowi. W tym okresie zaczęto budowę pałacu w Niemstowie, ale II wojna światowa nie pozwoliła tego obiektu wykończyć. Został on w części spalony i rozszabrowany. W czasie ostatniej wojny wielu niemstowian wywieziono na roboty do Niemiec.
1921 roku we wsi były 162 domy. Po zakończeniu wojny na ziemiach dawnego folwarku wybudowano PGR. Przy gospodarstwie rolnym powstało też osiedle mieszkaniowe. We wsi funkcjonuje wodociąg, gazociąg, kanalizacja i oczyszczalnia ścieków, dokończono też telefonizację wsi.
12 września 2004 roku pochodzący z Niemstowa por. Piotr Mazurek zginął na misji wojskowej w Iraku.
W dawnym pałacu działa Niepubliczny Zakład Opiekuńczo-Leczniczy dla osób ze schorzeniami psychicznymi.
Kościół.
Ludność polska należała do parafii w Cieszanowie, a ludność ruska do parochii greckokatolickiej w Ułazowie. Parochia w Ułazowie w 1830 roku posiadała też cerkwie filialne w Niemstowie "pw. Narodzenia Najświętszej Marii Panny" (430 wiernych) i w Moszczanicy. Cerkiew w Niemstowie istniała już w 1696, następną zbudowano w 1822 (posiadała ikonostas przedstawiający tajemnice Różańca Świętego), kolejna cerkiew drewniana została zbudowana w 1845 roku. W 1912 roku została zbudowana murowana cerkiew filialna. W 1926 roku w Niemstowie było 545 grekokatolików i 600 rzymskokatolików. Parochia greckokatolicka w Ułazowie istniała do 1945 roku.
W opuszczonej cerkwi greckokatolickiej zorganizowano kościół rzymskokatolicki. Parafia Niemstów została erygowana 9 lipca 1980 roku przez administratora apostolskiego w Lubaczowie bp Mariana Rechowicza. Parafia objęła Niemstów i Ułazów. W Ułazowie na fundamentach cerkwi zbudowano kościół filialny, który został poświęcony 20 czerwca 1993 przez biskupa Jana Śrutwę.
Oświata.
Szkolnictwo w Niemstowie rozpoczęło się w 1875 roku. Szkoła w latach 1875–1879 była filialna, a w latach 1879–1906 była jednoklasowa, a od 1906 była już dwuklasowa. W 2012 roku szkoła filialna została zlikwidowana, a następnie zorganizowano 6-letnią szkołę niepubliczną prowadzoną przez "Stowarzyszenie Cieszanów.pl". 23 września 2017 roku utworzono Zespół Szkolno-Przedszkolny w Niemstowie.

</doc>
<doc id="400717" url="https://pl.wikipedia.org/wiki?curid=400717" title="Niesiołowice (województwo lubelskie)">
Niesiołowice (województwo lubelskie)

Niesiołowice – wieś w Polsce położona w województwie lubelskim, w powiecie opolskim, w gminie Józefów nad Wisłą.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Józefów nad Wisłą.

</doc>
<doc id="400718" url="https://pl.wikipedia.org/wiki?curid=400718" title="Niesiołowice (województwo pomorskie)">
Niesiołowice (województwo pomorskie)

Niesiołowice (dodatkowa nazwa w j. kaszub. Niesołejce) – wieś w Polsce, położona w województwie pomorskim, w powiecie kartuskim, w gminie Stężyca, na Kaszubach, na obszarze Pojezierza Kaszubskiego. 
Niesiołowice 31 grudnia 2014 r. miały 121 stałych mieszkańców, z których 64 osób mieszkało w głównej części wsi.
Wieś jest siedzibą sołectwa Niesiołowice w którego skład wchodzą również Rzepiska, Pustka i Kukówka. 
Miejscowość znajduje się na turystycznym Szlaku Kamiennych Kręgów.
W latach 1975–1998 miejscowość położona była w województwie gdańskim.
 Okolice miejscowości stanowią liczne lasy oraz jeziora, 

</doc>
<doc id="400719" url="https://pl.wikipedia.org/wiki?curid=400719" title="Niesułowice (województwo dolnośląskie)">
Niesułowice (województwo dolnośląskie)

Niesułowice – wieś w Polsce położona w województwie dolnośląskim, w powiecie milickim, w gminie Milicz.
Podział administracyjny.
W latach 1975–1998 miejscowość położona była w województwie wrocławskim.

</doc>
<doc id="400720" url="https://pl.wikipedia.org/wiki?curid=400720" title="Niesułowice (województwo małopolskie)">
Niesułowice (województwo małopolskie)

Niesułowice – wieś w południowej Polsce, położona w województwie małopolskim, w powiecie olkuskim, w gminie Olkusz, przy drodze wojewódzkiej nr 791.
Według danych z 31 grudnia 2017 r. wieś miała 543 mieszkańców.
Wieś posiada Wiejski Ośrodek Kultury.
Szkoła podstawowa im. Juliusza Słowackiego znajduje się w Lgocie.
W okresie rozbiorów w Niesułowicach będących wsią w Imperium Rosyjskim znajdowała się komora celna kategorii 3.
W latach 1975–1998 miejscowość położona była w województwie katowickim.
Związki wyznaniowe.
Oprócz wiernych Kościoła rzymskokatolickiego, należących do parafii Chrystusa Króla w Lgocie, do roku 2012 w Niesułowicach działał samodzielny zbór Świadków Jehowy. Został on połączony ze zborem Ostrężnica.

</doc>
<doc id="400721" url="https://pl.wikipedia.org/wiki?curid=400721" title="Nieszawa (województwo lubelskie)">
Nieszawa (województwo lubelskie)

Nieszawa – wieś w Polsce położona w województwie lubelskim, w powiecie opolskim, w gminie Józefów nad Wisłą.
Wieś szlachecka położona była w drugiej połowie XVI wieku w powiecie urzędowskim województwa lubelskiego. W latach 1975–1998 miejscowość administracyjnie należała do ówczesnego województwa lubelskiego.
Historia.
Wieś notowana w początkach XV wieku. W roku 1409 pod nazwą Maschow, 1425 „Moschow”, 1426 „Mazou”, 1429 Meschow, 1442 Myschowa, 1448 Missow, Messow, 1458 Nyeschow, 1459 Myeschow, 1466 Maszawa, 1469 Nyoschowa, 1488 Myeschow, 1529 Nyessowa. Nyessowice. Wieś historycznie położona w powiecie urzędowskim, parafii Rybitwy.
W roku 1428 wymienia się tu jezioro zwane Moschowsky. Nieszawa graniczyła początkowo w roku 1425 z Mazanowem i Popowem. W roku 1448 z Mazanowem i Basonią. Zaś w 1449 z Boiskami i Chruśliną.
Była to własność szlachecka Jakuba zwanego Gutto herbu Luba, który dzierżył tę wieś w latach 1409–1418
po nim latach 1425–1429 Goworek zwany Gutto. W roku 1428 w działach występuje Małgorzata Goworkowa. W roku 1442 dziedzicami byli: Piotr, 1443 Wojciech, 1444-59 także Wilam i Pawłowski z Mazanowa. W roku 1455 w aktach ziemskich pojawia się Jakub z Nieszawy herbu Lubicz. Około 1488 miał miejsce dział między braćmi Ossolińskimi, Nieszawa, a także Bassonia przysługuje Prokopowi.
W latach 1531–1533 według rejestrów poborowych pobór liczony był łącznie z Basonią Prokopa Ossolińskiego lub jego zstępnych.
Dziesięciny snopowe w roku 1529 z pewnych ról folwarcznych i 2 kmieci wartości 1 grzywny oddawano plebanowi, z pewnych ról w wymiarze 21 groszy biskupowi.
Nieszawa w wieku XIX stanowiła wieś i folwark położone nad rzeką Wisłą w ówczesnym powiecie nowoaleksandryjskim, gminie Józefów, parafii Rybitwy. Wieś leży w nizinie nadwiślańskiej, nad łachą wiślaną, w roku 1882 posiadała 179 mieszkańców. Nieszawa z attynencjami Poczesne, Studzinko i Mariampol, wchodziło w skład dóbr Józefów.

</doc>
<doc id="400722" url="https://pl.wikipedia.org/wiki?curid=400722" title="Nieszawa (województwo wielkopolskie)">
Nieszawa (województwo wielkopolskie)

Nieszawa – wieś w Polsce położona w województwie wielkopolskim, w powiecie poznańskim, w gminie Murowana Goślina. Znajduje się tu Rolnicza Spółdzielnia Produkcyjna,w której pracują mieszkańcy.
W latach 1975–1998 miejscowość położona była w województwie poznańskim.
We wsi znajduje się zespół pałacowo-folwarczny, w skład którego wchodzi m.in. neoklasycystyczny pałac z 1. połowy XIX wieku (rozbudowany w końcu stulecia), zabudowania folwarczne, dom ogrodnika oraz park krajobrazowy ze zbliżonego okresu. Wieś w XIX wieku była własnością Mielęckich, a od 1879 Von Treskowów (również po 1918). Obecnie pałac w ruinie (po zaniechanym remoncie). Park zdziczały.

</doc>
<doc id="400723" url="https://pl.wikipedia.org/wiki?curid=400723" title="Niewierz (województwo kujawsko-pomorskie)">
Niewierz (województwo kujawsko-pomorskie)

Niewierz – wieś w Polsce położona w województwie kujawsko-pomorskim, w powiecie brodnickim, w gminie Brodnica.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) liczył 292 mieszkańców. Jest dziewiątą co do wielkości miejscowością gminy Brodnica.

</doc>
<doc id="400724" url="https://pl.wikipedia.org/wiki?curid=400724" title="Niewierz (województwo wielkopolskie)">
Niewierz (województwo wielkopolskie)

Niewierz – wieś w Polsce położona w województwie wielkopolskim, w powiecie szamotulskim, w gminie Duszniki.
Wieś szlachecka położona była w 1580 roku w powiecie poznańskim województwa poznańskiego. W latach 1975–1998 miejscowość położona była w województwie poznańskim.
Wieś sołecka, położona 25 km na południowy zachód od siedziby powiatu Szamotuł.
O starej metryce wsi świadczy dobrze zachowane wczesnośredniowieczne grodzisko dolinne typu pierścieniowatego sprzed XI w., otoczone wałem o wys. 5 m.
Wieś po raz pierwszy wzmiankowana w 1393 r. Na początku XIX w. stanowiła własność Gintrowiczów. W 1886 r. Niewierz należał do hrabiny Izabelli Tyszkiewiczowej. W 1926 r. jego właścicielem był Aleksander Szranta. W 1939 r. majątek nabył Stanisław Gutsche. W tym samym roku liczył on 277 ha.
Parterowy dwór z drugiej połowy XIX w. posiada piętrowy ryzalit zwieńczony trójkątnie. W parku krajobrazowym o pow. 2,5 ha występują m.in. modrzewie o obw. 172 cm, dąb o obw. 304 cm, lipa o obw. 365 cm, oraz topole o obw. 395 cm i 432 cm.
Cały zespół dworski otoczony jest murem ceglanym o ażurowej konstrukcji z żelazną bramą z motywami roślinnymi. Około 100 m na zachód spichlerz z końca XIX w. Pozostałe zabudowania folwarczne pochodzą z lat 20. XX w.

</doc>
<doc id="400725" url="https://pl.wikipedia.org/wiki?curid=400725" title="Niezdów (województwo lubelskie)">
Niezdów (województwo lubelskie)

Niezdów – wieś w Polsce położona w województwie lubelskim, w powiecie opolskim, w gminie Opole Lubelskie.
W latach 1975–1998 miejscowość położona była w województwie lubelskim.
Wieś należącą do dóbr opolskich w województwie lubelskim w 1704 roku odziedziczyła Teresa Dunin-Borkowska, żona wojewody lubelskiego Stanisława Tarły.
Pod koniec 1942 roku został tu utworzony oddział Gwardii Ludowej pod dowództwem Henryka Frączka ps. „Henik”. 6 czerwca 1985 roku wieś została odznaczona Krzyżem Partyzanckim&lt;ref name="WPH4/1985"&gt;&lt;/ref&gt;.
1 stycznia 1973 część Niezdowa (86 ha) włączono do Opola Lubelskiego, a kolejną część (149,25 ha) 1 lipca 1990.

</doc>
<doc id="400726" url="https://pl.wikipedia.org/wiki?curid=400726" title="Niezdów (województwo małopolskie)">
Niezdów (województwo małopolskie)

Niezdów – wieś w Polsce położona w województwie małopolskim, w powiecie myślenickim, w gminie Dobczyce.
W latach 1975–1998 miejscowość położona była w województwie krakowskim.
Historia.
W 1595 roku wieś położona w powiecie szczyrzyckim województwa krakowskiego była własnością kasztelana małogojskiego Sebastiana Lubomirskiego.
17 kwietnia 1917 zmarł w Krakowie właściciel Niezdowa Zygmunt Elterlein i został pochowany na Cmentarzu Rakowickim.
Zabytki.
W miejscowości znajduje się drewniany dwór z pierwszej połowy XIX w.

</doc>
<doc id="400727" url="https://pl.wikipedia.org/wiki?curid=400727" title="Niezgoda (województwo dolnośląskie)">
Niezgoda (województwo dolnośląskie)

Niezgoda (niem. "Nesigode") – wieś w Polsce położona w województwie dolnośląskim, w powiecie trzebnickim, w gminie Żmigród.
Podział administracyjny.
W latach 1975–1998 miejscowość położona była w województwie wrocławskim.
Historia.
Źródła wymieniają wieś od roku 1591. Założył ją baron Henryk Kurzbach. We wsi funkcjonowały wtedy m.in. młyn wodny, owczarnia i działali bartnicy. Na przełomie XVII i XVIII wieku istniała w osadzie hodowla węży i wydr (tępicieli gryzoni). Od roku 1838 działała we wsi szkoła. W roku 1843 książę Hetzfeld wzniósł w okolicy pałacyk myśliwski wraz ze zwierzyńcem (1500 ha, zniszczony przez Rosjan w roku 1945). Polowali tu m.in. cesarze: Wilhelm I i Wilhelm II, a później również nazista - Hermann Göring. Był to obiekt spartański, pozbawiony bieżącej wody, toalet i prądu. W okresie hitlerowskiego reżimu w latach 1936-1945 miejscowość nosiła nazwę "Jagdhausen". 
Po II wojnie światowej teren zasiedlili ekspatrianci wywodzący się w 80% z wiosek Huciskoi Miedziaki w powiecie bóbreckim województwa lwowskiego. 12 kwietnia 2016 r. dla upamiętnienia mieszkańców tych wiosek, pomordowanych przez UPA w dniu 12 kwietnia 1944 r., odsłonięto w Niezgodzie pomnik, zawierający imiona i nazwiska prawie 100 ofiar. 
W roku 2009, w części Dąbki, postawiono drewnianą rzeźbę krokodyla, stworzoną przez lokalnego artystę.
Atrakcje turystyczne.
Na Baryczy zlokalizowany jest jaz zwany "Tamą Göringa" (dawniej "Wielka Śluza"). Jest to jedyny drewniany jaz na Baryczy. Pochodzi z XVI wieku. Zmodernizowano go w roku 1956, a restaurowano w roku 2000. Stała wysokość piętrzenia wynosi 2,16 m, a strefa piętrzenia zaczyna się 1,5 km przed jazem. Obok przebiega też brukowana droga zwana "Drogą Göringa". Oba obiekty nie miały nic wspólnego z Hermannem Göringiem, poza tym, że polował on w okolicznych lasach. W roku 1993 osiedlono w tym rejonie bobry pochodzące z Puszczy Knyszyńskiej. Przez wieś przebiega ścieżka edukacyjna "Trzy stawy", zapoznająca turystów z przyrodą Stawów Milickich.

</doc>
<doc id="400728" url="https://pl.wikipedia.org/wiki?curid=400728" title="Niezgoda (województwo wielkopolskie)">
Niezgoda (województwo wielkopolskie)

Niezgoda – wieś w Polsce położona w województwie wielkopolskim, w powiecie słupeckim, w gminie Słupca.
W latach 1975–1998 miejscowość położona była w województwie konińskim.
Zobacz też: Niezgoda 

</doc>
<doc id="400729" url="https://pl.wikipedia.org/wiki?curid=400729" title="Nieznanowice (województwo małopolskie)">
Nieznanowice (województwo małopolskie)

Nieznanowice – wieś w Polsce położona w województwie małopolskim, w powiecie wielickim, w gminie Gdów.
W latach 1975–1998 miejscowość administracyjnie należała do województwa krakowskiego.

</doc>
<doc id="400730" url="https://pl.wikipedia.org/wiki?curid=400730" title="Nieznanowice (województwo świętokrzyskie)">
Nieznanowice (województwo świętokrzyskie)

Nieznanowice – wieś sołecka w Polsce położona w województwie świętokrzyskim, w powiecie włoszczowskim, w gminie Włoszczowa.
W latach 1975–1998 miejscowość położona była w województwie kieleckim.
Przez wieś przebiega droga wojewódzka nr 742.
Historia.
Nieznanowice, wieś folwark i dobra, powiecie włoszczowskim, gminie Włoszczowa, parafii Konieczno, odległe 3 wiorsty od Włoszczowy.
Były tu w roku 1883: gorzelnia, trzy młyny wodne i cegielnia.
W 1827 r. było 28 domów 260 mieszkańców.
Według Liber Beneficiorum Laskiego (t.I s.572). Nieznanowice należały w początku XVI w. do parafii Konieczno. Łany kmiece, opustoszałe wtedy, dawały dziesięcinę wartości ledwie pół grzywny, z folwarków zaś płacono do Goleniowy i Chrząstowa.
Dobra Nieznanowice w 1874 r. składały się z folwarków: Nieznanowice Przygradów, Martynik, Ostrów, Dołowatka, osad młynarska Bolina, Feliksów i na Cegielni, rozległość mórg 7636 w tym:
W skład tych dóbr wchodziły dawniej wsie:
Zabytki.
W miejscowości znajduje się pałac z przełomu XIX i XX wieku, otoczony rozległym parkiem. Po pożarze nie został odbudowany i obecnie znajduje się w stanie ruiny.

</doc>
<doc id="400731" url="https://pl.wikipedia.org/wiki?curid=400731" title="Nieżywięć (województwo kujawsko-pomorskie)">
Nieżywięć (województwo kujawsko-pomorskie)

Nieżywięć – wieś w Polsce położona w województwie kujawsko-pomorskim, w powiecie brodnickim, w gminie Bobrowo.
Podział administracyjny.
Do 1954 roku miejscowość była siedzibą gminy Nieżywięć. W latach 1975–1998 miejscowość położona była w województwie toruńskim.
Demografia.
W roku 2009 liczyła 773 mieszkańców. Według Narodowego Spisu Powszechnego (III 2011 r.) było ich 767. Nieżywięć jest największą miejscowością gminy Bobrowo.
Zabytki.
Według rejestru zabytków NID na listę zabytków wpisane są:
Kościół parafialny pw. św. Jana Chrzciciela został wzniesiony w 1. połowie XIV wieku z cegły o układzie gotyckim, z użyciem cegły zendrówki, na kamiennej podmurówce. Ołtarz główny, wykonany po 1730 roku, w kształcie baldachimu wspartego na czterech wolnostojących kolumnach oraz z dwiema kolumnami dźwigającymi belkowanie i rzeźby aniołów. W centrum ołtarza późnogotycka rzeźba Matki Boskiej Nieżywięckiej z Dzieciątkiem z 1480 roku.

</doc>
<doc id="400732" url="https://pl.wikipedia.org/wiki?curid=400732" title="Nieżywięć (wieś w województwie pomorskim)">
Nieżywięć (wieś w województwie pomorskim)

Nieżywięć (kaszb. "Nieżëwiãc", niem. "Niesewanz") – wieś w Polsce położona w województwie pomorskim, w powiecie człuchowskim, w gminie Człuchów.
W latach 1975–1998 miejscowość położona była w województwie słupskim.
Wieś stanowi sołectwo gminy Człuchów.
Wieś, od 1772 r. w granicach Prus, w l. 1920-1939 znajdowała się w odległości zaledwie 1 km od granicy z Polską. W 1945 r. została ponownie wcielona do Polski.
Historia.
Wieś posiada metrykę sięgającą XIV wieku, w roku 1373 mistrz Winrych Kniprode nadał dziedzicznie Mikołajowi z Nieżywiec (Clava von Netzewantz) i Mikołajowi Trebenitz 50 włok ziemi do równego podziału w zamian za wykonywanie powinności lennych. W wieku XVII Nieżywięć przeszedł na własność jezuitów w Chojnicach, początkowo w części, ostatecznie w całości, aż do 10 lutego 1773, kiedy to dobra jezuickie zostały skonfiskowane przez rząd pruski. Słownik geograficzny Królestwa Polskiego z roku 1886 wymienia wieś jako leżącą przy granicy powiatu chojnickiego, nad szosą z Chojnic do Człuchowa. Według spisu z roku 1868 było tu 3758 mórg obszaru, 141 budynków w tym 67 domów mieszkalnych, zamieszkałych przez 501 mieszkańców (370 katolików, 131 ewangelików). 

</doc>
<doc id="400733" url="https://pl.wikipedia.org/wiki?curid=400733" title="Niwa (województwo dolnośląskie)">
Niwa (województwo dolnośląskie)

Niwa () – wieś w Polsce położona w województwie dolnośląskim, w powiecie kłodzkim, w gminie Szczytna. 
Położenie.
Niwa to duża wieś łańcuchowa o długości około 2 km, leżąca w zachodniej części Kotliny Kłodzkiej, na terenie Wzgórz Ścinawskich, między Polanicą-Zdrojem a Wambierzycami, nad potokiem Cicha, na wysokości około 380-390 m n.p.m. 
Podział administracyjny.
W latach 1975–1998 miejscowość położona była w województwie wałbrzyskim.
Historia.
Pierwsza wzmianka o Niwie pochodzi z 1337 roku. W roku 1380 istniało tu wolne sędziostwo. W roku 1404 część wsi kupił zakon kanoników regularnych z Kłodzka. W roku 1549 Niwa była już dużą wsią, nadal istniało wolne sędziostwo, były też: kościół parafialny, cegielnia i piekarnia. W 1840 roku w miejscowości były: kościół, szkoła i gorzelnia. Po 1945 roku Niwa zachowała swój rolniczy charakter.
Zabytki.
Do wojewódzkiego rejestru zabytków wpisany jest:
Inne zabytki:
Atrakcje turystyczne.
Okolice Niwy są często odwiedzane przez zbieraczy kamieni szlachetnych, ponieważ można tu znaleźć okazy ametystów. 

</doc>
<doc id="400735" url="https://pl.wikipedia.org/wiki?curid=400735" title="Niwa (województwo lubelskie)">
Niwa (województwo lubelskie)

Niwa – wieś w Polsce położona w województwie lubelskim, w powiecie puławskim, w gminie Baranów.
W latach 1975–1998 miejscowość położona była w województwie lubelskim.
Wieś stanowi sołectwo gminy Baranów.

</doc>
<doc id="400736" url="https://pl.wikipedia.org/wiki?curid=400736" title="Niwa (województwo mazowieckie)">
Niwa (województwo mazowieckie)

Niwa – wieś w Polsce położona w województwie mazowieckim, w powiecie płońskim, w gminie Dzierzążnia. Leży nad Żurawianką.
Wieś szlachecka położona była w drugiej połowie XVI wieku w ziemi wyszogrodzkiej. W latach 1975–1998 miejscowość położona była w województwie ciechanowskim.

</doc>
<doc id="400737" url="https://pl.wikipedia.org/wiki?curid=400737" title="Niwiska (województwo lubuskie)">
Niwiska (województwo lubuskie)

Niwiska () – wieś w Polsce położona w województwie lubuskim, w powiecie zielonogórskim, w gminie Nowogród Bobrzański. Wieś typu łańcuchówka.
Historia.
Jest to wieś o metryce średniowiecznej. Od XIV aż do połowy XVIII stulecia z wsią był związany rycerski ród von Berge. W 1442 roku jego przedstawiciel był odnotowany wraz z nazwą miejscowości, która brzmiała Nibisch. W ręce Hansa Juliusa von Schweinitz dobra niwiskie przeszły w 1742 roku. Na terenie wsi około 1790 roku odnotowano m.in. folwark, pańską rezydencję, kościoły: katolicki filialny i ewangelicki, młyn wodny oraz wiatrak. W 65 gospodarstwach mieszkało 399 osób.
W latach 1975–1998 miejscowość położona była w województwie zielonogórskim.
Przez wieś przebiega droga wojewódzka nr 290.
Zabytki.
Do wojewódzkiego rejestru zabytków wpisane są:

</doc>
<doc id="400738" url="https://pl.wikipedia.org/wiki?curid=400738" title="Niwiska (województwo łódzkie)">
Niwiska (województwo łódzkie)

Niwiska – wieś w Polsce położona w województwie łódzkim, w powiecie wieruszowskim, w gminie Galewice.
W 2004 roku w Niwiskach mieszkało 280 osób.
W latach 1975–1998 miejscowość położona była w województwie kaliskim.
W Niwiskach znajduje się szkoła podstawowa.

</doc>
<doc id="400739" url="https://pl.wikipedia.org/wiki?curid=400739" title="Niwiska (województwo podkarpackie)">
Niwiska (województwo podkarpackie)

Niwiska – wieś w Polsce położona w województwie podkarpackim, w powiecie kolbuszowskim, w gminie Niwiska.
Wieś jest siedzibą i największą miejscowością gminy Niwiska. Leży przy drodze powiatowej relacji Kolbuszowa – Niwiska – Tuszyma, 12 km na południowy zachód od Kolbuszowej. Sołectwo zajmuje powierzchnię 23,87 kilometrów kwadratowych, z czego niemal połowę stanowią kompleksy leśne – pozostałości Puszczy Sandomierskiej.
Historia.
Wieś została lokowana w 1575 r. przez Gabriela Krasowskiego, w dobrach Stanisława Tarnowskiego z Rzemienia. Wieś powstała na „surowym korzeniu”, na prawie magdeburskim, wśród rozległych lasów Puszczy Sandomierskiej. Jej społeczność stanowiła mieszanka Polaków, Tatarów, Wołochów, Niemców, Rusinów, Czechów, Szwedów, Żydów i innych, o czym świadczą również dzisiejsze nazwiska. Pierwsi mieszkańcy Niwisk prowadzili gospodarkę rolno-hodowlaną uzupełnianą bartnictwem. Na słabych glebach wysiewano głównie żyto, owies i jęczmień, ważną rolę w gospodarce odgrywała hodowla trzody chlewnej wypasanej na żołędziach dębowych i buczynie. Od 1591 istniała tu, na przełomie XVI i XVII wieku, huta szkła.
W roku 1593 Zofia Tarnowska ufundowała na pagórku zwanym Niedźwiedzią Górą modrzewiowy kościół pw. św. Mikołaja jako wotum za nawrócenie z wierzeń braci polskich dzięki kazaniom ks. Piotra Skargi. W 1598 r. za zgodą biskupa krakowskiego kościół otrzymał uposażenie i stał się filią parafii Rzochów w dekanacie mieleckim, posiadając własnego duszpasterza zależnego od parafii macierzystej. W 1619 r. kościół został konsekrowany przez biskupa Waleriana Lubienieckiego. Z 1602 r. pochodzi pierwsza wzmianka o szkole parafialnej, a z 1728 r. o szpitalu dla ubogich. Po pożarze kościoła z 1876 wybudowano staraniem ks. Józefa Grabowskiego nowy, murowany kościół, konsekrowany przez Ignacego Łobosa, biskupa tarnowskiego. W 1925 r. bp Leon Wałęga erygował samodzielną parafię.
W czasie II wojny światowej Niwiska należały do niemieckiego poligonu SS TruppenÜbungsPlatz Heidelager z siedzibą w Pustkowie k. Dębicy. W sąsiedniej wsi Blizna Niemcy dokonywali prób z bronią rakietową V-1 i V-2. Tak Niwiska z okolicą stały się bazą dla penetrujących poligon członków wywiadu Armii Krajowej i Batalionów Chłopskich. Wysiedlony z Niwisk proboszcz, a zarazem kapelan AK, ks. Jan Kurek, mieszkał przez pewien w szkole w sąsiedniej miejscowości Hucisko, gdzie z narażeniem życia odprawiał nabożeństwa i przewoził do Komendy Obwodu AK w Kolbuszowej części broni V zdobytej przez partyzantów. Stamtąd trafiała do Warszawy i Londynu.
Ostatnim żyjącym dziedzicem wsi był dr Jan Hupka (1866–1952) – zasłużony dla kraju i regionu poseł na Galicyjski Sejm Krajowy i do Rady Państwa w Wiedniu, wieloletni marszałek powiatu kolbuszowskiego. Jedną z jego publikacji jest: „Z czasów wielkiej wojny. Pamiętnik niekombatanta.” wyd. 1, Niwiska 1936, wyd. 2 Lwów 1937.
Części wsi.
Niwiska są wsią typu wielodrożnica, o luźnej zabudowie, uformowanej w przysiółki (części wsi).
Wspólnoty wyznaniowe.
Miejscowość jest siedzibą rzymskokatolickiej parafii św. Mikołaja należącej do dekanatu Kolbuszowa Zachód w diecezji rzeszowskiej. Parafia obejmuje swym zasięgiem miejscowości: Niwiska, Trześń, Hucisko, Leszcze, część Zapola i część Huciny.

</doc>
<doc id="400740" url="https://pl.wikipedia.org/wiki?curid=400740" title="Niwka (powiat drawski)">
Niwka (powiat drawski)

Niwka – (niem. "Hohenfelde") – wieś sołecka w Polsce położona w województwie zachodniopomorskim, w powiecie drawskim, w gminie Czaplinek. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 75 mieszkańców.
Geografia.
Wieś leży ok. 2,5 km na zachód od Czaplinka, w pobliżu drogi krajowej nr 20 Gdynia -Stargard Szczeciński.

</doc>
<doc id="400741" url="https://pl.wikipedia.org/wiki?curid=400741" title="Niwki (powiat tucholski)">
Niwki (powiat tucholski)

Niwki – kolonia w Polsce, położona w województwie kujawsko-pomorskim, w powiecie tucholskim, w gminie Tuchola. Miejscowość jest częścią składową sołectwa Legbąd.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 134 mieszkańców. Jest czternastą co do wielkości miejscowością gminy Tuchola.

</doc>
<doc id="400742" url="https://pl.wikipedia.org/wiki?curid=400742" title="Niwki (województwo mazowieckie)">
Niwki (województwo mazowieckie)

Niwki – wieś w Polsce położona w województwie mazowieckim, w powiecie zwoleńskim, w gminie Zwoleń.
W latach 1975–1998 miejscowość położona była w województwie radomskim.
Obok miejscowości przepływa niewielka rzeka Zwoleńka, dopływ Wisły.
Wierni Kościoła rzymskokatolickiego należą do parafii Podwyższenia Krzyża Świętego w Zwoleniu.

</doc>
<doc id="400743" url="https://pl.wikipedia.org/wiki?curid=400743" title="Niwki (województwo wielkopolskie)">
Niwki (województwo wielkopolskie)

Niwki – osada w Polsce położona w województwie wielkopolskim, w powiecie kolskim, w gminie Chodów.
W latach 1975–1998 miejscowość położona była w województwie konińskim.

</doc>
<doc id="400744" url="https://pl.wikipedia.org/wiki?curid=400744" title="Niwy (województwo świętokrzyskie)">
Niwy (województwo świętokrzyskie)

Niwy – wieś w Polsce położona w województwie świętokrzyskim, w powiecie kieleckim, w gminie Daleszyce.
W latach 1975–1998 miejscowość położona była w województwie kieleckim.
W latach 30. XX w. przez wieś przebiegała trasa kolejki z Kielc do Złotej Wody k. Łagowa.
W czasie okupacji niemieckiej mieszkająca we wsi rodzina Śliwińskich udzieliła pomocy Dawidowi Friedmanowi. W 1991 roku Instytut Jad Waszem podjął decyzję o przyznaniu Leonii, Bolesławowi i Leonowi Śliwińskim tytułu Sprawiedliwych wśród Narodów Świata.
Przez wieś przechodzi niebieski szlak turystyczny z Chęcin do Łagowa.

</doc>
<doc id="400745" url="https://pl.wikipedia.org/wiki?curid=400745" title="Niziny (województwo dolnośląskie)">
Niziny (województwo dolnośląskie)

Niziny (niem. "Weitemalke") – wieś w Polsce, w województwie dolnośląskim, w powiecie trzebnickim, w gminie Oborniki Śląskie.
W latach 1975–1998 położona była w województwie wrocławskim.
Przed 2023 r. Niziny były przysiółkiem wsi Uraz.

</doc>
<doc id="400746" url="https://pl.wikipedia.org/wiki?curid=400746" title="Niziny (województwo podkarpackie)">
Niziny (województwo podkarpackie)

Niziny (do 1977 i w latach 1981–1986 Dusowce) – wieś w Polsce, w województwie podkarpackim, w powiecie przemyskim, w gminie Orły.
Opis.
Miejscowość położona jest na skraju Pogórza Przemyskiego, na obszarze bezleśnym, w odległości około 14 kilometrów na północ od Przemyśla, 21 kilometrów na południowy wschód od Jarosławia i 8 kilometrów od Radymna.
Leży nad Sanem, nad którym jest przerzucona trójprzęsłowa kładka pieszo-rowerowa o długości 176,85 m (najdłuższe przęsło 114,25 cm), umożliwiająca mieszkańcom z pobliskich Chałupek Dusowskich dotarcie do kościoła parafialnego, sklepów i szkoły oraz przystanków komunikacyjnych. Jest ona jedną z najdłuższych tego typu budowli w Polsce, stanowiąc także atrakcję turystyczną Wschodniego Szlaku Rowerowego Green Velo oraz podkarpackiego fragmentu Drogi św. Jakuba „Via Regia” między Korczową a Pilznem.
We wsi znajduje się przystanek kolejowy Niziny na linii kolejowej nr 91 Kraków Główny – Medyka. Przez wieś przebiegają dwie drogi powiatowe, Przemyśl – Radymno nr 1820 R i Orły – Niziny nr 2108 R.
Miejscowość jest siedzibą rzymskokatolickiej parafii Matki Bożej Nieustającej Pomocy, w dekanacie Żurawica, archidiecezji przemyskiej. We wsi działa klub piłkarski LKS Niziny założony w 2012. W sezonie 2022/2023 klub gra w klasie B grupa Przemyśl.
W Nizinach znajduje się Publiczna Szkoła Podstawowa im. Marii Konopnickiej oraz Wiejski Dom Kultury z miejscowymi organizacjami pożytku publicznego. Od 1949 działa, wyposażona w specjalistyczny sprzęt, jednostka Ochotniczej Straży Pożarnej, która 15 sierpnia 2019 r. obchodziła 70. lecie powstania.
Części wsi.
W przestrzeni publicznej wsi funkcjonują części bez identyfikatora SIMC: Zatorze, Centrum Wieś /ul. Kolejowa/, Osiedle /ul Ogrodowa/, Niziny nad Sanem.
Historia.
Pierwszą wzmianką o wsi jest dekret o lokacji na prawie niemieckim czterech wsi około Przemyśla: Większej Zurawicy, Mniejszej Zurawicy, Dusowiec i Zurawy pieczętowany 18 listopada 1387 przez Jana Odrowąża ze Sprowy (zm. 1395/1398) sekretarza króla Władysława Jagiełły.
Słownik geograficzny Królestwa Polskiego podaje, że w 1881 wieś zamieszkiwało 6 katolików 732 grekokatolików i 10 izraelitów. Grekokatolicy mieli we wsi cerkiew parafialną pod wezwaniem Opieki Bogurodzicy, zbudowaną w 1641, a katolicy należeli do parafii w Wyszatyczach. W 1945 dotychczasowi mieszkańcy zostali wysiedleni na wschód, a wieś spalona. Ocalała jedynie drewniana cerkiew. Cerkiew zawaliła się na początku lat 50. XX wieku i została rozebrana. Do dzisiaj zachowały się 2 cmentarze greckokatolickie (drugi po prawej stronie Sanu), duży kamień przycerkiewny i Krzyż Pańszczyźniany z 1848 roku (postawiony na pamiątkę zniesienia pańszczyzny w Galicji przez Cesarza Ferdynanda I Habsburga).
W 1947 wieś została zasiedlona przez osadników z Handzlówki. Z czasem dołączali kolejni z powiatów łańcuckiego, rzeszowskiego i przeworskiego. Zwieńczeniem odbudowy i osadnictwa wsi są pomniki-jubilaci: 10-, 50-, i 70-lecia. Obok tychże stoi obelisk z tablicą – laurem uhonorowania zasług mieszkańców w odbudowie wsi i kraju. W Nizinach wybudowano biologiczną oczyszczalnię ścieków o przepustowości 225 m³ obsługującą także sąsiednie miejscowości.
W latach 1975–1998 miejscowość położona była w województwie przemyskim.

</doc>
<doc id="400747" url="https://pl.wikipedia.org/wiki?curid=400747" title="Nogat (województwo kujawsko-pomorskie)">
Nogat (województwo kujawsko-pomorskie)

Nogat (dawniej niem. "Nogath", "Nogathen", "Nogoten") – wieś w Polsce położona w województwie kujawsko-pomorskim, w powiecie grudziądzkim, w gminie Łasin nad jeziorem Nogat.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 145 mieszkańców. Jest szesnastą co do wielkości miejscowością gminy Łasin.
Historia.
Nogat to miejsce, do którego dotarł w 1015 roku wraz ze swoimi wojami Bolesław Chrobry. W dokumentach z 1306 r. występuje jako "Nogath, Nogathen, Nogoten". W 1306 r. mistrz krajowy Konrad Sack nadal na prawie chełmińskim 12 łanów w Nogacie rycerzowi Franciszkowi wraz z rybołówstwem w jeziorze Szynwałd. 
W dziejach wsi, dobrze udokumentowanych, właściciele ziemscy zmieniali się dość często. Warto wspomnieć rok 1526, kiedy to król Zygmunt I Stary wystawia przywilej na dobra nogackie dla kanoników tamtejszej kaplicy. Następnie Nogat był w posiadaniu Jerzego i Prokopa Pieczewskich. W XVIII wieku wieś należała do rodziny Kczewskich. W 1774 r. Franciszek Kczewski sprzedał włości nogackie Aleksandrowi Nostitz-Jackowskiemu za 42 500 florenów. Od Jackowskiego kilka lat później majątek przejął Ignacy Kalkstein. W skład dóbr weszły jeziora Nogat i Kuchnia, las iglasty i bukowy, karczma, kaplica, pustkowie Jędrzejowo i folwark Boże Pole. 
Około 1800 r. Kalksteinowie wybudowali murowany, klasycystyczny dwór. W XIX wieku, około 1850 r., majątkiem włada hrabina Trembecka. Od 1875 r. P. Holman, a od 1890 r. liczące 840 ha dobra przechodzą w ręce Otto Wunderlicha. W 1902 r. ziemię kupuje Pruska Komisja Kolonizacyjna i dzieli ją wśród 40 osadników niemieckich. Dwór, park i "resztówkę" kupił A. Jesert. W latach 1919-1927 dwór i 152 ha ziemi należą do Józefa Kobieli. Własność tę posiadali jeszcze B. Górski oraz A. Pleglau. W czasie okupacji we dworze mieszkał Niemiec o nazwisku Redkowski. We dwór urodził się dr. Curt Schimmelbusch.
W okresie międzywojennym w miejscowości stacjonowała placówka Straży Celnej „Nogat” a następnie placówka Straży Granicznej I linii „Nogat”.
Zabytki.
Według rejestru zabytków NID na listę zabytków wpisany jest zespół pałacowy z połowy XIX w., nr rej.: 592 z 14.12.1989:
Dwór jest obecnie modernizowany. Przy nim znajduje się około 620–letni (w roku 2016) dąb "Chrobry" o obwodzie niemal 900 cm, należący do największych drzew tego gatunku w Polsce. 
Współczesność.
Przy jeziorze Nogat powstają wciąż nowe domki letniskowe, podwyższające walory rekreacyjno-turystyczne miejscowości.

</doc>
<doc id="400748" url="https://pl.wikipedia.org/wiki?curid=400748" title="Nogat (województwo warmińsko-mazurskie)">
Nogat (województwo warmińsko-mazurskie)

Nogat () – wieś w Polsce położona w województwie warmińsko-mazurskim, w powiecie elbląskim, w gminie Gronowo Elbląskie, na obszarze Żuław Elbląskich.
W latach 1975–1998 miejscowość administracyjnie należała do województwa elbląskiego.
Historia.
Miejscowość Nogat (Nogatowo) została założona około 1602 roku. Zasiedlona była kolonistami olęderskimi.

</doc>
<doc id="400749" url="https://pl.wikipedia.org/wiki?curid=400749" title="Noskowo (województwo wielkopolskie)">
Noskowo (województwo wielkopolskie)

Noskowo – wieś w Polsce położona w województwie wielkopolskim, w powiecie wrzesińskim, w gminie Września.
W latach 1975–1998 miejscowość położona była w województwie poznańskim.

</doc>
<doc id="400750" url="https://pl.wikipedia.org/wiki?curid=400750" title="Noskowo (wieś w województwie zachodniopomorskim)">
Noskowo (wieś w województwie zachodniopomorskim)

Noskowo (niem.: "Notzkow") – wieś w Polsce położona w województwie zachodniopomorskim, w powiecie sławieńskim, w gminie Sławno.
W latach 1975–1998 miejscowość położona była w województwie słupskim.
Pierwszą wzmiankę o Noskowie (1317 r.) znajdujemy w dokumencie, w którym książęta Bogusław V, Barnim IV i Warcisław V potwierdzają przywileje miasta Sławno. Wśród świadków tego wydarzenia był Stanislaus de Nossikow. Jego pieczęć przedstawia go jako członka rodziny Prich. 
Przez wieki dobra Noskowa należały do rodziny Zitzewitzów i Kleistów. Była to : zabytkowa zabudowa gospodarcza będąca świadectwem historycznych dziejów wsi, część z nich datowana jest na XIX w.; dom leśniczego z XIX w. 
Jednak najciekawszym miejscem w Noskowie jest pałac wybudowany w końcu XIX wieku, otoczony zabytkowym parkiem, do którego prowadzi droga, przy której rosną dwa dęby. Obwody ich pni wynoszą 480 i 450 cm. 

</doc>
<doc id="400751" url="https://pl.wikipedia.org/wiki?curid=400751" title="Nosów (województwo lubelskie)">
Nosów (województwo lubelskie)

Nosów – wieś w Polsce położona w województwie lubelskim, w powiecie bialskim, w gminie Leśna Podlaska.
Wierni Kościoła rzymskokatolickiego należą do parafii Narodzenia Najświętszej Maryi Panny w Leśnej Podlaskiej.
W latach 1975–1998 miejscowość położona była w województwie bialskopodlaskim.
Na terenie Nosowa znajduje się parafialna cerkiew prawosławna pod wezwaniem św. Michała, wzniesiona w 1862 w miejscu nieistniejącej już od dawna drewnianej świątyni oraz prawosławny cmentarz z nagrobkami z II poł. XIX oraz z XX wieku. Istnieje również dwór murowany z 2. połowy XIX wieku, przekształcony w pałacyk w stylu neorenesansu włoskiego.

</doc>
<doc id="400752" url="https://pl.wikipedia.org/wiki?curid=400752" title="Nosów (województwo świętokrzyskie)">
Nosów (województwo świętokrzyskie)

Nosów – wieś w Polsce, położona w województwie świętokrzyskim, w powiecie ostrowieckim, w gminie Waśniów.
W latach 1975–1998 miejscowość położona była w województwie kieleckim.
Był wsią klasztoru norbertanek buskich w województwie sandomierskim w ostatniej ćwierci XVI wieku. 
22 sierpnia 1347 r. król Kazimierz Wielki zezwolił klasztorowi norbertanek w Busku na przeniesienie wsi Nosów, Kotarszyn i Piotrów z prawa polskiego na prawo średzkie.
Do 1870 istniała gmina Nosów.
Historia.
Według noty Słownika geograficznego Królestwa Polskiego z roku 1886, osadnictwo w Nosowie sięga wczesnego średniowiecza. Opisano tu w XIX wieku mogiłę (kurhan), w której miał być pochowany, wedle lokalnej tradycji, jakiś znaczny książę (autor: Franciszek Maksymilian Sobieszczański- (1814-1878). Wycieczki archeologiczne strony 51 - 52). W XII wieku właścicielem Nosowa był niejaki Direco, brat Wita, biskupa płockiego, który w 1190 r. zapisuje Nosów wraz z Piotrowem, Tuczępami i Biezdrowem, klasztorowi Augustianów w Busku (Kodeks Dyplomatyczny Muczkowski Rz.,I, 15). W dokumentach z roku 1190 wieś występuje jako Nosovo. Według Liber Beneficiorum Długosza (t.III, s.91) Nosszow posiadał 12 łanów kmiecych, z których płacą pańszczyzny po 14 skojców, 2 koguty, 30 jaj, 2 sery i robocizny po 2 dni na tydzień od św. Jana do św. Michała, a precz resztę roku po 1 dniu z pługiem lub wozem. Prócz tego chłopi dają osep i powabę. Dwie karczmy dają po grzywnie czynszu. Trzech zagrodników, z tych jeden daje daniny 10 skojców, a dwaj po 10 groszy. Młyn bez roli płaci 3 fertony. We wsi jest także folwark klasztorny. Wszystkie łany kmiece, zagrodnicy, karczmy i folwark dają dziesięcinę biskupowi krakowskiemu o wartości 14 grzywien. 
W wieku XIX Nosów to wieś, folwark (stanowiący majorat) i osada w powiecie opatowskim, gminie i parafii Waśniów. Odległy od Opatowa 21 wiorst. W drugiej połowie XIX wieku wieś posiadała 32 domów, 331 mieszkańców, ziemi dworskiej było 448 mórg, zaś ziemi włościańskiej 451 morgi.
Według spisu miast, wsi, osad Królestwa Polskiego z 1827 roku było 22 domów i 153 mieszkańców 
Po przejściu na własność rządu rządu, Nosów należał do dóbr majoratu nadanego generałowi Schwartzowi.

</doc>
<doc id="400753" url="https://pl.wikipedia.org/wiki?curid=400753" title="Nowa Biała (województwo małopolskie)">
Nowa Biała (województwo małopolskie)

Nowa Biała (słow. "Nová Belá", węg. "Újbéla") – wieś w Polsce położona w województwie małopolskim, w powiecie nowotarskim, w gminie Nowy Targ.
W latach 1975–1998 miejscowość położona była w województwie nowosądeckim.
Położenie.
Nowa Biała to wieś znajdująca się na Spiszu, blisko Białki Tatrzańskiej. Geograficznie jest to wschodnia część Kotliny Nowotarskiej. Położona jest na lewym brzegu rzeki Białki, na wysokości ok. 600–620 m n.p.m. Leży na równinie pokrytej żwirami i otoczakami granitowymi, częściowo gliną; lekko wzniesionej w kierunku podhalańskich wsi: Białki Tatrzańskiej, Gronia i Gronkowa.
Wieś tworzą dwie ulice równoległe do siebie, do których z obu stron przylegają budynki gospodarcze. Domy mieszkalne ułożone są obok siebie, frontem do ulicy, za nimi spichlerze, wozownie, chlewy, a dalej stajnie dla bydła z przejazdem ku stodołom, które są usytuowane w pewnej odległości od tych zabudowań ze względów przeciwpożarowych. Stodoły tworzą dwa zwarte rzędy okalające od wschodu i zachodu. Ten unikatowy układ przestrzenny wsi i zagród z niewielkimi modyfikacjami dotrwał do dzisiaj.
Historia.
Nowa Biała jest jedyną wsią spiską położoną na obecnym lewym brzegu Białki należącą do Węgier do 1918 r. (nazwa węg. "Újbela", słow. "Nová Belá", niem. "Neu Bela"). W dokumentach pojawia się w XIV wieku. Wtedy to węgierski ród Berzewiczych rozpoczął na tych terenach kolonizację. W XVII i XVIII wieku wieś była ważnym punktem na trakcie handlowym pomiędzy Polską a Węgrami, który miał znaczenie dla importu do Polski wina i tytoniu. Oprócz cotygodniowych targów odbywały się w niej na mocy przywileju cesarskiego 3 doroczne jarmarki. W okresie II wojny światowej miejscowość należała do marionetkowego państwa słowackiego. Szczególną aktywnością antypolską wyróżniał się ks. Franciszek Moš, proboszcz Nowej Białej i dziekan świeżo utworzonego dekanatu w Nidzicy. Został on jednocześnie państwowym inspektorem szkół ludowych na Spiszu.
Zabudowa wsi.
W Nowej Białej zachował się do dziś oryginalny układ zabudowy wsi. Założenie przestrzenne wsi, ulicowo-placowe, tworzą dwie równoległe ulice przebiegające wzdłuż osi wschód – zachód. Rozdziela je szeroki pas ziemi nazywany blychami, rozciągający się prawie na całą długość wsi. Środkiem tego pasa płynie potok łączący się z Białką.
Zabudowa wsi jest zwarta i zgrupowana wzdłuż wspomnianych dwóch długich ulic. Prostopadle do nich ułożone są wąskie, wydłużone działki. Mieszczące się na nich zagrody składają się z murowanego domu mieszkalnego, budynków inwentarskich oraz drewnianej stodoły. Na tyłach zabudowy działek biegnie ulica nazywana „poza stodołami”, służąca do celów gospodarskich. Dom mieszkalny jest ustawiony kalenicowo, czyli dłuższym bokiem do drogi, a w jego bocznej lub środkowej części znajduje się szeroki wjazd na podwórko. Od ulicy dom poprzedza mały ogródek. Na końcu podwórka są usytuowane obora, stajnia i szopa na siano, z przejazdem na dalszą część działki. Podwórko bywa czasem zabudowane z jednej strony pomieszczeniami gospodarskimi lub składowymi. Za oborą rozciąga się plac lub ogród, na końcu którego, w odległości około 60–100 m, stoi stodoła przeznaczona na składowanie słomy, z przejazdem na ulicę „poza stodołami”, biegnącą wzdłuż całej zabudowy wsi.
W centrum miejscowości znajduje się kościół, obok którego przebiega ulica prostopadła do dwóch wspomnianych. Jest to dawny szlak handlowy wiodący z Nowego Targu na Spisz.
Kultura.
We wsi jest używana gwara spiska, zaliczana przez polskich językoznawców jako gwara dialektu małopolskiego języka polskiego, przez słowackich zaś jako gwara przejściowa polsko-słowacka. Tradycyjnym ubiorem był strój spiski w odmianie trybskiej.
W Nowej Białej działa Zespół Folklorystyczny Śpis, którego siedziba zlokalizowana jest w Centrum Kultury Słowackiej w Nowej Białej. Zespół Folklorystyczny został założony w 1948 roku.
O rozwój miejscowej kultury dba również działająca na terenie miejscowości Biblioteka Publiczna w Nowej Białej. Jest to filia Gminnej Biblioteki Publicznej zs. w Waksmundzie. Biblioteka została założona w 1963 roku z inicjatywy ówczesnej Powiatowej Biblioteki Publicznej, przebywającej na koloniach letnich młodzieży z powiatu bocheńskiego oraz miejscowej młodzieży. W ramach "Akcji Spisz", kompletowano książki, które wzbogaciły księgozbiór biblioteki szkolnej, a częściowo zostały także przekazane na rzecz powstającej biblioteki gromadzkiej. W ramach tej akcji zgromadzono 1350 książek, z czego 320 woluminów przekazano bibliotece. Do 1989 roku biblioteka działała w budynku Ochotniczej Straży Pożarnej w Nowej Białej. Później z powodu wypowiedzenia umowy najmu i braku innej lokalizacji, biblioteka do 2017 roku znajdowała się w piwnicy prywatnego budynku, należącego do kierowniczki biblioteki w Nowej Białej. W 2017 roku biblioteka wróciła ze swoją siedzibą do nowej części budynku Ochotniczej Straży Pożarnej w Nowej Białej.
Parafia.
Powstanie parafii rzymskokatolickiej pod wezwaniem św. Katarzyny Aleksandryjskiej w Nowej Białej określa się na rok 1278. Ciągłość jej trwania została przerwana w okresie, gdy Horvathowie z Palocsy przeszli na luteranizm. W 1725 r. rozpoczęto budowę kościoła murowanego (w miejscu drewnianego, datowanego na 1632 r.) pw. św. Katarzyny Aleksandryjskiej, który konsekrowano w 1748 r.
Kościół pod wezwaniem Św. Katarzyny Aleksandryjskiej.
Wysoka wieża kościoła na rzucie kwadratu zakończona jest falistą linią gzymsu i przykryta barokowym, cebulastym hełmem. Portal przy wejściu do zakrystii pochodzi z 1781 roku. Wewnątrz świątyni zwraca uwagę ołtarz główny rokokowy z ciekawymi posągami świętych, zwłaszcza św. Barbary i św. Apolonii ubranych w dawne stroje. W środku obraz olejny przedstawiający męczeństwo św. Katarzyny z XVIII w. zakryty pochodzącym również z XVIII w. obrazem „Matka Boska z Dzieciątkiem wśród aniołów”. Po bokach figury św. Piotra i Pawła. W zwieńczeniu ołtarza kompozycja snycerska przedstawiająca Trójcę Świętą w otoczeniu aniołków, obłoków i promieni. W ołtarzu bocznym scena figuralna ofiarowania różańca św. Dominikowi i św. Katarzynie Sienieńskiej przez Matkę Boską. Z boku figura św. Jacka. W ołtarzu od strony południowej Figura Serca Jezusowego i obraz św. Małgorzaty Alacoque. Konfesjonał z 1744 roku z pięknymi ornamentami ludowymi. W skarbcu kościelnym przechowywana jest cenna monstrancja z 1766 roku fundacji Jana Wincentego Pawlaka, a wykonana przez Jana Szilassyego, znanego złotnika z Lewoczy (subtelna ornamentyka, wykładziny z drogich kamieni). Po lewej stronie kościoła znajduje się klasycystyczna ambona z 1831 roku z malowidłem siewcy w spiskim stroju.
Od kilku lat w każdy czwartek odprawiane jest nabożeństwo do Matki Bożej Nieustającej Pomocy, podczas którego wspólnie parafianie proszą o łaski za wstawiennictwem Matki Bożej, Pana Jezusa.
Kaplica pod wezwaniem Św. Marii Magdaleny.
Drugim budynkiem sakralnym jest mała kaplica św. Marii Magdaleny, położona przy dawnym szlaku handlowym z Nowego Targu na Spisz. Kaplica ta położona jest przy drodze zwanej furmaniec. Droga ta była częścią dawnego szlaku handlowego który prowadził ze Spisza w stronę Cisowej Skały do Gronkowa i dalej do Nowego Targu. W chwili obecnej, prowadzi tu zielony szlak turystyczny ciągnący się od Szaflar po Dursztyn. Brak jest materiałów źródłowych, które by mówiły o dacie zbudowania zabytkowego kościółka św. Marii Magdaleny. Wiadomo, że wybudowany został z kamienia z bielskiego kamieniołomu. Ogrodzenie kościółka to wał usypany z ziemi i kamienia tzw. otoczaków. Wewnątrz znajduje się skromny ołtarz św. Marii Magdaleny oraz mały drewniany chór. Podczas kolejnych epidemii chorób zmarli chowani byli na cmentarzu przy kościółku. W roku 1873 w czasie trwania epidemii cholery, cmentarz ten był poszerzony o kilka sąsiadujących działek.
Na uwagę zasługuje fakt, że do 1919 Urząd Biskupi Spiskiej Kapituły przy przyznawaniu rocznej dotacji na utrzymanie obiektów sakralnych dla Nowej Białej, przeznaczał na utrzymanie tego kościółka 90% całego funduszu. Do roku 1944 odpust św. Marii Magdaleny był bardziej uroczysty, aniżeli odpust św. Katarzyny. Obecnie raz w roku w święto Marii Magdaleny, tj. 22 lipca odbywa się tam uroczysty odpust parafialny.
Turystyka.
Wieś jest bardzo atrakcyjnym terenem dla turystów ze względu na bardzo dogodne warunki do wypoczynku (nad Białką). Na południe od Nowej Białej, między wapiennymi skałkami: Obłazową i Kramnicą, przeciska się rzeka Białka tworząc malowniczy przełom chroniony przez rezerwat przyrody Przełom Białki pod Krempachami, gdzie można zobaczyć m.in. reliktową roślinność naskalną. Bardzo atrakcyjne są również Skałki Dursztyńskie, które występują od Kramnicy w przełomie Białki do Czerwonej Skały.

</doc>
<doc id="400754" url="https://pl.wikipedia.org/wiki?curid=400754" title="Nowa Biała (województwo mazowieckie)">
Nowa Biała (województwo mazowieckie)

Nowa Biała – wieś w Polsce położona w województwie mazowieckim, w powiecie płockim, w gminie Stara Biała.
31 grudnia 1961 część wsi Nowa Biała włączono do Płocka.
W latach 1975–1998 miejscowość administracyjnie należała do województwa płockiego.

</doc>
<doc id="400755" url="https://pl.wikipedia.org/wiki?curid=400755" title="Nowa Dąbrowa (województwo mazowieckie)">
Nowa Dąbrowa (województwo mazowieckie)

Nowa Dąbrowa – wieś w Polsce położona w województwie mazowieckim, w powiecie nowodworskim, w gminie Leoncin.
W latach 1975–1998 miejscowość położona była w województwie warszawskim.

</doc>
<doc id="400756" url="https://pl.wikipedia.org/wiki?curid=400756" title="Nowa Dąbrowa (województwo pomorskie)">
Nowa Dąbrowa (województwo pomorskie)

Nowa Dąbrowa (kaszb."Nowô Dãbrowa", niem.: "Neu Damerow") – wieś w Polsce położona w województwie pomorskim, w powiecie słupskim, w gminie Potęgowo. Na północ od wsi znajduje się skrzyżowanie drogi krajowej nr 6 z drogą wojewódzką nr 211.
W latach 1975–1998 miejscowość położona była w województwie słupskim.
Inne miejscowości o nazwie Dąbrowa: Nowa Dąbrowa, Stara Dąbrowa, Dąbrowa (strony ujednoznaczniające), Dąbrowy, Dąbrowice, Dąbrówka, Dąbrówki, Dąbrówno

</doc>
<doc id="400757" url="https://pl.wikipedia.org/wiki?curid=400757" title="Nowa Dąbrowa (województwo zachodniopomorskie)">
Nowa Dąbrowa (województwo zachodniopomorskie)

Nowa Dąbrowa – wieś w Polsce położona w województwie zachodniopomorskim, w powiecie stargardzkim, w gminie Stara Dąbrowa, położona 2 km na południowy wschód od Starej Dąbrowy (siedziby gminy) i 12 km na północny wschód od Stargardu (siedziby powiatu).
Dawniej siedziba gminy (Nowa) Dąbrowa. W latach 1975–1998 miejscowość położona była w województwie szczecińskim. Przepływa przez nią rzeczka Giełdnica (Biały Potok).

</doc>
<doc id="400759" url="https://pl.wikipedia.org/wiki?curid=400759" title="Nowa Góra (województwo łódzkie)">
Nowa Góra (województwo łódzkie)

Nowa Góra – wieś w Polsce położona w województwie łódzkim, w powiecie opoczyńskim, w gminie Żarnów.
Wieś wchodzi w skład sołectwa Sielec.
W latach 1975–1998 miejscowość położona była w województwie piotrkowskim.
Wierni Kościoła rzymskokatolickiego należą do parafii św. Mikołaja w Żarnowie.

</doc>
<doc id="400760" url="https://pl.wikipedia.org/wiki?curid=400760" title="Nowa Góra (województwo mazowieckie)">
Nowa Góra (województwo mazowieckie)

Nowa Góra – wieś w Polsce położona w województwie mazowieckim, w powiecie płockim, w gminie Staroźreby.
W latach 1975–1998 miejscowość administracyjnie należała do województwa płockiego.

</doc>
<doc id="400761" url="https://pl.wikipedia.org/wiki?curid=400761" title="Huta Nowa (województwo podkarpackie)">
Huta Nowa (województwo podkarpackie)

Huta Nowa – wieś w Polsce położona w województwie podkarpackim, w powiecie niżańskim, w gminie Harasiuki.
W latach 1975–1998 miejscowość położona była w województwie tarnobrzeskim.

</doc>
<doc id="400762" url="https://pl.wikipedia.org/wiki?curid=400762" title="Nowa Huta (województwo pomorskie)">
Nowa Huta (województwo pomorskie)

Nowa Huta (dodatkowa nazwa w j. kaszub. Nowô Hëta) – wieś kaszubska w Polsce położona w województwie pomorskim, w powiecie kartuskim, w gminie Kartuzy na terenie Kaszubskiego Parku Krajobrazowego.
W latach 1975–1998 miejscowość położona była w województwie gdańskim.

</doc>
<doc id="400763" url="https://pl.wikipedia.org/wiki?curid=400763" title="Nowa Karczma (województwo dolnośląskie)">
Nowa Karczma (województwo dolnośląskie)

Nowa Karczma (niem. "Neukretscham") – wieś w Polsce położona w województwie dolnośląskim, w powiecie lubańskim, w gminie Siekierczyn.
Położenie.
Nowa Karczma to niewielka wieś leżąca na Pogórzu Izerskim, na Wysoczyźnie Siekierczyńskiej, przy drodze krajowej nr 30, na wysokości około 210-415 m n.p.m.
Podział administracyjny.
W latach 1975–1998 miejscowość położona była w województwie jeleniogórskim.
Demografia.
Według Narodowego Spisu Powszechnego (III 2011 r.) liczyła 100 mieszkańców. Jest najmniejszą miejscowością gminy Siekierczyn.
Historia.
Została założona 1572 roku przez miasto Lubań jako kolonia Siekierczyna. Położona przy starym trakcie handlowym - Drodze Królewskiej, żyła z obsługi podróżnych i stąd jej nazwa.
Radiowo-telewizyjny ośrodek nadawczy.
W Nowej Karczmie znajduje się maszt radiowo-telewizyjny RTON Nowa Karczma o wysokości 134 metry.

</doc>
<doc id="400764" url="https://pl.wikipedia.org/wiki?curid=400764" title="Nowa Karczma (gmina Nowa Karczma)">
Nowa Karczma (gmina Nowa Karczma)

Nowa Karczma (kaszb. "Nowô Karczma", niem. "Neukrug") – wieś kaszubska w Polsce położona w województwie pomorskim, w powiecie kościerskim, w gminie Nowa Karczma.
Częściami wsi są: Horniki Dolne, Horniki Górne, Kamiony i Nowe Horniki.
Wieś jest siedzibą sołectwa Nowa Karczma, w którego skład wchodzi również Lubieszynek.
W latach 1976-1982 miejscowość była siedzibą gminy Nowa Karczma-Liniewo. W latach 1975–1998 miejscowość położona była w województwie gdańskim.
Miejscowość jest siedzibą gminy Nowa Karczma.

</doc>
<doc id="400765" url="https://pl.wikipedia.org/wiki?curid=400765" title="Nowa Karczma (województwo warmińsko-mazurskie)">
Nowa Karczma (województwo warmińsko-mazurskie)

Nowa Karczma (do 1945 r. niem. "Neukrug") – osada w Polsce położona w województwie warmińsko-mazurskim, w powiecie bartoszyckim, w gminie Górowo Iławeckie. W latach 1975–1998 miejscowość położona była w województwie olsztyńskim.
Historia.
W 1889 r. Nowa Karczma była majątkiem ziemskim, który wraz z folwarkiem zajmował 544 ha.
W 1983 r. był to PGR z 10 domami i 104 mieszkańcami. W tym czasie było tu przedszkole, świetlica, punkt biblioteczny, klub, sala kinowa na 100 miejsc, ulice miały elektryczne oświetlenie,
Zobacz też: Nowa Karczma 

</doc>
<doc id="400766" url="https://pl.wikipedia.org/wiki?curid=400766" title="Nowaki (województwo mazowieckie)">
Nowaki (województwo mazowieckie)

Nowaki – wieś w Polsce położona w województwie mazowieckim, w powiecie siedleckim, w gminie Skórzec. Przez miejscowość przebiega droga gminna Czerniejew - Żelków-Kolonia.
W latach 1975–1998 miejscowość położona była w województwie siedleckim.
We wsi działa założona w 1956 roku jednostka Ochotniczej Straży Pożarnej. Posiada samochód FSC Żuk przekazany od jednostki z miejscowości Grala-Dąbrowizna.

</doc>
<doc id="400767" url="https://pl.wikipedia.org/wiki?curid=400767" title="Nowaki (województwo opolskie)">
Nowaki (województwo opolskie)

Nowaki (niem. Nowag) – wieś w Polsce położona w województwie opolskim, w powiecie nyskim, w gminie Pakosławice.
W latach 1945-54 siedziba gminy Nowaki. W latach 1975–1998 miejscowość położona była w województwie opolskim. 
W miejscowości działa drużyna Ochotniczej Straży Pożarnej.
Nazwa.
Nazwa jest patronimiczną nazwą wywodzącą się od najpopularniejszego polskiego nazwiska - "Nowaka" i pochodziła od założyciela wsi. Niemiecki językoznawca Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu jako starszą od niemieckiej wymienia polską formę nazwy - "Nowak" podając jej znaczenie "Dorf der Nowak (Neuling)" - "Wieś Nowaka (Nowicjusz)". Nazwa została zgermanizowana przez Niemców na "Nowag" i utraciła swoje pierwotne znaczenie.
Historia.
Pierwsze wzmianki na temat miejscowości pochodzą z 1291 roku. Młyn i poczta funkcjonowały w miejscowości do końca XX wieku.
Zabytki.
Do wojewódzkiego rejestru zabytków wpisane są:
inne obiekty:

</doc>
<doc id="400768" url="https://pl.wikipedia.org/wiki?curid=400768" title="Nowaki (województwo warmińsko-mazurskie)">
Nowaki (województwo warmińsko-mazurskie)

Nowaki (niem. "Nowaken", 1938–1945 "Brüderfelde") – wieś w Polsce położona w województwie warmińsko-mazurskim, w powiecie ełckim, w gminie Prostki.
W latach 1975–1998 miejscowość administracyjnie należała do województwa suwalskiego.
Zobacz też: Nowaki 

</doc>
<doc id="400769" url="https://pl.wikipedia.org/wiki?curid=400769" title="Nowa Kuźnia (województwo opolskie)">
Nowa Kuźnia (województwo opolskie)

Nowa Kuźnia (dodatkowa nazwa w j. niem. Neuhammer) – wieś w Polsce położona w województwie opolskim, w powiecie opolskim, w gminie Prószków.
W 1903 we wsi urodził się werbista, Jacek Kubica, trzeci prowincjał polskiej prowincji tego zakonu. Od 1950 miejscowość położona jest w województwie opolskim. Na jej terenie znajduje się rezerwat przyrody Staw Nowokuźnicki.

</doc>
<doc id="400770" url="https://pl.wikipedia.org/wiki?curid=400770" title="Nowa Ruda (województwo lubelskie)">
Nowa Ruda (województwo lubelskie)

Nowa Ruda – wieś w Polsce położona w województwie lubelskim, w powiecie łukowskim, w gminie Serokomla.
Wierni Kościoła rzymskokatolickiego należą do parafii św. Stanisława w Serokomli.
W latach 1975–1998 miejscowość położona była w województwie siedleckim.

</doc>
<doc id="400771" url="https://pl.wikipedia.org/wiki?curid=400771" title="Nowa Ruda (województwo podlaskie)">
Nowa Ruda (województwo podlaskie)

Nowa Ruda – wieś w Polsce, położona w województwie podlaskim, w powiecie kolneńskim, w gminie Turośl.
Wierni kościoła rzymskokatolickiego należą do parafii Parafia św. Jana Chrzciciela w Turośli.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie ostrołęckim), w gminie Turośl.
Według Powszechnego Spisu Ludności z 1921 roku wieś zamieszkiwało 394 osoby w 79 budynkach mieszkalnych. Miejscowość należała do parafii rzymskokatolickiej w m. Turośli. Podlegała pod Sąd Grodzki w Kolnie i Okręgowy w Łomży; właściwy urząd pocztowy mieścił się w m. Turośl a z urząd z dostępem do telefonu m. Kolno.
W wyniku agresji Niemiec we wrześniu 1939, miejscowość znalazła się pod okupacją i do stycznia 1945 była przyłączona do III Rzeszy i znalazła się w strukturach Landkreis Scharfenwiese ("ostrołęcki") w rejencji ciechanowskiej (Regierungsbezirk Zichenau) Prus Wschodnich.
W latach 1975–1998 miejscowość należała administracyjnie do województwa łomżyńskiego.

</doc>
<doc id="400772" url="https://pl.wikipedia.org/wiki?curid=400772" title="Nowa Wieś Królewska (województwo kujawsko-pomorskie)">
Nowa Wieś Królewska (województwo kujawsko-pomorskie)

Nowa Wieś Królewska (niem. "Königlich Neudorf") – wieś w Polsce położona w województwie kujawsko-pomorskim, w powiecie wąbrzeskim, w gminie Płużnica. W latach 1975–1998 miejscowość położona była w województwie toruńskim. Według Narodowego Spisu Powszechnego (III 2011 r.) liczyła 494 mieszkańców. Jest czwartą co do wielkości miejscowością gminy Płużnica.
Zabytki.
Według rejestru zabytków NID na listę zabytków wpisany jest kościół parafialny pw. św. Jana Chrzciciela, przełom XIII/XIV w., nr rej.: A/354 z 13.07.1936.
Miejscową parafię założyli Krzyżacy około 1300 r. Z tego samego okresu pochodzi gotycki kościół parafialny, zbudowany z kamieni polnych i cegły. Górną część wieży kościelnej (kwadratowo-ośmiobocznej) dobudowano w 2. połowy XVI w. Jak wynika z akt wizytacyjnych biskupa Wojciecha Stanisława Leskiego, kościół został wtedy konsekrowany. Świątynia została zdewastowana w czasie wojen szwedzkich i następnie gruntownie odnowiona. Wewnątrz płyty nagrobne z XVIII i XIX w.

</doc>
<doc id="400773" url="https://pl.wikipedia.org/wiki?curid=400773" title="Nowa Wieś Królewska (województwo wielkopolskie)">
Nowa Wieś Królewska (województwo wielkopolskie)

Nowa Wieś Królewska – wieś w Polsce położona w województwie wielkopolskim, w powiecie wrzesińskim, w gminie Września.
Wieś królewska "Nowa Wieś" należała do starostwa pyzdrskiego, pod koniec XVI wieku do powiatu pyzdrskiego województwa kaliskiego. W latach 1975–1998 miejscowość położona była w województwie poznańskim.
We wsi kościół św. Andrzeja Apostoła wybudowany ok. lat 1550–80, remontowany w 1658, powiększony w 1737 poprzez dobudowę wieży i prawdopodobnie zakrystii oraz kruchty. Restaurowany w 1 połowie XIX wieku i w 1925 (przedłużenie nawy), oraz w latach 1973-1979 (odkrycie fragmentów polichromii z XVI w. na ścianach prezbiterium).
18 czerwca 1893 roku w Nowej Wsi Królewskiej urodził się Aleksander Jan Mroczkowski – major piechoty Wojska Polskiego, kawaler Virtuti Militari.

</doc>
<doc id="400774" url="https://pl.wikipedia.org/wiki?curid=400774" title="Nowa Wieś Wielka (województwo dolnośląskie)">
Nowa Wieś Wielka (województwo dolnośląskie)

Nowa Wieś Wielka (niem. "Groß Neudorf") – wieś w Polsce, w województwie dolnośląskim, w powiecie jaworskim, w gminie Paszowice.
Nazwa.
9 września 1947 ustalono polską nazwę miejscowości – Nowa Wieś Wielka.
Podział administracyjny.
W latach 1975–1998 miejscowość położona była w województwie legnickim.
Środowisko naturalne.
W miejscowości znajduje się złoże bazaltu.
Demografia.
W roku 1933 w miejscowości mieszkało 413 osób, a w roku 1939 – 391 osób. W marcu 2011 mieszkały tu 164 osoby.
Zabytki.
Do rejestru zabytków Narodowego Instytutu Dziedzictwa wpisane są:

</doc>
<doc id="400775" url="https://pl.wikipedia.org/wiki?curid=400775" title="Nowa Wieś Wielka (województwo kujawsko-pomorskie)">
Nowa Wieś Wielka (województwo kujawsko-pomorskie)

Nowa Wieś Wielka – wieś w Polsce położona na Kujawach w województwie kujawsko-pomorskim, w powiecie bydgoskim, w gminie Nowa Wieś Wielka.
W latach 1975–1998 miejscowość administracyjnie należała do województwa bydgoskiego.
Położenie.
Nowa Wieś Wielka jest wsią usytuowaną na południe od Bydgoszczy przy drodze krajowej nr 25 Bydgoszcz-Inowrocław. Od zachodu graniczy z wsią Dziemionna i poprzez łąki z Januszkowem, od północy poprzez las z Dobromierzem, a od południa z Tarkowem Dolnym i Nową Wioską. Od wschodu, a także fragmentarycznie od północy i południa wieś otacza Puszcza Bydgoska.
Pod względem fizyczno-geograficznym Nowa Wieś Wielka leży w obrębie Pradoliny Toruńsko-Eberswaldzkiej w mezoregionie Kotlina Toruńska.
Charakterystyka.
Nowa Wieś Wielka jest wsią gminną, położoną na południowej części gminy Nowa Wieś Wielka. W centrum znajduje się kościół parafialny pw. Niepokalanego Poczęcia NMP (1868). W strukturze kościoła rzymskokatolickiego parafia należy do archidiecezji gnieźnieńskiej, dekanatu złotnickiego.
Łącznie w sołectwie Nowa Wieś Wielka jest 81 ha gruntów ornych (wyłącznie V i VI klasy bonitacyjnej), 9 ha łąk, 7 ha pastwisk oraz 28 ha lasów.
Miejscowość dysponuje Zespołem Szkół (szkoła podstawowa im. Marii Konopnickiej, gimnazjum im. Jana Kochanowskiego), przedszkolem, Urzędem Gminy, Gminnym Ośrodkiem Zdrowia, Gminnym Ośrodkiem Pomocy Społecznej, Gminnym Domem Kultury oraz biblioteką, placówką OSP, pocztą, sklepami oraz przedsiębiorstwami. We wschodniej części wsi ma swoją siedzibę Zespół Baz Paliw nr 2 Operatora Logistycznego Paliw Płynnych.
Komunikacja.
Przez miejscowość przebiegają szlaki komunikacyjne łączące Bydgoszcz z Inowrocławiem: droga krajowa nr 25 oraz linia kolejowa nr 131 (magistrala węglowa). W rejonie Naftobazy od linii nr 131 odgałęzia się linia kolejowa nr 201 tzw. kolejowa obwodnica Bydgoszczy, która prowadzi na północ przez Emilianowo, Żółwin do stacji Bydgoszcz Wschód.
Obszary chronione.
Miejscowość otoczona jest obszarami cennymi przyrodniczo: Puszczą Bydgoską z Obszarem Chronionego Krajobrazu Wydm Kotliny Toruńsko-Bydgoskiej oraz łąkami nadnoteckimi, chronionymi w OCK „Łąki Nadnoteckie”. Na południe od wsi znajduje się rezerwat przyrody „Tarkowo” ze stanowiskiem wiśni karłowatej.
Szlaki turystyczne.
Przez miejscowość przebiegają szlaki turystyczne:
Zabytki.
W Nowej Wsi Wielkiej znajduje się kilkanaście obiektów ujętych w gminnej ewidencji zabytków oraz jeden w rejestrze zabytków województwa kujawsko-pomorskiego – kościół parafialny pw. Niepokalanego Poczęcia NMP (nr rej. A/828 z 8 stycznia 1997). W rejestrze gminnym znajdują się m.in. dworzec kolejowy, tartak oraz domy mieszkalne (ul. Bydgoska 4, 7, 46, 48, ul. Polna 34, 38, 51, ul. Wiaduktowa 21, ul. Kolejowa 2, Aleje Pokoju 3). Na terenie wsi zlokalizowany był nieczynny cmentarz ewangelicki.
Nazwą Nowa Wieś określa się również leśnictwo, które wchodzi w skład Nadleśnictwa Solec Kujawski. Jego powierzchnia wynosi 472 ha z czego 413 ha to powierzchnia leśna, a 59 ha stanowi powierzchnię nieleśną. Około 10 ha stanowią lasy prywatne.
Historia.
Prehistoria.
Historia osadnictwa w rejonie Nowej Wsi Wielkiej sięga czasu kształtowania się Pradoliny Toruńsko-Eberswaldzkiej pomiędzy 13 a 8 tysiącami lat przed naszą erą, gdy wraz z ociepleniem klimatu następowało powolne wkraczanie lasów iglastych i wypieranie tundry. Na terenie gminy odkryto liczne świadectwa wczesnego osadnictwa z okresów schyłkowego paleolitu i neolitu. M.in. w Januszkowie odkryto osadę kultury komornickiej (7-6 tys. lat p.n.e.), a w Tarkowie osiedla kultury pucharów lejkowatych datowaną około 2600 lat p.n.e.
Okres staropolski.
Pierwsza wzmianka o miejscowości Nowa Wieś, będącej własnością książąt kujawskich (później królów polskich) znajduje się w rejestrze poradlnego z Kujaw z 1489 roku. W XVI wieku wieś należała do parafii rzymskokatolickiej w Pęchowie. W 1583 r. miała 1 łan powierzchni i 1 zagrodnika. W okresie przedrozbiorowym Nowa Wieś wraz z kompleksem Puszczy Bydgoskiej wchodziła w skład domeny monarszej należącej do starostwa bydgoskiego. Brak jej w lustracji starostwa z 1661 roku, co mogło być skutkiem jej wyludnienia jeszcze przed potopem szwedzkim lub też zniszczeń wojennych. Wieś odnotowano ponownie w 1681 roku. Mieszkali tu rolnicy oraz smolarze, którzy trudnili się wyrobem produktów drzewnych (smoła drzewna, potaż).
Przed wojną północną mieszkało w Nowej Wsi 5 rodzin chłopskich oraz istniał folwark, będący własnością starostwa bydgoskiego. W czasie wojny północnej folwark został całkowicie zniszczony. Część ludności wiejskiej pod wpływem ciężarów spowodowanych wojną ratowała się ucieczką, bądź też pozostała na miejscu, ale była tak zrujnowana, że nie mogła płacić podatków. W 1717 roku zapisano, że w Nowejwsi: „"był folwark, gościniec i owczarz; teraz wszystko spustoszone"”. Odbudowa gospodarcza wsi następowała od ok. 1720 roku. W 1731 r. wieś otrzymał w kontrakcie czynszowym typu olęderskiego Piotr Benegroch, który oprócz opłat czynszu, obowiązany był utrzymywać karczmę dworską. W 1744 roku wieś na 50 lat otrzymał w dzierżawę Paweł Kieyna. Kontrakt określał powinności podatkowe na rzecz wójta bydgoskiego. Pola uprawne liczyły 2 włóki. Wedle inwentarza z 1753 i 1766 roku we wsi znajdowała się karczma, w której szynkowano piwo bydgoskie oraz gorzałkę. Inwentarz wójtostwa z 1753 r. zawiera szczegółowy opis karczmy „nowowiejskiej”. Piętrowy budynek posiadał konstrukcję szachulcową, a pokryty był dranicami. Obok wzniesiono stajnię dla koni. Do karczmy należało 4 morgi ziemi uprawnej oraz łąka nad Notecią.
W 1748 roku wójt bydgoski nadał osadnikom olęderskim Jerzemu i Matysowi Penknerom kontrakt na założenie wsi "Nowa Wieś Mała", położonej na południe od Nowej Wsi, „"przy granicy tarkowskiej"”. Prawdopodobnie dla odróżnienia obecna nazwa Nowej Wsi to Nowa Wieś Wielka. W tym brzmieniu (niem. "Gr. Neudorf") występuje ona na mapie topograficznej Friedricha von Schröttera (1798-1802).
Okres zaboru.
W okresie rozbiorów miejscowość dostała się pod zwierzchność pruską, a od początku XIX wieku nastąpił napływ kolonizatorów niemieckich pochodzących z centralnych Prus. Spis miejscowości rejencji bydgoskiej z 1833 r. podaje, że we wsi Nowawieś Wielka (niem. "Gross Neudorf") mieszkało 103 osób (91 ewangelików, 10 katolików, 2 Żydów) w 12 domach. W pobliżu istniała też osada leśna (leśniczówka), którą w 3 domach zamieszkiwało 30 osób (22 ewangelików, 8 katolików). Według opisu Jana Nepomucena Bobrowicza z 1846 r. Nowa Wieś Wielka należała do rządowej domeny bydgoskiej. Kolejny spis z 1860 r. podaje, że we wsi "Gross Neudorf" mieszkało 240 osób (189 ewangelików, 46 katolików, 5 Żydów) w 16 domach. Miejscowość należała do parafii katolickiej w Pęchowie i ewangelickiej w Bydgoszczy. Najbliższa szkoła znajdowała się w Dobromierzu (niem. "Königl. Brühlsdorf").
W latach 1867-1868 w centrum wsi wzniesiono zbór ewangelicki w stylu neogotyckim. W pobliżu kościoła stanęła tzw pastorówka. W 1897 r. kościół wyposażono w organy, istniejące do dnia dzisiejszego.
Słownik geograficzny Królestwa Polskiego dla roku 1884 podaje, że Nowawieś Wielka (niem. "Gross Neudorf") była wsią położoną na południowym krańcu powiatu bydgoskiego. Mieszkało tu 291 osób (228 ewangelików, 55 katolików, 8 Żydów) w 24 domach. We wsi znajdowała się poczta, a najbliższa stacja kolejowa i telegraf w Chmielnikach. W 1872 r. wybudowano linię kolejową łączącą Bydgoszcz z Inowrocławiem. Powstała wówczas stacja Chmielniki Bydgoskie przy jeziorze Jezuickim, natomiast w stacja kolejową Nowa Wieś Wielka zbudowano w 1902 roku.
Podczas powstania wielkopolskiego (1919) Nowa Wieś Wielka znalazła się na linii walk oddziałów polskich usiłujących zbliżyć się do Bydgoszczy. Powstańcy pod dowództwem Pawła Cymsa zajęli wieś w nocy z 10 na 11 stycznia 1919 r., przystępując 21 stycznia do działań zaczepnych w kierunku Brzozy. Kontrofensywa niemiecka doprowadziła do utraty Brzozy i Nowej Wsi Wielkiej 30 stycznia 1919 roku. Ostatecznie Nowa Wieś Wielka znalazła się w granicach odrodzonej Polski 20 stycznia 1920 r. na mocy traktatu wersalskiego.
Dwudziestolecie międzywojenne.
W okresie międzywojennym Nowa Wieś Wielka znalazła się w obrębie powiatu bydgoskiego w gminie Solec Kujawski. Spis ludności z dnia 30 września 1921 r. wykazał, że Nowa Wieś Wielka liczyła 382 mieszkańców (67 Polaków, 315 Niemców), którzy zamieszkiwali 62 domy. Do 1934 r. była gminą wiejską o powierzchni 324 ha. We wsi istniały 44 gospodarstwa należące do mniejszości niemieckiej, które obejmowały 74% ziemi uprawnej należącej do wsi. Po reformie z 1934 r. Nowa Wieś Wielka była gromadą wchodzącą w skład gminy Solec Kujawski.
W latach 1928–1930 trwała budowa odcinka nowej linii kolejowej tzw. magistrali węglowej, która przebiegała przez Puszczę Bydgoską z Nowej Wsi Wielkiej do stacji Bydgoszcz Wschód. We wsi nowa linia odgałęziała się od istniejącej linii kolejowej Bydgoszcz-Inowrocław. Odcinek Nowa Wieś Wielka – Kapuścisko Tranzytowe oddano do eksploatacji 21 grudnia 1930 roku.
W okresie międzywojennym stopniowo zwiększał się udział Polaków w życiu społecznym okolicy: zajęli oni stanowiska urzędników na poczcie, stacji kolejowej i w okolicznych leśniczówkach. Życie gospodarcze (tartaki, sklepy, piekarnia) zdominowali jednak Niemcy, których wspierała niemiecka kasa oszczędnościowo-pożyczkowa. Jej polskim odpowiednikiem była oszczędnościowo-pożyczkowa Kasa Stefczyka, pomagająca okolicznym chłopom i robotnikom. We wsi działały polskie organizacje: Koło Powstańców Wielkopolskich, Polska Organizacja Wojskowa, chór „Lirenka”, skupiający ok. 50 osób.
1 sierpnia 1925 roku kard. Edmund Dalbor erygował rzymskokatolicką parafię Niepokalanego Poczęcia Najświętszej Maryi Panny w Nowej Wsi Wielkiej. Wybudowano dla niej kaplicę, lecz plany wybudowania kościoła przekreślił wybuch wojny.
Okupacja niemiecka.
Zajęcie miejscowości przez Wehrmacht (7 września 1939 roku) i grupy specjalne zapoczątkowało represje wobec miejscowej ludności polskiej. Nowa Wieś Wielka była jednym z silniejszych ośrodków Selbstschutzu w powiecie. Selbstschutz miał swój udział w aresztowaniach miejscowych Polaków, których następnie rozstrzeliwano na cmentarzu w miejscu przeznaczonym na budowę kościoła. Masowe egzekucje trwały kilkanaście dni. Jesienią 1939 r. zamknięto polską szkołę, a dzieci z Nowej Wsi Wielkiej uczęszczały do szkoły w Januszkowie dopiero od 10. roku życia, gdzie uczono ich wyłącznie języka niemieckiego i rachunków..
W czasach okupacji w Nowej Wsi Wielkiej przy torze i drodze do Dobromierza znajdował się obóz pracy z trzema barakami, ogrodzony drutem kolczastym i przeznaczony dla więźniów politycznych i jeńców wojennych. Więźniowie, żyjąc w strasznych warunkach, budowali bunkry w lesie oraz układali drugi tor magistrali węglowej do Emilianowa.
W okresie okupacji niemieckiej 1939–1945 Nowa Wieś Wielka stała się siedzibą gminy, wchodzącej w skład powiatu bydgoskiego (niem. "Landkreis Bromberg"), rejencji bydgoskiej. W jej skład weszły wyłączone z gminy Solec Kujawski wsie: Chrośna, Dąbrowa Wielka, Dobromierz, Leszyce, Łażyn i Nowa Wieś Wielka. W 1941 r. miejscowość liczyła 400 mieszkańców. Podczas okupacji zginęło około 100 osób, zaś wielu wysiedlono do Generalnego Gubernatorstwa.
Pod koniec wojny Niemcy rękami pracowników przymusowych oraz jeńców wojennych zbudowali w pobliżu wsi system umocnień. Zakwaterowano do nich ok. 2000 młodych żołnierzy z Hitlerjugend. Linia fortyfikacji polowych ciągnęła się południowym skrajem Puszczy Bydgoskiej od Suchatówki do Nakła. Jeden z węzłów obronnych (tzw. rygiel) zlokalizowano w kompleksie leśnym na południe od Nowej Wsi Wielkiej. Było to 12 schronów wykonanych w konstrukcji drewniano-ziemnej, połączonych systemem okopów i rowów dobiegowych. Do dzisiaj na krawędzi lasu na południe od wsi w kierunku na Dąbrowę Wielką zachowały się pozostałości rowu przeciwpancernego oraz relikty okopów i schronów. Jednak mimo rozbudowanego systemu obronnego wojska radzieckie i polskie stosunkowo szybko zajęły miejscowość w nocy z 23 na 24 stycznia 1945 roku.
Okres powojenny.
Po zakończeniu wojny zgodnie z ustaleniami konferencji poczdamskiej ludność pochodzenia niemieckiego została wysiedlona. 25 marca 1945 r. zbór ewangelicki we wsi został przekazany mieszkańcom i poświęcony jako kościół rzymskokatolicki. W maju 1945 r. w zbiorowej mogile na cmentarzu we wsi pochowano ekshumowane zwłoki 10 żołnierzy polskich, którzy polegli we wrześniu 1939 r. nad torem kolei Nowa Wieś Wielka-Emilianowo, niedaleko Dobromierza, zamordowanych więźniów obozu pracy, a także 513 mieszkańców gminy, rozstrzelanych przez Niemców jesienią 1939 r.
W marcu 1945 r. ukonstytuowały się polskie władze gminy Nowa Wieś Wielka. Istniała ona jednak tylko do sierpnia 1945 r., kiedy wcielono ją do gminy Solec Kujawski, przywracając podział administracyjny sprzed wojny. W 1948 r. gromada wiejska Nowa Wieś Wielka posiadała powierzchnię 184 ha i zaludnienie 518 osób.
W 1947 roku w dyskusjach na temat nowego podziału administracyjnego przedstawiciele wsi opowiadali się za przywróceniem gminy Nowa Wieś Wielka. Stanowisko to popierały sąsiednie wsie m.in. Chrośna, Dąbrowy Wielkie, Dobromierz, Leszyce, Łażyn, Prądocin, Kolankowo, Jakubowo i Dąbrówka Kujawska. Reforma administracyjna z 25 września 1954 r. zlikwidowała gminy i gminne rady narodowe, powołując w ich miejsce gromady wraz z gromadzkimi radami narodowymi. Utworzono wówczas gromadę Nowawieś Wielka, w której skład weszły wsie z gminy Solec Kujawski: Nowa Wieś Wielka, Nowa Wioska, Dobromierz, Łażyn i Leszyce oraz z gminy Złotniki Kujawskie: Dziemionna, Jakubowo, Januszkowo, Kolankowo, Prądocin, Tarkowo Dolne. Od 1957 r. w skład gminy weszła również Dąbrowa Wielka, a w 1962 r. przyłączono również większość gromady Brzoza. 1 stycznia 1973 r. powstała gmina Nowa Wieś Wielka.
Od 1 stycznia 1973 r. nazwę wsi zmieniono z „Nowawieś Wielka” na „Nowa Wieś Wielka”. Przejściowo do sołectwa Nowa Wieś Wielka włączono czasowo zlikwidowane sołectwo Dziemionna (1974-1987) oraz Januszkowo (1979-1981).
W latach 1958-1959 wieś została zelektryfikowana. W tym samym czasie zbudowano targowisko wiejskie oraz bazę Gminnej Spółdzielni „Samopomoc Chłopska”. W 1964 roku we wsi zbudowano Wojewódzką Przesypownię Cementu oraz magazyn zbożowego GS o pojemności 200 ton. Uruchomiono także linię autobusową Tarkowo Dolne–Nowa Wieś Wielka–Brzoza (24 km). W latach 70. dokonano szeregu rozbudów i remontów obiektów gminnych. Powstał Zakład Usług Remontowo-Budowlanych Wojewódzkiej Spółdzielni Ogrodniczej i Pszczelarskiej. W 1975 r. zlokalizowano w Nowej Wsi Wielkiej inwestycję centralną o znaczeniu ponadregionalnym - Bazę Produktów Naftowych. W 1978 roku rozpoczęto budowę wodociągu, a rok później pokryto asfaltem drogę Dziemionna-Nowa Wieś Wielka. Pod koniec lat 80. zmodernizowano niektóre drogi lokalne oraz rozpoczęto wznoszenie nowego budynku szkoły. W latach 1991-1992 zbudowano we wsi oświetlenie uliczne, oczyszczalnię ścieków oraz rozpoczęto budowę sieci kanalizacyjnej. Szereg kolejnych inwestycji miał miejsce również po 2000 roku.
Infrastruktura społeczna.
Edukacja.
W okresie międzywojennym we wsi istniała siedmioklasowa szkoła elementarna z polskim językiem nauczania. W 1937 r. szkoła w Złotnikach Kujawskich stała się szkołą zbiorczą, a kilkunastu uczniów z Nowej Wsi Wielkiej zaczęło uczęszczać do tej szkoły począwszy od klasy czwartej.
W 1946 roku we wsi istniała szkoła powszechna. W 1951 r. uczyło się w niej 222 dzieci, a obsadę zapewniało 6 nauczycieli. W latach 1951-1952 zbudowano nowy budynek szkolny w Nowej Wsi Wielkiej. 28 kwietnia 1955 r. w placówce goszczono przybyłą tu z wizytą młodzież z Koreańskiej Republiki Ludowo-Demokratycznej. W latach 60. szkoła nabrała charakteru zbiorczego, gdyż kierowano do niej dzieci z okolicznych wsi, gdzie likwidowano placówki szkolne. Od 1975 r. w gminie istniały już tylko 2 szkoły podstawowe: w Nowej Wsi Wielkiej i Brzozie. Placówkę rozbudowano o salę gimnastyczną, boiska, bieżnię, „miasteczko komunikacyjne” itp. 25 października 1977 r. szkole nadano imię Marii Konopnickiej, a w latach 1989-1997 placówkę rozbudowano. W 1999 r. utworzono gimnazjum, któremu w 2002 r. nadano za patrona Jana Kochanowskiego. Od 1945 do lat 70. XX w. we wsi istniała również Szkoła Przysposobienia Rolniczego.
W 1958 r. w Nowej Wsi Wielkiej otwarto przedszkole, dla którego w 1990 roku oddano do użytku nową siedzibę.
Ochrona zdrowia.
Początki kształtowania się zorganizowanej opieki zdrowotnej w Nowej Wsi Wielkiej sięgają 1951 roku. W latach 1960-1963 wybudowano z funduszy centralnych nowy ośrodek zdrowia, który służył okolicznym miejscowościom należącym do gromady, a później gminy Nowa Wieś Wielka. Od 1999 r. prowadzi działalność jako Samodzielny Publiczny Zakład Opieki Zdrowotnej (SP ZOZ) pod nadzorem Rady Gminy w Nowej Wsi Wielkiej.
Kultura.
Około 1950 r. we wsi otwarto bibliotekę oraz świetlicę w budynku dawnej szkoły. W latach 1961-1962 oddano do użytku Dom Kultury (obecnie siedziba Urzędu Gminy w Nowej Wsi Wielkiej). Mieściła się w nim biblioteka (od 1973 r. Gminna Biblioteka Publiczna), posterunek MO oraz siedziba Prezydium Gromadzkiej Rady Narodowej. W 1964 r. uruchomiono przy świetlicy Klub Rolnika, a rok później Klubokawiarnię „Biedroneczka” .
Pomoc społeczna.
Gminny Ośrodek Pomocy Społecznej w Nowej Wsi Wielkiej powstał 1 maja 1990 roku. Prowadzi on działalność w budynku dawnego przedszkola, a od 1997 r. działają także Świetlica Środowiskowa oraz Ośrodek Profilaktyki Alkoholowej. W 2001 r. oddano do użytku Środowiskowy Dom Samopomocy, gdzie umieszczono również biura Gminnego Ośrodka Pomocy Społecznej.
Gospodarka komunalna.
Zakład Gospodarki Komunalnej w Nowej Wsi Wielkiej otwarto w 1973 roku. Zajmował się utrzymaniem, eksploatacją i konserwacją m.in. sieci wodociągowej, kanalizacyjnej, obsługą oczyszczalni ścieków, wysypiska śmieci, utrzymaniem zieleni i porządku, a także prowadzeniem targowiska.
Ochotnicza Straż Pożarna.
Początki Ochotniczej Straży Pożarnej w Nowej Wsi Wielkiej sięgają kwietnia 1945 r.
W 1965 r. przystąpiono w czynie społecznym do budowy remizy strażackiej, którą oddano do użytku 1 maja 1966 r. W 1981 r. oddano do użytku nową strażnicę OSP.
Posterunek Policji.
Posterunek Milicji Obywatelskiej we wsi otwarto w 1945 r., zaraz po wyzwoleniu spod okupacji hitlerowskiej. W 1954 r. teren działalności objął gromadę, a od 1973 r. gminę Nowa Wieś Wielka. Przed wybudowaniem osobnego budynku posterunek MO mieścił się w budynku administracyjnym Prezydium Gromadzkiej Rady Narodowej..
Poczta.
Placówkę pocztową w Nowej Wsi Wielkiej założono jeszcze w XIX wieku, wzmianki o jej obecności pochodzą z 1883 roku. W 1966 r. poczta w Nowej Wsi Wielkiej obsługiwała 16 miejscowości na pograniczu trzech powiatów: (bydgoski, inowrocławski, szubiński). W 1994 r. oddano do użytku nowy budynek poczty w Nowej Wsi Wielkiej, wybudowany od podstaw na fundamentach starego obiektu.
Statystyka.
Poniżej podano wybrane informacje statystyczne dotyczące wsi Nowa Wieś Wielka na podstawie Banku Danych Lokalnych GUS.
W 1998 r. we wsi Nowa Wieś Wielka mieszkało 1651 osób w 505 gospodarstwach domowych. Narodowy Spis Powszechny 2002 wykazał, że we wsi mieszkało 2141 osób. 6% populacji posiadało wykształcenie wyższe, a 26% - średnie. We wsi znajdowało się 509 budynków ze 657 mieszkaniami, z których co trzecie posiadało 5 izb lub więcej. Tylko 12% mieszkań pochodziło sprzed 1945 roku, zaś 30% wzniesiono w latach 1989-2002.
Narodowy Spis Powszechny 2011 odnotował 2439 mieszkańców Nowe Wsi Wielkiej. W 2013 r. działalność gospodarczą prowadziło 239 podmiotów, w tym 193 osób fizycznych, 46 osób prawnych, 13 spółek handlowych (w tym 1 z udziałem kapitału zagranicznego). Dominowały firmy niewielkie. Tylko 1 przedsiębiorstwo zatrudniało powyżej 50 osób, a 13 – w granicach 10-49 osób.
W latach 2008-2013 oddano do użytku 66 mieszkań – wszystkie w budownictwie indywidualnym. Stanowiło to 17% nowych mieszkań wzniesionych w tym czasie w całej gminie. We wsi znajdowały się: przedszkole gminne (169 dzieci), szkoła podstawowa (314 uczniów) i gimnazjum (161 uczniów). W miejscowości działały również trzy zespoły artystyczne.

</doc>
<doc id="400776" url="https://pl.wikipedia.org/wiki?curid=400776" title="Nowa Wieś Wielka (województwo wielkopolskie)">
Nowa Wieś Wielka (województwo wielkopolskie)

Nowa Wieś Wielka (niem. "Groß Neudorf") – wieś w Polsce położona w województwie wielkopolskim, w powiecie kolskim, w gminie Przedecz.
W latach 1975–1998 miejscowość położona była w województwie konińskim.

</doc>
<doc id="400777" url="https://pl.wikipedia.org/wiki?curid=400777" title="Nowa Wioska (województwo dolnośląskie)">
Nowa Wioska (województwo dolnośląskie)

Nowa Wioska – wieś w Polsce położona w województwie dolnośląskim, w powiecie górowskim, w gminie Góra.
Podział administracyjny.
W latach 1975–1998 miejscowość położona była w województwie leszczyńskim.

</doc>
<doc id="400778" url="https://pl.wikipedia.org/wiki?curid=400778" title="Nowa Wioska (województwo kujawsko-pomorskie)">
Nowa Wioska (województwo kujawsko-pomorskie)

Nowa Wioska – wieś w Polsce położona w województwie kujawsko-pomorskim, w powiecie bydgoskim, w gminie Nowa Wieś Wielka.
W latach 1950–1998 miejscowość położona była w województwie bydgoskim.
Położenie.
Nowa Wioska to wieś sołecka usytuowana na południowym skraju Puszczy Bydgoskiej, gminy Nowa Wieś Wielka oraz powiatu bydgoskiego. Od zachodu graniczy z Nową Wsią Wielką i Tarkowem Dolnym, od wschodu z Dąbrową Wielką, od północy poprzez pas lasu z Leszycami i Dębinką, a od południa poprzez szeroki pas łąk z Dobrogościcami (gmina Złotniki Kujawskie).
Pod względem fizyczno-geograficznym leży w obrębie Pradoliny Toruńsko-Eberswaldzkiej w mezoregionie Kotlina Toruńska.
Charakterystyka.
Nowa Wioska to wieś położona wzdłuż drogi powiatowej 1552C Tarkowo Dolne-Dąbrowa Wielka, połączonej z drogą krajową nr 25. Od północy przylega do Puszczy Bydgoskiej, a od południa otwarta jest na pas łąk o szerokości 2 km, które porastają zatorfiony południowy szlak odpływu wód w Kotlinie Toruńskiej. Wśród łąk znajduje się sieć kanałów melioracyjnych. Miejscowość znajduje się na dziale wodnym Odry i Wisły. Bór sosnowy na północ od wsi porasta pas wydm śródlądowych o wysokości względnej dochodzącej do 15 m. W lesie na północny zachód od wsi znajduje się rezerwat przyrody Tarkowo, w którym chroniony jest bór świeży ze stanowiskiem kserotermicznej wiśni karłowatej. Łącznie w sołectwie Nowa Wioska jest 89 ha gruntów ornych (wyłącznie V i VI klasy bonitacyjnej), 5 ha łąk, 29 ha pastwisk oraz 12 ha lasów.
W miejscowości znajduje się jeden zabytek nieruchomy ujęty w ewidencji zabytków, tj. dom mieszkalny nr 8.
Historia.
W 1748 roku wójt bydgoski nadał osadnikom olęderskim Jerzemu i Matysowi Penknerom kontrakt na założenie wsi Nowawieś Mała, położonej na południe od Nowej Wsi, „"przy granicy tarkowskiej"”. W inwentarzu wójtostwa bydgoskiego z 1766 roku podano, że wieś zamieszkiwało 4 gospodarzy o holenderskich nazwiskach, który uprawiali 71 morgów ziemi uprawnej. Osadnicy opłacali podatki (czynsz, pogłówne, hiberna, gajowe, młynowe) w wysokości 127 złotych polskich. Wieś wzięła nazwę od pobliskiej, starszej wsi olęderskiej Nowawieś (założonej w XVI wieku), którą odtąd nazywano Nowąwsią Wielką. Z mapy topograficznej Friedricha von Schröttera (1798-1802) wynika, że wieś znajdowała się na skraju Puszczy Bydgoskiej na wschód od gościńca wiodącego z Bydgoszczy do Inowrocławia. Na skraju lasu zlokalizowane były pola uprawne, a na południe od nich rozległe łąki służące wypasowi zwierząt.
Wieś rozrosła się wskutek napływu kolonistów niemieckich. Spis miejscowości rejencji bydgoskiej z 1833 r. podaje, że we wsi Nowawieś Mała (niem. "Klein Neudorf") mieszkało 71 osób (wszyscy ewangelicy) w 8 domach. Według opisu Jana Nepomucena Bobrowicza z 1846 r. Nowa Wieś Mała należała do rządowej domeny bydgoskiej. Kolejny spis z 1860 r. podaje, że w miejscowości mieszkało 158 osób (148 ewangelików, 1 katolik, 9 Żydów) w 16 domach. We wsi znajdowała się szkoła elementarna. Miejscowość należała do parafii katolickiej w Pęchowie i ewangelickiej w Bydgoszczy.
Pod koniec XIX wieku nazwę miejscowości zniemczono na Klein Neudorf. Słownik geograficzny Królestwa Polskiego dla roku 1884 podaje, że Nowawieś Mała była wsią położoną w powiecie bydgoskim. Mieszkało tu 209 osób (205 ewangelików, 1 katolik, 3 Żydów) w 27 domach. Nieopodal znajdowała się także Nowawieś Wielka (niem. "Gross Neudorf"), w której mieszkało 291 mieszkańców (228 ewangelików, 55 katolików, 8 Żydów) w 24 domach. Najbliższa poczta znajdowała się w Nowejwsi Wielkiej, a stacja kolejowa i telegraf w Chmielnikach. Jak wynika z podziału wyznaniowego, przytłaczającą większość mieszkańców stanowili Niemcy.
Podczas powstania wielkopolskiego miejscowość znalazła się czasowo pod kontrolą oddziałów polskich usiłujących zbliżyć się do Bydgoszczy. W styczniu 1920 roku na mocy traktatu wersalskiego miejscowość znalazła się w granicach odrodzonej Polski. Zmieniono wówczas nazwę miejscowości na Nowawioska. Spis ludności z dnia 30 września 1921 r. wykazał, że miejscowość wchodząca w skład powiatu bydgoskiego liczyła 163 mieszkańców (4 Polaków, 159 Niemców), którzy zamieszkiwali 31 domów. Była to obok Chrośny, Dąbrowy Wielkiej i Dąbrowy Małej wieś o największym udziale Niemców w populacji.
Do 1934 r. Nowawioska była gminą wiejską o powierzchni 165 ha. Istniało tu 27 gospodarstw należących do mniejszości niemieckiej, które obejmowały łącznie 95% powierzchni wsi. Od 1934 r. wchodziła w skład gromady Dąbrowa Wielka, w gminie Solec Kujawski. We wsi istniała szkoła elementarna z polskim językiem nauczania.
Podczas okupacji niemieckiej wieś wchodziła w skład nowo utworzonej gminy Nowa Wieś Wielka, do czasu gdy gminę tą rozwiązano i wcielono do gminy Solec Kujawski. W 1941 r. miejscowość liczyła 157 mieszkańców. Pod koniec wojny Niemcy zbudowali w pobliżu wsi system umocnień (okopy i bunkry), które ciągnęły się od Dąbrówki Kujawskiej przez łąki i lasy aż do Leszyc. Zakwaterowano do nich ok. 2000 młodych żołnierzy z Hitlerjugend.
W latach 1945-1954 Nowa Wioska wchodziła w skład gromady wiejskiej Dąbrowy Wielkie w gminie Solec Kujawski. W 1948 roku gromada ta posiadała powierzchnię 934 ha i zaludnienie 630 osób. 3 października 1952 r. Zarządzeniem Wojewódzkiej Rady Narodowej w Bydgoszczy osadę Nowa Wioska wyłączono z gromady Dąbrowy Wielkie i utworzono oddzielną gromadę pod taką samą nazwą. Wybory sołtysa w gromadzie odbyły się 20 listopada 1952 r.
W 1948 r. w miejscowości istniała jednoklasowa szkoła powszechna w budynku gminnym. W latach 60. szkoła realizowała program 4-klasowy. W 1974 r. przekształcono ją w punkt filialny szkoły w Nowej Wsi Wielkiej. W 1979 r. szkoła uległa likwidacji, a dzieci przekazano do zbiorczej szkoły gminnej w Nowej Wsi Wielkiej. W końcu lat 40. XX w. w miejscowości założono również punkt biblioteczny.
W latach 1947-1953 w dyskusjach na temat nowego podziału administracyjnego prowadzonych między starostwem bydgoskim a samorządami, przedstawiciele wsi opowiadali się za przywróceniem gminy Nowa Wieś Wielka. Po reformie administracyjnej z 25 września 1954 r. miejscowość znalazła się jako jedno z 16 sołectw w gromadzie Nowawieś Wielka. W latach 1961-1964 wieś zelektryfikowano, a w 1966 r. utwardzono drogę Tarkowo Dolne- Dąbrowy Wielkie. Od 1 stycznia 1973 r. nazwę wsi zmieniono z „Nowawioska” na Nowa Wioska.
Statystyka.
Poniżej podano wybrane informacje statystyczne dotyczące wsi Nowa Wioska na podstawie Banku Danych Lokalnych GUS.
Narodowy Spis Powszechny 2002 wykazał, że we wsi Nowa Wioska mieszkało 106 osób w 32 gospodarstwach domowych. Wykształcenie wyższe lub średnie posiadało 11% populacji. We wsi znajdowało się 24 budynków z 28 mieszkaniami. Połowa mieszkań została wzniesiona przed 1945 rokiem, a 4 w latach 1989-2002.
Narodowy Spis Powszechny 2011 odnotował 112 mieszkańców wsi. Było to znacznie mniej niż w II połowie XIX wieku. W 2013 r. działalność gospodarczą prowadziło 11 podmiotów – wszystkie to osoby fizyczne. W latach 2008-2013 oddano do użytku 5 mieszkań, co stanowiło zaledwie 1,3% nowych mieszkań wzniesionych w tym czasie w całej gminie.

</doc>
<doc id="400780" url="https://pl.wikipedia.org/wiki?curid=400780" title="Nowa Wioska (województwo pomorskie)">
Nowa Wioska (województwo pomorskie)

Nowa Wioska (niem. "Neudörfchen") – osada w Polsce położona w województwie pomorskim, w powiecie kwidzyńskim, w gminie Gardeja.
W latach 1975–1998 miejscowość położona była w województwie elbląskim.
We wsi majątek miał Otto Friedrich von der Groeben, niemiecki dowódca i podróżnik, badający głównie Afrykę pod koniec XVII w. Z Nową Wioską związana jest Justyna Dysarz – wielokrotna medalistka Mistrzostw Polski w Ujeżdżeniu, reprezentantka Polski na zawodach międzynarodowych, w tym na Mistrzostwach Europy.
Zabytki.
Według rejestru zabytków NID na listę zabytków wpisane są:
We wsi znajduje się pałac eklektyczny, przebudowany w XIX w. na wzór francuskiego chateau, posiada skrzydła boczne i półowalny ryzalit w elewacji ogrodowej. Przy pałacu zabudowania gospodarcze z XVIII i XIX w., w skład których wchodzi paradna stajnia, spichlerz i tzw. stary klasztor. W rozległym parku liczne okazy zabytkowych i egzotycznych drzew oraz współczesne rzeźby koni. Majętność znana od 1567, gdy była w rękach rodu Heydeck. W XVII w. włości te objęła rodzina von Kerssenstein, a w 1693 ród von Groeben, który przebywał tu do 1945 wraz z rodem Krasuckich z rodu Krajewskich.
Stadnina.
W Nowej Wiosce znajduje się stadnina koni. Założona w 1948 roku, kiedy to zaczęto organizować stadninę koni zimnokrwistych, przekształconą w latach siedemdziesiątych na stadninę półkrwi. Funkcjonowała jako Państwowe Gospodarstwo Rolne – "Stadnina Koni Nowa Wioska". W 1994 po przekształceniu jako "Stadnina Koni Skarbu Państwa Nowa Wioska". Potem ponownie przekształcona w spółkę kapitałową. Od 2002 po prywatyzacji jako "Stadnina Koni Nowa Wioska Gospodarstwo Rolne Ewa Janiak".

</doc>
<doc id="400781" url="https://pl.wikipedia.org/wiki?curid=400781" title="Nowa Wioska (województwo wielkopolskie)">
Nowa Wioska (województwo wielkopolskie)

Nowa Wioska – wieś w Polsce położona w województwie wielkopolskim, w powiecie kolskim, w gminie Olszówka.
W latach 1975–1998 miejscowość położona była w województwie konińskim.

</doc>
<doc id="400782" url="https://pl.wikipedia.org/wiki?curid=400782" title="Nowa Wola (województwo kujawsko-pomorskie)">
Nowa Wola (województwo kujawsko-pomorskie)

Nowa Wola – wieś w Polsce położona w województwie kujawsko-pomorskim, w powiecie włocławskim, w gminie Choceń.
W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 188 mieszkańców. Jest czternastą co do wielkości miejscowością gminy Choceń.

</doc>
<doc id="400783" url="https://pl.wikipedia.org/wiki?curid=400783" title="Nowa Wola (województwo lubelskie)">
Nowa Wola (województwo lubelskie)

Nowa Wola () – wieś w Polsce położona w województwie lubelskim, w powiecie lubartowskim, w gminie Serniki.
Największa wieś w gm. Serniki.
W latach 1975–1998 miejscowość położona była w województwie lubelskim.
Wieś jest podzielona na dwa sołectwa "Nowa Wola" I i "Nowa Wola" II. Według Narodowego Spisu Powszechnego z roku 2011 wieś liczyła 960 mieszkańców.

</doc>
<doc id="400784" url="https://pl.wikipedia.org/wiki?curid=400784" title="Nowa Wola (województwo podlaskie)">
Nowa Wola (województwo podlaskie)

Nowa Wola – wieś w Polsce położona w województwie podlaskim, w powiecie białostockim, w gminie Michałowo. Obowiązki sołtysa pełni Ewelina Świerżewska.
Wieś jest siedzibą sołectwa Nowa Wola w skład którego wchodzą: Nowa Wola i Tokarowszczyzna.
Opis.
W latach 1975–1998 miejscowość położona była w województwie białostockim.
Nowa Wola jest siedzibą prawosławnej parafii Narodzenia św. Jana Chrzciciela – we wsi znajduje się cerkiew parafialna oraz cmentarz z kaplicą Zaśnięcia Przenajświętszej Bogurodzicy. 
Natomiast wierni kościoła rzymskokatolickiego należą do parafii Opatrzności Bożej w Michałowie.
W przekazanym przez parafię prawosławną dawnym budynku szkolnym, pod numerem 89, mieści się siedziba Fundacji Nowa Wola, która prowadzi Warsztat Terapii Zajęciowej dla osób niepełnosprawnych umysłowo. 
Do 30 grudnia 2017 r. w dawnej szkole mieściła się też siedziba Fundacji Podlaskie Hospicjum Onkologiczne, prowadzącej społeczne Hospicjum Domowe pw. Proroka Eliasza . Od stycznia 2018 r. Fundacja zmieniła nazwę na Hospicjum Proroka Eliasza i ma siedzibę w Michałowie.
Według spisu ludności z 30 września 1921 roku w Nowej Woli mieszkały 224 osoby w 43 domach. Większość mieszkańców wsi zadeklarowała narodowość białoruską (215 osób), pozostali podali narodowość polską (9 osób). Pod względem wyznaniowym dominowali prawosławni (216 osób), pozostali podali wyznanie rzymskokatolickie (8 osób).
W przeszłości mieszkańcy wsi powszechnie używali między sobą gwary języka białoruskiego. W 1980 r., w ramach badań dialektologicznych przeprowadzonych w Nowej Woli pod kierunkiem Janusza Siatkowskiego odnotowano, że "podstawowym środkiem porozumiewania się mieszkańców jest gwara białoruska". Jednak w związku z migracją ludności wiejskiej do ośrodków miejskich, gwara ta jest pielęgnowana jedynie przez starsze pokolenie mieszkańców wsi, co w konsekwencji doprowadzi do jej wymarcia w najbliższej przyszłości.

</doc>
<doc id="400785" url="https://pl.wikipedia.org/wiki?curid=400785" title="Bielice Nowe">
Bielice Nowe

Bielice Nowe (do 2011 "Nowe Bielice") – wieś w Polsce położona w województwie wielkopolskim, w powiecie czarnkowsko-trzcianeckim, w gminie Krzyż Wielkopolski.
W latach 1975–1998 miejscowość położona była w województwie pilskim.

</doc>
<doc id="400786" url="https://pl.wikipedia.org/wiki?curid=400786" title="Nowe Bielice">
Nowe Bielice

Nowe Bielice (do 1945 niem. "Neu Belz") – wieś w Polsce położona na Równinie Białogardzkiej, w województwie zachodniopomorskim, w powiecie koszalińskim, w gminie Biesiekierz. Położona jest w odległości około 7 km na północny wschód od Biesiekierza (siedziby władz gminy), około 5 km od Koszalina (siedziby władz powiatu) oraz około 153 km od Szczecina (siedziby władz województwa).
Według danych z 16 lipca 2015 r. miała 1010 mieszkańców.
Dominującą funkcją miejscowości Nowe Bielice jest funkcja mieszkaniowa oraz usługowo-produkcyjna, w mniejszym rolnicza i turystyczna. W ostatnich latach obserwuje się wyraźną tendencje wzrostową liczby ludności, bowiem bardzo intensywnie rozwija się budownictwo jednorodzinne. Jest to druga – za Starymi Bielicami, a przed Biesiekierzem – miejscowość co do liczby mieszkańców w gminie.
Zasoby kulturowe.
Pierwszymi właścicielami dóbr ziemskich od XIII w. byli Bevenhusenowie, a od 2. poł. XV w. do XIX w. – ród von Schmelingów. Kolejni właściciele to Friedrich von Wedell (1804), porucznik Friedrich Ladewig (1851) i Hugo Radoll (pocz. XX w.). W latach 30. majątek rozparcelowano. Wzniesiony jeszcze przed 1560 r. gotycki kościół filialny parafii w Starych Bielicach już nie istnieje.
We wsi znajduje się zespół pałacowo-parkowy:
Na terenie Nowych Bielic znajduje się świetlica wiejska, w której odbywają się spotkania społeczności lokalnej, zajęcia pozalekcyjne dla dzieci i imprezy okolicznościowe. Swoją siedzibę ma także Koszaliński Bank Żywności.
Gospodarka.
Do końca 2008 roku w Nowych Bielicach zarejestrowano 79 podmiotów gospodarczych. Na przełomie ostatnich lat powstało tu wiele nowych firm m.in.: zakład przerobu drewna – produkcja półfabrykatów klejowych przeznaczonych dla okien i drzwi, hotel z basenem (zamknięty), stolarnia, tartak czy Dom Pogodnej Starości.
Sieć komunikacyjna.
Przez miejscowość Nowe Bielice przebiegają drogi gminne. Najistotniejszą jest prowadząca do Drogi Wojewódzkiej nr 112 droga gminna, która w 2009 roku została w pełni zmodernizowana. Połączenie z Koszalinem umożliwiały autobusy komunikacji miejskiej linii nr „5" (MZK Koszalin) – zlikwidowanej 01.02.2009 r. z powodu jej deficytowości. Obecnie na tej trasie swoje usługi świadczy prywatna firma transportowa.
Polityka.
W Nowych Bielicach mieszka poseł IV i V kadencji Jan Łączny.

</doc>
<doc id="400788" url="https://pl.wikipedia.org/wiki?curid=400788" title="Nowe Biskupice (województwo lubuskie)">
Nowe Biskupice (województwo lubuskie)

Nowe Biskupice (niem. "Neu Bischofsee") – wieś sołecka w Polsce położona w województwie lubuskim, w powiecie słubickim, w gminie Słubice.
Od 1873 do 1945 r. wieś wchodziła w skład powiatu Weststernberg w rejencji frankfurckiej pruskiej prowincji Brandenburgia.
W latach 1975–1998 miejscowość położona była w województwie gorzowskim.
W miejscowości działała Ferma Tuczu Trzody w Nowych Biskupicach należąca do Rolniczej Spółdzielni Produkcyjnej „Nadodrze” w Kunowicach.
Wieś położona jest nad potokiem Lisia, przy drodze wojewódzkiej nr 137 Słubice – Trzciel.
W pobliżu wsi znajduje się jezioro Sułek, nad którym ulokowana jest osada Sułówek.

</doc>
<doc id="400789" url="https://pl.wikipedia.org/wiki?curid=400789" title="Nowe Biskupice (województwo mazowieckie)">
Nowe Biskupice (województwo mazowieckie)

Nowe Biskupice – wieś w Polsce położona w województwie mazowieckim, w powiecie grójeckim, w gminie Warka.
W latach 1975–1998 miejscowość położona była w województwie radomskim.
Nazwa.
Nazwa wsi wywodzi się od przynależności tych terenów do biskupów poznańskich.
Na początku XX wieku mieszkańcy Nowych Biskupic nazywali swą miejscowość "Błagodatnoje", a pod koniec stulecia ludność okolicznych wsi określała ją prześmiewczo mianem "Kacapy". Do 19 lipca 1924 wieś nosiła nazwę: Błagodatne, która została zmieniona na Biskupice Nowe (gmina Drwalewo, powiat grójecki).
Historia.
Po powstaniu styczniowym w 1868 roku ukaz carski spowodował konfiskatę wielu majątków kościelnych. Tak też stało się z gruntami Biskupic, które należały do diecezji poznańskiej. W 1873 roku wieś została zasiedlona dwustoma rosyjskimi staroobrzędowcami z Prus Wschodnich. Wkrótce jednak zjednoczyli się oni z prawosławiem stając się w ten sposób jednowiercami. Początkowo wierni jednowierczy z Nowych Biskupic należeli do oddalonej o 360 wiorst parafii działającej przy cerkwi Opieki Matki Boskiej w Karolinie w gminie Pokrowsk (świątynia ta przetrwała do dziś i funkcjonuje obecnie jako Kościół Świętej Rodziny). Z powodu znacznej odległości proboszcz jedynie dwa razy w roku mógł odwiedzić swoich parafian celem zaspokojenia ich potrzeb religijnych. Dlatego też mieszkańcy Nowych Biskupic podjęli decyzję o wzniesieniu niewielkiej cerkwi w ich miejscowości. Inicjatorem budowy i skarbnikiem komitetu budowlanego był chłop Afanazy Wysocki. Wśród ofiarodawców budowy świątyni znalazł się m.in. ks. Jan Kronsztadzki, który ofiarował na ten cel 500 rubli. Niebiańskim patronem świątyni obrano św. Aleksandra Newskiego. Cerkiew zbudowano z drewna i pokryto blachą. Nad nawą główną umieszczono 5 wieżyczek zwieńczonych kopułami. Kruchtę zaś nadbudowano dzwonnicą, którą zwieńczono hełmem i sygnaturką na jej szczycie. Uroczystej konsekracji cerkwi dokonano 19 grudnia 1894 roku. Parafia liczyła wówczas 125 osób. Cmentarz parafialny ulokowano niespełna kilometr na północ od świątyni, na niewielkim żwirowym pagórku (jego rudymenty zachowały się do dnia obecnego).
W czasach najlepszej świetności miejscowej diaspory rosyjskiej Biskupice zamieszkały rodziny Lichowych, Żełtonosów, Bondarowów, Wasilijewów, Trypolinów, Szerochowych, Moisijenków i Micinów. Jedną z najzamożniejszych rodzin byli Chodorwiczowie.
Z biegiem lat rdzennie rosyjska ludność prawosławna zaczęła wymierać, młodzi zaś asymilowali się wtapiając w polskie rodziny. Przejmowali tutejsze obyczaje i odchodzili od swoich korzeni. Jednak prawdziwy kres istnienia diaspory rosyjskiej przyniosły powojenne przesiedlenia ludności etnicznie niepolskiej do ZSRR oraz prześladowania tych, którzy zostali. Cerkiew podupadła i w związku z niewielką liczbą wiernych podjęto decyzję o jej zamknięciu w 1958 roku. Jej wyposażenie wywieziono do nowo powstałej wówczas parafii prawosławnej w Zielonej Górze, gdzie do dnia dzisiejszego zachowało się w tamtejszej świątyni parafialnej. Jeszcze w tym samym roku biskupicka cerkiew z niewyjaśnionych przyczyn spłonęła. Dziś po świątyni pozostały przerośnięte trawą granitowe fundamenty i otaczające je wiekowe lipy.
W pobliżu cerkwi podczas II wojny światowej pochowani zostali niemieccy żołnierze, których część grobów została ekshumowana pod koniec lat 90. XX wieku.

</doc>
<doc id="400790" url="https://pl.wikipedia.org/wiki?curid=400790" title="Budy Nowe">
Budy Nowe

Budy Nowe – wieś sołecka w Polsce położona w województwie łódzkim, w powiecie kutnowskim, w gminie Łanięta.
W latach 1975–1998 miejscowość administracyjnie należała do województwa płockiego.
Zobacz też: Nowe Budy

</doc>
<doc id="400791" url="https://pl.wikipedia.org/wiki?curid=400791" title="Czaple Nowe">
Czaple Nowe

Czaple Nowe (do końca 2017 roku "Nowe Czaple") – wieś w Polsce położona w województwie kujawsko-pomorskim, w powiecie włocławskim, w gminie Lubień Kujawski.
W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 98 mieszkańców. Jest 27. co do wielkości miejscowością gminy Lubień Kujawski.

</doc>
<doc id="400792" url="https://pl.wikipedia.org/wiki?curid=400792" title="Nowe Czaple (województwo lubuskie)">
Nowe Czaple (województwo lubuskie)

Nowe Czaple (do 1936 niem. "Neu Tschöpeln", 1936–1945 "Birkenstedt/Oberlausitz") – wieś w Polsce położona w województwie lubuskim, w powiecie żarskim, w gminie Trzebiel.
W latach 1975–1998 miejscowość położona była w województwie zielonogórskim.
Obecną nazwę wsi zatwierdzono administracyjnie 12 listopada 1946.

</doc>
<doc id="400793" url="https://pl.wikipedia.org/wiki?curid=400793" title="Nowe Czaple (województwo pomorskie)">
Nowe Czaple (województwo pomorskie)

Nowe Czaple (dodatkowa nazwa w j. kaszub. Nowé Czaple) – wieś w Polsce, położona w województwie pomorskim, w powiecie kartuskim, w gminie Stężyca, w pobliżu jezior Ostrzyckiego i Sołeckiego na obszarze Kaszubskiego Parku Krajobrazowego. 
W latach 1975–1998 miejscowość położona była w województwie gdańskim.
Nowe Czaple 31 grudnia 2014 r. miały 182 stałych mieszkańców, z których 182 osoby mieszkały w głównej części wsi. Nowe Czaple mają także nazwaną część wsi Czapielski Młyn.
Nowe Czaple są częścią sołectwa Czaple, w skład którego wchodzą także wieś Stare Czaple i część wsi Czapielski Młyn. 
Na wschód od miejscowości znajduje się okrążony z trzech stron przez Jezioro Ostrzyckie rezerwat przyrody Ostrzycki Las.

</doc>
<doc id="400794" url="https://pl.wikipedia.org/wiki?curid=400794" title="Nowe Dwory (województwo małopolskie)">
Nowe Dwory (województwo małopolskie)

Nowe Dwory – wieś w Polsce, położona w województwie małopolskim, w powiecie wadowickim, w gminie Brzeźnica.
W latach 1975–1998 wieś położona była w województwie bielskim.
Nowe Dwory zajmują obszar 2,31 km². W 2011 liczba mieszkańców wynosiła 448 osób, w tym 226 kobiet i 222 mężczyzn.
Wieś leży na pograniczu Pogórza Wielickiego i Kotliny Oświęcimskiej z płynącą jej dnem Wisłą. 
Rejestr poborowy woj. krakowskiego z roku 1581 nie wykazuje tej wioski. Prawdopodobnie wieś ta wyłoniła się po XIX-wiecznych parcelacjach z istniejącej wcześniej wsi Owsianka, która w tej chwili jest przysiółkiem Nowych Dworów.
Była zawsze wsią szlachecką. Nowe Dwory posiadają zabytkowy krzyż, który został odrestaurowany w 2000 roku. Znajduje się tutaj zabytkowy dworek.

</doc>
<doc id="400795" url="https://pl.wikipedia.org/wiki?curid=400795" title="Nowe Dwory (województwo wielkopolskie)">
Nowe Dwory (województwo wielkopolskie)

Nowe Dwory – wieś w Polsce położona w województwie wielkopolskim, w powiecie czarnkowsko-trzcianeckim, w gminie Wieleń.
Historia.
Druga (po Olędrach Ujskich) osada olęderska w Wielkopolsce, założona w 1601.
W latach 1975–1998 miejscowość położona była w województwie pilskim.

</doc>
<doc id="400796" url="https://pl.wikipedia.org/wiki?curid=400796" title="Nowe (województwo łódzkie)">
Nowe (województwo łódzkie)

Nowe – wieś w Polsce położona w województwie łódzkim, w powiecie kutnowskim, w gminie Krośniewice.
Nowe od XV w. jest siedzibą rzymskokatolickiej parafii św. Floriana. 
Wieś szlachecka położona była w drugiej połowie XVI wieku w powiecie łęczyckim województwa łęczyckiego. 
W kościele parafialnym tej miejscowości, 15 listopada 1911 r., wziął ślub z Heleną Ryźlak (zm. ok. 1975 r.) pierwszy prezydent Łodzi w niepodległej Polsce – Aleksy Rżewski. W tym samym dniu (po ślubie Rżewskiego), odbył się pogrzeb malarza Wojciecha Piechowskiego, który zginął 13 listopada w wypadku drogowym pod Skłótami, przygnieciony bryczką przewróconą przez spłoszone konie. Stała ekspozycja prac Wojciecha Piechowskiego znajduje się w Muzeum Ziemi Zawkrzeńskiej w Mławie.
W latach 1975–1998 miejscowość położona była w województwie płockim.
25 czerwca 2021 r. w Szkole Podstawowej im. gen. Władysława Andersa w Nowem odbyło się uroczyste odsłonięcie i poświęcenie pomnika gen. Władysława Andersa, sfinansowanego przez Biuro Upamiętniania Walk i Męczeństwa IPN.
Zabytki.
Według rejestru zabytków NID na listę zabytków wpisane są obiekty:

</doc>
<doc id="400797" url="https://pl.wikipedia.org/wiki?curid=400797" title="Nowe (województwo świętokrzyskie)">
Nowe (województwo świętokrzyskie)

Nowe – wieś sołecka w Polsce położona w województwie świętokrzyskim, w powiecie opatowskim, w gminie Ożarów.
W latach 1975–1998 miejscowość położona była w województwie tarnobrzeskim.
Położenie.
Wieś położona we wschodniej części województwa świętokrzyskiego, nad Wisłą. Znajduje się w dolince ustawionej poprzecznie do doliny rzeki. Jest to typ ulicówki – zabudowania rozmieszczone są wzdłuż drogi biegnącej dnem dolinki. Wieś otaczają wiśniowe sady oraz lasy.
Dojazd do wsi drogą lokalną z Szymanówki, gdzie znajduje się skrzyżowanie z drogą krajową nr 74 (Kielce–Zamość).

</doc>
<doc id="400798" url="https://pl.wikipedia.org/wiki?curid=400798" title="Nowe Zalesie (województwo mazowieckie)">
Nowe Zalesie (województwo mazowieckie)

Nowe Zalesie – wieś w Polsce położona w województwie mazowieckim, w powiecie mińskim, w gminie Siennica.
W latach 1975–1998 miejscowość położona była w województwie siedleckim.

</doc>
<doc id="400799" url="https://pl.wikipedia.org/wiki?curid=400799" title="Nowica (województwo dolnośląskie)">
Nowica (województwo dolnośląskie)

Nowica (niem. "Neuhaus") – wieś w Polsce położona w województwie dolnośląskim, w powiecie oleśnickim, w gminie Dobroszyce.
Podział administracyjny.
W latach 1975–1998 miejscowość położona była w województwie wrocławskim.

</doc>
<doc id="400800" url="https://pl.wikipedia.org/wiki?curid=400800" title="Wiesław Kot">
Wiesław Kot

Wiesław Kot (ur. 2 stycznia 1959) – polski publicysta, wykładowca uniwersytecki, od lutego 2007 do 2008 roku zastępca redaktora naczelnego tygodnika „Wprost”.
Życiorys.
Jest doktorem nauk humanistycznych z zakresu literatury współczesnej. Wykłada w poznańskich uczelniach: Uniwersytecie im. Adama Mickiewicza, Uniwersytecie Ekonomicznym oraz Wyższej Szkole Umiejętności Społecznych.
Zajmuje się publicystyką związaną z filmem, literaturą oraz innymi obszarami kultury. Z pismem „Wprost” był związany od 1988. W latach 1999–2001 był szefem działu kultury. Potem odszedł do „Newsweek Polska”, gdzie kierował działem kultury do końca 2004 roku. Po rezygnacji Mariusza Szczygła wspólnie z Beatą Sadowską prowadził talk show „Na każdy temat” w Telewizji Polsat. Od 2005 był jednym ze stałych felietonistów „Wprost” i zastępcą redaktora naczelnego.
Jest też autorem audycji filmowej „Kino Kota” w Radiu Tok FM oraz programu „Seans sensacji” w stacji Kino Polska. Przez pewien czas prowadził także wraz z Pawłem Zarzecznym program publicystyczny „Pogromcy hitów”, emitowany na antenie TV4. Jest też autorem książek.

</doc>
<doc id="400801" url="https://pl.wikipedia.org/wiki?curid=400801" title="Nowica (województwo małopolskie)">
Nowica (województwo małopolskie)

Nowica (dodatkowa nazwa w j. łemkow. Нoвиця, trb. "Nowycia") – wieś w Polsce położona w województwie małopolskim, w powiecie gorlickim, w gminie Uście Gorlickie.
W latach 1975–1998 miejscowość położona była w województwie nowosądeckim.
Położenie geograficzne.
Osada położona jest w Beskidzie Niskim, nad potokiem Przysłup, wpadającym do zalewu Klimkówka. Nad miejscowością od północy góruje masyw Magury Małastowskiej.
Historia.
Nowica istniała już na początku XVI wieku w dobrach rodu Gładyszów. We wsi zachowane jest wiele łemkowskich chyż oraz greckokatolicka cerkiew pw. św. Paraskewy, gdzie są celebrowane msze w obrządku greckokatolickim. Cerkiew ta została zbudowana w 1843 roku. Wewnątrz znajduje się ikonostas z XVIII wieku oraz polichromia z 1927 roku.
W Nowicy znajduje się też greckokatolicka kaplica Zaśnięcia Bogurodzicy, gdzie co roku 28 sierpnia odbywa się odpust. Nieopodal kaplicy stoi tablica pamiątkowa Bohdana Ihora Antonycza (1909–1937), poety ukraińskiego, który urodził się w Nowicy. Obok pomnika znajduje się stara plebania greckokatolicka, która w 2004 roku została przekazana przez metropolitę greckokatolickiego abpa Jana Martyniaka bractwu młodzieży greckokatolickiej „Sarepta”.
W Nowicy i sąsiednim Przysłupie (Przysłopie) ludność zajmowała się wyrobem przedmiotów z drewna, tradycja ta przetrwała do dziś i w niektórych domach można kupić drewniane łyżki.
Zabytki.
Obiekty wpisane do rejestru zabytków nieruchomych województwa małopolskiego:

</doc>
<doc id="400803" url="https://pl.wikipedia.org/wiki?curid=400803" title="Nowica (województwo warmińsko-mazurskie)">
Nowica (województwo warmińsko-mazurskie)

Nowica (niem. "Neumark") – wieś w Polsce położona w województwie warmińsko-mazurskim, w powiecie braniewskim, w gminie Wilczęta.
W latach 1975–1998 miejscowość położona była w województwie elbląskim.
Wieś lokowana w XIV w. We wsi barokowy kościół parafialny pw. Matki Boskiej Częstochowskiej, wybudowany w XVIII w., wieże dobudowano w 1896 r.
Zobacz też: Nowica

</doc>
<doc id="400804" url="https://pl.wikipedia.org/wiki?curid=400804" title="Nowice (województwo dolnośląskie)">
Nowice (województwo dolnośląskie)

Nowice (niem. "Neudorf") – wieś w Polsce położona w województwie dolnośląskim, w powiecie świdnickim, w gminie Jaworzyna Śląska.
Podział administracyjny.
W latach 1975–1998 miejscowość położona była w województwie wałbrzyskim.
Kult religijny.
Kościół należy do parafii Wniebowzięcia NMP w Wierzbnej.
Znane osoby.
W Nowicach, w roku 1949, urodził się polski kolarz i olimpijczyk Tadeusz Mytnik.

</doc>
<doc id="400806" url="https://pl.wikipedia.org/wiki?curid=400806" title="Nowice (województwo zachodniopomorskie)">
Nowice (województwo zachodniopomorskie)

Nowice (niem. "Neuwitz") – wieś w Polsce położona w województwie zachodniopomorskim, w powiecie pyrzyckim, w gminie Lipiany.
Wieś Neuwitz powstała w XIX wieku jako przysiółek oddalonych o trzy kilometry Pstrowic (niem. "Pitzerwitz") i wchodziła w skład ówczesnego powiatu myśliborskiego (niem. "Landkreis Soldin", "Kreis Soldin"), będącego częścią Prowincji Brandenburskiej (niem. "Provinz Brandenburg"). Po drugiej wojnie światowej, w wyniku decyzji mocarstw (konferencja jałtańska), Pomorze Zachodnie przypadło w udziale Polsce. Miejsce niemieckich mieszkańców, uciekających przed ofensywą Armii Czerwonej i wypędzonych w głąb Niemiec, w kolejnych latach zajęli Polacy, przybywający ze zniszczonego wojną, tworzącego się państwa polskiego. Byli oni zachęcani przez komunistyczne władze obietnicami otrzymania pozostawionych przez Niemców ziem, domostw i gospodarstw rolnych. 
2 września 1945 r. do Neuwitz przybyła grupa osadników z miejscowości Skotniki w ówczesnym powiecie koneckim (obecnie powiat piotrkowski). Nadali oni zasiedlonej wsi nazwę "Nowe Skotniki", na cześć miejscowości z której przybyli. Nazwa ta, podobnie jak inne przejściowe nazwy "Zemgowo" i "Zagórne", nie utrwaliła się. Decyzją Komisji Ustalania Nazw Miejscowości, która pracowała na tzw. Ziemiach Odzyskanych w latach 1945-1948, wieś otrzymała nazwę Nowice. Zasiedlenie wsi przez polskich osadników upamiętnia tablica umocowana na głazie "księdze" (foto). 
W latach 1975–1998 miejscowość położona była w województwie szczecińskim.

</doc>
<doc id="400807" url="https://pl.wikipedia.org/wiki?curid=400807" title="Nowina (województwo dolnośląskie)">
Nowina (województwo dolnośląskie)

Nowina – wieś w Polsce położona w województwie dolnośląskim, w powiecie ząbkowickim, w gminie Ziębice.
Podział administracyjny.
W latach 1975–1998 miejscowość położona była w województwie wałbrzyskim.
Demografia.
Według Narodowego Spisu Powszechnego (marzec 2011 r.) liczyła 67 mieszkańców. Jest jedną z 4 najmniejszych miejscowości gminy Ziębice (każda z nich ma mniej niż 100 mieszkańców).
Kultura i sztuka.
Nieformalne miejsce spotkań dolnośląskiego stowarzyszenia Nowinart zajmującego się promocją sztuki oraz prowadzeniem warsztatów w zakresie fotografii oraz sztuk plastycznych. 

</doc>
<doc id="400808" url="https://pl.wikipedia.org/wiki?curid=400808" title="Nowina (województwo warmińsko-mazurskie)">
Nowina (województwo warmińsko-mazurskie)

Nowina (niem. "Neuendorf auf der Höhe") – wieś w Polsce położona w województwie warmińsko-mazurskim, w powiecie elbląskim, w gminie Elbląg. Leży na południowo-zachodnim skraju Wysoczyzny Elbląskiej.
Wieś okręgu sędziego ziemskiego Elbląga w XVII i XVIII wieku. W latach 1975–1998 miejscowość położona była w województwie elbląskim.

</doc>
<doc id="400809" url="https://pl.wikipedia.org/wiki?curid=400809" title="Nowina (powiat czarnkowsko-trzcianecki)">
Nowina (powiat czarnkowsko-trzcianecki)

Nowina – wieś w Polsce położona w województwie wielkopolskim, w powiecie czarnkowsko-trzcianeckim, w gminie Lubasz.
W latach 1975–1998 miejscowość położona była w województwie pilskim.
W pobliżu wsi wypływa Miała.

</doc>
<doc id="400810" url="https://pl.wikipedia.org/wiki?curid=400810" title="Nowinka (województwo warmińsko-mazurskie)">
Nowinka (województwo warmińsko-mazurskie)

Nowinka – wieś w Polsce położona w województwie warmińsko-mazurskim, w powiecie elbląskim, w gminie Tolkmicko na obszarze Parku Krajobrazowego Wysoczyzny Elbląskiej.
W latach 1975–1998 miejscowość położona była w województwie elbląskim.
Inne miejscowości o nazwie Nowinka: Nowinka

</doc>
<doc id="400811" url="https://pl.wikipedia.org/wiki?curid=400811" title="Nowinki (gmina Wojcieszków)">
Nowinki (gmina Wojcieszków)

Nowinki – kolonia w Polsce położona w województwie lubelskim, w powiecie łukowskim, w gminie Wojcieszków.
Wierni Kościoła rzymskokatolickiego należą do parafii Najświętszego Serca Pana Jezusa w Wojcieszkowie.
W latach 1975–1998 miejscowość położona była w województwie siedleckim.

</doc>
<doc id="400812" url="https://pl.wikipedia.org/wiki?curid=400812" title="Nowinki (województwo łódzkie)">
Nowinki (województwo łódzkie)

Nowinki – wieś w Polsce położona w województwie łódzkim, w powiecie piotrkowskim, w gminie Ręczno.
W latach 1975–1998 miejscowość położona była w województwie piotrkowskim.
Zobacz też: Nowinki 

</doc>
<doc id="400813" url="https://pl.wikipedia.org/wiki?curid=400813" title="Nowinki (województwo wielkopolskie)">
Nowinki (województwo wielkopolskie)

Nowinki – wieś w Polsce położona w województwie wielkopolskim, w powiecie poznańskim, w gminie Mosina.
W latach 1975–1998 miejscowość położona była w województwie poznańskim.
We wsi stoi zabytkowa szkoła z 1913 oraz szachulcowy dom z pierwszej połowy XIX wieku (nr 11). 
Niedaleko wsi znajdował się nazistowski obóz pracy. Początkowo dla brytyjskich jeńców, a od 1942 dla polskich więźniów z Rawicza. Około 2 km od wsi, w lesie jest miejsce, w którym hitlerowcy rozstrzelali w 1940 dwustu Polaków. Zwłoki pochowano w zbiorowych mogiłach. Stoi tam głaz z tablicą pamiątkową.
Zobacz też: Nowinki 

</doc>
<doc id="400814" url="https://pl.wikipedia.org/wiki?curid=400814" title="Nowiny (województwo dolnośląskie)">
Nowiny (województwo dolnośląskie)

Nowiny – wieś w Polsce położona w województwie dolnośląskim, w powiecie wrocławskim, w gminie Kobierzyce.
Podział administracyjny.
W latach 1975–1998 miejscowość położona była w województwie wrocławskim.
Demografia.
Według Narodowego Spisu Powszechnego (III 2011 r.) liczyły 77 mieszkańców. Są najmniejszą miejscowością gminy Kobierzyce.

</doc>
<doc id="400816" url="https://pl.wikipedia.org/wiki?curid=400816" title="Nowiny (powiat włocławski)">
Nowiny (powiat włocławski)

Nowiny – wieś w Polsce położona w województwie kujawsko-pomorskim, w powiecie włocławskim, w gminie Chodecz.
W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 75 mieszkańców. Jest 21. co do wielkości miejscowością gminy Chodecz.

</doc>
<doc id="400818" url="https://pl.wikipedia.org/wiki?curid=400818" title="Nowiny (województwo podkarpackie)">
Nowiny (województwo podkarpackie)

Nowiny – wieś w Polsce położona w województwie podkarpackim, w powiecie stalowowolskim, w gminie Radomyśl nad Sanem.
W latach 1975–1998 miejscowość położona była w województwie tarnobrzeskim.
Ostatnim wójtem gminy Nowiny był p. Franciszek Buchaj, wielce zasłużony dla wsi. Natomiast pierwszym sołtysem, po wprowadzeniu gmin zbiorowych w 1935 r. został Józef Sowa.
Historia do I wojny światowej.
Pierwszą wzmiankę o Nowinach spotykamy w Liber Beneficiorum Jana Długosza, który wieś Nowiny kojarzy ze Skowierzynem Drugim, gdzie pisze: „ Wioska należąca do parafii Zaleszany, której dziedzicem jest Stanisław Mroczek. (Natomiast Skowierzyna I – Sianisław Skowierzyński). W wiosce Stanisława Mroczka znajdują się kmiecie łanowi, karczmy, zagrodnicy, z których od wszystkich ściąga się dziesięcinę i pańszczyznę na rzecz kościoła św. Piotra w Sandomierzu. Jest tu jeden majątek wojskowy (rycerski), z którego dziesięcinę pobiera kościół w Zaleszanach, a jej wartość szacuje się na pół marki".
Podczas „potopu szwedzkiego" wieś nosiła już nazwę Nowiny, stacjonowały w niej wojska litewskie dowodzone przez Sapiehę.
W 1787 roku Nowiny zostają wyłączone z parafii Wrzawy, przeniesione do nowej parafii w Radomyślu i liczą 103 dorosłych katolików. Posiadają dobrze rozwinięty folwark oraz młyn wodny, w którym pleban miał wolne mlewo. Według „Słownika Geograficznego Królestwa Polskiego", w 1889 roku wioska Nowiny leży na prawym brzegu Sanu i liczy 81 domów, w których zamieszkuje 306 mieszkańców.
Gmina Nowiny istniała od początku reformy galicyjskiej i obejmowała wieś Nowiny i przysiółek Wantuch (zwany Wańtuchem), który w różnych latach liczył od 6 – 10 domów i 1 karczmę. Ewenementem było to, że gmina Nowiny wchodziła w skład parafii Radomyśl, natomiast Wantuch i Brzoza w skład parafii pniowskiej. Gmina Nowiny tylko przez okres 8 lat podlegała pod jurysdykcję powiatu Rozwadów, a od 1867 roku wchodziła w skład powiatu tarnobrzeskiego w cyrkule rzeszowskim, w którym przetrwała aż do 1918 roku. Ponadto wchodziła w skład dominium skowierskiego (z siedzibą w Skowierzynie). Ostatnim właścicielem tabularnym gminy Nowiny był Rachmiel Kanarek, Żyd-dziedzic Skowierzyna.
Dziedzice ze Skowierzyna byli panami prawnymi, czyli właścicielami młyna wodnego, znajdującego się na terenie gminy Nowiny. Do uciążliwych rzeczy dla mężczyzn należała służba w wojsku austriackim. Przed rokiem 1802 była dożywotnia. Natomiast od 1802 r. ogłoszono w krajach nie węgierskich (w tym i w Galicji), że pobyt żołnierza w wojsku jest czasowy i wynosi: w piechocie lat 10; w kawalerii lat 12; w artylerii lat 14. Przed służbą wojskową w armii austriackiej młodzież w gminie Nowiny broniła się poprzez wyjazd na emigrację do innych krajów, jednak nie wszystkich było na to stać. Bardzo dużo młodych ludzi z Nowin służbę tę odbyło, przypłacając ją życiem i zdrowiem. Księgi kościelne odnotowały ponad 50 wysłużonych żołnierzy z gminy Nowiny w okresie rozbiorów. Żołnierze z Nowin służyli w różnych garnizonach i rodzajach wojsk np. szeregowy Wit Karaban służył w wojskach ochrony kolei w Wiedniu i w Dębicy. Najsłynniejszym żołnierzem tego okresu był szereegowy Kacper Madej, który brał udział w bitwie pod Wrzawami, walcząc po stronie austriackiej z wojskami Księstwa Warszawskiego pod wodzą Józefa Poniatowskiego. Mieszkał w Nowinach pod nr domu 106 (obecny plac Jędrzeja Madeja), tam też zmarł w 1833 roku, jako rezerwista i został pochowany z wszelkimi honorami.
I wojna światowa.
Podczas I wojny światowej 37 mężczyzn z Nowin zostało powołanych pod broń. Ranni zostali: Leon Parada na Wołyniu wraz ze swoim bratem, który utracił nogę. Długie lata w niewoli na Syberii przebywali żołnierze, murarze z Nowin, jak: Augustyn Tryk, bracia Adam i Henryk Madejowie oraz Michał Kraus – cywil, uznany za szpiega za to, że obserwował Moskali okopujących działa w Nowinach. Kilkunastu żołnierzy w 1917- 1918 zdezerterowało z wojska i w ramach tzw. dzikiej demobilizacji powróciło do domów, niektórzy nawet z bronią.
II wojna światowa.
Tragiczna w skutkach dla mieszkańców wsi Nowiny okazała się druga wojna światowa. Według kroniki szkolnej we wrześniu 1939 r. powołano 28 szeregowych i podoficerów. Pierwszą ofiarą tej wojny okazał się cywil, Adam Janoszek, s. Marcina, lat 18, który zginął od bomby niemieckiej. Śmiercią bohatera zginął bombardier Pakuła, celowniczy działka ppanc, walczący z nawałą czołgów niemieckich na przedmieściach Mielca. Z wojny obronnej powróciło do rodzinnych domów 19 żołnierzy. Aż ośmiu dostało się do niewoli niemieckiej i rosyjskiej. O wyjątkowym szczęściu mogą mówić: podoficer nadterminowy, Leon Ptak i kpr. Franciszek Tomczyk, którzy byli internowani w ZSRR. Zostali wymienieni na innych jeńców, których cały transport przywieziono z Niemiec do ZSRR i taką samą liczbę jeńców polskich odstawiono do Niemiec. Wśród nich znaleźli się dwaj szczęśliwcy z Nowin, którzy przeżyli wojnę w Niemczech, na przymusowych robotach. Dwóch innych żołnierzy z Nowin walczyło pod Monte Cassino, a jeden, Adolf Pakuła we Francji.
Podczas II wojny światowej zginęli następujący mieszkańcy Nowin:
– Adolf Janoszek. s. Błażeja, l. 33, rozstrzelany w Nowinach 14.03.1940 r. Józefa Krawczyk, c. Michała, l. 61, rozstrzelana w lesie Borek 23. 07. 1942 r. Bolesław Puka, s. Czesława, 1.21, zginął w obozie w Oranienburgu Stanisław Puka, s. Józefa, l. 29, rozstrzelany na polach Osica Jan Samołyk, s. Grzegorza, l. 38, zginął w obozie w Pustkowie. Maria Symula, ż. Józefa, l. 35, rozstrzelana 22. 07. 1942 r. Franciszek Tomczyk, l. 55, zginął w obozie w Oświęcimiu w 1942 r. Franciszek Turek, l. 47, zginął w obozie w Oświęcimiu w 1942 r. Jan Turek, l. 35, rozstrzelany w lesie Borek 23. 07. 1942 r. Marta Turek (żona Jana), l. 27, rozstrzelana w więzieniu w Kraśniku w lipcu 1942 r.
Oprócz tego do końca wojny zginęło 6 młodych mieszkańców Nowin. W 1944 roku aż 12 mężczyzn wcielono do I i II Armii Ludowego Wojska Polskiego, wśród których było 5 oficerów (dwóch z nich, po studiach dosłużyło się stopnia pułkownika, jeden stopnia majora, a dwaj następni znaleźli się w grupie oficerów młodszych). Natomiast dwaj podoficerowie: Bolesław Pakuła i Wacław Madej polegli podczas forsowania Odry.
Klęski żywiołowe.
Oprócz wojen wieś doznała wielkich strat od wylewów Sanu i innych klęsk. Jak podaje R. Ingarden w „Drogi wodne. Regulacja i kanalizacja Wisły i Sanu" Kraków 1916 r.: „ Wisła i San w roku 1884 nie były jeszcze zabezpieczone wałami". W roku 1884 miał miejsce jeden z większych wylewów Sanu. W tym właśnie roku woda zabrała drewniany dom Jana Rydza, unosząc go aż pod Borów. Mieszkańcy uratowali się i wybudowali nowy dom na tzw. Piaskach. Na miejscu dawnego podwórza Rydzów dzisiaj istnieje ogromny dół wypełniony wodą i nazywa się „Dół pod Piątkiem".
Kolejna powódź nastąpiła w roku 1888. Czytamy o niej w księdze cechu szewsko – garbarskiego w Radomyślu: „Roku Pańskiego 1888, dnia 9 marca stanął zator na Sanie. Od wybiegu do Rozwodowa, woda wylała i zalała wszystkie grunta, tak że tylko Górę Błędowską można było trochę widzieć... W Radomyślu do połowy miasto zalane było wylewem nadzwyczajnym ".
Ten wylew dokonał ogromnego spustoszenia na terenie gminy Nowiny. Pod Tombolaną Górą woda zniszczyła młyn wodny i wyrwała głęboki dół zwany „Młynisko".
Kolejnym nieszczęściem była groźna epidemia cholery, która zbierała swoje krwawe żniwo wśród mieszkańców Nowin. I tak np. w 1831 roku zmarło na tę chorobę 5 mieszkańców, którzy pochowani zostali na cmentarzu cholerycznym, urządzonym na posesji Sebastiana Tryka. W roku 1855 zmarły 4 osoby a byli to: Michał Zarzycki lat 27, Katarzyna Tryk lat 37, Katarzyna Miętus lal 13. Jan Korga lat 9. W l862 roku zmarła Elżbieta Wolska, lat 29. W l863 roku w Nowinach zmarły na cholerę 4 osoby. W 1873 roku zmarło na tę groźną chorobę aż 21 osób. Wszyscy zostali pochowani na cmentarzu w Nowinach. Umieszczono tam również krzyż, przewieziony potajemnie przez ówczesnego wójta Jana Pakułę ze wsi Lążek Chwałowski.
Historia szkolnictwa w Nowinach.
W roku 1859 miejscowi gospodarze założyli tajną szkołę zimową. Uczono w różnych chałupach. Pierwszym nauczycielem był Błażej Rybak z Radomyśla, murarz i gorzelnik. Codziennie każde dziecko przynosiło polanko drewna na opał izby. Po nim uczyli: Jan Pakuła, Tomasz Kiełbasa, Piotr Chmielowiec i inni.
W 1909 r. utworzono szkolę etatową. Nauczycielkami były dwie siostry Szneidrówny z Radomyśla, szkoła mieściła się w budynku prywatnym Mikołaja Madeja na Zagroblu. Wojna częściowo zniszczyła ten budynek.
Na usilne staranie p. Franciszka Buchaja, ostatniego wójta gminy i Jana barona Gótza Okocimskiego, rozpoczęto budowę nowego, ukończonego w 1920 r. W 1931 r. było 82 uczniów. Kierowniczką szkoły była p. Bronisława Wójcikowska, a nauczycielem religii – ks. Feliks Chudy – pleban radomyski.
W szkole swoją siedzibę, podczas okupacji, posiadał dowódca placówki AK- p. Bolesław Chmielowiec. Placówka ta rozrosła się, jako silnie rozwinięty pluton i pod koniec 1943 r. przeszła pod komendę Narodowych Sił Zbrojnych.

</doc>
<doc id="400819" url="https://pl.wikipedia.org/wiki?curid=400819" title="Nowiny (powiat sztumski)">
Nowiny (powiat sztumski)

Nowiny – wieś w Polsce, w województwie pomorskim, w powiecie sztumskim, w gminie Dzierzgoń, przy trasie drogi wojewódzkiej nr 515.
W latach 1975–1998 miejscowość położona była w województwie elbląskim.
W 1611 połączono funkcję wojewody malborskiego i starosty dzierzgońskiego, pełniący połączoną funkcję rezydowali w majątku ulokowanym w Nowinach.
Zabytki.
Według rejestru zabytków NID na listę zabytków wpisany jest zespół pałacowy, XVIII-XIX w.:
Późnobarokowy pałac pochodzi z II połowy XVIII wieku, jest to budynek piętrowy ozdobiony lukarnami w mansardowym dachu i pilastrami tworzącymi na fasadzie nieznaczny ryzalit, który jest zamknięty frontonem. W parku dworskim kolekcja zabytkowych maszyn rolniczych.
Zobacz też.
Nowiny

</doc>
<doc id="400821" url="https://pl.wikipedia.org/wiki?curid=400821" title="Nowiny (województwo śląskie)">
Nowiny (województwo śląskie)

Nowiny – wieś w Polsce położona w województwie śląskim, w powiecie kłobuckim, w gminie Wręczyca Wielka.
W latach 1975–1998 miejscowość położona była w województwie częstochowskim.
We wsi jest kapliczka. Krzyż z ogrodzeniem zbudowany został w 1935 roku przez mieszkającego tam Walentego Wilka (ur. 1885 / zm. 1957). 

</doc>
<doc id="400822" url="https://pl.wikipedia.org/wiki?curid=400822" title="Nowiny (powiat włoszczowski)">
Nowiny (powiat włoszczowski)

Nowiny – wieś w Polsce położona w województwie świętokrzyskim, w powiecie włoszczowskim, w gminie Kluczewsko.
W latach 1975–1998 miejscowość położona była w województwie piotrkowskim.
Przez wieś przechodzi niebieska ścieżka rowerowa do Radkowa.
Wierni Kościoła rzymskokatolickiego należą do parafii św. Mikołaja w Żeleźnicy.

</doc>
<doc id="400823" url="https://pl.wikipedia.org/wiki?curid=400823" title="Nowodwór (województwo mazowieckie)">
Nowodwór (województwo mazowieckie)

Nowodwór – wieś w Polsce położona w województwie mazowieckim, w powiecie mińskim, w gminie Siennica.
W latach 1975–1998 miejscowość położona była w województwie siedleckim.

</doc>
<doc id="400824" url="https://pl.wikipedia.org/wiki?curid=400824" title="Nowogród (województwo kujawsko-pomorskie)">
Nowogród (województwo kujawsko-pomorskie)

Nowogród – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Golub-Dobrzyń.
Podział administracyjny.
Do 1954 roku istniała gmina Nowogród. W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 433 mieszkańców. Jest jedenastą co do wielkości miejscowością gminy Golub-Dobrzyń.
Obiekty zabytkowe.
We wsi znajduje się murowany kościół wzniesiony w stylu neogotyckim w latach 1900-1906, konsekrowany 29 sierpnia 1910, siedziba parafii pw. ścięcia św. Jana Chrzciciela.

</doc>
<doc id="400825" url="https://pl.wikipedia.org/wiki?curid=400825" title="Nowogród (województwo lubelskie)">
Nowogród (województwo lubelskie)

Nowogród – wieś w Polsce położona w województwie lubelskim, w powiecie łęczyńskim, w gminie Łęczna.
Prywatna wieś szlachecka, położona w drugiej połowie XVI wieku w powiecie lubelskim województwa lubelskiego. W latach 1975–1998 miejscowość położona była w województwie lubelskim.
Wieś stanowi sołectwo gminy Łęczna.
Historia.
Nazwy własne miejscowości w dokumentach źródłowych: 1326-7 Novum Castrum, 1409 – Nouogrod, 1531 – Nowy Dwor.
Pierwsze wiadomości o Nowogrodzie (Novum Castrum) pochodzą z 1326 r. ze spisów świętopietrza w latach 1326–1327. Wzmiankują o kościele parafialnym w Nowogrodzie. W tym czasie plebanem był ksiądz Adam ekskomunikowany za to że nie płacił (prawdopodobnie rzeczonego świętopietrza). Nie wiadomo jednak, który z biskupów powołał do życia tę parafię, ani kto był fundatorem kościoła. Z duszpasterstwa parafii w Nowogrodzie, aż do czasu erygowania przed 1350 r. parafii w Łęcznej, korzystali mieszkańcy wsi Łęczna. W latach 1409–1417, proboszczem w Nowogrodzie był ksiądz Michał, w 1428 r. Marcin, a w latach 1441–1461 Mikołaj, posiadający ogród przykościelny. Przy kościele działała szkoła parafialna, wzmiankowana w latach 1458–1460. W 1529 r. tamtejszemu plebanowi dziesięcinę oddawali mieszkańcy całej wsi Nowogród, oraz ze wsi: Stoczek, Ziółków, Zazulin, Witaniów i Zawieprzyce.
W latach 1531–1533 w skład parafii nadal wchodziły wymienione wsie.
Nowogród był własnością szlachecką. W latach 1454–1460 Nowogród graniczył z Łuszczowem i Stoczkiem. W latach 1409–1428 dziedzicem był Wacław Więchno. Jakiś czas należał do Jana Ziółkowskiego i jego spadkobierców. Jan, pisał się z Ziółkowa, ale miejscem jego stałego zamieszkania był Nowogród, gdzie był dwór i folwark. W 1481 r. Jakub Ziółkowski odstąpił Nowogród swemu zięciowi Andrzejowi Lipińskiemu burgrabiemu lubelskiemu. W 1531 r. był w rękach Lipińskiego i Charlęskiego. Po roku 1647, a przed 1658 r., Nowogród został włączony do dóbr Łęczna.
Strażnik litewski Stanisław Potocki sprzedał w 1725 roku Nowogród hetmanowi polnemu koronnemu i wojewodzie podlaskiemu Stanisławowi Mateuszowi Rzewuskiemu. W 1739 roku należała wraz z folwarkiem do klucza Kijany Lubomirskich.

</doc>
<doc id="400826" url="https://pl.wikipedia.org/wiki?curid=400826" title="Nowopole (powiat tarnowski)">
Nowopole (powiat tarnowski)

Nowopole – wieś w Polsce położona w województwie małopolskim, w powiecie tarnowskim, w gminie Wietrzychowice.
W latach 1975–1998 miejscowość położona była w województwie tarnowskim.
Zobacz też: Nowopole

</doc>
<doc id="400827" url="https://pl.wikipedia.org/wiki?curid=400827" title="Antoku">
Antoku

 — 81. cesarz Japonii, według tradycyjnego porządku dziedziczenia.
Antoku panował w latach 1180–1185.
W trakcie przegranej przez ród Taira bitwy w zatoce Dan-no-ura (ostatniej odsłony wojny Gempei) zginął śmiercią samobójczą, skacząc w wody cieśniny Shimonoseki wraz ze swoją babką Taira no Tokiko, wówczas sprawującą urząd regenta.
Mauzoleum cesarza Antoku znajduje się w Shimonoseki. Nazywa się "Amida-ji no misasagi".

</doc>
<doc id="400828" url="https://pl.wikipedia.org/wiki?curid=400828" title="Nowopole (powiat żuromiński)">
Nowopole (powiat żuromiński)

Nowopole – wieś w Polsce położona w województwie mazowieckim, w powiecie żuromińskim, w gminie Siemiątkowo.
W latach 1975–1998 miejscowość położona była w województwie ciechanowskim.

</doc>
<doc id="400829" url="https://pl.wikipedia.org/wiki?curid=400829" title="Nowosady (województwo warmińsko-mazurskie)">
Nowosady (województwo warmińsko-mazurskie)

Nowosady – wieś w Polsce położona w województwie warmińsko-mazurskim, w powiecie lidzbarskim, w gminie Lidzbark Warmiński
W latach 1975–1998 miejscowość położona była w województwie olsztyńskim. Wieś znajduje się w historycznym regionie Warmia.
Niedaleko wsi przepływa rzeka Łyna, miejscowość otoczona jest lasami.
W pobliskim lesie znajduje się pomnik przyrody. Oprócz tego w pobliżu znajdują się ruiny młyna oraz fundamenty domostw wsi, której mieszkańcy wyginęli w trakcie epidemii dżumy.
Zobacz też: Nowosady

</doc>
<doc id="400830" url="https://pl.wikipedia.org/wiki?curid=400830" title="Nowosielec (województwo mazowieckie)">
Nowosielec (województwo mazowieckie)

Nowosielec – wieś w Polsce położona w województwie mazowieckim, w powiecie łosickim, w gminie Łosice.
Wierni Kościoła rzymskokatolickiego należą do parafii św. Apostołów Piotra i Pawła w Niemojkach.
W latach 1975–1998 miejscowość położona była w województwie bialskopodlaskim.

</doc>
<doc id="400831" url="https://pl.wikipedia.org/wiki?curid=400831" title="Nowosielec (województwo podkarpackie)">
Nowosielec (województwo podkarpackie)

Nowosielec – wieś w Polsce położona w województwie podkarpackim, w powiecie niżańskim, w gminie Nisko.
Miejscowość jest siedzibą rzymskokatolickiej parafii Matki Bożej Królowej Polski należącej do dekanatu Nisko w diecezji sandomierskiej.
W latach 1975–1998 miejscowość położona była w województwie tarnobrzeskim.

</doc>
<doc id="400832" url="https://pl.wikipedia.org/wiki?curid=400832" title="Nowosiółki (województwo mazowieckie)">
Nowosiółki (województwo mazowieckie)

Nowosiółki – wieś w Polsce położona w województwie mazowieckim, w powiecie płońskim, w gminie Nowe Miasto.
W latach 1975–1998 miejscowość położona była w województwie ciechanowskim.

</doc>
<doc id="400833" url="https://pl.wikipedia.org/wiki?curid=400833" title="Nowosiółki (województwo podkarpackie)">
Nowosiółki (województwo podkarpackie)

Nowosiółki (dawniej też Nowosiółki Baligrodzkie) – wieś w Polsce położona w województwie podkarpackim, w powiecie leskim, w gminie Baligród. Przez wieś przebiega droga wojewódzka nr 893. W latach 1975–1998 miejscowość położona była w województwie krośnieńskim. Przez miejscowość przepływa rzeczka Hoczewka, dopływ Sanu.
Historia.
Dziedzicem Nowosiółek był Jacek Fredro, hrabia, herbu Bończa (ur. 1770 w Hoczwi, powiat leski – zm. 1828) - ojciec Aleksandra Fredry, a potem brat dramatopisarza Seweryn Fredro (1781-1845) i jego żona Konstancja Domicella Konarska i ich córka, która wyszła za posła Ludwika Skrzyńskiego.
We wsi zmarł w 1843 i został pochowany Markijan Szaszkewycz. W 1891 jego ciało przeniesiono do Lwowa.
W połowie XIX wieku właścicielem posiadłości tabularnej Nowosiółki Bal. był Jędrzej Bal. We wsi urodził się Adam Bal (1867-1927).
W nocy z 1 na 2 sierpnia 1975 we wsi zbudowano kościół pw. św. Józefa należący do Parafii św. Anny w Hoczwi.

</doc>
<doc id="400834" url="https://pl.wikipedia.org/wiki?curid=400834" title="Nowy Borek (województwo podkarpackie)">
Nowy Borek (województwo podkarpackie)

Nowy Borek – wieś w Polsce, położona w województwie podkarpackim, w powiecie rzeszowskim, w gminie Błażowa. Nowy Borek jest oddalony od Rzeszowa o 15 km. Mieszka tu 15,2% mieszkańców gminy; 50,4% mieszkańców stanowią kobiety, a 49,6% ludności to mężczyźni. We wsi działa Szkoła Podstawowa im. gen. bryg. Mieczysława Boruty-Spiechowicza.
W latach 1954-1959 wieś była siedzibą gromady Borek Nowy. W latach 1975–1998 miejscowość położona była w województwie rzeszowskim.
W Nowym Borku urodzili się:
Historia.
Jedna z wielu włości Pileckich. W 1450 roku właścicielem był Jan z Pilczy syn Elżbiety Granowskiej trzeciej żony Władysława Jagiełły. Była to wieś dobrze zagospodarowana - w 1515 roku było tu 18 tanów, młyn i karczma z browarem. Były tu role sołtysie, czyli wieś lokowano na prawie niemieckim. Wieś położona w powiecie przemyskim, była własnością Branickich, jej posesorem był Paweł Moszyński, została spustoszona w czasie najazdu tatarskiego w 1672 roku, spalone zostały m.in. 2 karczmy i młyn. W 1772 r. Nowy Borek należał do "hrabstwa tyczyńskiego", a w 1790 r. do dominium tyczyńskiego (które obejmowało 19 wsi). W 1821 r. istniała już filia parafii tyczyńskiej w Borku. Był tam też wówczas folwark plebański. W połowie XIX w. w Nowym Borku stał duży młyn wodny dwukołowy nad rzeką Ryjak, duży folwark w pobliżu młyna, folwark plebański (od strony Borku Starego), 3 karczmy oraz duża liczba kapliczek i krzyży przydrożnych. Zabudowa wsi była przeważnie drewniana. Była to wieś duża - w 1880 r. miała 1429 mieszkańców. W latach 1855-1885 właścicielem Nowego Borku był Maurycy Szymanowski, od 1886 roku - Helena baronowa Brunicka, a od 1905 roku - Konstanty baron Brunicki. Nowy Borek należy od kilku wieków do parafii w Borku Starym.
Na obszarze wsi Nowy Borek znajdują się 2 zabytkowe obiekty wpisane do rejestru zabytków: kapliczka z połowy XIX wieku oraz grób kurhan Borek Nowy, st.28.
Sport.
W Nowym Borku istnieje klub sekcji piłki nożnej „KS Szarotka Nowy Borek” założony w 2010. W sezonie 2014/2015 klub występował w V lidze klasie B, w okręgu łańcuckim.

</doc>
<doc id="400835" url="https://pl.wikipedia.org/wiki?curid=400835" title="Nowy Borek (województwo podlaskie)">
Nowy Borek (województwo podlaskie)

Nowy Borek – wieś w Polsce położona w województwie podlaskim, w powiecie zambrowskim, w gminie Zambrów.
W latach 1975–1998 miejscowość położona była w województwie łomżyńskim.
W miejscowości znajduje się kościół filialny pod wezwaniem NMP Matki Kościoła, murowany, zbudowany w latach 1983–1990. W strukturze kościoła rzymskokatolickiego należy do metropolii białostockiej, diecezji łomżyńskiej, dekanatu Czyżew, parafii Wniebowzięcia NMP w Andrzejewie.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Andrzejewie.

</doc>
<doc id="400836" url="https://pl.wikipedia.org/wiki?curid=400836" title="Nowy Dworek (województwo lubuskie)">
Nowy Dworek (województwo lubuskie)

Nowy Dworek (pol. hist. "Nowy Dwór", niem. "Neuhöfchen") – wieś w Polsce położona nad rzeką Paklicą w województwie lubuskim, w powiecie świebodzińskim, w gminie Świebodzin.
W latach 1975–1998 miejscowość położona była w województwie zielonogórskim.
Z Nowego Dworku pochodzi zespół alternatywny "Kombajn do Zbierania Kur po Wioskach".
Historia.
Miejscowość pierwotnie związana była z Wielkopolską i istnieje od XVI wieku. Wymieniona po raz pierwszy w 1553 jako "Nowydwor" kiedy zanotowano pobór od miejscowej karczmy.
Początkowo wieś powstała jako nowy folwark pobliskiego opactwa cystersów z Paradyża. Rozwój osadnictwa na ziemiach podległych cystersom gwarantował im wzrost dochodów oraz lepsze wykorzystanie gruntów. 
Przynależność terytorialna miejscowości jest dyskusyjna i była kwestią sporną. W XVII-XVIII Nowy Dworek wymieniany był w granicach Dolnego Śląska, który znajdował się wówczas w granicach Monarchii Habsburgów. Wymienieniony został w rejestrze poborowym z 1553 (w innych rejestrach Nowy Dwór pominięto).
Wzmianki dotyczące Nowego Dworku z 1670 roku dotyczą inwentaryzacji dóbr klasztornych przedstawionych przez opata Jana Kazimierza Szczukę dla cesarza austriackiego. Nowy Dworek około 1790 roku zamieszkiwało 99 mieszkańców, głównie słabo uposażonych zagrodników i chałupników. Podstawą ówczesej gospodarki wsi była hodowla owiec, których wełna znajdowała duży popyt w pobliskim Świebodzinie. Po odebraniu w 1810 roku Nowego Dworku zakonnikom, jego dobra zostały zlicytowane za 5500 talarów dla Carla Hoffartha. Własność prywatna pozytywnie wpłynęła na rozwój wsi i ta w 1885 roku liczyła już 363 osoby. Po 1945 roku ziemie dawnego dworu zostały rozparcelowane dla rolników indywidualnych. We wsi od 1 września 1986 roku funkcjonuje Ośrodek dla Osób Uzależnionych.
Zabytki.
Do wojewódzkiego rejestru zabytków wpisane są:

</doc>
<doc id="400837" url="https://pl.wikipedia.org/wiki?curid=400837" title="Nowy Dworek (województwo mazowieckie)">
Nowy Dworek (województwo mazowieckie)

Nowy Dworek – wieś w Polsce położona w województwie mazowieckim, w powiecie żyrardowskim, w gminie Mszczonów. 
W latach 1975–1998 miejscowość położona była w województwie skierniewickim. Przed 1 stycznia 2005 roku miejscowość należała do gminy Radziejowice.

</doc>
<doc id="400838" url="https://pl.wikipedia.org/wiki?curid=400838" title="Nowy Dwór (powiat międzyrzecki)">
Nowy Dwór (powiat międzyrzecki)

Nowy Dwór () – wieś w Polsce położona w województwie lubuskim, w powiecie międzyrzeckim, w gminie Skwierzyna. Wieś należy do sołectwa Świniary.
Położenie.
Wieś na prawym brzegu Warty, i południowym skraju Puszczy Noteckiej, ok. 10 km na północny wschód od Skwierzyny, przy drodze do Wiejc.
Historia i zabytki.
Wieś założono w XVII w. w czasie akcji zagospodarowywania prawego brzegu Warty. W XVII w. obok wsi dworskiej powstała osada olęderska "Nowydom" (niem. "Neuhaus").
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Międzyrzecz w rejencji poznańskiej. Nowy Dwór należał do okręgu starodworskiego tego powiatu i stanowił odrębny majątek, którego właścicielem był wówczas Tresków. Według spisu urzędowego z 1837 roku wieś liczyła 160 mieszkańców, którzy zamieszkiwali 16 dymów (domostw). Wzmiankowany były wówczas także "Nowydwór Olendry" (6 domów, 43 osoby).
We wsi kościół neogotycki z XIX w, rozległy park krajobrazowy, a w nim ruina pałacu neoklasycystycznego z wieżą z XIX w. Obok pozostałości zabudowy folwarcznej. . Pod Nowym Dworem na granicy łąk i lasów rosną pomnikowe dęby.
W latach 1975–1998 miejscowość położona była w województwie gorzowskim.

</doc>
<doc id="400839" url="https://pl.wikipedia.org/wiki?curid=400839" title="Nowy Dwór (województwo mazowieckie)">
Nowy Dwór (województwo mazowieckie)

Nowy Dwór – wieś w Polsce położona w województwie mazowieckim, w powiecie szydłowieckim, w gminie Jastrząb.
W latach 1975–1998 miejscowość położona była w województwie radomskim.
Wierni Kościoła rzymskokatolickiego należą do parafii św. Jana Chrzciciela w Jastrzębiu.

</doc>
<doc id="400840" url="https://pl.wikipedia.org/wiki?curid=400840" title="Nowy Dwór (powiat sokólski)">
Nowy Dwór (powiat sokólski)

Nowy Dwór – wieś (1578–1892 i 1919–1934 miasto) w Polsce położona w województwie podlaskim, w powiecie sokólskim, w gminie Nowy Dwór, nad Biebrzą. 
Opis miejscowości.
Według stanu na 31 grudnia 2012 w miejscowości zamieszkiwało 625 osób. Miejscowość jest siedzibą gminy Nowy Dwór.
Nowy Dwór uzyskał lokację miejską w 1578 roku. Miasto królewskie ekonomii grodzieńskiej położone było w końcu XVIII wieku w powiecie grodzieńskim województwa trockiego.
11 czerwca 1892 utracił status miasto i został przeksztacłony w miasteczko. 13 października 1919 odzyskał status miasta; równocześnie włączono do niego pobliskie Ogrodniki. Zdegradowany do rzędu wsi 13 czerwca 1934 i przeksztacłony w gromadę w gminie Nowy Dwór.
W latach 1975–1998 miejscowość położona była w województwie białostockim.
Znajduje się tu urząd pocztowy, ośrodek zdrowia, OSP, szkoła podstawowa i gimnazjum.
Historia.
Nowy Dwór powstał w XVI wieku jako dwór hospodarski w wyniku kolonizacji puszczy między Biebrzą a Brzozową. Początkowo zwano go Białym Dworem, albo Nowym Miasteczkiem. W 1504 roku król Aleksander Jagiellończyk ufundował tu kościół pw. św. Jana Chrzciciela. Zadaniem tej miejscowości była obsługa skolonizowanej Puszczy Nowodworskiej. Od drugiej połowy XVI wieku w pobliżu lokalnej cerkwi prawosławnej funkcjonował cmentarz stelowy, który przetrwał do pierwszej połowy XIX wieku. Wiele szkieletów odkrytych na tym cmentarzu miało hipoplazję szkliwa, która sugeruje, że populacja była niedożywiona i żyła w złych warunkach. W 1578 roku Nowemu Dworowi przyznano prawa miejskie magdeburskie. W XVIII wieku miasto było siedzibą Sądu Powiatowego. W wyniku III rozbioru Polski tereny gminy dostały się pod panowanie Prus, po pokoju w Tylży w 1807 roku włączono je do Imperium Rosyjskiego. W 1934 roku Nowy Dwór utracił prawa miejskie.

</doc>
<doc id="400842" url="https://pl.wikipedia.org/wiki?curid=400842" title="Nowy Dwór (województwo świętokrzyskie)">
Nowy Dwór (województwo świętokrzyskie)

Nowy Dwór – wieś w Polsce położona w województwie świętokrzyskim, w powiecie włoszczowskim, w gminie Krasocin.
W latach 1975–1998 miejscowość położona była w województwie kieleckim.

</doc>
<doc id="400843" url="https://pl.wikipedia.org/wiki?curid=400843" title="Nowy Folwark (województwo dolnośląskie)">
Nowy Folwark (województwo dolnośląskie)

Nowy Folwark – wieś w Polsce położona w województwie dolnośląskim, w powiecie milickim, w gminie Cieszków.
Podział administracyjny.
W latach 1975–1998 miejscowość położona była w województwie wrocławskim.

</doc>
<doc id="400844" url="https://pl.wikipedia.org/wiki?curid=400844" title="Nowy Folwark (województwo lubelskie)">
Nowy Folwark (województwo lubelskie)

Nowy Folwark – wieś w Polsce położona w województwie lubelskim, w powiecie chełmskim, w gminie Leśniowice.
W latach 1975–1998 miejscowość położona była w województwie chełmskim.
Historia.
Słownik geograficzny Królestwa Polskiego z roku 1886 wymienia Nowy Folwark jako folwark w powiecie chełmskim, gminie Rakołupy, parafii obrzędu łacińskiego w Wojsławicach obrzędu greckiego w Rakołupach. Folwark stanowił część dóbr Rakołupy.
Oddalony on był około 600 m na zachód od osady pałacowej i tworzył oddzielną jednostkę gospodarczą widoczną na planie dóbr Rakołupy z 1870 roku. 
Według opisu do Folwarku Nowego przypisane było gruntów ornych i ogrodów 376 mórg, łąk mórg 44, lasu mórg 41, nieużytków mórg 11, razem mórg 472.
Budynków murowanych było w folwarku 1, z drzewa 4, stosowano płodozmian 9. polowy. Las urządzony w kolei 80. letniej.
W czasie II wojny światowej w tej okolicy działała grupa partyzancka dowodzona przez Konstantego Mastalerza ps. "Stary", który w czerwcu 1942 r. prowadził oddział do bitwy pod Nowym Folwarkiem. 

</doc>
<doc id="400845" url="https://pl.wikipedia.org/wiki?curid=400845" title="Nowy Folwark (województwo opolskie)">
Nowy Folwark (województwo opolskie)

Nowy Folwark (niem. "Sandvorwerk") – wieś w Polsce, położona w województwie opolskim, w powiecie namysłowskim, w gminie Namysłów.
W latach 1975–1998 miejscowość położona była w województwie opolskim.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Rozny Wolwark" i dwiema niemieckimi nazwami "Sand Vorwerk" oraz "Neu Vorwerk" we fragmancie "Rozny Wolwark, polnischer Name von Sand oder Neu Vorwerk"".

</doc>
<doc id="400846" url="https://pl.wikipedia.org/wiki?curid=400846" title="Nowy Folwark (powiat iławski)">
Nowy Folwark (powiat iławski)

Nowy Folwark – osada w Polsce położona w województwie warmińsko-mazurskim, w powiecie iławskim, w gminie Kisielice.
W latach 1975–1998 miejscowość położona była w województwie elbląskim.
Zobacz też: Nowy Folwark 

</doc>
<doc id="400847" url="https://pl.wikipedia.org/wiki?curid=400847" title="Nowy Franciszków">
Nowy Franciszków

Nowy Franciszków – wieś w Polsce położona w województwie lubelskim, w powiecie opolskim, w gminie Opole Lubelskie.
W latach 1975–1998 wieś położona była w województwie lubelskim.
Wieś stanowi sołectwo gminy Opole Lubelskie.

</doc>
<doc id="400848" url="https://pl.wikipedia.org/wiki?curid=400848" title="Franciszków Nowy">
Franciszków Nowy

Franciszków Nowy – wieś w Polsce położona w województwie łódzkim, w powiecie kutnowskim, w gminie Bedlno.
W latach 1975–1998 miejscowość administracyjnie należała do województwa płockiego.

</doc>
<doc id="400849" url="https://pl.wikipedia.org/wiki?curid=400849" title="Nowy Gaj (województwo lubelskie)">
Nowy Gaj (województwo lubelskie)

Nowy Gaj – wieś w Polsce położona w województwie lubelskim, w powiecie lubelskim, w gminie Wojciechów.
W latach 1975–1998 miejscowość położona była w województwie lubelskim.
Wieś stanowi sołectwo gminy Wojciechów. Według Narodowego Spisu Powszechnego z roku 2011 wieś liczyła 60 mieszkańców.
Historia.
W wieku XIX wieś w dobrach Wojciechów, wówczas nazywana Gaj Mały która posiadała ówcześnie 9 domów i 82 mieszkańców i 188 mórg gruntów. Według spisu powszechnego z roku 1921 miejscowość Gaj Nowy posiadała 23 domów i 167 mieszkańców

</doc>
<doc id="400850" url="https://pl.wikipedia.org/wiki?curid=400850" title="Nowy Gaj (województwo łódzkie)">
Nowy Gaj (województwo łódzkie)

Nowy Gaj – wieś w Polsce położona w województwie łódzkim, w powiecie łęczyckim, w gminie Góra Świętej Małgorzaty.
W latach 1975–1998 miejscowość administracyjnie należała do województwa płockiego.
Przez miejscowość przebiega droga wojewódzka nr 703.

</doc>
<doc id="400851" url="https://pl.wikipedia.org/wiki?curid=400851" title="Nowy Janów (województwo łódzkie)">
Nowy Janów (województwo łódzkie)

Nowy Janów – wieś w Polsce położona w województwie łódzkim, w powiecie bełchatowskim, w gminie Kluki.
W latach 1975–1998 miejscowość położona była w województwie piotrkowskim.
Zobacz też: Nowy Janów

</doc>
<doc id="400852" url="https://pl.wikipedia.org/wiki?curid=400852" title="Nowy Janów (województwo podlaskie)">
Nowy Janów (województwo podlaskie)

Nowy Janów – wieś w Polsce położona w województwie podlaskim, w powiecie sokólskim, w gminie Janów.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii św. Jerzego w Janowie.

</doc>
<doc id="400853" url="https://pl.wikipedia.org/wiki?curid=400853" title="Nowy Kamień (województwo mazowieckie)">
Nowy Kamień (województwo mazowieckie)

Nowy Kamień – wieś w Polsce położona w województwie mazowieckim, w powiecie płockim, w gminie Gąbin.
W latach 1975–1998 miejscowość administracyjnie należała do województwa płockiego.

</doc>
<doc id="400854" url="https://pl.wikipedia.org/wiki?curid=400854" title="Nowy Kamień (województwo podkarpackie)">
Nowy Kamień (województwo podkarpackie)

Nowy Kamień (do 26 września 1924 "Steinau") – wieś w Polsce położona w województwie podkarpackim, w powiecie rzeszowskim, w gminie Kamień.
W latach 1975–1998 miejscowość położona była w województwie rzeszowskim.

</doc>
<doc id="400855" url="https://pl.wikipedia.org/wiki?curid=400855" title="Nowy Kamień (województwo świętokrzyskie)">
Nowy Kamień (województwo świętokrzyskie)

Nowy Kamień – wieś w Polsce położona w województwie świętokrzyskim, w powiecie sandomierskim, w gminie Dwikozy.
W latach 1975–1998 miejscowość należała do województwa tarnobrzeskiego.
Przez wieś przechodzi linia kolejowa dwutorowa, zelektryfikowana i znajduje się tutaj nieczynny przystanek kolejowy Metan.
Podczas powodzi w czerwcu 2010 pękł wał na rzece Opatówka, który spowodował bezpośrednie zagrożenie zalania wsi, do którego ostatecznie nie doszło dzięki szybkiemu i sprawnemu zatamowaniu wyrwy w wale.
Znajdują się tu Góry Pieprzowe.

</doc>
<doc id="400856" url="https://pl.wikipedia.org/wiki?curid=400856" title="Nowy Kawęczyn (województwo łódzkie)">
Nowy Kawęczyn (województwo łódzkie)

Nowy Kawęczyn – wieś w Polsce położona w województwie łódzkim, w powiecie skierniewickim, w gminie Nowy Kawęczyn.
Historia.
W czasie okupacji niemieckiej mieszkająca we wsi Maria Walewska z d. Wieprzkowicz udzieliła pomocy Szmulowi Rosenzweigowi. W 2009 roku Instytut Jad Waszem podjął decyzję o przyznaniu Marii Walewskiej tytułu Sprawiedliwej wśród Narodów Świata.
Do 1953 roku miejscowość była siedzibą gminy Doleck. W latach 1975–1998 miejscowość położona była w województwie skierniewickim.
Położenie.
Miejscowość leży na Równinie Łowicko-Błońskiej, w północno-wschodniej części województwa łódzkiego, ok. 70 km na południowy zachód od Warszawy. Nowy Kawęczyn położony jest przy drodze wojewódzkiej nr 707, łączącej Skierniewice z Rawą Mazowiecką, w odległości ok. 8 km od Skierniewic.
Charakter osady.
Wieś Nowy Kawęczyn jest siedzibą gminy Nowy Kawęczyn; osada liczy ok. 110 mieszkańców. Lokalizacja siedziby gminy w tej miejscowości nie jest spowodowana liczebnością populacji tej wsi (są bowiem na terenie gminy liczniejsze osady, np. Nowy Dwór), a wynika z centralnego położenia miejscowości na terenie gminy. We wsi znajduje się urząd gminy, sklep i biblioteka gminna. Okolicę Nowego Kawęczyna stanowią głównie pola uprawne, w mniejszym stopniu łąki, natomiast lasów praktycznie nie ma.

</doc>
<doc id="400857" url="https://pl.wikipedia.org/wiki?curid=400857" title="Nowy Kawęczyn (województwo mazowieckie)">
Nowy Kawęczyn (województwo mazowieckie)

Nowy Kawęczyn – część wsi Kawęczyn w Polsce położona w województwie mazowieckim, w powiecie lipskim, w gminie Ciepielów. Do 31 grudnia 2016 samodzielna wieś.
Wierni kościoła rzymskokatolickiego należą do parafii Podwyższenia Krzyża Świętego w Ciepielowie.
W latach 1975–1998 miejscowość położona była w województwie radomskim.

</doc>
<doc id="400858" url="https://pl.wikipedia.org/wiki?curid=400858" title="Nowy Młyn (powiat słubicki)">
Nowy Młyn (powiat słubicki)

Nowy Młyn – osada w Polsce położona w województwie lubuskim, w powiecie słubickim, w gminie Rzepin, w sołectwie Gajec.
Miejscowość położona jest przy drodze wojewódzkiej nr 134 Urad – Rzepin – Ośno Lubuskie.
W latach 1975–1998 miejscowość położona była w województwie gorzowskim.

</doc>
<doc id="400859" url="https://pl.wikipedia.org/wiki?curid=400859" title="Nowy Młyn (powiat olecki)">
Nowy Młyn (powiat olecki)

Nowy Młyn (niem. "Neumühl") – osada w Polsce położona w województwie warmińsko-mazurskim, w powiecie oleckim, w gminie Wieliczki.
W latach 1975–1998 miejscowość położona była w województwie suwalskim.
We wsi młyn z przełomu XVIII i XIX w.
Zobacz też: Nowy Młyn 

</doc>
<doc id="400860" url="https://pl.wikipedia.org/wiki?curid=400860" title="Nowy Staw (województwo lubelskie)">
Nowy Staw (województwo lubelskie)

Nowy Staw – wieś w Polsce położona w województwie lubelskim, w powiecie lubelskim, w gminie Niemce.
Wieś stanowi sołectwo gminy Niemce. Według Narodowego Spisu Powszechnego z roku 2011 wieś liczyła 158 mieszkańców.
Historia.
Dokładna data powstania wsi nie jest znana. W 1806 r. na terenie wsi istniał młyn wodny (wykazywany na mapach historycznych). W 1822 r. wieś liczyła 19 domów i 129 mieszkańców. W XIX wieku należała do dóbr kozłowieckich. Ok. 1870 r. było tu tylko 17 osad z 375 morgami ziemi. Wykaz z 1905 r. wymienia na terenie wsi 26 budynków, 297 mieszkańców (wszyscy wyznania rzymskokatolickiego). W okresie międzywojennym (ok. 1928 r.) obszar gruntów wiejskich wynosił 465 morgi i były tu 32 samodzielne gospodarstwa.
W latach 1975–1998 miejscowość położona była w województwie lubelskim.
Układ Przestrzenny.
Wieś Nowy Staw położona jest na skraju Lasów Kozłowieckich, w odległości około 2 km na północ od Nasutowa. Obecnie jest to teren Kozłowieckiego Parku Krajobrazowego. Od północnego wschodu w pobliżu wsi przepływa rzeka Ciemięga (dopływ rzeki Mininy). Zabudowa wiejska skupia się po obu stronach jednej drogi biegnącej z południowego zachodu na północny wschód (z Nasutowa do Majdanu Kozłowieckiego). Najbardziej charakterystyczną cechą wyróżniającą omawianą wieś jest jej położenie wśród lasów otaczających grunty wiejskie ze wszystkich stron.
Zabudowa.
Istniejąca obecnie tradycyjna drewniana zabudowa wiejska pochodzi niemal wyłącznie z okresu międzywojennego i posiada najbardziej typowe formy, bez żadnych wyróżniających cech charakterystycznych. Domy sytuowane są z reguły kalenicowe w stosunku do drogi. Ściany zrębów zwykle oszalowane. Dachy dwuspadowe. W środkowej części wsi znajduje się drewniana domkowa kapliczka przydrożna z pierwszego ćwierćwiecza XX wieku. Na początku wsi (od południa) na skraju lasu drewniany krzyż (początek XX wieku). 

</doc>
<doc id="400861" url="https://pl.wikipedia.org/wiki?curid=400861" title="Instalacja gazowa">
Instalacja gazowa

Instalacja gazowa – instalacja zasilana z sieci gazowej, stanowiąca układ przewodów za kurkiem głównym, prowadzonych na zewnątrz lub wewnątrz budynku, wraz z armaturą, kształtkami i innym wyposażeniem, a także urządzeniami do pomiaru zużycia gazu, urządzeniami gazowymi oraz przewodami spalinowymi lub powietrzno-spalinowymi, jeżeli są one elementem wyposażenia urządzeń gazowych.
Gaz w sieci prowadzony jest pod ciśnieniem i w zależności od jego wartości rozróżniamy:
Główne rodzaje gazu rozprowadzanego na terenie Polski:
Polscy odbiorcy zaopatrywani są w trzy rodzaje gazu - Ls - w okolicach kopalni gazu ziemnego, Lw, oraz E.
Gazociągi wysokiego ciśnienia to główne magistrale sieci gazowej. Celem zmniejszenia ciśnienia gazu w sieci stosuje się stacje redukcyjno-pomiarowe. Powstała w wyniku tego sieć średniociśnieniowa rozprowadza gaz dalej. Do końcowego odbiorcy dociera zazwyczaj gaz niskociśnieniowy.
Bezpieczeństwo.
Z uwagi na łatwopalność i wybuchowość gazu, zasady wykonywania instalacji określają przepisy Prawa Budowlanego i rozporządzeń wykonawczych, m.in. elementy instalacji gazowej muszą posiadać odpowiednią szczelność i być przebadanymi z uwagi na dopuszczalne ciśnienie panujące w instalacji. Instalację gazową prowadzi się przeważnie nadtynkowo w odpowiedniej odległości od innych instalacji (np. instalacji elektrycznej). Przejścia przez przegrody budowlane muszą być osłonięte specjalnymi tulejami. Często dla większych instalacji stosuje się detektory gazu wraz z systemem alarmowym. 

</doc>
<doc id="400862" url="https://pl.wikipedia.org/wiki?curid=400862" title="Nowy Staw (województwo świętokrzyskie)">
Nowy Staw (województwo świętokrzyskie)

Nowy Staw – wieś w Polsce położona w województwie świętokrzyskim, w powiecie kieleckim, w gminie Łagów.
W latach 1975–1998 miejscowość położona była w województwie kieleckim.
Wieś położona jest w granicach Cisowsko-Orłowińskiego Parku Krajobrazowego. Na jej terenie znajduje się pomnik przyrody – źródło szczelinowo-krasowe. Woda wypływa tu ze szczelin w wapieniach i dolomitach, tworząc staw o średnicy ok. 7 m, ulokowany w naturalnym zagłębieniu terenu. Na dnie można zaobserwować zjawisko pulsowania piasku. Źródło ma wydajność 8 l/s.

</doc>
<doc id="400863" url="https://pl.wikipedia.org/wiki?curid=400863" title="Nowy Świat (wieś w województwie kujawsko-pomorskim)">
Nowy Świat (wieś w województwie kujawsko-pomorskim)

Nowy Świat – wieś w Polsce położona w województwie kujawsko-pomorskim, w powiecie brodnickim, w gminie Górzno.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) liczył 17 mieszkańców. Jest najmniejszą miejscowością gminy Górzno oraz powiatu brodnickiego.

</doc>
<doc id="400864" url="https://pl.wikipedia.org/wiki?curid=400864" title="Nowy Świat (województwo lubelskie)">
Nowy Świat (województwo lubelskie)

Nowy Świat – wieś w Polsce położona w województwie lubelskim, w powiecie łukowskim, w gminie Wola Mysłowska.
W latach 1975–1998 miejscowość położona była w województwie siedleckim.
Wierni Kościoła rzymskokatolickiego należą do parafii Podwyższenia Krzyża Świętego w Hucie-Dąbrowie.

</doc>
<doc id="400865" url="https://pl.wikipedia.org/wiki?curid=400865" title="Sabah al-Ahmad al-Jabir al-Sabah">
Sabah al-Ahmad al-Jabir al-Sabah



</doc>
<doc id="400867" url="https://pl.wikipedia.org/wiki?curid=400867" title="Nowy Świat (powiat zielonogórski)">
Nowy Świat (powiat zielonogórski)

Nowy Świat – wieś w Polsce położona w województwie lubuskim, w powiecie zielonogórskim, w gminie Sulechów.
W latach 1975–1998 miejscowość położona była w województwie zielonogórskim.
W obrębie ewidencyjnym wsi znajduje się utworzona w lipcu 2015 roku Podstrefa Sulechów Kostrzyńsko-Słubickiej Specjalnej Strefy Ekonomicznej.
Według danych na 30 czerwca 2021 miejscowość zamieszkuje 124 mieszkańców.

</doc>
<doc id="400868" url="https://pl.wikipedia.org/wiki?curid=400868" title="Nowy Świat (powiat wieluński)">
Nowy Świat (powiat wieluński)

Nowy Świat – wieś w Polsce położona w województwie łódzkim, w powiecie wieluńskim, w gminie Wieluń.
Przez wieś przebiega ruchliwa droga krajowa nr 43 łącząca Częstochowę z Wieluniem.
W latach 1975–1998 miejscowość położona była w województwie sieradzkim.

</doc>
<doc id="400870" url="https://pl.wikipedia.org/wiki?curid=400870" title="Nowy Świat (województwo mazowieckie)">
Nowy Świat (województwo mazowieckie)

Nowy Świat – wieś w Polsce położona w województwie mazowieckim, w powiecie przysuskim, w gminie Klwów.
W latach 1975–1998 miejscowość położona była w województwie radomskim.
Wierni kościoła rzymskokatolickiego należą do parafii św. Jadwigi w Odrzywole.

</doc>
<doc id="400871" url="https://pl.wikipedia.org/wiki?curid=400871" title="Nowy Świat (województwo opolskie)">
Nowy Świat (województwo opolskie)

Nowy Świat – wieś w Polsce położona w województwie opolskim, w powiecie brzeskim, w gminie Lubsza.
W latach 1975–1998 miejscowość położona była w województwie opolskim.
Zobacz też: Nowy Świat

</doc>
<doc id="400872" url="https://pl.wikipedia.org/wiki?curid=400872" title="Nowy Targ (województwo pomorskie)">
Nowy Targ (województwo pomorskie)

Nowy Targ (niem. "Neumark") – wieś w Polsce w województwie pomorskim, w powiecie sztumskim, w gminie Stary Targ. W latach 1975–1998 miejscowość położona była w województwie elbląskim.
Miejscowość zamieszkują w znacznej mierze rolnicy. We wsi znajduje się m.in. zakład produkcyjny funkcjonującego od 1985 przedsiębiorstwa „Daniel” produkującego głównie drabiny, a także dwa sklepy oraz świetlica. W Nowym Targu istnieje również niewielki cmentarz (pochowano tu m.in. Zofię Ciechanowską, zwaną przez miejscową ludność „patronką młodzieży”, która w wieku 23 lat poniosła śmierć w 1924; była ona działaczką Towarzystwa Katolickiej Młodzieży Polskiej w Prusach Wschodnich).
W pobliżu miejscowości znajduje się Jezioro Rozlewisko. Ponadto pod Nowym Targiem znajduje się jezioro podziemne, które za pomocą nowoczesnej hydroforni zaopatruje znaczną część gminy.
Historia.
Wieś otrzymała lokację na prawie chełmińskim w 1336 od wielkiego mistrza krzyżackiego Dietricha von Altenburga. Znane jest też imię pierwszego sołtysa – Hermann. Około 1340 wybudowano mały kościół pod wezwaniem św. Rocha. Wieś królewska położona była w I Rzeczypospolitej w województwie malborskim. Nowy Targ był siedzibą parafii (w skład której wchodziły także Kątki, Krastudy i Minięta), jednak w II połowie XVII wieku została ona wcielona w skład parafii w Starym Targu.
"Słownik Geograficzny" (tom VII, Warszawa 1886) podaje: "niem. Neumark, dok. Neuwermarkt 1336, Newmark 1403, wieś z 22 wybudowaniami w Pomezanii, pow. Sztumski, st. P. Mikołajki, ma szkołę kat. i kościół fil., należący do Starego Targu, par. ew. Sztum, okr. urz. Stanu cywil. Krastudy. Obejmuje 4303 mr., 161 budynki, 63 dm., 751 km., 699 katolików, 37 ewangelików. R. 1452 nadaje w. mistrz Dyteryk z Altenburga sołtysowi 68 włók chełm. Celem założenia wsi. Sołtys dostaje 6,5 wolnych włók, proboszcz 3,5. Każdy gbur ma od włóki 3 wiadrunki zakonowi, a proboszcz 1 korzec płacić żyta i owsa. Sołtys ma być wolny od czynszu, a za 0,5 włóki, którą odstąpi księdzu i od mesznego. Murowany kościół katolicki istniał tu już w 1642 r.; była i nowa szkoła, ale brakło jeszcze nauczyciela. Za czasów Rzpltej Nowy Targ należał do sstwa sztumskiego a r. 1565 trzymali go czemowie."
Nowy Targ zamieszkiwała w większości ludność polska, ale podczas plebiscytu w 1920 padło na listę polską niecałe 50% głosów. Wierni swojemu narodowi Polacy zawiązali filię Związku Polaków w Niemczech oraz oddział towarzystwa młodzieży. Już w 1913 czynna była we wsi biblioteczka prowadzona przez Ciechanowskiego, zaś w latach trzydziestych przez robotnika Franciszka Piaseckiego. 19 sierpnia 1930, wzorem szkoły w Starym Targu, otwarto tu (oprócz szkoły niemieckiej) polską szkołę.
Liczba uczniów polskiej szkoły w latach przedwojennych wynosiła: 1930 – 10, 1931 – 8, 1932 – 7, 1933 – 17, 1934 – 14, 1935 – 13, 1936 – 7, 1937 – 7, 1938 – 8, 1939 – 7. Po wojnie dzieci polskie przeniosły się do budynku byłej szkoły niemieckiej, gdzie nauczanie kontynuowano nieprzerwanie do końca roku szkolnego 1998/1999 (ostatnim dyrektorem była Teresa Szreder). Na skutek reorganizacji uczniów przeniesiono do Szkoły Podstawowej im. Franciszka Jujki w Starym Targu, a budynek po trzech latach sprzedano.
W 1924 doszło w miejscowości do nagonki Niemców na Polaków. Przed II wojną światową w Nowym Targu, oprócz kościoła i szkół, znajdowało się kilka sklepów, dwie karczmy, cegielnia, masarnia, poczta oraz posterunek policji. W 1945 wieś była ostrzeliwana przez żołnierzy radzieckich. Od 1945 miejscowość przynależy do Polski. W okresie PRL miała charakter rolniczo-robotniczy, znajdowała się tam filia PGR.
Zabytki.
Według rejestru zabytków NID na listę zabytków wpisane są:
Kościół św. Rocha.
Dominującą budowlą w położonym wśród morenowych wzgórz jest zbudowany w 1336 z granitowych głazów narzutowych filialny kościół pod wezwaniem św. Rocha, a wcześniej Wszystkich Świętych. Kościół wewnątrz posiada salowy kształt i płaski drewniany strop. Na początku XIX wieku wieżę drewnianą zastąpiono murowaną. Oprócz głazów narzutowych zastosowano do jego budowy cegłę obramującą okna, portale i szczyt wschodni dekorowany pięcioma ostrołucznymi blendami i sześcioma filarami. Bryła kościoła jest prosta i surowa: bez oszkarpowań i dobudówek, z wyjątkiem kruchty od południa i dobudowanej w pierwszej połowie XIX wieku wieży zachodniej, nakrytej czterospadowym dachem namiotowym. Niewielka zakrystia mieści się w północnej ścianie i jest od zewnątrz prawie niezauważalna. 
Barokowy ołtarz główny z 1753 poświęcony jest zarówno św. Rochowi, jak i Wszystkim Świętym. W partiach malowanych widoczna jest Trójca Święta, Maryja, Mojżesz, Piotr i Paweł, a także św. Agnieszka, św. Wawrzyniec i tłumek świętych biskupów, księży oraz zakonników. Z lewej strony prezbiterium, w barokowym obramowaniu, znajduje się gotycka Madonna z połowy XV wieku. Po przeciwległej stronie wizerunek św. Rocha – jednego z Orędowników – z otwartą raną na nodze (św. Rocha uznano za patrona chorych na choroby zakaźne). Na południowej stronie mieści się barokowy ołtarz z wizerunkiem św. Mikołaja. Występuje w towarzystwie trzech dziewczynek, jako że według legendy miał wyposażyć w wiano trzy kobiety. W przedsionku znajduje się chrzcielnica, najprawdopodobniej średniowieczna, która pełni rolę kropielnicy. 
Wokół kościoła mieszczą się groby Polaków, Niemców oraz zamordowanych żołnierzy. Najstarsze nagrobki pochodzą z początku XX wieku.
Ponadto we wsi znajdują się dwa przydrożne krzyże, które stawiane były jako podziękowania za otrzymane łaski lub prośby o pomoc.
Partnerstwo.
26 maja 2017 doszło w Starym Targu do podpisania porozumienia o współpracy partnerskiej gminy Stary Targ – z wiodącą rolą sołectwa Nowy Targ – z podhalańskim miastem Nowy Targ.

</doc>
<doc id="400881" url="https://pl.wikipedia.org/wiki?curid=400881" title="Dean Markley Strings">
Dean Markley Strings

Dean Markley Strings, Inc – producentów strun, przetworników i innych akcesoriów gitarowych.

</doc>
<doc id="400890" url="https://pl.wikipedia.org/wiki?curid=400890" title="Przemysław Czapliński">
Przemysław Czapliński

Przemysław Roman Czapliński (ur. 6 listopada 1962 w Poznaniu) – polski krytyk literacki, profesor literatury współczesnej. Pracuje w Instytucie Filologii Polskiej UAM. Członek korespondent Polskiej Akademii Nauk.
Życiorys.
Absolwent Liceum Ogólnokształcącego im. Karola Marcinkowskiego w Poznaniu. Doktoryzował się w 1992, habilitował w 1998, a rok później uzyskał stanowisko profesora na Uniwersytecie im. Adama Mickiewicza. Tytuł profesora otrzymał w 2002 roku. W latach 2002-2008 pełnił funkcję kierownika Pracowni Krytyki Literackiej (na Wydziale Filologii Polskiej UAM), od 2008 jest kierownikiem specjalności krytycznoliterackiej (od 2015 nazwa specjalności: Krytyka i praktyka literacka). W latach 2001-2006 był redaktorem czasopisma Poznańskie Studia Polonistyczne; od 2016 wchodzi w skład redakcji czasopisma „Teksty Drugie”. W latach 2002-2006 był członkiem Komitetu Nauk o Literaturze Polskiej Akademii Nauk. W latach 1997-2001 oraz 2010-2013 wchodził w skład jury Nagrody Literackiej Nike, od 2008 zasiada w jury konkursu teatralnego poświęconego polskiej dramaturgii współczesnej „Metafory rzeczywistości”. Autor wielu publikacji krytycznoliterackich (m.in. "Ślady przełomu. O prozie polskiej 1976-1996", "Ruchome marginesy: szkice o literaturze lat 90.").
W 2016 został wybrany na członka korespondenta Polskiej Akademii Nauk.
Publikacje.
Antologie i przekłady
Prace zespołowe

</doc>
<doc id="400896" url="https://pl.wikipedia.org/wiki?curid=400896" title="Yankovic">
Yankovic



</doc>
<doc id="400899" url="https://pl.wikipedia.org/wiki?curid=400899" title="Piotr Śliwiński">
Piotr Śliwiński

Piotr Marian Śliwiński (ur. 2 lutego 1962 w Ostrowie Wielkopolskim) – polski krytyk literacki, badacz polskiej poezji współczesnej, nauczyciel akademicki i profesor nauk humanistycznych.
Życiorys.
Absolwent I Liceum Ogólnokształcącego im. Jana Kompałły i Wojciecha Lipskiego w Ostrowie Wielkopolskim. Doktoryzował się w roku 1995 rozprawą pt. "Popularne powieści T. Dołęgi-Mostowicza jako próba krytyki kultury," której promotorem była profesor Janina Teresa Abramowska. Habilitował się w roku 2002 na podstawie oceny doroku naukowego oraz rozprawy pt. "Przygody z wolnością. Uwagi o poezji współczesnej".
Tytuł naukowy profesora nauk humanistycznych został mu nadany na mocy postanowienia Prezydenta Rzeczypospolitej Polskiej z dnia 23 kwietnia 2009 roku, pracuje na stanowisku profesora zwyczajnego Instytutu Filologii Polskiej Wydziału Filologii Polskiej i Klasycznej Uniwersytetu im. Adama Mickiewicza w Poznaniu.
Autor artykułów i książek krytycznoliterackich (m.in. "Poetyckie awangardy – awangarda przedwojenna", 2004", Świat na brudno. Szkice o poezji i krytyce", 2007), współautor "Literatury polskiej XX wieku" (razem z Anną Legeżyńską i Bogumiłą Kaniewską), "Literatury polskiej 1976–1998" (razem z Przemysławem Czaplińskim) i "Poezji polskiej po 1968 roku" (razem z Anną Legeżyńską). W 2012 opublikował zbiór esejów "Horror poeticus".
Twórca i kurator festiwalu Poznań Poetów (pierwsza edycja 2003, festiwal odbywa się co dwa lata). W latach 2006–2013 przewodniczący kapituły Nagrody Literackiej Gdynia. W 2008 roku został uhonorowany Nagrodą im. Kazimierza Wyki. Stypendysta International Writing Program (USA, 2000). Wieloletni redaktor „Polonistyki” oraz „Poznańskich Studiów Polonistycznych”.
Od 2015 jest przewodniczącym kapituły Poznańskiej Nagrody Literackiej. Szef projektu "Polska Poezja Współczesna. Przewodnik encyklopedyczny".

</doc>
<doc id="400905" url="https://pl.wikipedia.org/wiki?curid=400905" title="Obiecanowo (województwo kujawsko-pomorskie)">
Obiecanowo (województwo kujawsko-pomorskie)

Obiecanowo – wieś w Polsce położona w województwie kujawsko-pomorskim, w powiecie żnińskim, w gminie Janowiec Wielkopolski. Miejscowość jest położona na Pałukach.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 93 mieszkańców. Jest dziewiętnastą co do wielkości miejscowością gminy Janowiec Wielkopolski.

</doc>
<doc id="400906" url="https://pl.wikipedia.org/wiki?curid=400906" title="Obiecanowo (województwo mazowieckie)">
Obiecanowo (województwo mazowieckie)

Obiecanowo – wieś w Polsce położona w województwie mazowieckim, w powiecie makowskim, w gminie Karniewo.
Wieś szlachecka położona była w drugiej połowie XVI wieku w powiecie makowskim ziemi różańskiej. W latach 1975–1998 miejscowość położona była w województwie ciechanowskim.

</doc>
<doc id="400907" url="https://pl.wikipedia.org/wiki?curid=400907" title="Objazda (województwo opolskie)">
Objazda (województwo opolskie)

Objazda (niem. "Obischau") – wieś w Polsce położona w województwie opolskim, w powiecie namysłowskim, w gminie Namysłów.
W latach 1975–1998 miejscowość położona była w województwie opolskim.
Nazwa.
Według Heinricha Adamy'ego nazwa miejscowości pochodzi od polskiego określenia "objazd". W swoim dziele o nazwach miejscowych na Śląsku, wydanym w 1888 roku we Wrocławiu, jako starszą od niemieckiej wymienia on nazwę w formie "obiazda", podając jej znaczenie "Umschrittener Berzirk", czyli po polsku "dystrykt, obwód przekraczania dookoła". Niemcy zgermanizowali nazwę na "Obischau", w wyniku czego utraciła ona swoje pierwotne znaczenie.
Zobacz też: Objazda

</doc>
<doc id="400908" url="https://pl.wikipedia.org/wiki?curid=400908" title="Objazda (województwo pomorskie)">
Objazda (województwo pomorskie)

Objazda (kaszb. "Òbjazda", niem. "Wobesde") – wieś w Polsce położona w województwie pomorskim, w powiecie słupskim, w gminie Ustka.
Wieś jest siedzibą sołectwa Objazda, w którego skład wchodzą również miejscowości Bałamątek i Kolonia Objazda.
W latach 1973–1976 miejscowość była siedzibą gminy Objazda. W latach 1975–1998 miejscowość położona była w województwie słupskim.
Bardzo stara osada słowińska. W miejscowości działało Państwowe Gospodarstwo Rolne.
Na uboczu wsi znajduje się Szkoła Podstawowa im. Ludzi Morza.

</doc>
<doc id="400909" url="https://pl.wikipedia.org/wiki?curid=400909" title="Objezierze (powiat bytowski)">
Objezierze (powiat bytowski)

Objezierze (kaszb. "Òbjezerzé", niem. "Wobeser") – osada w Polsce położona w województwie pomorskim, w powiecie bytowskim, w gminie Trzebielino. Miejscowość jest siedzibą sołectwa "Objezierze" w którego skład wchodzi również Myślimierz.
W latach 1975–1998 miejscowość położona była w województwie słupskim.
Nazwa.
Nazwa Wobeser w dokumentach występuje przede wszystkim jako nazwisko, które prawdopodobnie powstało od nazwy miejscowości; nazwa dzisiejsza od wyrażenia przyimkowego &gt;ob. (przez, podczas) jezioro&lt;; niem. Wobeser.

</doc>
<doc id="400910" url="https://pl.wikipedia.org/wiki?curid=400910" title="Objezierze (województwo wielkopolskie)">
Objezierze (województwo wielkopolskie)

Objezierze – wieś sołecka w Polsce położona w województwie wielkopolskim, w powiecie obornickim, w gminie Oborniki.
Wieś szlachecka Objezierze położona była w 1580 roku w powiecie poznańskim województwa poznańskiego. W latach 1975–1998 miejscowość położona była w województwie poznańskim.
Objezierze należy do Parafii pw. św. Bartłomieja Apostoła w Objezierzu.
Obiekty.
W Objezierzu działa Ludowy Klub Sportowy Orkan Objezierze.
W pobliżu wsi, w dolinie rzeki Samicy Kierskiej, znajdują się duże stawy rybne.
Wydarzenia.
Od 2019 roku w Objezierzu odbywa się Festiwal "Literackie Objezierze". W 2019 gośćmi specjalnymi byli: Joanna Bator, Sylwia Chutnik, Wojciech Jagielski, Joanna Jodełka, Katarzyna Kłosińska, Katarzyna Kwiatkowska oraz Jakub Skworz.

</doc>
<doc id="400911" url="https://pl.wikipedia.org/wiki?curid=400911" title="Objezierze (województwo zachodniopomorskie)">
Objezierze (województwo zachodniopomorskie)

Objezierze (niem. "Hitzdorf") – wieś sołecka w Polsce położona w województwie zachodniopomorskim, w powiecie choszczeńskim, w gminie Krzęcin. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 372 mieszkańców. 
Geografia.
Wieś leży ok. 5 km na wschód od Krzęcina, nad jeziorem Bukowym, 300 m na wschód od jeziora Objezierze.
Zabytki.
Do wojewódzkiego rejestru zabytków wpisany jest:
Kultura i sport.
We wsi znajduje się filia Gminnego Centrum Kultury w Krzęcinie.

</doc>
<doc id="400912" url="https://pl.wikipedia.org/wiki?curid=400912" title="Oblasy (województwo lubelskie)">
Oblasy (województwo lubelskie)

Oblasy – wieś w Polsce położona w województwie lubelskim, w powiecie puławskim, w gminie Janowiec.
Wieś w powiecie radomskim w województwie sandomierskim w XVI wieku była własnością kasztelana lubelskiego Andrzeja Firleja. Do 1954 roku istniała gmina Oblasy. W latach 1975–1998 miejscowość położona była w województwie lubelskim.
Dawniej wyróżniano części wsi o nazwach "Oblasy Dworskie" i "Oblasy Księże".
Wierni Kościoła rzymskokatolickiego należą do parafii św. Stanisława Biskupa i św. Małgorzaty w Janowcuj.

</doc>
<doc id="400913" url="https://pl.wikipedia.org/wiki?curid=400913" title="Oblasy (województwo śląskie)">
Oblasy (województwo śląskie)

Oblasy – wieś w Polsce położona w województwie śląskim, w powiecie częstochowskim, w gminie Koniecpol.
Były wsią klasztoru cystersów jędrzejowskich w województwie sandomierskim w ostatniej ćwierci XVI wieku. W latach 1975–1998 miejscowość położona była w województwie częstochowskim.

</doc>
<doc id="400916" url="https://pl.wikipedia.org/wiki?curid=400916" title="Obora (województwo dolnośląskie)">
Obora (województwo dolnośląskie)

Obora – wieś w Polsce położona w województwie dolnośląskim, w powiecie lubińskim, w gminie Lubin. Jest to druga miejscowość w gminie pod względem liczby mieszkańców.
W latach 1975–1998 miejscowość administracyjnie należała do województwa legnickiego.
Zabytki.
Do wojewódzkiego rejestru zabytków wpisane są:

</doc>
<doc id="400917" url="https://pl.wikipedia.org/wiki?curid=400917" title="Obora (województwo wielkopolskie)">
Obora (województwo wielkopolskie)

Obora – wieś w Polsce położona w województwie wielkopolskim, w powiecie gnieźnieńskim, w gminie Gniezno.
Wieś duchowna, własność Klasztoru Klarysek w Gnieźnie, pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość położona była w województwie poznańskim. Wieś leży 5 kilometrów od miasta Gniezna. Wieś posiada bezpośrednie połączenie autobusów MPK z Gnieznem. Według danych z 2011 roku miejscowość zamieszkiwało 326 osób.
We wsi znajdują się: nieczynny przystanek kolejowy Obora Wielkopolska i kaplica filialna św. Floriana należąca do Parafii archikatedralnej Wniebowzięcia Najświętszej Maryi Panny w Gnieźnie i Szkoła Podstawowa im Celestyna Freineta (filia).
Zobacz też: Obora

</doc>
<doc id="400918" url="https://pl.wikipedia.org/wiki?curid=400918" title="Obory (województwo pomorskie)">
Obory (województwo pomorskie)

Obory (niem. "Oberfeld") – wieś w Polsce, położona w województwie pomorskim, w powiecie kwidzyńskim, w gminie Kwidzyn.
Nazwa.
1 czerwca 1948 r. nadano miejscowości polską nazwę Obory.
Historia.
W latach 1975–1998 miejscowość należała administracyjnie do województwa elbląskiego.
Obory znajdowały się na trasie wąskotorowej Kwidzyńskiej Kolei Dojazdowej (zlikwidowanej w 1985 roku).

</doc>
<doc id="400919" url="https://pl.wikipedia.org/wiki?curid=400919" title="Obory (powiat koniński)">
Obory (powiat koniński)

Obory – wieś w Polsce położona w województwie wielkopolskim, w powiecie konińskim, w gminie Wierzbinek}, na lewym brzegu Noteci. 
W latach 1975–1998 miejscowość położona była w województwie konińskim. W roku 2011 liczyła (jako miejscowość statystyczna wraz ze wsią Nowa Ruda) 64 mieszkańców, w tym 33 kobiety i 31 mężczyzn.

</doc>
<doc id="400920" url="https://pl.wikipedia.org/wiki?curid=400920" title="Obórki (województwo kujawsko-pomorskie)">
Obórki (województwo kujawsko-pomorskie)

Obórki – wieś w Polsce położona w województwie kujawsko-pomorskim, w powiecie brodnickim, w gminie Osiek.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) liczyły 140 mieszkańców. Są dwunastą co do wielkości miejscowością gminy Osiek.

</doc>
<doc id="400921" url="https://pl.wikipedia.org/wiki?curid=400921" title="Obórki (województwo opolskie)">
Obórki (województwo opolskie)

Obórki – wieś w Polsce położona w województwie opolskim, w powiecie brzeskim, w gminie Olszanka.
Zabytki.
Do wojewódzkiego rejestru zabytków wpisane są:

</doc>
<doc id="400922" url="https://pl.wikipedia.org/wiki?curid=400922" title="Obrowiec (województwo lubelskie)">
Obrowiec (województwo lubelskie)

Obrowiec – wieś w Polsce położona w województwie lubelskim, w powiecie hrubieszowskim, na zachodnim skraju gminy Hrubieszów. 
Według Narodowego Spisu Powszechnego (III 2011 r.) liczyła 402 mieszkańców i była dziesiątą co do wielkości miejscowością gminy Hrubieszów.
Położenie.
Posiada powierzchnię 769,69 ha i jest siedzibą sołectwa o tej samej nazwie, jednego z 36 wchodzących w skład gminy. Od południa graniczy z sołectwem Brodzica, od zachodu z gminami Trzeszczany i Werbkowice, od północy z sołectwem Nowosiółki, natomiast od wschodu z gminą miejską Hrubieszów. Maksymalna rozciągłość sołectwa na linii północ-południe wynosi 3,5 km, a na linii wschód-zachód około 2,5 km. Najbliższym miastem jest Hrubieszów, położony około 6 km na południowy wschód od Obrowca. Innymi większymi miastami w pobliżu są Chełm i Zamość położone w odległości około 45 km oraz podobne wielkością do Hrubieszowa Krasnystaw i Tomaszów Lubelski w odległości około 55 km. Od stolicy województwa – Lublina – Obrowiec dzieli około 120 km. Miejscowość położona była wcześniej w województwie zamojskim (1975–1998) oraz gminie (1919–1954), a następnie gromadzie Moniatycze (1954–1972).
Geografia (opis).
Pod względem fizycznogeograficznym Obrowiec leży na pograniczu trzech mezoregionów: Kotliny Hrubieszowskiej (południowo-wschodnia część), Grzędy Horodelskiej (północna część) i Działów Grabowieckich (zachodnia część). Mezoregiony te (oprócz Działów Grabowieckich) należy zaliczyć do Wyżyny Wołyńskiej. Wieś położona jest nad rzeką Huczwą oraz jej lewobrzeżnym dopływem Białką, która na terenie wsi uchodzi do Huczwy. Obszar wsi posiada urozmaiconą rzeźbę terenu, ze spadkami przekraczającymi 8%. Na polach leży nad rzeką rzadka na Hrubieszowszczyźnie wydma piaszczysta, w której piachu znajdują się urny popielcowe. Wysokości bezwzględne wahają się od 181 m n.p.m. (ujście Białki) do blisko 230 m w pobliżu lasu na północy sołectwa. Z gleb przeważają głównie czarnoziemy i gleby brunatnoziemne, choć spotyka się również gleby bielicowe i mady. W świecie zwierzęcym warto zobaczyć jedno z nielicznych w Polsce stanowisk żołny.
Pochodzenie nazwy.
Istnieją trzy teorie wyjaśniające pochodzenie nazwy Obrowiec:
Historia.
Czasy współczesne
W 1945 roku znaczna część ludności wyznania prawosławnego wyjechała na tereny zabużańskie. W dniach 16-20 czerwca 1947 roku wywieziono kolejnych 10 mieszkańców Obrowca narodowości ukraińskiej w ramach akcji "Wisła" na Ziemie Zachodnie. W gospodarstwach poukraińskich zamieszkali Polacy, a życie stopniowo wracało do normy. Założony został w Obrowcu jednak oddział ORMO. W 1947 roku zbudowano na rzece Białce dwie śluzy i trzy zastawy. Osuszono w ten sposób łąki i rozpoczęła się hodowla bydła, a rowy melioracyjne służyły dodatkowo do nawadniania podczas susz. W obecnej chwili śluzy te są poniszczone, a rowy zarosły szuwarami.
Wysoki podatek tzw. FOR (Fundusz Ochrony Rolnictwa), obowiązkowe dostawy (zboża, ziemniaków, żywca, mleka, za które płacono pół ceny wolnorynkowej), widmo kolektywizacji, odstraszały od inwestowania w rolnictwo, dlatego też wielu rolników zrezygnowało z części, a nawet całości nabytych w ramach reformy gruntów. Sytuacja uległa zmianie po 1956 roku, kiedy zniesiono FOR i obowiązkowe dostawy. W tym samym roku w Obrowcu założono radio przewodowe, tzw. toczkę, a w 1968 roku pojawił się w szkole podstawowej pierwszy telewizor. W latach 1967-1969 przeprowadzono komasację gruntów, a w 1986 meliorację. W 1970 roku chłopi zaczęli kupować prywatne ciągniki i maszyny. Do dnia dzisiejszego jedynie dwóch gospodarzy posiada jeszcze konie. W latach 1982-1984 zbudowano utwardzoną drogę od szosy Hrubieszów-Nieledew w kierunku Starego Obrowca.
Ważnym obiektem we wsi był sklep, założony przez Gminną Spółdzielnię „Samopomoc Chłopska” z Hrubieszowa. W latach 50. mieścił się on w mieszkaniu Piotra Ciucha, a sprzedawcą był Tadeusz Nazar. Później przeniesiono go do mieszkania Jana Hojdy, gdzie sprzedawała Danuta Mormon. W 1963 roku wybudowano murowany budynek, w którym pracowała jako sprzedawca Antonina Chomik, a od ok. 1975 roku Janina Wlizło. W 1998 roku sklep od GS kupił Marek Martyniuk, a w 2004 roku odkupił go Marian Jakimiec. W 1964 roku zbudowano we wsi zlewnię mleka, gdzie skup w latach 1964-1996 dla Spółdzielni Mleczarskiej w Hrubieszowie prowadził Jan Nazar. W latach 1997-2007 pracowała tutaj Daniela Jańczuk, a potem skup został zlikwidowany.
Na dzień dzisiejszy na terenie wsi znajduje się 151 działek mieszkalnych, z których 111 jest zamieszkanych, a 10 to pustostany. We wsi znajdują się jeszcze 23 domy drewniane, reszta jest już murowana. Wszystkie budynki powstały po drugiej wojnie światowej (budowane od jesieni 1944), gdyż w jej wyniku zmieniła się nieco lokalizacja wsi (przed II wojną światową wieś w całości leżała na południe od rzeki Białki, a obecnie większa jej część leży już na północ od rzeki). Wieś prezentuje typ zabudowy zwarto – kolonijny (wielodrożnica). Na terenie wsi działają w tym momencie 2 sklepy spożywcze, szkoła podstawowa (z boiskiem i placem zabaw), dom parafialny (filia kościoła garnizonowego w Hrubieszowie), gospodarstwo agroturystyczne, zakład tapicerski oraz gospodarstwo wyspecjalizowane w ogrodnictwie (sprzedaż towarowa).
Ludność i źródła utrzymania.
Według stanu na dzień 31 grudnia 2009 wieś zamieszkuje łącznie 414 osób. Gęstość zaludnienia sołectwa wynosi zaledwie 54 os./km², co w przypadku średniej województwa lubelskiego - 86 os./km² oraz średniej 123 os./km² na terenie Polski, plasuje sołectwo Obrowiec wśród najsłabiej zaludnionych obszarów kraju. W porównaniu z latami poprzednimi widoczny jest nieznaczny spadek liczby ludności. Powodem tego są migracje oraz ujemny przyrost naturalny. Zgodnie z prognozami wojewódzkimi trend ten będzie postępował w horyzoncie długoterminowym.
Na terenie sołectwa nieznacznie przeważają kobiety, których jest 50,46%. Natomiast liczba mężczyzn wynosi 49,54%. Mężczyźni stanowią większość mieszkańców w wieku przed- i produkcyjnym, a powyżej tej granicy, w strukturze wiekowej ludności, zauważa się już przewagę kobiet. Dane te mogą świadczyć o nadumieralności mężczyzn w starszych grupach wiekowych oraz o odpływie kobiet w wieku do 30 lat z terenu gminy. Jest to zjawisko charakterystyczne dla gmin wiejskich, gdyż kobiety częściej migrują do miast, gdzie wskaźnik feminizacji jest dużo większy.
Na 414 osób mieszkańców wsi:
Obrowiec jest obszarem typowo rolniczym pozbawionym liczących się na rynku pracy zakładów przemysłowych. W najbliższej przyszłości zamierza być miejscowością turystyczną, której rozwój powinien spowodować w najbliższych latach rozwój małych i średnich przedsiębiorstw branży usługowej, handlowej: obsługi rolnictwa i przetwórstwa płodów rolnych. Wszystko to winno zmienić strukturę zatrudnienia i głównych źródeł utrzymania mieszkańców na bardziej korzystną i odpowiadającą współczesnym warunkom gospodarowania.
Szkolnictwo.
Szkoła początkowa ogólna, tzw. elementarna, powstała po 1863 roku, a więc po powstaniu styczniowym. Wcześniej Obrowiec był w zasięgu terytorialnym szkoły w Brodzicy (działającej przy Towarzystwie Rolniczym Hrubieszowskim). W 1890 roku w tutejszej 1-klasowej szkole rosyjskiej chwilowo brak było nauczyciela, natomiast w 1904 roku uczył Konstanty Samochwalenko, a w 1914 roku Teodor Josieńko. Wykłady prowadzono w języku rosyjskim do 1905 roku, później dozwolony był też język polski, ale z dużymi ograniczeniami. Szkolna edukacja uczniów trwała cztery lata. Nie była ona jednak obowiązkowa, w związku z tym panował we wsi duży analfabetyzm.
W okresie międzywojennym istniała we wsi polska szkoła 4-klasowa, która mieściła się w drewnianym budynku krytym gontem. Prowadzona ona była systemem dwuzmianowym (rano klasy starsze, po południu młodsze), a kierowała nią najpierw Morawiecka, w latach 30. Józefa Piekarzówna, a w latach 1934-1939 Leokadia Pikuzińska. W 1944 roku szkoła spłonęła po trafieniu lotniczej bomby.
W 1948 roku, aby wznowić naukę, wybudowano we wsi szkołę drewnianą, obmurowano z zewnątrz cegłą i przykryto eternitem. Była to z początku szkoła 7, potem 8-klasowa, a w 1975 roku obniżono jej stopień organizacyjny do 4-klasowej. Pierwszą po wojnie kierowniczką została Maria Niklewicz, a potem kolejno: Tadeusz Bartnik (1955-1957), Kazimierz Makieła (1957-1984), Janusz Herc (1984-1986), Jadwiga Sznajderowska (1986-1991), Ewa Gnatowska (1991-1998) i od 1998 roku Renata Makieła. W 2001 roku szkołę przejęło Stowarzyszenie Rozwoju Wsi Obrowiec, a dyrektorką 6-klasowej szkoły podstawowej była nadal Renata Makieła.
Infrastruktura.
Sieć drogowa wsi składa się z dwóch dróg powiatowych (o numerach 3230 i 3413), kilku gminnych oraz około 20 dróg polnych. Na terenie wsi brak jest sieci kolejowej.
Całkowita elektryfikacja wsi zakończyła się dopiero w roku 1964. Bieżąca woda (wodociąg) została doprowadzona w 1997 roku, brak jest natomiast w dalszym ciągu sieci kanalizacyjnej (nadal funkcjonują szamba). Funkcjonuje tu jedna z 7 na terenie gminy stacji uzdatniania wody. Wieś nie posiada sieci ciepłowniczej oraz instalacji gazowej.
Pierwszy telefon założono w 1961 roku w szkole podstawowej. Do końca epoki PRL-u telefon posiadało jedynie 7 odbiorców. Największą ilość abonentów przyłączono w kwietniu 1991 roku (61 osób). W roku 2004 kable telefoniczne doprowadzono do każdego gospodarstwa.
Organizacje pozarządowe.
Do organizacji pozarządowych znajdujących się w Obrowcu należą:
Sport i turystyka.
W latach 1980-1994 istniał we wsi klub piłkarski "Wenard Obrowiec", grający w niższych klasach rozgrywkowych.

</doc>
<doc id="400923" url="https://pl.wikipedia.org/wiki?curid=400923" title="Obrowiec (województwo opolskie)">
Obrowiec (województwo opolskie)

Obrowiec (dodatkowa nazwa w j. niem. Oberwitz) – wieś w Polsce położona w województwie opolskim, w powiecie krapkowickim, w gminie Gogolin. 
W latach 1975–1998 miejscowość położona była w województwie opolskim. 
Wieś jest siedzibą sołectwa o tej samej nazwie.
W Obrowcu mieści się Ochotnicza Straż Pożarna, która dysponuje dwoma samochodami bojowymi: Mercedes-Benz Atego 1629AF 4,5/32 oraz Star 244 GBM 2,5/8.
Do 1816 roku Obrowiec należał do powiatu prudnickiego. W związku z reformą administracyjną, w 1816 Obrowiec został odłączony od powiatu prudnickiego i przyłączony do strzeleckiego.
Nazwa.
Według niemieckiego językoznawcy Heinricha Adamy’ego nazwa miejscowości pochodzi od polskiej nazwy oznaczającej paszę dla konia - "obroku", "owsa" lub połączenia obu tych słów. W swoim dziele o nazwach miejscowych na Śląsku wydanym w 1888 roku we Wrocławiu jako najstarszą zanotowaną nazwę miejscowości, wcześniejszą od niemieckiej wymienia "Obrowies" podając jej znaczenie "Futterkammer" czyli po polsku "Komora na paszę, obrok". 
Niemcy zgermanizowali nazwę na "Oberwitz" w wyniku czego utraciła ona swoje pierwotne znaczenie. Po wojnie polska administracja spolonizowała zgermanizowaną nazwę na "Obrowiec".
Zabytki.
Do wojewódzkiego rejestru zabytków wpisane są:
inne zabytki:
Linki zewnętrzne.
Strona internetowa miejscowości Obrowiec

</doc>
<doc id="400924" url="https://pl.wikipedia.org/wiki?curid=400924" title="Obrowo (województwo wielkopolskie)">
Obrowo (województwo wielkopolskie)

Obrowo – osada w Polsce położona w województwie wielkopolskim, w powiecie szamotulskim, w gminie Obrzycko.
Wieś szlachecka położona była w 1580 roku w powiecie poznańskim województwa poznańskiego. W latach 1975–1998 miejscowość położona była w województwie poznańskim.

</doc>
<doc id="400925" url="https://pl.wikipedia.org/wiki?curid=400925" title="Ochla (województwo wielkopolskie)">
Ochla (województwo wielkopolskie)

Ochla – wieś w Polsce, położona w województwie wielkopolskim, w powiecie gostyńskim, w gminie Pogorzela.
W latach 1975–1998 miejscowość położona była w województwie leszczyńskim.
Nazwa.
Przez wieś płynie struga Ochla - jej nazwa oznacza spokojną, uległą czy cichą wodę (por. dawne "chełstać, ochełstać" - ujarzmić, "ochelnica" - narzędzie do międlenia lnu). Jako nazwa miejscowa oznaczała początkowo cześć pobliskiej wsi Targoszyce.
Historia.
Pierwsza wzmianka o Ochli między Pogorzelą a Kobylinem dotyczyła osady, która była częścią Targoszyc, które pod koniec XIV w. znajdowały się w posiadaniu rodu z Wielkiej Łąki (czyli Łęckich). Jeden z nich, Wawrzyniec Łęcki zw. Ochelskim herbu Wężyk w 1391 r. dochodził w Pyzdrach swoich praw do Ochli (jako części Targoszyc), spierając się z Piotrem z Zalesia koło Kobylina; który Ochlę trzymał w zastawie. W 1408 r. wzmiankowana była też Jafroszka wdowa po Wawrzyńcu Ochelskim. Ochla w dzisiejszej lokalizacji, odrębna wieś oddalona od Targoszyc ok. 2 km na północny wschód, jest zapewne późniejsza. Jednak pod koniec XVIII w. musiała być już znaczną osadą, skoro w okresie Wielkiego Księstwa Poznańskiego (1815-1848) należała do wsi większych w ówczesnym pruskim powiecie Krotoszyn w rejencji poznańskiej. Ochla należała do okręgu kobylińskiego tego powiatu i stanowiła odrębny majątek, którego właścicielem był wówczas Franciszek Ożegalski. Od 1887 r. należała do powiatu Koźmin. Według spisu urzędowego z 1837 roku wieś liczyła 185 mieszkańców, którzy zamieszkiwali 21 dymów (domostw). Na początku XX wieku liczba mieszkańców wynosiła niewiele więcej - w 1910 r. 191 osób.

</doc>
<doc id="400926" url="https://pl.wikipedia.org/wiki?curid=400926" title="Ochle (województwo łódzkie)">
Ochle (województwo łódzkie)

Ochle – wieś w Polsce położona w województwie łódzkim, w powiecie łaskim, w gminie Widawa.
W latach 1975–1998 miejscowość położona była w województwie sieradzkim.

</doc>
<doc id="400927" url="https://pl.wikipedia.org/wiki?curid=400927" title="Ochle (województwo wielkopolskie)">
Ochle (województwo wielkopolskie)

Ochle – wieś w Polsce położona w województwie wielkopolskim, w powiecie kolskim, w gminie Koło.
W latach 1975–1998 miejscowość położona była w województwie konińskim.
Informacje ogólne.
Wieś położona 8 km na zachód od Koła przy drodze lokalnej do Konina i Lichenia. W skład sołectwa wchodzą także osady: "Dzierzny", "Gęsina" i "Dębowy Grunt". Przez południową część wsi przepływa rzeka Warta.
Historia.
Jest to bardzo stara osada wzmiankowana po raz pierwszy w 1103 r. Była własnością szlachecką. W dawnych dokumentach występuje pod nazwą "Ochel" lub "Ochło". W 1883 r. odkryto we wsi pokłady węgla brunatnego. Wkrótce rozpoczęto ich eksploatację. Do dziś zachowały się ślady wyrobisk. Przeprowadzone po II wojnie światowej badania geologoczne pozwoliło oszacować zasoby złoża na ok. 1,2 mln ton. W 1943 r. znaleziono tu skarb srebrny z około połowy X wieku o wadze blisko 114 g., ukryty w naczyniu glinianym. Składał on się z monet arabskich i ich części (datowanych na lata 899 - 937) oraz ozdób. 
Kościół.
Kościół Wniebowstąpienia Pańskiego wybudowano w latach 1981 - 1984 staraniem ks. Serafina Opałki wg projektu Aleksandra Holasa. W 1984 r. wydzielono ośrodek duszpasterski z fragmentów parafii Podwyższenia Krzyża Świętego w Kole oraz parafii św. Bartłomieja w Osieku Wielkim. Rok później erygowano samodzielną parafię, która administracyjnie należy do dekanatu kolskiego (diecezja włocławska).
Demografia.
Poniższa demografia jest z 2021

</doc>
<doc id="400929" url="https://pl.wikipedia.org/wiki?curid=400929" title="Ochodza (województwo małopolskie)">
Ochodza (województwo małopolskie)

Ochodza – wieś w Polsce położona w województwie małopolskim, w powiecie krakowskim, w gminie Skawina.
W latach 1975–1998 miejscowość położona była w województwie krakowskim.
Położenie.
Miejscowość znajduje się na równinie na prawym brzegu Wisły w Rowie Skawińskim będącym częścią Bramy Krakowskiej. Graniczy z Kopanką, Zelczyną i Facimiechem. Przez południowe rejony wsi przekopano Kanał Łączański.

</doc>
<doc id="400930" url="https://pl.wikipedia.org/wiki?curid=400930" title="Limited partnership">
Limited partnership

Limited Partnership (L.P.) – forma prawna spółki w krajach kręgu anglosaskiej kultury prawnej, używana głównie w branży handlowej. W polskim systemie prawnym jego odpowiednikiem jest spółka komandytowa (sp.k.).
Opis.
Cechą charakterystyczną tego rodzaju spółki jest, że odpowiedzialność co najmniej jednego ze wspólników jest ograniczona (limited partner – sytuacja prawna analogiczna do komandytariusza w spółce komandytowej), a co najmniej jednego ze wspólników jest nieograniczona (general partner – sytuacja prawna analogiczna do komplementariusza).
Zdarza się, że skrót ten tłumaczony jest jako (spółka z ograniczoną odpowiedzialnością), choć tę w zachodnich systemach prawnych oznacza się skrótem LLC – "Limited Liability Company" lub Co. Ltd. – "Company Limited". Inne podobne i często mylone skróty to LLP – "Limited Liability Partnership" (odpowiednik spółki partnerskiej w polskim systemie prawnym) oraz "General Partnership" (zbliżone do spółki jawnej w polskim systemie prawnym, czasami używane również w kontekście spółek cywilnych, co wynika z różnic pomiędzy formami prawnymi przedsiębiorstw w różnych państwach).

</doc>
<doc id="400931" url="https://pl.wikipedia.org/wiki?curid=400931" title="Ochodza (województwo pomorskie)">
Ochodza (województwo pomorskie)

Ochodza – osada w Polsce położona w województwie pomorskim, w powiecie słupskim, w gminie Dębnica Kaszubska, w otulinie Parku Krajobrazowego Dolina Słupi. Miejscowość wchodzi w skład sołectwa Motarzyno.
W latach 1975–1998 miejscowość administracyjnie należała do województwa słupskiego.

</doc>
<doc id="400932" url="https://pl.wikipedia.org/wiki?curid=400932" title="Odargowo (województwo pomorskie)">
Odargowo (województwo pomorskie)

Odargowo (kaszb. "Òdargòwò", niem. "Odargau") – wieś kaszubska w Polsce, położona w województwie pomorskim, w powiecie puckim, w gminie Krokowa.
Ponadto mieszkańcy wsi wyróżniają jeszcze kolonię Odargowo
W pobliżu wsi znajduje się największy na Kaszubach głaz narzutowy ("diabelski kamień"). Jest on wysoki na 3,5 m i ma 20 m w obwodzie. W kamieniu widnieje pięć wgłębień, które według legendy pozostawił diabeł, który chciał go zrzucić na kościół w Żarnowcu.
Wieś Klasztoru Cysterek w Żarnowcu w powiecie puckim województwa pomorskiego w II połowie XVI wieku. W latach 1975–1998 miejscowość położona była w województwie gdańskim.
Na początku lat 1980. państwową ziemię w Odargowie rozparcelowano i przekazano jako odszkodowanie dotychczasowym mieszkańcom Kartoszyna, które było miejscem budowy Elektrowni Jądrowej Żarnowiec, ale budowy nie ukończono.

</doc>
<doc id="400933" url="https://pl.wikipedia.org/wiki?curid=400933" title="Odargowo (województwo zachodniopomorskie)">
Odargowo (województwo zachodniopomorskie)

Odargowo – wieś w Polsce położona w województwie zachodniopomorskim, w powiecie stargardzkim, w gminie Dobrzany, położona 4,5 km na południowy zachód od Dobrzan (siedziby gminy) i 21 km na wschód od Stargardu (siedziby powiatu).
W latach 1975–1998 miejscowość położona była w województwie szczecińskim.

</doc>
<doc id="400934" url="https://pl.wikipedia.org/wiki?curid=400934" title="Odechów (województwo łódzkie)">
Odechów (województwo łódzkie)

Odechów – wieś w Polsce położona w województwie łódzkim, w powiecie łęczyckim, w gminie Grabów.
W latach 1919–1954 miejscowość położona była w województwie łódzkim w gminie Mazew w gromadzie Odechów.
W latach 1975–1998 miejscowość położona była w województwie konińskim.
Religia.
Wierni Kościoła rzymskokatolickiego należą do parafii św. Mateusza Apostoła i św. Rocha w Starej Sobótce, wierni Kościoła Starokatolickiego Mariawitów do parafii św. Mateusza Apostoła i Ewangelisty i św. Rocha Wyznawcy w Nowej Sobótce, a wierni Kościoła Katolickiego Mariawitów do parafii Przenajświętszego Sakramentu w Zieleniewie. 

</doc>
<doc id="400935" url="https://pl.wikipedia.org/wiki?curid=400935" title="Odechów (województwo mazowieckie)">
Odechów (województwo mazowieckie)

Odechów – wieś (dawniej miasto) w Polsce położona w województwie mazowieckim, w powiecie radomskim, w gminie Skaryszew.
Prywatna wieś szlachecka "Odachów", położona była w drugiej połowie XVI wieku w Małopolsce w powiecie radomskim województwa sandomierskiego. W latach 1975–1998 miejscowość położona była w województwie radomskim.
Wieś jest siedzibą rzymskokatolickiej parafii Zwiastowania Najświętszej Maryi Panny.
Zabytki.
Kościół Zwiastowania Najświętszej Marii Panny z XV wieku – pierwotnie drewniany (1401-1411) z fundacji prymasa Polski Mikołaja Trąby, kolejny murowany, gotycki wzniesiony w latach 1459–1460 z fundacji Jana Długosza, który bywał na zamku radomskim i w Odechowie.
Kościół został rozbudowany w latach 1911–1913 według planów architekta Zygmunta Słomińskiego z Radomia.
Dawny kościół gotycki z cegły stanowi obecnie ramiona transeptu neogotyckiej bazyliki.
Kościół zdobią ostrołukowe okna. Ostrołukowy kształt posiadają również gotyckie, kamienne portale. Szczyt rozczłonkowany jest profilowanymi, ostrołukowymi wnękami. Wyposażenie kościoła barokowe (XVII-XVIII w.). W ołtarzu głównym znajduje się obraz Zwiastowania NMP z II połowy XVIII wieku, zapewne pędzla Anny Baciarelli. Chrzcielnica z XV w. Pod chórem kamienne kartusze z herbami Łabędź i Jasieńczyk. Liczne epitafia.

</doc>
<doc id="400936" url="https://pl.wikipedia.org/wiki?curid=400936" title="Odrowąż (województwo małopolskie)">
Odrowąż (województwo małopolskie)

Odrowąż – wieś w Polsce położona w województwie małopolskim, w powiecie nowotarskim, w gminie Czarny Dunajec. Do 1954 roku istniała gmina Odrowąż.
W latach 1975–1998 miejscowość położona była w województwie nowosądeckim.
Odrowąż znajduje się na granicy dwóch regionów geograficznych: Beskidu Orawsko-Podhalańskiego i Kotliny Nowotarskiej.
W Odrowążu urodził się Feliks Gwiżdż, legionista, kapitan rezerwy, dziennikarz, pisarz, poeta, tłumacz, poseł II i III kadencji oraz senator IV kadencji w II RP. 
W Odrowążu urodził się także ks. Jan Bielański - organizator i pierwszy proboszcz parafii pw. Św. Brata Alberta w Krakowie-Nowej Hucie, działacz społeczny, laureat Medalu św. Brata Alberta. 

</doc>
<doc id="400937" url="https://pl.wikipedia.org/wiki?curid=400937" title="Odrowąż (województwo opolskie)">
Odrowąż (województwo opolskie)

Odrowąż (dodatkowa nazwa w j. niem. Oderwanz) – wieś w Polsce położona w województwie opolskim, w powiecie krapkowickim, w gminie Gogolin.
Historia.
Pierwszą wzmiankę o miejscowości wymieniono w dokumencie z 1292 roku jako osadę o nazwie „Odrvesz”. Było to niewielkie skupisko ludzi, gdyż liczyło kilka domów. Miała to być najstarsza siedziba sławnego rodu Odrowążów, z której wywodzą się św. Jacek oraz błogosławieni Czesław i Bronisława.
Pierwsze ślady bytności ludzi na tym terenie pochodzą jeszcze z epoki kamiennej. Znaleziskami, które pochodzą z tego okresu są m.in. kamienny toporek, liczne fragmenty naczyń pochodzących z pierwszego wieku naszej ery, a także z okresu średniowiecza.
W 1776 roku hrabia Karol Ludwig Larisch sprowadził osadników, zakładając na terenie swoich dóbr kolonię o nazwie Oderwanz, czyli Odrowąż. Najprawdopodobniej było ich 17, później miało ich być jeszcze kilka. Hrabia nadał każdemu z kolonistów taką samą ilość ziemi i usytuował ich wzdłuż jednej drogi.
W 1845 roku Odrowąż liczył 163 mieszkańców. Były tutaj 24 domy. Obszar dworski należał do majora von Wyschetzkiego. Wśród wiejskich rzemieślników wymieniono wtedy kowala i krawca. Mieszkańcy wioski byli właścicielami czterech, a później kolejnych pięciu barek na Odrze, posiadali 70 sztuk bydła.
W 1855 roku Odrowąż liczył 197 mieszkańców, a w 1861 roku liczba ta zmniejszyła się do 190. Dzieci uczęszczały do istniejącej od 1830 roku szkoły w Malni. W 1910 roku liczba ludności wynosiła 261 osób.
W trakcie I wojny światowej zginęło 11 osób. W 1929 roku postawiono im w centrum wsi pomnik (upamiętnia on także mieszkańców, którzy zginęli w czasie II wojny światowej).
W okresie międzywojennym w Odrowążu znajdowała się karczma, piekarnia, masarnia oraz sklep. W 1922 roku zaczęła się elektryfikacja wioski. W 1933 roku oddano do użytku szkołę. Na Odrze znajdowała się duża stocznia rzeczna należąca do rodziny Gabor. Większość ludzi posiadała własne barki. Wożono towar (węgiel, cement, zboże) do Wrocławia, Berlina, a nawet Hamburga. Fakt posiadania barki stwarzał możliwość uzyskania dodatkowego zarobku, gdyż gleby na tych terenach są słabe i wyżywić jedynie z ich uprawy było nie łatwe.
Podczas II wojny światowej zginęło 54 mieszkańców wioski. Wśród ofiar były m.in. 22 osoby zamordowane już po przejściu linii frontu. W 1945 roku wieś została włączona do Polski.
Do 1817 roku Odrowąż należał do powiatu opolskiego, potem do strzeleckiego, a od 1956 roku, aż do likwidacji powiatów, do krapkowickiego.
Pod względem kościelnym Odrowąż przez dwa stulecia należał do parafii Wniebowzięcia Najświętszej Maryi Panny w Otmęcie. Obecnie do parafii Podwyższenia Krzyża Świętego i św. Franciszka w Malni. Patronem Odrowąża jest św. Urban – patron rolników. Pod jego wezwaniem jest stojąca w centrum wioski murowana, dwukondygnacyjna kapliczka ze ściętymi u dołu narożami. Najprawdopodobniej postawiono ją w 1841 roku w miejsce starej funkcjonującej od 1776 roku. W jej wnętrzu można zauważyć niewielki ołtarz z krzyżem, figurą Matki Bożej oraz wiszący na ścianie obraz św. Urbana. W dzień św. Urbana 25 maja, odbywa się uroczysta procesja błagalna o urodzaje.
W pobliżu budynku przedszkola stoi mała kapliczka słupowa z prostokątnymi wnękami, w których mieszczą się obrazy świętych. Gdzie mają być pochowani żołnierze z okresu wojny trzydziestoletniej. Jest tam także prywatny, kamienny krzyż ku czci ofiar I wojny światowej.
W okresie hitlerowskiego reżimu w latach 1936-1945 miejscowość nosiła nazwę "Oderhöh".
Teraźniejszość.
Na terenie wioski znajduje się plac zabaw, boisko do piłki siatkowej – plażowej, boisko do piłki nożnej oraz koszykówki, sklep spożywczy (zamknięty), Fabryka Urządzeń Technicznych „Gniotpol” (były Zremb), Gospodarstwo Agroturystyczne – Klinke Edyta. Remiza Ochotniczej Straży Pożarnej zbudowana w 1948 roku, w której budynku mieści się także świetlica młodzieżowa. Obok Remizy stoi kapliczka św. Floriana (patrona strażaków). Na Odrze w pobliżu wioski znajduje się śluza, która została zbudowana w 1893 roku. Na terenie wioski, obok autostrady znajduje się przydrożny krzyż, gdzie mają być pochowani żołnierze. Obok rzeki Odry w dolinie św. Anny – bo tak nazywają ją mieszkańcy wioski, stoi drzewo, na którym umieszczona jest figurka św. Anny, którą mieszkańcy obdarzyli szczególną opieką.
Kościół parafialny.
Kościół konsekrowany 15.10.1978 r. przez ks. bp Alfonsa Nossola.
Parafia erygowana 20.07.1981 r. pw. Podwyższenia Krzyża Świętego (z górnym kościołem drewnianym pw. Franciszek z Asyżu), wyłączone z par. Wniebowzięcia NMP w Krapkowicach – Otmęcie.
Kościół dolny wybudowany w latach 1976-1978, dzięki staraniom otmęckiego proboszcza ks. prałata Franciszka Duszy. Z kolei kościół górny stanowi drewniany kościółek poprotestancki pw. świętego Franciszka, wzniesiony w latach 1801-1804 w Kostowie koło Kluczborka. Kiedy jednak po 1965 roku został opuszczony przez gminę ewangelicką, zdecydowano go w 1977 roku rozebrać i przenieść stamtąd do Malni, by go ponownie zrekonstruować.
Plac kościelny zdobi ogród Matki Boskiej Fatimskiej, skwer upamiętniający budowniczych kościoła i Rok 2000, skwer Matki Bożej Bolesnej oraz murowana dzwonnica z trzema dzwonami (św. Ludwik, św. Anna i św. Michał). Tuż obok kościoła znajdują się dwie kapliczki. Pierwsza kaplica przedpogrzebowa – Wszystkich Świętych, a druga – poświęcona wywodzącemu się z Malni błogosławionemu o. Józefowi Cebuli (1902-1941). Ta wyjątkowa postać zginęła śmiercią męczeńską w obozie koncentracyjnym w Mauthausen i została wyniesiona na ołtarze przez papieża Jana Pawła II 13.06.1999 r. w Warszawie podczas beatyfikacji 108 męczenników z czasów II wojny światowej.
Proboszczowie parafii:

</doc>
<doc id="400938" url="https://pl.wikipedia.org/wiki?curid=400938" title="Odrowąż (województwo świętokrzyskie)">
Odrowąż (województwo świętokrzyskie)

Odrowąż – wieś (dawniej miasto) w Polsce położona w województwie świętokrzyskim, w powiecie koneckim, w gminie Stąporków. W latach 1611–1869 miasto.
Odrowąż uzyskał lokację miejską w 1399 roku, jednak nie została ona zrealizowana. Ponownie lokowany w 1611 roku, utracił prawa miejskie w 1869 roku. W latach 1973–1976 miejscowość była siedzibą gminy Odrowąż. W latach 1975–1998 miejscowość położona była w województwie kieleckim.
Wieś jest siedzibą rzymskokatolickiej parafii św. Jacka i św. Katarzyny.
Historia.
Od XII w. znajdowała się tu siedziba rodu Odrowążów. Pochodził stąd m.in. Iwo Odrowąż. Osada rozwinęła się w XVI w., kiedy w okolicy powstały liczne kuźnice. W 1611 r. na prośbę właścicielki, Anny Kostczanki h. Dąbrowa, król Zygmunt III Waza nadał Odrowążowi prawa miejskie. Miasto otrzymało przywilej na targ, 4 jarmarki, a także prawo składu wszelkich produkowanych tu wyrobów żelaznych i kamieniarskich. W 1785 r. miasto otrzymało przywilej na kolejne 8 jarmarków. W XIX w. wydobywano tu glinkę ogniotrwałą. W 1827 r. w mieście znajdowały się 42 domy, miało ono 424 mieszkańców. W 1869 r. Odrowąż utracił prawa miejskie.

</doc>
<doc id="400939" url="https://pl.wikipedia.org/wiki?curid=400939" title="Odrowąż (województwo wielkopolskie)">
Odrowąż (województwo wielkopolskie)

Odrowąż – wieś w Polsce położona w województwie wielkopolskim, w powiecie gnieźnieńskim, w gminie Witkowo.
Wieś duchowna, własność arcybiskupstwa gnieźnieńskiego, pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość położona była w województwa konińskiego.
Zobacz też: Odrowąż, Odrowążek

</doc>
<doc id="400940" url="https://pl.wikipedia.org/wiki?curid=400940" title="Ogonowice (województwo dolnośląskie)">
Ogonowice (województwo dolnośląskie)

Ogonowice (niem. "Kaudewitz") – wieś w Polsce położona w województwie dolnośląskim, w powiecie legnickim, w gminie Legnickie Pole.
W latach 1975–1998 miejscowość położona była w województwie legnickim.

</doc>
<doc id="400941" url="https://pl.wikipedia.org/wiki?curid=400941" title="Ogonowice (województwo łódzkie)">
Ogonowice (województwo łódzkie)

Ogonowice – wieś w Polsce, położona w województwie łódzkim, w powiecie opoczyńskim, w gminie Opoczno.
W latach 1975–1998 miejscowość położona była w województwie piotrkowskim.
Wierni kościoła rzymskokatolickiego należą do parafii św. Bartłomieja w Opocznie.

</doc>
<doc id="400942" url="https://pl.wikipedia.org/wiki?curid=400942" title="Ogonów (województwo lubelskie)">
Ogonów (województwo lubelskie)

Ogonów – wieś w Polsce położona w województwie lubelskim, w powiecie ryckim, w gminie Ryki.
W latach 1975–1998 miejscowość położona była w województwie lubelskim.
Wieś stanowi sołectwo gminy Ryki.
Wierni Kościoła rzymskokatolickiego należą do parafii św. Maksymiliana Kolbego w Starym Bazanowie.
Historia.
Ogonów w wieku XIX stanowił wieś i młyn tej nazwy w powiecie garwolińskim, gminie i parafii Ryki. W roku 1886 posiadał 10 domów i 54 mieszkańców z gruntem 201 mórg. Według spisu z 1827 roku było tu 7 domów i 50 mieszkańców. Według noty słownika z roku 1886, wieś łączyła się dawniej ze wsią Brusów.

</doc>
<doc id="400943" url="https://pl.wikipedia.org/wiki?curid=400943" title="Ogonów (województwo opolskie)">
Ogonów (województwo opolskie)

Ogonów (niem. "Feldheim", do 1936 r. "Ogen") – wieś w Polsce, położona w województwie opolskim, w powiecie nyskim, w gminie Kamiennik.
W latach 1975–1998 miejscowość należała administracyjnie do województwa opolskiego.
Nazwa.
W łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") z 1295 r. miejscowość wymieniona jest pod nazwą Ogon, wśród miejscowości lokowanych na prawie polskim, z których biskupstwo pobierało dziesięcinę ("nota decimas polonicales").
Według niemieckiego językoznawcy Heinricha Adamy’ego nazwa jest patronimiczną nazwą wywodzącą się od polskiego nazwiska lub przezwiska założyciela lub właściciela - "Ogona", które wywodziło się od anatomicznej części ciała ogona. Być może ma ona związek ze staropolskim rodem szlacheckim Ogończyków. W swoim dziele o nazwach miejscowych na Śląsku wydanym w 1888 roku we Wrocławiu jako starszą od niemieckiej wymienia polską formę nazwy - "Ogon" podając jej znaczenie "Dorf der Ogon" - "Wieś Ogona".
Śląski pisarz Konstanty Damrot w swoim dziele o znaczeniu nazw na Śląsku wydanym w 1896 roku we Bytomiu wymienia nazwę wsi w polskim brzmieniu "Ogony" podaje także dwie wcześniejsze nazwy zanotowane w średniowiecznym, łacińskim dokumencie z 1272 roku "Ogoni" oraz "Ogonke". 
Nazwa została początkowo zgermanizowana przez Niemców na "Ogen" w wyniku czego utraciła swoje pierwotne znaczenie. Ze względu na polskie pochodzenie nazwy 22 lipca 1936 r. w miejsce zgermanizowanej "Ogen" nazistowska administracja III Rzeszy wprowadziła nową całkowicie niemiecką "Feldheim". 12 listopada 1946 r. nadano miejscowości polską nazwę Ogonów.
Historia.
W 1933 r. w miejscowości mieszkały 182 osoby, a w 1939 r. – 167 osób.

</doc>
<doc id="400944" url="https://pl.wikipedia.org/wiki?curid=400944" title="Ogrodniki (województwo warmińsko-mazurskie)">
Ogrodniki (województwo warmińsko-mazurskie)

Ogrodniki – wieś w Polsce położona w województwie warmińsko-mazurskim, w powiecie elbląskim, w gminie Milejewo na Wysoczyźnie Elbląskiej.
W latach 1975–1998 miejscowość położona była w województwie elbląskim.
Inne miejscowości o nazwie Ogrodniki: Ogrodniki
Historia.
Osada Ogrodniki powstała na początku XIV wieku. W roku 1457 na mocy przywileju nadanemu Elblągowi przez króla Kazimierza Jagiellończyka wieś weszła razem z okolicznymi miejscowościami w granice terytorium miasta Elbląga. Wieś okręgu sędziego ziemskiego Elbląga w XVII i XVIII wieku. Po zaborach miejscowość znalazła się w granicach Prus, a w okresie międzywojennym na terytorium III Rzeszy. Wieś nosiła wtedy niemiecką nazwę "Baumgart". Od roku 1945 ponownie w granicach Polski.

</doc>
<doc id="400945" url="https://pl.wikipedia.org/wiki?curid=400945" title="Ogrodzieniec (województwo warmińsko-mazurskie)">
Ogrodzieniec (województwo warmińsko-mazurskie)

Ogrodzieniec (niem. "Neudeck") – osada w Polsce położona w województwie warmińsko-mazurskim, w powiecie iławskim, w gminie Kisielice. W latach 1975–1998 miejscowość położona była w województwie elbląskim.
W Ogrodzieńcu zmarł prezydent Republiki Weimarskiej Paul von Hindenburg. Znajdują się tu również ruiny pałacu Hindenburga oraz dom w którym kiedyś była szkoła i mieszkała służba prezydenta.
Historia.
Niemiecka nazwa "Neudeck" pochodzi prawdopodobnie od pruskiego "Najdekai". Na podstawie zachowanego przywileju kapituły pomezańskiej wiadomo, że osada została założona w 1230 roku przez niejakiego Albrechta, który uzyskał cztery lata wolnizny na zagospodarowanie się. W tym samym dokumencie sołtysowi Albrechtowi karczmę (dziedziczną), wolną od czynszu i szarwarku. W 1343 r. kapituła pomezańska wystawiła odnowiony przywilej lokacyjny.
W czasie wojny z 1414 r. wieś została doszczętnie zniszczona. W trakcie wojny trzynastoletniej Ogrodzieniec został prawie całkowicie zniszczony. Musiał długo podnosić po tym upadku jeśli źródła w roku 1545 wymieniają tylko dwóch mieszkańców wioski. Niedługo później wieś stała się majątkiem ziemskim i przeszła w posiadanie rodu Polenzów. Na początku XVIII w. wieś była we władaniu rodziny Beneckendorfów-Hindenburgów.
W 1789 r. Ogrodzieniec był wsią szlachecką z folwarkiem Wola i liczył 24 domy. W 1885 r. areał majątku wraz z folwarkiem wynosił 901 ha, w tym 568 ha ziemi ornej, 118 ha łąk i 138 ha lasów. W latach 1895-1905 obszar majątku wynosił 892,4 ha. Do 1934 r. wieś była własnością feldmarszałka i prezydenta Rzeszy - Hindenburga, którego syn - generał porucznik Oskar von Beneckendorf und von Hindenburg - był ostatnim właścicielem tych dóbr. W 1945 r. pałac Hindenburga został splądrowany przez żołnierzy Armii Czerwonej i podpalony. Wieś stała się częścią Polski według Umowy Poczdamskiej tego samego roku. Ruiny pałacu rozebrano około 1950. 
W 1973 r. osada (majątek) Ogrodzieniec należał administracyjnie do gromady Jędrychowo, poczta Jędrychowo, powiat iławski.

</doc>
<doc id="400947" url="https://pl.wikipedia.org/wiki?curid=400947" title="Ogrodzisko (województwo dolnośląskie)">
Ogrodzisko (województwo dolnośląskie)

Ogrodzisko – wieś w Polsce położona w województwie dolnośląskim, w powiecie polkowickim, w gminie Chocianów.
Podział administracyjny.
W latach 1975–1998 miejscowość położona była w województwie legnickim.

</doc>
<doc id="400948" url="https://pl.wikipedia.org/wiki?curid=400948" title="Ogrodzisko (województwo łódzkie)">
Ogrodzisko (województwo łódzkie)

Ogrodzisko – wieś w Polsce położona w województwie łódzkim, w powiecie zduńskowolskim, w gminie Zduńska Wola.
W latach 1975–1998 miejscowość położona była w województwie sieradzkim.
Zobacz też: Ogrodzisko

</doc>
<doc id="400949" url="https://pl.wikipedia.org/wiki?curid=400949" title="Ogrodzona (wieś w powiecie piotrkowskim)">
Ogrodzona (wieś w powiecie piotrkowskim)

Ogrodzona – wieś w Polsce położona w województwie łódzkim, w powiecie piotrkowskim, w gminie Łęki Szlacheckie.
W latach 1975–1998 miejscowość położona była w województwie piotrkowskim.

</doc>
<doc id="400950" url="https://pl.wikipedia.org/wiki?curid=400950" title="Ogródek (województwo mazowieckie)">
Ogródek (województwo mazowieckie)

Ogródek – wieś w Polsce położona w województwie mazowieckim, w powiecie węgrowskim, w gminie Grębków.
Wierni Kościoła rzymskokatolickiego należą do parafii św. Bartłomieja Apostoła w Grębkowie.
W latach 1975–1998 miejscowość położona była w województwie siedleckim.

</doc>
<doc id="400951" url="https://pl.wikipedia.org/wiki?curid=400951" title="Ogródek (województwo warmińsko-mazurskie)">
Ogródek (województwo warmińsko-mazurskie)

Ogródek (niem. "Ogrodtken", od 1938 "Kalgendorf") – wieś w Polsce położona w województwie warmińsko-mazurskim, w powiecie piskim, w gminie Orzysz. Wieś leży nad jeziorami Kraksztyn i Druglin (Kaleńskie).
W Ogródku znajduje się filia Szkoły Podstawowej w Orzyszu.
Historia.
Wieś wymieniana w dokumentach z roku 1550, kiedy to książę Albrecht sprzedał Rafałowi Staroście z Grzegorz 5 włók sołeckich, celem założenia wsi czynszowej na 50 włókach między jeziorami Kraksztyn i Druglin oraz borem skomackim. Po okresie 5 lat wolnizny z szarwarku chłopi mieli obowiązek dostarczać z Orzysza do Rynu 2 fury mąki i siana.
We wsi istniał niewielki folwark, należący do dworu w Skomacku. Przez dłuższy czas folwark był dzierżawiony przez braci polskich. Jednym z dzierżawców był Morsztyn, po nim w 1725 roku Bogusław Arciszewski.
Ogródek do 1752 r. podlegał starostwu w Rynie, rewiru w Skomacku (obok wsi Klusy, Gorzekały, Lipińskie, Rożyńsk, Ruska Wieś) i parafii w Klusach. W 1752 roku zlikwidowano starostwa, wprowadzając nowe, większe jednostki administracyjne zwane powiatami. Powiat piski powstał w 1818 r., obejmował on obszar dawnego starostwa piskiego oraz parafię orzyską i okartowską.
W październiku 1656 r. Tatarzy, podczas najazdu, wzięli do niewoli dwadzieścia trzy osoby, w tym 8 kobiet.
Epidemia dżumy, przeniesiona przez Szwedów, dotarła tu w latach 1709–1711. Pochłonęła tysiące ofiar. Najbardziej ucierpiało starostwo piskie, gdzie epidemia pochłonęła 30% ludności. Chorych wywożono na jedną z wysp jeziora Druglin. Od tego czasu zwana jest ona "Parchą".
W Ogródku żył, tworzył i został pochowany Michał Kajka (1859–1940), najwybitniejszy mazurski poeta ludowy, współzałożyciel Mazurskiej Partii Ludowej. W domu, który wybudował w 1883 i w którym mieszkał mieści się obecnie muzeum jego imienia.
Podczas akcji germanizacyjnej nazw miejscowych i fizjograficznych historyczna nazwa niemiecka "Ogrodtken" została w 1938 r. zastąpiona przez administrację nazistowską sztuczną formą "Kalgendorf".
W 1939 roku wieś liczyła 444 mieszkańców.
W latach 1975–1998 miejscowość położona była w województwie suwalskim.

</doc>
<doc id="400952" url="https://pl.wikipedia.org/wiki?curid=400952" title="Ojrzanów (województwo łódzkie)">
Ojrzanów (województwo łódzkie)

Ojrzanów – wieś w Polsce położona w województwie łódzkim, w powiecie tomaszowskim, w gminie Ujazd.
W latach 1975–1998 miejscowość położona była w województwie piotrkowskim.

</doc>
<doc id="400953" url="https://pl.wikipedia.org/wiki?curid=400953" title="Ojrzanów (województwo mazowieckie)">
Ojrzanów (województwo mazowieckie)

Ojrzanów – wieś w Polsce położona w województwie mazowieckim, w powiecie grodziskim, w gminie Żabia Wola. Leży nad rzeką Utratą.
Wieś szlachecka Oirzonowo położona była w drugiej połowie XVI wieku w powiecie tarczyńskim ziemi warszawskiej województwa mazowieckiego. W latach 1975–1998 miejscowość położona była w województwie skierniewickim.
Od XV w. istniał w Ojrzanowie drewniany kościół parafialny, dziś już nieistniejący. Obecny kościół znajduje się w sąsiednim Żelechowie, choć parafia nazywa się Ojrzanowską. Parafia Zwiastowania Najświętszej Maryi Panny w Ojrzanowie należy do dekanatu tarczyńskiego, archidiecezji warszawskiej.

</doc>
<doc id="400954" url="https://pl.wikipedia.org/wiki?curid=400954" title="Okalew (województwo lubelskie)">
Okalew (województwo lubelskie)

Okalew – wieś w Polsce położona w województwie lubelskim, w powiecie parczewskim, w gminie Milanów.
Wieś królewska "Okalów" położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość położona była w województwie bialskopodlaskim.
Wieś stanowi sołectwo gminy Milanów.
Historia.
Okalew w wieku XIX stanowił folwark w powiecie radzyńskim gminie Lisia Wólka, parafii Parczew posiadał 2 domy i 15 mieszkańców rozległość gruntów 419 mórg. Folwark ten w roku 1882 oddzielony został od dóbr Zminne.

</doc>
<doc id="400955" url="https://pl.wikipedia.org/wiki?curid=400955" title="Okalew (województwo łódzkie)">
Okalew (województwo łódzkie)

Okalew – wieś w Polsce położona w województwie łódzkim, w powiecie wieluńskim, w gminie Ostrówek.
W latach 1975–1998 miejscowość położona była w województwie sieradzkim.
We wsi działa jednostka OSP. 
W lesie, 2 km od wsi odkryto cmentarzysko kurhanowe kultury trzcinieckiej datowane na lata 1500–1300 p.n.e. Cmentarzysko składa się z 16 kurhanów o średnicy mogił od 7 do 25 m, a wysokości od 40 do 120 cm. Zmarłych grzebano w jamach grobowych usytuowanych w centrum kurhanu. W większości były to groby pojedyncze. Zachowane mogiły tworzą ciekawy element krajobrazowy.
W 2006 wydano "Monografię gminy Ostrówek" w której można znaleźć wiele szczegółowych informacji na temat wsi Okalew.

</doc>
<doc id="400956" url="https://pl.wikipedia.org/wiki?curid=400956" title="Okole (województwo kujawsko-pomorskie)">
Okole (województwo kujawsko-pomorskie)

Okole – wieś w Polsce położona w województwie kujawsko-pomorskim, w powiecie bydgoskim, w gminie Koronowo, w sołectwie Okole.
Podział administracyjny.
W latach 1975–1998 miejscowość położona była w województwie bydgoskim.
Demografia.
W sołectwie mieszkało (2010 r.) 670 osób. Obecnie (XII 2015 r.), według danych Urzędu Gminy Koronowo, są to 683 osoby.
Sama miejscowość Okole liczyła (XII 2015 r.) 356 mieszkańców.

</doc>
<doc id="400957" url="https://pl.wikipedia.org/wiki?curid=400957" title="Okole (województwo pomorskie)">
Okole (województwo pomorskie)

Okole – wieś kociewska w Polsce położona w województwie pomorskim, w powiecie starogardzkim, w gminie Starogard Gdański nad Wierzycą.
W latach 1975–1998 miejscowość położona była w województwie gdańskim.

</doc>
<doc id="400958" url="https://pl.wikipedia.org/wiki?curid=400958" title="Okole (powiat szczecinecki)">
Okole (powiat szczecinecki)

Okole – (do 1945 niem. "Wuckel") wieś w Polsce położona w województwie zachodniopomorskim, w powiecie szczecineckim, w gminie Borne Sulinowo.
We wsi znajduje się murowany, neoklasycystyczny dwór z 1892 r. wybudowany w miejscu starszego obiektu, który był otoczony ogrodem. W drugiej połowie XIX w., ogród znajdujący się obok dworu stopniowo przekształcono w mały park krajobrazowy, który ozdabiało małe jeziorko przylegające od południowego wschodu.
We wsi znajduje się niewielki kościół neogotycki pod wezwaniem św. Wojciecha, wzniesiony w 1914 roku. 

</doc>
<doc id="400959" url="https://pl.wikipedia.org/wiki?curid=400959" title="Okołowice (województwo łódzkie)">
Okołowice (województwo łódzkie)

Okołowice – wieś w Polsce, położona w województwie łódzkim, w powiecie pabianickim, w gminie Pabianice.
Miejscowość położona jest na Wysoczyźnie Łaskiej.
Pomniki przyrody.
W latach 1975–1998 miejscowość znajdowała się w ówczesnym województwie łódzkim.
Zobacz też: Okołowice 

</doc>
<doc id="400961" url="https://pl.wikipedia.org/wiki?curid=400961" title="Okołowice (województwo śląskie)">
Okołowice (województwo śląskie)

Okołowice – wieś w Polsce położona w województwie śląskim, w powiecie częstochowskim, w gminie Koniecpol, nad Pilicą.
W latach 1975–1998 miejscowość położona była w województwie częstochowskim.

</doc>
<doc id="400962" url="https://pl.wikipedia.org/wiki?curid=400962" title="Okonin (województwo podkarpackie)">
Okonin (województwo podkarpackie)

Okonin – wieś w Polsce położona w województwie podkarpackim, w powiecie ropczycko-sędziszowskim, w gminie Ropczyce.
W latach 1975–1998 miejscowość położona była w województwie rzeszowskim.
Wierni kościoła rzymskokatolickiego należą do parafii św. Anny w Ropczycach.

</doc>
<doc id="400963" url="https://pl.wikipedia.org/wiki?curid=400963" title="Okopy (powiat chełmski)">
Okopy (powiat chełmski)

Okopy – wieś w Polsce położona w województwie lubelskim, w powiecie chełmskim, w gminie Dorohusk.
W latach 1975–1998 miejscowość położona była w województwie chełmskim. Według Narodowego Spisu Powszechnego (III 2011 r.) liczyła 490 mieszkańców i była piątą co do wielkości miejscowością gminy Dorohusk.

</doc>
<doc id="400964" url="https://pl.wikipedia.org/wiki?curid=400964" title="Okopy (województwo mazowieckie)">
Okopy (województwo mazowieckie)

Okopy – wieś w Polsce położona w województwie mazowieckim, w powiecie sochaczewskim, w gminie Nowa Sucha.
W latach 1975-1998 miejscowość położona była w województwie skierniewickim.
W czasie I wojny światowej miejsce ciężkich walk (blisko 9 miesięcy stacjonowania wojsk)
Wieś zasiedlona została po I wojnie światowej.
Na skraju lasu znajduje się zapomniany cmentarz żołnierzy z I wojny światowej.

</doc>
<doc id="400965" url="https://pl.wikipedia.org/wiki?curid=400965" title="Okopy (województwo podlaskie)">
Okopy (województwo podlaskie)

Okopy – wieś w Polsce położona w województwie podlaskim, w powiecie sokólskim, w gminie Suchowola.
Wieś znana jest jako miejsce urodzenia błogosławionego księdza Jerzego Popiełuszki.
Wierni kościoła rzymskokatolickiego należą do parafii św. Apostołów Piotra i Pawła w Suchowoli.
Historia.
Wieś powstała w XVI wieku w czasie zasiedlania Puszczy Nowodworskiej, należała do ekonomii grodzieńskiej. Nazwa wsi odnosi się do kurhanów średniowiecznych, zwanych przez miejscową ludność "okopami".
W końcu XVIII wieku była to wieś królewska ekonomii grodzieńskiej położona w powiecie grodzieńskim województwa trockiego Wielkiego Księstwa Litewskiego.
W latach 1975–1998 miejscowość położona była w województwie białostockim.
List intencyjny w sprawie powołania Muzeum Ks. Jerzego Popiełuszko w Okopach – Oddział Muzeum Podlaskiego w Białymstoku podpisali 25.06.2020 r. w Warszawie w obecności ministra kultury i dziedzictwa narodowego prof. Piotra Glińskiego oraz marszałka województwa podlaskiego, Artura Kosickiego, przedstawiciel Fundacji im. ks. Jerzego Popiełuszko „Dobro” Józef Popiełuszko oraz dyrektor Muzeum Podlaskiego w Białymstoku Waldemar Wilczewski.
22 grudnia 2020 r. w Warszawie odbyło się spotkanie poświęcone budowie muzeum błogosławionego księdza Jerzego Popiełuszki w Okopach, którego celem będzie gromadzenie, przechowywanie, opracowanie i udostępnianie materiałów związanych z życiem działalnością i spuścizną błogosławionego księdza Jerzego Popiełuszki oraz prowadzenie badań naukowych i działań edukacyjnych poświęconych życiu kapłana. Wziął w nim udział wicepremier Jarosław Kaczyński.
Projekt koncepcyjny Muzeum Bł. księdza Jerzego Popiełuszki w Okopach, finansowanego m.in. ze sprzedaży numizmatów z wizerunkiem bł. ks. Popiełuszki jako cegiełek na budowę muzeum, przygotowali architekci pracowni Mirosława Nizio – Nizio Design International. Muzeum powstaje z inicjatywy Fundacji im. ks. Jerzego Popiełuszko „Dobro”, z przewodniczącym rady programowej Fundacji Bogdanem Romaniukiem i po wybudowaniu w 2024 r. stanie się oddziałem Muzeum Podlaskiego w Białymstoku.
Inne.
Najstarsze pokolenie mieszkańców wsi Okopy i jej okolic w codziennych kontaktach używa gwary języka białoruskiego z naleciałościami zapożyczonymi z języka polskiego. W opracowaniach dotyczących biografii księdza Jerzego Popiełuszki, którego pierwszym językiem, według niektórych źródeł – była „mowa prosta”, można spotkać się z różnymi nazwami tego dialektu, takimi jak: "podlaska gwara białoruska", "polsko-białoruski dialekt", bądź "język polski, ale z dużymi białoruskimi naleciałościami". Sami mieszkańcy wsi określają swój język mianem "prostego" (będącego samodzielnym historycznym językiem Wielkiego Księstwa Litewskiego, którego zasięg w dużym stopniu pokrywał się z granicami WKL) bądź "tutejszego". Z perspektywy dialektologicznej nazywani są oni terminem "białoruskojęzycznych katolików" bądź "Białorusinami Sokólszczyzny". Mimo to nie wykształcili oni białoruskiej świadomości narodowej i w pełni utożsamiają się z narodem polskim. Pojęcie polskości w tym przypadku stało się synonimem katolicyzmu. Więź religijna białoruskojęzycznych mieszkańców wsi Okopy, jak i jej okolic okazała się silniejsza od więzi językowej i dlatego zdecydowała o włączeniu się tej społeczności w skład polskiej wspólnoty narodowej. Współcześnie, wspomnianą powyżej, białoruską gwarę mieszkańców wsi Okopy uznać należy za pozostającą na granicy wymarcia, gdyż umiejętność posługiwania się nią ograniczona jest do grupy osób w podeszłym wieku i nie jest ona przekazywana młodszym pokoleniom.

</doc>
<doc id="400966" url="https://pl.wikipedia.org/wiki?curid=400966" title="Okół (województwo podlaskie)">
Okół (województwo podlaskie)

Okół – wieś w Polsce położona w województwie podlaskim, w powiecie grajewskim, w gminie Grajewo.
Prywatna wieś szlachecka położona była w drugiej połowie XVI wieku w powiecie wąsoskim ziemi wiskiej województwa mazowieckiego. W 1929 r. należała do gminy Białaszewo, powiat szczuczyński. Majątek ziemski posiadał tu Waldemar Chrostowski (268 ha).
W latach 1975–1998 miejscowość położona była w województwie łomżyńskim.
Linki zewnętrzne.
 

</doc>
<doc id="400967" url="https://pl.wikipedia.org/wiki?curid=400967" title="Okół (województwo świętokrzyskie)">
Okół (województwo świętokrzyskie)

Okół – wieś w Polsce, położona w województwie świętokrzyskim, w powiecie ostrowieckim, w gminie Bałtów.
W latach 1975–1998 miejscowość położona była w województwie kieleckim.
Okół położony jest nad rzeką Kamienną. Przez miejscowość przebiega droga wojewódzka nr 754 z Ostrowca Świętokrzyskiego do Solca nad Wisłą.
W miejscowości znajduje się parafialny kościół polskokatolicki pw. św. Franciszka z Asyżu.

</doc>
<doc id="400968" url="https://pl.wikipedia.org/wiki?curid=400968" title="Okrąglik (województwo mazowieckie)">
Okrąglik (województwo mazowieckie)

Okrąglik – wieś w Polsce położona w województwie mazowieckim, w powiecie białobrzeskim, w gminie Białobrzegi.
W skład sołectwa Okrąglik chodzi wieś Pohulanka.
W latach 1975–1998 miejscowość położona była w województwie radomskim.
Wierni Kościoła rzymskokatolickiego należą do parafii św. Jana Chrzciciela w Stromcu.

</doc>
<doc id="400969" url="https://pl.wikipedia.org/wiki?curid=400969" title="Okrąglik (powiat częstochowski)">
Okrąglik (powiat częstochowski)

Okrąglik – wieś w Polsce położona w województwie śląskim, w powiecie częstochowskim, w gminie Janów.
W latach 1975–1998 miejscowość położona była w województwie częstochowskim.
Przed wojną miejscowość nosiła nazwę Okółko

</doc>
<doc id="400970" url="https://pl.wikipedia.org/wiki?curid=400970" title="Okrągłe (województwo lubelskie)">
Okrągłe (województwo lubelskie)

Okrągłe – wieś w Polsce położona w województwie lubelskim, w powiecie biłgorajskim, w gminie Biłgoraj.
W latach 1975–1998 miejscowość położona była w województwie zamojskim. Według Narodowego Spisu Powszechnego (III 2011 r.) liczyła 374 mieszkańców i była czternastą co do wielkości miejscowością gminy Biłgoraj.
Historia.
Wieś powstała w dobrach Ordynacji Zamojskiej na początku XIX wieku. Podczas zaborów stacjonujące w Biłgoraju wojsko carskie urządziło strzelnicę w lesie Krasne pod Okrągłem. Przed I wojną światową stało tutaj 36 domów, a w 1921 roku wieś liczyła 173 mieszkańców i 34 domy.

</doc>
<doc id="400971" url="https://pl.wikipedia.org/wiki?curid=400971" title="Okrągłe (województwo podlaskie)">
Okrągłe (województwo podlaskie)

Okrągłe – wieś w Polsce położona w województwie podlaskim, w powiecie suwalskim, w gminie Jeleniewo.
Na zachód od wsi przepływa rzeka Czarna Hańcza.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość położona była w województwie suwalskim.

</doc>
<doc id="400972" url="https://pl.wikipedia.org/wiki?curid=400972" title="Okręglica (województwo łódzkie)">
Okręglica (województwo łódzkie)

Okręglica – wieś w Polsce, położona w województwie łódzkim, w powiecie sieradzkim, w gminie Sieradz.
W roku 2011 Okręglicę zamieszkiwało 128 osób. 
W latach 1975–1998 miejscowość położona była w województwie sieradzkim.

</doc>
<doc id="400973" url="https://pl.wikipedia.org/wiki?curid=400973" title="Okręglica (powiat opatowski)">
Okręglica (powiat opatowski)

Okręglica – wieś sołecka w Polsce położona w województwie świętokrzyskim, w powiecie opatowskim, w gminie Sadowie
W latach 1975–1998 miejscowość położona była w województwie tarnobrzeskim.
Historia.
Według Słownika geograficznego Królestwa Polskiego w latach 80. XIX wieku folwark w gminie Bodzechów. Był tu jeden dom, 17 mieszkańców i 254 morgi ziemi.

</doc>
<doc id="400974" url="https://pl.wikipedia.org/wiki?curid=400974" title="Okręglica (województwo wielkopolskie)">
Okręglica (województwo wielkopolskie)

Okręglica – wieś w Polsce położona w województwie wielkopolskim, w powiecie tureckim, w gminie Kawęczyn.
W latach 1975–1998 miejscowość położona była w województwie konińskim.

</doc>
<doc id="400975" url="https://pl.wikipedia.org/wiki?curid=400975" title="Okrzeszyn (województwo mazowieckie)">
Okrzeszyn (województwo mazowieckie)

Okrzeszyn – wieś w Polsce położona w województwie mazowieckim, w powiecie piaseczyńskim, w gminie Konstancin-Jeziorna.
Wieś królewska Okrzesin położona była w 1580 roku w powiecie warszawskim ziemi warszawskiej województwa mazowieckiego. W latach 1975–1998 miejscowość położona była w województwie warszawskim.
W Okrzeszynie kręcone były niektóre sceny do serialu M jak miłość.
Do wsi dojeżdża autobus podmiejski warszawskiej linii 264.
Zobacz też.
Okrzeszyn

</doc>
<doc id="400976" url="https://pl.wikipedia.org/wiki?curid=400976" title="Okulice (województwo dolnośląskie)">
Okulice (województwo dolnośląskie)

Okulice (niem. "Ocklitz") – wieś położona w województwie dolnośląskim, w powiecie wrocławskim, w gminie Sobótka.
W latach 1975–1998 miejscowość należała administracyjnie do województwa wrocławskiego.
Nazwa.
Nazwa miejscowości wywodzi się prawdopodobnie od polskiej nazwy ptaka "sokoła". Heinrich Adamy swoim dziele o nazwach miejscowych na Śląsku wydanym w 1888 roku we Wrocławiu wymienia jako pierwotną zanotowaną nazwę miejscowości "Sokolnik" podając jej znaczenie "Falknerdorf" - "Wieś sokolników". Wiąże się ona prawdopodobnie z sokolnictwem - polowaniem z sokołami, którym zajmowali się mieszkańcy. Nazwa miejscowości została później zgermanizowana na "Ocklitz" i utraciła pierwotne znaczenie.
Kolejna wzmianka o miejscowości znajduje się w łacińskim dokumencie z 1250 roku wydanym przez papieża Innocentego IV w Lyonie gdzie wieś zanotowana została w zlatynizowanej, staropolskiej formie "„Ocholici”". W okresie hitlerowskiego reżimu w latach 1937–1945 nazwę miejscowości zmieniono ze zgermanizowanej wywiedzionej z wcześniejszej słowiańskiej nazwy na całkowicie niemiecką "Eichwall". Po 1945 roku polska administracja nadała miejscowości kolejną spolonizowaną nazwę wywiedzioną od nazwy niemieckiej w wyniku czego ma ona obecnie inne znaczenie od pierwotnego.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="400977" url="https://pl.wikipedia.org/wiki?curid=400977" title="Okulice (województwo małopolskie)">
Okulice (województwo małopolskie)

Okulice – wieś w Polsce położona w województwie małopolskim, w powiecie bocheńskim, w gminie Rzezawa.
W latach 1975–1998 miejscowość należała do województwa tarnowskiego. Integralne części miejscowości: Przedewsie, Skotnica, Zastawie.
Położenie.
Okulice położone są w północno-zachodniej części gminy. Od zachodu graniczą z gminą Bochnia. W swojej gminie sąsiadują z sołectwami:
Wieś leży na terenie Bratucickiego Obszaru Chronionego Krajobrazu.
Nazwy obiektów fizjograficznych.
Bagienko, Bania, Boconek, Byk, Glina, Granicznik, Kąt, Łaniec, Łożnica, Łóżeczko, Machnowiec, Młynczysko, Moszna, Obrycka, Olszowa Łąka, Osiek, Piaski, Przeczki, Stawiska, Tłoki, Zadworze, Zwierzyniec.
Historia.
Okulice są najstarszą wsią gminy Rzezawa. Pierwotne nazwy to: Vcolici, Vcol, Ukol – przypuszczalnie od imienia osadnika założyciela Vcol i były własnością królewską. W XI wieku otrzymali je benedyktyni z Tyńca z nadania króla Bolesława Śmiałego i królowej Judyty (pierwsza żona Władysława Hermana) (niektórzy historycy podważają to nadanie). Okulice znalazły się w kompleksie dóbr klucza książnickiego, położonego w przeważającej części na lewym brzegu Wisły i obejmującego 25 wsi.
Ciekawą wiadomość, bez podania źródła podaje A. Hirschber: ...w lasach bratucickich opodal Raby są Okulice, w których siedzieli fabri = rzemieślnicy klasztoru tynieckiego (najprawdopodobniej – kowale, faber oznacza bowiem najczęściej rzemieślnika w przemyśle metalowym)... Podczas badań archeologicznych natrafiono na piece hutnicze.
12 czerwca 1392 część gruntów odsprzedano Janowi Niedzwiedziowi. W 1392 przeniesiono je na prawo niemieckie. Benedyktyni pozbyli się Okulic w roku 1537, sprzedając je Zbigniewowi Rupniewskiemu. W połowie XVII w. część Okulic była własnością monarchy i należała do starostwa niepołomickiego.
Okulice weszły pod panowanie Austrii już podczas I rozbioru. Później należały do dominium niepołomickiego i były pod bezpośrednim zarządem cesarza.
Kościół w Okulicach.
Początkowo Okulice należały do kościoła parafialnego w Cerekwi. Według legendy kaplica w Okulicach miała powstać z wdzięczności za zwycięstwo w miejscu ukazania się Matki Boskiej podczas bitwy 3 maja 1285 roku. Jan Długosz wymienia Okulice wraz z kaplicą pod wezwaniem „Zwiastowania Najświętszej Marii Panny”. Kaplica uległa zniszczeniu na początku XVI w. Drewno z tej kaplicy spalono w gorzelni. Obrazy i sprzęt przeniesiono do Cerekwi.
Ludzie licznie przybywali w to miejsce, by się pomodlić. Postawiono krzyż, który został ścięty przez sołtysa z Okulic Rupniewskiego (po 1537 r.). Krzyż postawiono ponownie, przy którym, pod namiotem odprawiano Mszę św.
Około 1588 (1545) roku wybudowano tu drugi, drewniany kościół pod wezwaniem „Narodzenia Najświętszej Marii Panny”. Do tego kościoła został podarowany Obraz Najświętszej Marii, przez Wojciecha Krutskiego, przed rokiem 1598.
Kościół był konsekrowany w 1647 r. przez bp. sufragana krakowskiego Wojciecha Lipnickiego, pod wezwaniem Nawiedzenia Najświętszej Marii Panny. Został przebudowany staraniem ks. Aleksandra Kownackiego (1647–1687). Ponowna konsekracja tego kościoła pod wezwaniem „Narodzenia Matki Boskiej i św. Aleksandra” odbyła się 8 września 1697 r., przez ks. Stanisław Szembeka, biskupa sufragana krakowskiego.
W następnych latach wybudowano murowaną dzwonnicę, w której umieszczono dwa dzwony. Jeden z datą 1648 podarowany przez Prota Kątskiego.
Kościół ten spalił się w 1780 a obraz ocalał. Dzwonnicę przerobiono na kaplicę, mogło się w niej mieścić 8 osób.
Trzecią świątynię zaczęto wznosić w roku 1809, jednak już w 1813 została ona uszkodzona przez powódź. Kościół ten poświęcił podczas odpustu na Zielone Świątki w 1815 r., ks. Antoni Kopczyński, dziekan wojnicki i proboszcz Szczurowski. Kościół groził zawaleniem. Dopiero w latach 1838–1840 przeprowadzono remont. Mury ściągnięto żelaznymi ankrami. Tak zabezpieczony został konsekrowany pod wezwaniem „Najświętszej Marii Panny” w czerwcu 1842 r. przez ks. Józefa Wojtarowicza biskupa tarnowskiego.
18 lipca 1867 kościół otrzymał prawo kapelani lokalnej.
Parafię w Okulicach erygował w 1888 biskup I. Lobos. Pierwszym proboszczem został ks. Andrzej Mucha. Do Okulic przybył on 5 sierpnia 1884 r. zanim jeszcze powstała parafia.
W latach 1949–1959 staraniem ks. J. Augustyna wybudowano nowy, czwarty kościół w stylu neobarokowym. Został on konsekrowany przez bp. K. Pękalę 17 maja 1959 roku. 8 kwietnia 1962 prymas Polski, kardynał Stefan Wyszyński uroczyście koronował cudowny obraz znajdujący się w Okulicach od XVI wieku.
Cudowny obraz w Okulicach.
Obraz Matki Bożej namalowany jest na trzech spojonych deskach. Obraz ma wymiary 110 x 70 cm., należy do typu Hodygitrii. Jest on kopią obrazu Matki Boskiej Częstochowskiej sprzed przemalowania po roku 1430, twórca nieznany.Obraz do kaplicy podarował Wojciech Krutski przed rokiem 1598, jako wotum za cudowne ocalenie matki podczas zarazy i siostry przy porodzie.
W roku 1655, gdy szwedzi najechali na Polskę, ks. Aleksander Kownacki, proboszcz z Cerekwi wraz z obrazem, schronił się w Wiśniczu. Według legendy podczas mszy św. obraz pokrył się perłowym potem.
W 1664 r, bp Mikołaj Oborski, sufragan krakowski, nakazuje spisywanie darowizn, ofiar i łask oraz wyraził życzenie, by przy kościele okulickim mógł rezydować kapłan. Do tego czasu dojeżdżał z Cerekwi, by odprawiać Mszę św. w piątki i święta Matki Bożej.
W XVII wieku obraz był zasłaniany dwuskrzydłowymi drzwiczkami, na których wisiały liczne wota, w tym złote tablice ofiarowane przez księżną Helenę z Ossolińskich Lubomirską. 18 września 1685 roku wydano dekret o okulickim obrazie.
W przeprowadzonych rekwizycjach w latach 1784–1810 zabrano ze skarbca okulickiego kosztowności na sumę 1587 florenów.
Staraniem ks. A. Muchy sprawiono nowe srebrne, pozłocone korony i sukienkę.
Dnia 1 maja 1905 roku Papież Pius X wydał breve, udzielając na zawsze odpustu zupełnego dla kościoła w Okulicach w uroczystość Zielonych Świąt, Narodzenia Matki Boskiej i św. Józefa. Uroczystość koronacji cudownego obrazu przez Prymasa Polski kard. Stefana Wyszyńskiego odbyła się 8 września 1962 roku.
Po kradzieży koron w 1990 r. w następnym roku dokonano rekoronacji obrazu, koronami które poświęcił Ojciec św. Jan Paweł II w Rzeszowie. Rekoronacji dokonał ks. bp. Józef Życiński ordynariusz diecezji tarnowskiej.
Do tutejszego sanktuarium dociera wiele lokalnych pielgrzymek. Wiele razy, przed wyborem na Stolicę Piotrową, bywał tu Karol Wojtyła, późniejszy papież Jan Paweł II. Wizyty te upamiętnia papieski monument autorstwa Czesława Dźwigaja, odsłonięty przed kościołem w 1987 roku.
Ruch spółdzielczy.
W roku 1890 zostało w Okulicach zawiązane Kółko rolnicze przez ks. proboszcza Jędrzeja Muchę. W 1891 kółko to założyło sklepik towarów mieszanych. Kółko pobierało drzewo w Gawłówku w ilości 2000 sągów drzewa rocznie i drzewo to sprzedawało z zyskiem 1 K na sągu. Również kółko rolnicze dzierżawiło od Zarządu Lasów Państwowych w Gawłówku większe obszary łąk i poddzierżawiało je miejscowej ludności.
9 maja 1906 roku Sąd handlowy zarejestrował „Spółkę oszczędnościowo pożyczkową w Okulicach”, w ogólnopolskim systemie Raiffeisena, z liczbą 293 członków, z końcem 1911 roku, z 4 gmin. W roku 1911 przełożonym Zarządu był ks. prob. Jędrzej Mucha, kasjerem był Jan Gnutek, a przewodniczącym Rady Nadzorczej był Stanisław Gawłowicz nauczyciel.
W roku 1909 pożyczono pieniądze na: zakup gruntu – 25 pożyczek, zakup budynków – 20, spłata uciążliwych długów – 17, spłatę rodziny – 2, kupno inwentarza – 9, zasiewy – 1, prowadzenie handlu – 1, kupno pasz i nawozów 2 pożyczki.
W Okulicach oprócz spółki oszczędnościowej powstała 13 kwietnia 1907 r. „Spółka Rolnicza” pod patronatem Wydziału Krajowego. Zajmująca się obrotem środków do produkcji rolniczej, jak i skupem produktów rolnych. Z końcem roku 1910 skupiła 48 udziałowców.
Efektem walki politycznej i ekonomicznej, pomiędzy proboszczem w Okulicach a ludowcami, było rozbicie Kółka rolniczego.
6 lutego 1914 odbyło się walne zebranie członków Kółka rolniczego w Okulicach, obecnych było 90 osób, w tym 2 członków zarządu głosowało tylko 45 osób. Wybrano Zarząd Kółka rolniczego: przewodniczącym został Jan Gnutek nr.15, zastępca Kazimierz Słonina, sekretarz Jan Jagiełka, skarbnik Jan Misina, asesorzy Wojciech Kicka, Wojciech Gnutek, Józef Bednarczyk. Przystąpiono do wyboru Zarządu sklepem. Jednogłośnie kierownikiem został wybrany Wojciech Gnutek, kasjer Jan Gnutek, kontroler Kazimierz Słonina, Franciszek Łazarz, sklepikarz Jan Seliga.
Zanotowane spory trwały jeszcze w końcu 1917 roku.
W Okulicach Spółdzielnie Mleczarską założono w 1927 roku. Na koniec 1929 zrzeszała ona 740 członków, posiadających 1295 krów. Punktów odbiorczych mleka było 6, zatrudniano 10 pracowników najemnych. W roku 1929 dostarczono 586 tys. litrów mleka. Z przeróbki otrzymano 23587 kg masła.
Zabytki.
Obiekt wpisany do rejestru zabytków nieruchomych województwa małopolskiego.
Legenda i okruch prawdy.
W czasie buntów panów małopolskich z biskupem Pawłem z Przemkowa na czele, przeciwko Leszkowi Czarnemu, w interesie Konrada Czerskiego, przyszło 3 maja 1285 roku do krwawej bitwy między obu stronami na polach bogucickich nad Rabą. Leszka Czarnego wspomagali wtedy Węgrzy i Kumanowie pod wodzą Jerzego Baksy. Leszek Czarny wyszedł z tej bitwy zwycięsko.
"Określenie „nad Rabą”". Raba kiedyś płynęła meandrami bardziej na wschód. Obecnie granica gminy Rzezawa, na odcinku Ostrów – Zatoka przebiega po starych zakolach Raby. Również w najbliższym sąsiedztwie kościoła widoczne są starorzecza Raby.
W wieku XVIII powstała, lub została zapisana pieśń „Ranna Jutrzenka” a w niej fragmenty:
Leszek Czarny, Tatarzy czy Turcy. A może w pobliżu Okulic było więcej bitew. Nad Rabą, jako przysiółek Majkowic Turzec. W nazwach terenowych Dąbrówki Czernichowiec – według przekazu ustnego, to tam się ukrywały pogańskie wojska.
Oświata i kultura.
W Okulicach istnieje Publiczna Szkoła Podstawowa im. gen. Leopolda Okulickiego. Dzieci w wieku gimnazjalnym dojeżdżają do gimnazjum w Dąbrówce. Tutejsze siostry zakonne prowadzą ochronkę.
Od 1936 roku działa tu Orkiestra Dęta Okulice pod patronatem Rady Gminy i tutejszej parafii.
Historia szkoły.
Szkoła w Okulicach powstała w roku 1856. Pracowała przez 6 lat. Wznowiła działalność jako szkoła 1-klasowa w roku 1881.
Pod koniec 1940 roku Jan Iwański, nauczyciel z Mikluszowic, zorganizował tajny komplet nauczania w Okulicach, na poziomie gimnazjalnym. W pracy tej pomagała mu Klementyna Iwańska, oraz Helena Rutkowska, która pracowała od 1 stycznia 1943 do 15 grudnia 1944 roku. Duże zasługi miał ks. Mazur, który dostarczył książki i czuwał nad bezpieczeństwem pracy.
OSP Okulice.
W Okulicach od 1930 roku istnieje jednostka OSP.
Znane osoby związane z miejscowością.
Zakładał Kółko Rolnicze w 1890 roku. Był inicjatorem założenia Kasy Raiffeisena (Kasy Stewczyka), mleczarni, składnicy pocztowej, budowy utwardzonej drogi do Brzeska, domu parafialnego oraz szkoły.
M.U.K.S Strzelec Okulice.
Klub powstał w roku 2000 na bazie zespołu LZS Dąbrowianka. Tradycyjne barwy to czerwono-biało-niebieskie. Zespół rozgrywa swoje mecze na boisku sportowym w Buczkowie.

</doc>
<doc id="400978" url="https://pl.wikipedia.org/wiki?curid=400978" title="Olbrachcice (województwo lubuskie)">
Olbrachcice (województwo lubuskie)

Olbrachcice – wieś w Polsce położona w województwie lubuskim, w powiecie wschowskim, w gminie Wschowa.
W latach 1975–1998 miejscowość położona była w województwie leszczyńskim. 25 czerwca 2009 roku sołectwo zamieszkiwało 245 mieszkańców.
Obszar Olbrachcic zlokalizowany jest między rzekami Krzyckim Rowem a Kopanicą.
Przez wieś przebiega droga wojewódzka nr 305. Bezpośrednio przy niej stoi kościół bł. Władysława z Gielniowa.

</doc>
<doc id="400979" url="https://pl.wikipedia.org/wiki?curid=400979" title="Olbrachcice (województwo mazowieckie)">
Olbrachcice (województwo mazowieckie)

Olbrachcice – wieś w Polsce położona w województwie mazowieckim, w powiecie pułtuskim, w gminie Pokrzywnica.
W latach 1975–1998 miejscowość położona była w województwie ciechanowskim.
Demografia.
Dane za rok 2009:

</doc>
<doc id="400980" url="https://pl.wikipedia.org/wiki?curid=400980" title="Olbrachcice (województwo opolskie)">
Olbrachcice (województwo opolskie)

Olbrachcice (dodatkowa nazwa w j. niem. Olbersdorf, wcześniej "Polnisch Olbersdorf") – wieś w Polsce, położona w województwie opolskim, w powiecie prudnickim, w gminie Biała. Historycznie leży na Górnym Śląsku, na ziemi prudnickiej. Położona jest na terenie Wysoczyzny Bialskiej, będącej częścią Niziny Śląskiej.
W latach 1975–1998 miejscowość należała administracyjnie do ówczesnego województwa opolskiego.
Według danych na 2011 wieś była zamieszkana przez 341 osób.
Geografia.
Położenie.
Wieś jest położona w południowo-zachodniej Polsce, w województwie opolskim, około 5 km od granicy z Czechami, na Wysoczyźnie Bialskiej, tuż przy granicy gminy Biała z gminą Lubrza. Należy do Euroregionu Pradziad. Leży na terenie Nadleśnictwa Prudnik (obręb Prudnik).
Środowisko naturalne.
W Olbrachcicach panuje klimat umiarkowany ciepły. Średnia temperatura roczna wynosi +8,1 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Olbrachcic wynoszą 624 mm. Dominują wiatry zachodnie.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Olibrachcice" oraz nazwą niemiecką "Polnisch Olbersdorf".
Topograficzny opis Górnego Śląska z 1865 roku notuje wieś pod obecnie stosowaną, polską nazwą "Olbrachcice", a także niemiecką "Olbersdorf" we fragmencie: "„Olbersdorf (1388 Olbrechtsdorf, 1534 Olbrachtitz, polnisch Olbrachcice auch Polnisch-Olbersdorf genannt)”". "Słownik geograficzny Królestwa Polskiego i innych krajów słowiańskich" wydany na przełomie XIX i XX wieku, a także niemiecki leksykon geograficzny Neumana wydany w 1905 roku notuje nazwę miejscowości jako "Polnisch Olbersdorf". 15 marca 1947 r. nadano miejscowości polską nazwę "Olbrachcice".
Historia.
Wieś została założona w połowie XIV wieku. Pierwsza wzmianka o niej pochodzi z 1388.
W 1482 właścicielami wsi byli przedstawiciele rodu Colmas, Mikołaj i jego syn Wacław. Następnie Olbrachcice należały do zmarłego w 1572 Jerzego von Fuellsteina. W latach 1613–1618 jej właścicielem był Jan Krzysztof Waldstein, uczestnik rokoszu Zebrzydowskiego. Do 1816 należała do klasztoru paulinów w Mochowie koło Głogówka.
W pierwszej połowie XIX wieku zbudowano murowaną kapliczkę z rzeźbą ludową św. Jana Nepomucena wewnątrz.
Od 1895 na terenie wsi ma swoją siedzibę rzymskokatolicka Parafia Niepokalanego Poczęcia NMP, obecnie należąca administracyjnie do dekanatu bialskiego diecezji opolskiej.
Według spisu ludności z 1 grudnia 1910, na 611 mieszkańców Olbrachcic 54 posługiwało się językiem niemieckim, a 557 językiem polskim. Po I wojnie światowej we wsi powstał pomnik upamiętniający mieszkańców wsi, którzy zginęli podczas niej.
W 1921 w zasięgu plebiscytu na Górnym Śląsku znalazła się tylko część powiatu prudnickiego. Olbrachcice znalazły się po stronie wschodniej, w obszarze objętym plebiscytem. Do głosowania uprawnione były w Olbrachcicach 502 osoby, z czego 329, ok. 65,5%, stanowili mieszkańcy (w tym 313, ok. 62,4% całości, mieszkańcy urodzeni w miejscowości). Oddano 495 głosów (ok. 98,6% uprawnionych), w tym 493 (ok. 99,6%) ważne; za Niemcami głosowało 411 osób (ok. 83,4%), a za Polską 82 osoby (ok. 16,6%). W Olbrachcicach działało graniczne przejście drogowe uruchomione na czas głosowania. Niemcy aresztowali dwóch polskich działaczy z Poznania, którzy przyjechali do Olbrachcic agitować za Polską. Przetrzymywano ich w barakach na przejściu granicznym. W kwietniu 1921 grupa młodych mieszkańców Białej, zwolenników opcji niemieckiej, nielegalnie przekroczyła granicę i napadła na punkt kontroli granicznej. W odpowiedzi Włosi obstawili wojskiem Olbrachcice. W czasie III powstania śląskiego po raz drugi oddział z Białej napadł na baraki policji plebiscytowej. Aresztował i zabrał ze sobą ośmiu polskich funkcjonariuszy.
Przy drodze do Solca zbudowano w 1938 grotę lurdzką z kamienia tufowego przywiezionego z Lourdes we Francji.
Według Głównej Komisji Badania Zbrodni Niemieckich w Polsce, podczas II wojny światowej w Olbrachcicach zamordowano 16 obywateli Polski. W styczniu 1945 przez Olbrachcice przeszły kolumny więźniów niemieckich obozów koncentracyjnych. W toku tzw. „marszu śmierci” wiele osób zmarło lub zostało zamordowanych przez Niemców.
W latach 1945–1950 Olbrachcice należały do województwa śląskiego, a od 1950 do województwa opolskiego.
Mieszkańcy.
Miejscowość zamieszkiwana jest przez mniejszość niemiecką oraz Ślązaków. Mieszkańcy wsi posługują się gwarą prudnicką, będącą odmianą dialektu śląskiego. Należą do podgrupy gwarowej nazywanej "Goloki".
Zabytki.
Do wojewódzkiego rejestru zabytków wpisany jest:
Zgodnie z gminną ewidencją zabytków w Olbrachcicach chronione są ponadto:
Kultura.
W Olbrachcicach działa Niemieckie Koło Przyjaźni (Deutscher Freundeskreis) – oddział terenowy Towarzystwa Społeczno-Kulturalnego Niemców na Śląsku Opolskim.
Turystyka.
Przez wieś przebiegają dwie drugorzędne trasy rowerowe PTTK, nr 261 C oraz 264 S.
Przez Olbrachcice prowadzą szlaki turystyczne:

</doc>
<doc id="400981" url="https://pl.wikipedia.org/wiki?curid=400981" title="Olbrachcice (województwo śląskie)">
Olbrachcice (województwo śląskie)

Olbrachcice – wieś w Polsce położona w województwie śląskim, w powiecie częstochowskim, w gminie Dąbrowa Zielona.
W latach 1975–1998 miejscowość położona była w województwie częstochowskim.

</doc>
<doc id="400982" url="https://pl.wikipedia.org/wiki?curid=400982" title="Olbrachcice (województwo świętokrzyskie)">
Olbrachcice (województwo świętokrzyskie)

Olbrachcice – wieś w Polsce, położona w województwie świętokrzyskim, w powiecie jędrzejowskim, w gminie Wodzisław.
W latach 1975–1998 kolonia położona była w województwie kieleckim.

</doc>
<doc id="400983" url="https://pl.wikipedia.org/wiki?curid=400983" title="Olchowiec (powiat krośnieński)">
Olchowiec (powiat krośnieński)

Olchowiec (j. łemkowski Вільхівец) – wieś w Polsce położona w województwie podkarpackim, w powiecie krośnieńskim, w gminie Dukla.
Wieś składa się z 16 posesji i ok. 60 mieszkańców. Położona jest nad potokiem Wilsznia, na zachód od Przełęczy Dukielskiej.
W latach 1975–1998 miejscowość położona była w województwie krośnieńskim.
Historia.
Olchowiec załoźono w I połowie XVI w. na prawie wołoskim. Olchowcem władała rodzina Wojszyków.
Od niej osadę wykupili w 1541 r. Stadniccy z Nowego Żmigrodu.
Do XIX w. wieś wchodziła w skład dóbr Stadnickich. Miejscowość należała do parafii w Polanach. W latach 1768-1772 stacjonowali tu konfederaci barscy.
Przed II wojną światową miejscowość liczyła około 500 mieszkańców.
W okresie okupacji część mieszkańców wywieziono na roboty w głąb Niemiec. Niemcy wybudowali tu strażnicę Grenzschutzu, którą spalili w czasie wycofywania się we wrześniu 1944 r. Po wojnie większość mieszkańców przesiedlono w głąb ZSRR w ramach wysiedlenia Ukraińców z Polski do ZSRR.
Od 1990 co roku w Olchowcu odbywają się tzw. kermesze łemkowskie – spotkania Łemków z Polski i zagranicy z okazji odpustu na świętego Mikołaja. Obchody kermeszów wznowiono z inicjatywy Towarzystwa Karpackiego z Warszawy i miejscowej rady parafialnej.
Zabytki.
W Kolonii Olchowca znajduje się też Muzeum Kultury Łemkowskiej (własność p. Tadeusza Kiełbasińskiego)

</doc>
<doc id="400984" url="https://pl.wikipedia.org/wiki?curid=400984" title="Olchowo (województwo wielkopolskie)">
Olchowo (województwo wielkopolskie)

Olchowo (niem. "Sofiental" lub "Sophiental") – wieś w Polsce położona w województwie wielkopolskim, w powiecie słupeckim, w gminie Zagórów.
W latach 1975–1998 miejscowość położona była w województwie konińskim.

</doc>
<doc id="400985" url="https://pl.wikipedia.org/wiki?curid=400985" title="Olchówka (województwo lubelskie)">
Olchówka (województwo lubelskie)

Olchówka – wieś w Polsce położona w województwie lubelskim, w powiecie parczewskim, w gminie Sosnowica.
W latach 1975–1998 miejscowość położona była w województwie chełmskim.
Wieś stanowi sołectwo gminy Sosnowica
Wierni Kościoła rzymskokatolickiego należą do parafii Trójcy Świętej w Sosnowicy.
Historia.
Olchówka wieś w powiecie włodawskim, gminie Turno, parafii obrządku wschodniego w Sosnowicy. We wsi była gorzelnia produkująca na kwotę ponad 30 000 rubli srebrnych, było tu 22 domów i 158 mieszkańców, gruntu 937 mórg. Według spisu z 1827 roku było tu 19 domów i 122 mieszkańców.

</doc>
<doc id="400986" url="https://pl.wikipedia.org/wiki?curid=400986" title="Olchówka (województwo podlaskie)">
Olchówka (województwo podlaskie)

Olchówka (wymowa miejscowa "Alichouka" − z akcentem na środkową sylabę) – wieś w Polsce, położona w województwie podlaskim, w powiecie hajnowskim, w gminie Narewka. 
W latach 1975–1998 wieś położona była w województwie białostockim.
Historia.
Według Powszechnego Spisu Ludności z 1921 roku Olchówka była wsią liczącą 38 domów i zamieszkaną przez 278 osób (132 kobiety i 146 mężczyzn). Większość mieszkańców miejscowości (276 osób) zadeklarowała wówczas wyznanie prawosławne, pozostali podali wyznanie rzymskokatolickie (2 osoby). Pod względem narodowościowym większość mieszkańców stanowili Białorusini (273 osoby), pozostali byli Polakami (5 osób). W okresie międzywojennym miejscowość znajdowała się w gminie Masiewo.
30 lipca 1941, w ramach akcji tzw. „oczyszczania Puszczy Białowieskiej” inspirowanej przez Hermanna Göringa, hitlerowcy wysiedlili mieszkańców Olchówki, a wieś zrównali z ziemią. W czasie pacyfikacji wsi 5 osób poniosło śmierć. 500 mieszkańców wywieziono na roboty przymusowe.
Inne.
Wieś położona jest na skraju Puszczy Białowieskiej, przy drodze z Narewki do Masiewa. Na łąkach otaczających wieś można zimą spotkać żubry, które z puszczy wychodzą w celu poszukiwana pokarmu − siana w stogach i brogach (brogi − wiaty do składowania siana na łąkach). Ludność wsi w większości emeryci – zajmuje się rolnictwem i pracą w lesie. We wsi działa warsztat drzewny.
Do dziś miejscowość zamieszkuje społeczność polskich Białorusinów.
Prawosławni mieszkańcy wsi przynależą do parafii pw. św. Mikołaja Cudotwórcy w pobliskiej Narewce, a wierni kościoła rzymskokatolickiego do parafii św. Jana Chrzciciela w Narewce.

</doc>
<doc id="400988" url="https://pl.wikipedia.org/wiki?curid=400988" title="Oleksin (województwo podlaskie)">
Oleksin (województwo podlaskie)

Oleksin – wieś w Polsce położona w województwie podlaskim, w powiecie bielskim, w gminie Brańsk.
W 1921 roku wieś liczyła 97 domów i 542 mieszkańców, w tym 510 katolików, 26 prawosławnych i 6 wyznawców judaizmu.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Brańsku.

</doc>
<doc id="400989" url="https://pl.wikipedia.org/wiki?curid=400989" title="Olendry (województwo łódzkie)">
Olendry (województwo łódzkie)

Olendry – wieś w Polsce położona w województwie łódzkim, w powiecie piotrkowskim, w gminie Grabica.
W latach 1975–1998 miejscowość położona była w województwie piotrkowskim.
Pierwsza wzmianka – 1311 r.
Do końca I wojny światowej Olendry stanowiły jedność z Majkowem Małym, Majkowem Średnim, Majkowem-Folwarkiem i Majkowem Dużym.
Przez miejscowość przepływa struga Rakówka.

</doc>
<doc id="400990" url="https://pl.wikipedia.org/wiki?curid=400990" title="Olendry (województwo podlaskie)">
Olendry (województwo podlaskie)

Olendry – wieś w Polsce położona w województwie podlaskim, w powiecie siemiatyckim, w gminie Siemiatycze.
Historia.
Miejscowość, położona nad Bugiem, założona została przez Olędrów.
Według Pierwszego Powszechnego Spisu Ludności z 1921 roku Olendry były wsią liczącą 20 domów i zamieszkałą przez 97 osób (47 kobiet i 50 mężczyzn). Miejscowość miała charakter dwuwyznaniowy, bowiem 57 mieszkańców miejscowości zadeklarowało wówczas wyznanie rzymskokatolickie, a 40-u wyznanie prawosławne. Ponadto wieś była także dwunarodowa, gdyż mieszkało w niej 58 Polaków i 39 Białorusinów. W okresie międzywojennym miejscowość znajdowała się w powiecie bielskim.
W latach 1975–1998 miejscowość położona była w województwie białostockim.
Przy Olendrach znajduje się most kolejowy nad Bugiem.
Wierni kościoła rzymskokatolickiego należą do parafii św. Apostołów Piotra i Pawła w Siemiatyczach Stacji.
Turystyka.
Przez miejscowość przechodzą dwa szlaki turystyczne: "Szlak Bunkrów" i "Szlak Doliny Moszczonej".

</doc>
<doc id="400991" url="https://pl.wikipedia.org/wiki?curid=400991" title="Olesin (województwo mazowieckie)">
Olesin (województwo mazowieckie)

Olesin – wieś w Polsce położona w województwie mazowieckim, w powiecie mińskim, w gminie Dębe Wielkie.
W latach 1975–1998 miejscowość położona była w województwie siedleckim.
Spis powszechny w 2011 ustalił populację wsi na 500 osób. Według danych przedstawionych przez władze gminne w 2020 było ich 562.

</doc>
<doc id="400993" url="https://pl.wikipedia.org/wiki?curid=400993" title="Oleszno (województwo kujawsko-pomorskie)">
Oleszno (województwo kujawsko-pomorskie)

Oleszno – wieś w Polsce położona w województwie kujawsko-pomorskim, w powiecie lipnowskim, w gminie Wielgie.
Podział administracyjny.
Do 1930 roku istniała gmina Oleszno. W latach 1975–1998 miejscowość położona była w województwie włocławskim.
Demografia.
Według Narodowego Spisu Powszechnego (III 2011 r.) liczyła 391 mieszkańców. Jest 6. co do wielkości miejscowością gminy Wielgie.

</doc>
<doc id="400994" url="https://pl.wikipedia.org/wiki?curid=400994" title="Oleszno (województwo wielkopolskie)">
Oleszno (województwo wielkopolskie)

Oleszno – wieś w Polsce położona w województwie wielkopolskim, w powiecie wągrowieckim, w gminie Gołańcz.
W latach 1975–1998 miejscowość położona była w województwie pilskim.
Zobacz też: Oleszno 

</doc>
<doc id="400995" url="https://pl.wikipedia.org/wiki?curid=400995" title="Oleśnica (powiat poddębicki)">
Oleśnica (powiat poddębicki)

Oleśnica – wieś w Polsce położona w województwie łódzkim, w powiecie poddębickim, w gminie Dalików.
W latach 1975–1998 miejscowość położona była w województwie sieradzkim.

</doc>
<doc id="400996" url="https://pl.wikipedia.org/wiki?curid=400996" title="Oleśnica (województwo małopolskie)">
Oleśnica (województwo małopolskie)

Oleśnica – wieś w Polsce położona w województwie małopolskim, w powiecie dąbrowskim, w gminie Olesno.
W latach 1975–1998 miejscowość położona była w województwie tarnowskim.

</doc>
<doc id="400997" url="https://pl.wikipedia.org/wiki?curid=400997" title="Oleśnica (województwo mazowieckie)">
Oleśnica (województwo mazowieckie)

Oleśnica – wieś w Polsce położona w województwie mazowieckim, w powiecie siedleckim, w gminie Wodynie.
Wierni Kościoła rzymskokatolickiego należą do parafii Świętych Apostołów Piotra i Pawła w Wodyniach.
Wieś szlachecka położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość położona była w województwie siedleckim.
Oleśnica położona jest przy drodze wojewódzkiej nr 803 Siedlce - Stoczek Łukowski.
We wsi funkcjonuje klub piłkarski Kolektyw Oleśnica.
W miejscowości działa założona w 1948 roku jednostka ochotniczej straży pożarnej. Jednostka ma na swoim wyposażeniu średni samochód gaśniczy GBAM 2,5/16/8 Star 266 oraz Renault. 

</doc>
<doc id="400998" url="https://pl.wikipedia.org/wiki?curid=400998" title="Oleśnica (województwo świętokrzyskie)">
Oleśnica (województwo świętokrzyskie)

Oleśnica – miasto w Polsce położone w województwie świętokrzyskim, w powiecie staszowskim, w gminie Oleśnica.
Prawa miejskie w latach 1470–1869 oraz ponownie od 1 stycznia 2019.
Historia.
W czasach Kazimierza Wielkiego Oleśnica była siedzibą parafii obejmującej 49 km² powierzchni i zamieszkanej przez 240 wiernych. Początkowo osada była siedzibą rodu Oleśnickich. Pierwszym znanym właścicielem Oleśnicy był łowczy krakowski Zbigniew z Oleśnicy (Krzyżanowski) h. Dębno (ok. 1330-1358). Z Oleśnicy pochodził biskup, uczestnik bitwy pod Grunwaldem, późniejszy kardynał Zbigniew Oleśnicki, wnuk Zbigniewa Krzyżanowskiego. W późniejszym okresie Oleśnica była własnością Zborowskich i Lanckorońskich.
W 1470 r. Oleśnicy nadano prawa miejskie. Była ona niewielkim ośrodkiem rzemieślniczym. W 1579 r. miasto zapłaciło czynsze od 2 łanów miejskich, 12 rzemieślników, 8 komorników oraz 2 garnców gorzałczanych.
W czasie reformacji miasto było ośrodkiem kalwinizmu. Zbór kalwiński założył tu w 1563 r. Marcin Zborowski. W XVII w. Lanckorońscy starając się podźwignąć miejscowe rzemiosło zorganizowali cechy: kuśnierski, krawiecki oraz wspólny, który grupował rzemieślników z 10 różnych specjalności. W 1673 r. Oleśnica wraz z dworem liczyła zaledwie 184 mieszkańców.
Na początku XVIII w. w czasie III wojny północnej miasto zostało w znacznym stopniu zniszczone. Aby podnieść je z upadku właściciele wyjednali u króla Augusta II Mocnego przywilej na 12 jarmarków w roku. Liczba domów w Oleśnicy wzrosła do 130 w 1788 r. Jednakże rozbiory Polski i położenie w strefie przygranicznej, między zaborem rosyjskim i austriackim, spowodowało zastój gospodarczy i zahamowanie dalszego rozwoju. W 1827 r. Oleśnica miała 888 mieszkańców. Do tego czasu przybyło tu tylko 5 domów. W XIX wieku osada słynęła ze swoich mistrzów murarskich, cenionych i poszukiwanych w południowej części Królestwa Kongresowego. W 1869 r. Oleśnica utraciła prawa miejskie.
W 1960 r. wieś miała 1965 mieszkańców. Do 1975 r. miejscowość znajdowała się w powiecie buskim, województwa kieleckiego. Po reformie administracyjnej W latach 1975–1998 miejscowość położona była w województwie kieleckim.
Teraźniejszość.
W pobliżu Oleśnicy powstała nowoczesna i jedna z największych aktualnie w Polsce cegielnia koncernu Wienerberger AG. Zakład zatrudniający około 60 pracowników może produkować do 230 mln pustaków porotherm rocznie.
W Oleśnicy znajduje się szkoła podstawowa.
Konsultacje lokalne w sprawie nadania statusu miasta (2018).
Rada Gminy Oleśnica przyjęła 27 lipca 2018 uchwałę (w formie apelu) w sprawie przywrócenia praw miejskich miejscowościom, które zostały ich pozbawione w wyniku represji carskich. Apel ten zakłada pominięcie wszystkich obowiązujących w tym względzie procedur w celu „"upamiętnienia bohaterskiej walki polskich powstańców, zadośćuczynienie dotychczas wyrządzonym krzywdom oraz uczczenia 100 rocznicy odzyskania przez państwo polskie niepodległości i 155 rocznicy wybuchu Powstania Styczniowego"”. Apel trafił do MSWiA, w związku z czym minister podjął decyzję o wszczęciu procedury odnośnie do nadania statusu miasta Oleśnicy, występując do Rady Gminy o przedstawienie opinii poprzedzonej przeprowadzeniem konsultacji z mieszkańcami. Stanowisko przekazano premierowi Mateuszowi Morawieckiemu a 13 września 2018 wydano odpowiednią uchwałę odnośnie do konsultacji społecznych. Konsultacje odbyły się w terminie od 28 września do 3 października 2018 a wyniki prezentują się następująco: a) "gmina Oleśnica" (frekwencja 41,14% = 1335 osób): za 79,40% (1060 osób), przeciw 13,86% (185 osób); wstrzymało się 6,74% (90 osób); b) "miejscowość Oleśnica" (frekwencja 40,09% = 617 osób): za 85,57% (528 osób), przeciw 10,05% (62 osób); wstrzymało się 4,38% (27 osób); "gmina Oleśnica bez miejscowości Oleśnica" (frekwencja 42,09% = 718 osób): za 74,09% (532 osób), przeciw 17,13% (123 osoby); wstrzymało się 8,78% (63 osoby). W związku z powyższym Rada Gminy Oleśnica podjęła 4 października 2018 uchwałę wyrażającą pozytywną opinię w sprawie nadania liczącej 1853 mieszkańców Oleśnicy praw miejskich. 1 stycznia 2019 status miasta został przywrócony.

</doc>
<doc id="400999" url="https://pl.wikipedia.org/wiki?curid=400999" title="Oleśnik (województwo łódzkie)">
Oleśnik (województwo łódzkie)

Oleśnik – wieś w Polsce położona w województwie łódzkim, w powiecie bełchatowskim, w gminie Bełchatów.
W latach 1975–1998 miejscowość położona była w województwie piotrkowskim.

</doc>
<doc id="401000" url="https://pl.wikipedia.org/wiki?curid=401000" title="Grzegorz Tomczak">
Grzegorz Tomczak

Grzegorz Jan Tomczak (ur. 27 maja 1954 r. w Gnieźnie) – poeta, pieśniarz, kompozytor. 
Życiorys.
Absolwent polonistyki na Uniwersytecie Adama Mickiewicza w Poznaniu.
Zdobył główną nagrodę na Festiwalu Piosenki Studenckiej w Krakowie w roku 1979. Od połowy lat osiemdziesiątych współpracował z postaciami polskiej estrady – jego piosenki śpiewali m.in. Maryla Rodowicz, Andrzej Zaucha, Zbigniew Wodecki, Ryszard Rynkowski, Mr. Zoob, Pod Budą. Pisał teksty do muzyki Zbigniewa Górnego, Janusza Grzywacza, Włodzimierza Nahornego, Janusza Strobla. 
W 1992 w wydawnictwie C&amp;T ukazał się tomik jego wierszy i piosenek. 
W 1999 na Ogólnopolskim Przeglądzie Piosenki Autorskiej OPPA artysta otrzymał nagrodę publiczności za piosenkę "Idąc, zawsze idź". W sezonach 2003/2004 i 2004/2005 występował w spektaklach Platformy Artystycznej O.B.O.R.A.
Od 2006 współpracuje z Kabareciarnią Zenona Laskowika. Współtworzył Teatr Piosenny "Pod pretekstem", który wystawiał jego autorskie przedstawienia muzyczne "Krochmalna 8" oraz "Czy chcecie o tym porozmawiać".
Dyskografia.
Płyty długogrające:

</doc>
<doc id="401001" url="https://pl.wikipedia.org/wiki?curid=401001" title="Oleśnik (województwo mazowieckie)">
Oleśnik (województwo mazowieckie)

Oleśnik – wieś w Polsce położona w województwie mazowieckim, w powiecie grójeckim, w gminie Błędów.
Wieś szlachecka położona była w drugiej połowie XVI wieku w powiecie bielskim ziemi rawskiej województwa rawskiego. W latach 1975–1998 miejscowość położona była w województwie radomskim.

</doc>
<doc id="401002" url="https://pl.wikipedia.org/wiki?curid=401002" title="Olewin (województwo łódzkie)">
Olewin (województwo łódzkie)

Olewin – wieś w Polsce położona w województwie łódzkim, w powiecie wieluńskim, w gminie Wieluń, przy drodze wojewódzkiej nr 488.
Do 1953 roku miejscowość była siedzibą gminy Starzenice, a w latach 1953–1954 gminy Olewin. W latach 1975–1998 miejscowość położona była w województwie sieradzkim.
Odkryto tu przypadkowo w 1958 r. ślady osady z okresu wędrówek ludów i wczesnego średniowiecza, nad którą prowadzili badania archeolodzy z Muzeum Archeologicznego i Etnograficznego w Łodzi.
Na terenie wsi rośnie jedna z najstarszych (datowana na 1836 r.) topól białych w Polsce - pomnik przyrody od 1998 r.

</doc>
<doc id="401003" url="https://pl.wikipedia.org/wiki?curid=401003" title="Olewin (województwo małopolskie)">
Olewin (województwo małopolskie)

Olewin – wieś w Polsce położona w województwie małopolskim, w powiecie olkuskim, w gminie Olkusz.
Historia.
Dawniej miejscowość tą nazywano Olelinem lub Oławinem. Pierwsza wzmianka o wsi występuje w zapiskach sądowych z roku 1388. Od roku 1388 do 1411 w posiadaniu Mikołaja oraz jego trzech synów. Pomiędzy 1415 a 1417 Olewin został zakupiony za cenę 160 grzywien przez rajcę olkuskiego Mikołaja Fingra. Około roku 1470 wieś była własnością królewską. W roku 1665 Olelin należał do zamku w Ogrodzieńcu. Około roku 1790 zamieszkiwany przez 55 mieszkańców, znajdowało się tam 15 domów. W trakcie II wojny światowej przez pobliską ścieżkę przekraczano zieloną granicę pomiędzy Generalnym Gubernatorstwem a III Rzeszą.
W latach 1975–1998 miejscowość położona była w województwie katowickim.

</doc>
<doc id="401004" url="https://pl.wikipedia.org/wiki?curid=401004" title="Olszanica (województwo dolnośląskie)">
Olszanica (województwo dolnośląskie)

Olszanica (niem. "Alzenau") – wieś w Polsce położona w województwie dolnośląskim, w powiecie złotoryjskim, w gminie Zagrodno.
Podział administracyjny.
W latach 1975–1998 miejscowość administracyjnie należała do województwa legnickiego.
Demografia.
Według Narodowego Spisu Powszechnego (III 2011 r.) liczyła 960 mieszkańców. Jest drugą co do wielkości miejscowością gminy Zagrodno.
Położenie.
Przez wieś przebiega droga wojewódzka nr 363.
Zabytki.
Do wojewódzkiego rejestru zabytków wpisane są:

</doc>
<doc id="401005" url="https://pl.wikipedia.org/wiki?curid=401005" title="Olszanica (województwo podkarpackie)">
Olszanica (województwo podkarpackie)

Olszanica – wieś w Polsce położona w województwie podkarpackim, w powiecie leskim, siedziba gminy Olszanica.
W latach 1975–1998 miejscowość położona była w województwie krośnieńskim.
Wieś leży w dolinach potoków Wańkówka i Stary Potok, które łącząc się dają początek Olszanki prawego dopływu Sanu. Przez miejscowość przechodzi droga krajowa nr 84 i linia kolejowa nr 108 Stróże – Krościenko z przystankiem Olszanica.
Historia.
W 1376 roku Olszanica była jak i Myczkowce prywatną wsią szlachecką i stanowiła własność Oleśki (Olescho). Wymieniana w 1436 roku jako miejscowość założona w sobieńskich dobrach Kmitów na prawie wołoskim. Nazwa wsi ma pochodzenie topograficzne, wywodzi się od słowa olsza, olszyna i oznaczała teren porośnięty olchami. Fakt ten potwierdzają źródła: 1441 Olschanycze, 1443 Kmitowie mieli dwór obronny.
W 1436 roku Jan Goligyan w imieniu żony Małgorzaty wystąpił do sądu grodzkiego w Sanoku przeciw Mikołajowi Kmicie- kasztelanowi przemyskiemu, który zajął gwałtem dobra ojczyste Małgorzaty Goligyan, przypadłe jej po bracie zm. Janie Kmicie i jego dzieciach z Bachórza, tj. Zamek Sobień z wsiami doń należącymi Olszanica, Myczkowce, Rajskie i Izdebki oraz inne. Spór ten trwał do 1441 roku, aż gdy doszło do ugody między Małgorzatą żoną Przedpełka Mościca z Wielkiego Koźmina a jej stryjem Mikołajem Kmitą z Wiśnicza, kasztelanem przemyskim.
Potem właścicielami Olszanicy byli Tarłowie, Mniszchowie, Jordanowie, Jasieńscy. W 1580 roku w podziale majątku po Barbarze z Herburtów Kmitowej dobra sobieńskie z Olszanicą przeszły w ręce Stadnickich a potem Tarłów. Gdy Jerzy Mniszech ożenił się z Jadwigą Tarło (córką Mikołaja Tarło – sekretarza królewskiego i Jadwigi Stadnickiej) i otrzymał w spadku m.in. Olszanicę Potok, Dębowiec, Sambor, Laszki Murowane, Chyrów i Bąkowice.
W pocz. XVII wieku była to własność Mniszchów i istniał tu zamek murowany, w którym przebywała Maryna Mniszchówna – późniejsza carowa. W 1663 roku rejestr podatkowy wymienia jako właściciela wsi starostę sanockiego (1661) Jerzego Jana Wandalina Mniszcha. Potem przejęli Olszanicę na własność Jordanowie. W połowie XIX wieku właścicielami posiadłości tabularnej w Olszanicy byli Bronisław i Krystyna hr. Stadniccy. Od września 1939 do 1941 była pod okupacja sowiecką. Od 1941 do sierpnia 1944 wieś była siedzibą okupacyjnego hitlerowskiego urzędu gminy w powiecie sanockim.
Zabytki.
Murowana cerkiew, pw. Zaśnięcia Matki Bożej z 1923 roku (projekt Bronisław Wiktor), która służy obecnie jako kościół rzymskokatolickiej Parafii Matki Bożej Pocieszenia. Obok cerkwi na parawanowej dzwonnicy można podziwiać dzwon z 1630 roku. Cerkiew sąsiaduje z zespołem pałacowo-parkowym, na który składają się: pałacyk z 1905 (wybudował go Antoni Juściński), zabudowania gospodarcze, oficyna i kuźnia, most z II poł. XIX w. Godne zwiedzenia są również kapliczki przydrożne z XIX w.

</doc>
<doc id="401006" url="https://pl.wikipedia.org/wiki?curid=401006" title="Olszanica (województwo podlaskie)">
Olszanica (województwo podlaskie)

Olszanica – wieś w Polsce położona w województwie podlaskim, w powiecie bielskim, w gminie Wyszki.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Wniebowstąpienia Pańskiego w Strabli.

</doc>
<doc id="401007" url="https://pl.wikipedia.org/wiki?curid=401007" title="Olszanica (województwo pomorskie)">
Olszanica (województwo pomorskie)

Olszanica – wieś w Polsce położona w województwie pomorskim, w powiecie kwidzyńskim, w gminie Sadlinki.
W latach 1975–1998 miejscowość administracyjnie należała do województwa elbląskiego.
Inne miejscowości o nazwie Olszanica: Olszanica

</doc>
<doc id="401008" url="https://pl.wikipedia.org/wiki?curid=401008" title="Olszanka (województwo małopolskie)">
Olszanka (województwo małopolskie)

Olszanka (dawniej "Mała Olszanka") – wieś w Polsce położona w województwie małopolskim, w powiecie nowosądeckim, w gminie Podegrodzie.
Położenie.
Miejscowość położona w dolinie rzeki Jastrzębik, w Beskidzie Wyspowym na wysokości od 320 do 430 m n.p.m. Znajduje się w odległości około 5 km od Podegrodzia i 18 km od Nowego Sącza. Zajmuje 3,22 km² (5% powierzchni gminy). Graniczy z: Naszacowicami, Olszaną, Szczereżem, Jazowskiem oraz z Kadczą.
Części wsi.
Integralne części wsi Olszanka:
Toponimika nazwy.
Nazwa wsi pochodzi od olszyn porastających brzegi potoku Jastrzębik i jest zdrobnieniem sąsiadującej z nią wsią Olszana. W rejestrach poborowych z 1581 i 1629 występuje nazwa "Mała Olszanka". Jan Długosz w „"Liber beneficiorum dioecesis Cracoviensis"” podaje nazwę "Olschanka".
Historia.
Pierwsze wzmianki o powstaniu wsi pochodzą z lat 1470–1480. Wieś duchowna "Olszanka Mała", własność klasztoru klarysek w Starym Sączu, położona była w drugiej połowie XVI wieku w powiecie sądeckim województwa krakowskiego. Znajdowała się tu karczma. Swoje posiadłości posiadały też starosądeckie Klaryski. Po odebraniu dóbr klasztorowi osiedliło się tu kilka rodzin niemieckich.
W XVII wieku przechodził tędy ze swoim wojskiem król polski Jan III Sobieski. Istnieje legenda mówiąca, że ugrzązł on w błocie wraz ze swoim wojskiem. Nie mogąc się wydostać zaczęto modlić się do Matki Boskiej o pomoc. Zostali wysłuchani. Na pamiątkę tego zdarzenia ustawiono w tym miejscu kapliczkę.
W 1887 z inicjatywy mieszkańców powstała szkoła, świadczą o tym najstarsze zapiski z kroniki szkolnej.
W 1943 założona została Ochotnicza Straż Pożarna. W latach 1982–1983 wybudowany został kościół. Wierni Kościoła rzymskokatolickiego należą do miejscowej parafii NMP Królowej Polski.
W latach 1975–1998 miejscowość położona była w województwie nowosądeckim.
Demografia.
Ludność według spisów powszechnych, w 2009 według PESEL.
Sztuka.
W Olszance w 1952 roku urodził się artysta malarz Kazimierz Twardowski. Ukończył liceum plastyczne w Tarnowie i studia na wydziale Sztuk Pięknych Uniwersytetu w Toruniu, uzyskując w 1977 roku dyplom z malarstwa. Członek Związku Polskich Artystów Plastyków, współzałożyciel i członek zarządu Ogólnopolskiego Stowarzyszenia Akwarelistów Polskich w Warszawie. Laureat licznych nagród i wyróżnień. Jego obrazy prezentowano na około 60 wystawach w Polsce i na świecie. Obrazy w zbiorach muzealnych i kolekcjach prywatnych w Polsce i za granicą, m.in. w Niemczech, Austrii, Holandii, Japonii, Kanadzie, Meksyku, Norwegii i Francji. Obecnie mieszka w sąsiednich Naszacowiach gdzie wraz z żoną prowadzi Wiejską Galerię Malarstwa Kazimierza Twardowskiego.
W Olszance urodziła się Maria Wnęk, malarka należąca do przedstawicieli sztuki z kręgu art brut. Jej prace znajdują się w zbiorach Państwowego Muzeum Etnograficznego w Warszawie, Muzeum Etnograficznego im. Seweryna Udzieli w Krakowie, Muzeum Okręgowego w Nowym Sączu, Muzeum Etnograficznego w Toruniu, Muzeum Śląskiego w Katowicach oraz Collection de l’Art Brut w Lozannie, American Visionary Museum w Baltimore i Art &amp; Marges Museum w Brukseli.
Ochotnicza straż pożarna.
OSP Olszanka założona została w 1943 przez Edwarda Siwulskiego, Wojciecha Olchawę, Józefa Zbożnia. Pierwsza remiza mieściła się w budynku pożydowskim – starej karczmie. Oprócz walki z żywiołami, założeniu OSP towarzyszył również inny powód – ochrona młodych ludzi przed wywozem na przymusowe roboty do Niemiec. W latach 1963–1964 wybudowano nową remizę. W 1992 rozpoczęto rozbudowę remizy, dobudowując do obecnego budynku dwa garaże, a dotychczasowy garaż zaadaptowano na kuchnię. W 1993 jednostka obchodziła jubileusz 50-lecia powstania, z tej okazji OSP została uhonorowana sztandarem. W 2006 została włączona do Krajowego Systemu Ratowniczo-Gaśniczego. Również przy OSP
powołano Jednostkę Operacyjno-Techniczną. 8 czerwca 2008 jednostka obchodziła jubileusz 65-lecia powstania. Specjalnie na te uroczystości dokonano remontu budynku remizy.
Na wyposażeniu jednostki znajdują się: trzy samochody pożarnicze: Magirus GBA 2.5/16 oraz Mercedes Benz Atego 1530 GBARt 3,5/35,SLOp Mercedes Benz Vito, quad, dwie motopompy PO 5, motopompę szlamową, agregat prądotwórczy, piłę spalinową, aparaty powietrzne oraz inne podstawowe sprzęty ratownicze i gaśnicze.

</doc>
<doc id="401009" url="https://pl.wikipedia.org/wiki?curid=401009" title="Olszanka (województwo opolskie)">
Olszanka (województwo opolskie)

Olszanka (niem. "Alzenau") – wieś w Polsce, położona w województwie opolskim, w powiecie brzeskim, w gminie Olszanka.
Nazwa.
Miejscowość została wymieniona w formie "Alznow" w łacińskim dokumencie wydanym w 1359 roku w Brzegu . Od 1945 r. polska nazwa brzmiała: Aleksandrowo, którą 12 listopada 1946 r. zmieniono na Olszanka.
Zabytki.
Do wojewódzkiego rejestru zabytków wpisany jest:

</doc>
<doc id="401010" url="https://pl.wikipedia.org/wiki?curid=401010" title="Olszanka (województwo pomorskie)">
Olszanka (województwo pomorskie)

Olszanka (kaszb. "Olszônkô") – wieś w Polsce położona w województwie pomorskim, w powiecie gdańskim, w gminie Przywidz, przy drodze wojewódzkiej nr 226.
W latach 1975–1998 miejscowość położona była w województwie gdańskim.
Na wschód od miejscowości płynie Rutkownica, dopływ Wietcisy.
Zabytki.
Według rejestru zabytków NID na listę zabytków wpisany jest cmentarz ewangelicki oraz punkt osadniczy

</doc>
<doc id="401012" url="https://pl.wikipedia.org/wiki?curid=401012" title="Olszany (powiat grójecki)">
Olszany (powiat grójecki)

Olszany (dawn. Olszamy) – wieś w Polsce położona w województwie mazowieckim, w powiecie grójeckim, w gminie Jasieniec.
Wieś szlachecka położona była w drugiej połowie XVI wieku w powiecie grójeckim ziemi czerskiej województwa mazowieckiego. 
W latach 1975–1998 miejscowość położona była w województwie radomskim.

</doc>
<doc id="401013" url="https://pl.wikipedia.org/wiki?curid=401013" title="Olszany (województwo podkarpackie)">
Olszany (województwo podkarpackie)

Olszany – wieś w Polsce położona w województwie podkarpackim, w powiecie przemyskim, w gminie Krasiczyn. Leży nad potokiem Olszanka w odległości 1 km od jego ujścia do Sanu.
 
Wołoska wieś królewska "Olschany" położona była w 1589 roku w starostwie przemyskim w ziemi przemyskiej województwa ruskiego. Do 1939 roku istniała gmina Olszany. W latach 1975–1998 miejscowość położona była w województwie przemyskim.
9 sierpnia 1681 roku król Jan III Sobieski wydaje dokument, w którym zachowuje Teodora Czopkowicza i synów jego, Jana, Hrycia i Teodora, przy prawach do popostwa we wsi Olszany w powiecie przemyskim wraz z uwolnieniem ich od różnych ciężarów.
W miejscowości znajduje się Cerkiew św. Michała Archanioła, obecnie użytkowana przez kościół rzymskokatolicki, jest kościołem parafialnym Parafii Narodzenia Najświętszej Maryi Panny w Olszanach i nosi wezwanie Narodzenia Najświętszej Maryi Panny.
5 marca 1945 roku w Olszanach podziemie poakowskie rozstrzelało 12 Ukraińców. Ich ciała wrzucono do wody, określając akcję jako „święcenie wody”.

</doc>
<doc id="401014" url="https://pl.wikipedia.org/wiki?curid=401014" title="Olsza (województwo dolnośląskie)">
Olsza (województwo dolnośląskie)

Olsza – wieś w Polsce położona w województwie dolnośląskim, w powiecie milickim, w gminie Milicz.
Podział administracyjny.
W latach 1975–1998 miejscowość położona była w województwie wrocławskim.

</doc>
<doc id="401015" url="https://pl.wikipedia.org/wiki?curid=401015" title="Olsza (województwo kujawsko-pomorskie)">
Olsza (województwo kujawsko-pomorskie)

Olsza – wieś w Polsce położona w województwie kujawsko-pomorskim, w powiecie mogileńskim, w gminie Mogilno.
Podział administracyjny.
Wieś duchowna, własność opata benedyktynów w Mogilnie pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 155 mieszkańców. Jest 28. co do wielkości miejscowością gminy Mogilno.

</doc>
<doc id="401016" url="https://pl.wikipedia.org/wiki?curid=401016" title="Olsza (województwo łódzkie)">
Olsza (województwo łódzkie)

Olsza – wieś w Polsce położona w województwie łódzkim, w powiecie brzezińskim, w gminie Rogów.
W latach 1975–1998 miejscowość położona była w województwie skierniewickim.
Zobacz też: Olsza 

</doc>
<doc id="401017" url="https://pl.wikipedia.org/wiki?curid=401017" title="Olsza (województwo podlaskie)">
Olsza (województwo podlaskie)

Olsza – wieś w Polsce położona w województwie podlaskim, w powiecie sokólskim, w gminie Dąbrowa Białostocka.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Najświętszej Maryi Panny Królowej Polski w Zwierzyńcu Wielkim.

</doc>
<doc id="401019" url="https://pl.wikipedia.org/wiki?curid=401019" title="Olsza (województwo wielkopolskie)">
Olsza (województwo wielkopolskie)

Olsza (niem. "Kleinlinde") – wieś w Polsce położona w województwie wielkopolskim, w powiecie śremskim, w gminie Śrem. W latach 1975–1998 miejscowość położona była w województwie poznańskim.
Położenie.
Położona 10 km na wschód od Śremu przy drodze powiatowej nr 4074, która prowadzi przez Bystrzek i Łęg, nad kanałem Bystrzek oraz rozlewiskami i starorzeczami Warty. Komunikację ze wsi do Śremu zapewnia komunikacja gminna. 
Historia.
Wieś powstała w 1747 jako Chrząstowskie Olędry i była zamieszkała głównie przez ludność pochodzenia niemieckiego. Zabytkami znajdującymi się w gminnej ewidencji jest figura Matki Boskiej Różańcowej z 1945 oraz cmentarz ewangelicki z I połowy XIX wieku. We wsi znajduje się stajnia klubu jeździeckiego Agro-Handel Śrem.

</doc>
<doc id="401020" url="https://pl.wikipedia.org/wiki?curid=401020" title="Olszewek (województwo mazowieckie)">
Olszewek (województwo mazowieckie)

Olszewek – wieś w Polsce położona w województwie mazowieckim, w powiecie żyrardowskim, w gminie Mszczonów.
W latach 1975–1998 miejscowość położona była w województwie skierniewickim.

</doc>
<doc id="401021" url="https://pl.wikipedia.org/wiki?curid=401021" title="Olszewek (województwo podlaskie)">
Olszewek (województwo podlaskie)

Olszewek – wieś w Polsce położona w województwie podlaskim, w powiecie bielskim, w gminie Brańsk.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii św. Stanisława w Topczewie.

</doc>
<doc id="401022" url="https://pl.wikipedia.org/wiki?curid=401022" title="Olszewice (województwo kujawsko-pomorskie)">
Olszewice (województwo kujawsko-pomorskie)

Olszewice – wieś w Polsce, położona w województwie kujawsko-pomorskim, w powiecie inowrocławskim, w gminie Inowrocław.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) wieś liczyła 93 mieszkańców. Jest 41. co do wielkości miejscowością gminy Inowrocław.
Zabytki.
Według rejestru zabytków NID na listę zabytków wpisany jest zespół pałacowy z poł. XIX w.:

</doc>
<doc id="401023" url="https://pl.wikipedia.org/wiki?curid=401023" title="Olszewice (województwo łódzkie)">
Olszewice (województwo łódzkie)

Olszewice – wieś w Polsce położona w województwie łódzkim, w powiecie opoczyńskim, w gminie Sławno.
W latach 1975–1998 miejscowość położona była w województwie piotrkowskim.
Wierni Kościoła rzymskokatolickiego należą do parafii św. Anny w Smardzewicach.

</doc>
<doc id="401024" url="https://pl.wikipedia.org/wiki?curid=401024" title="Olszewice (województwo mazowieckie)">
Olszewice (województwo mazowieckie)

Olszewice – wieś w Polsce położona w województwie mazowieckim, w powiecie mińskim, w gminie Kałuszyn. Leży nad rzeką Witówką.
W latach 1975–1998 miejscowość położona była w województwie siedleckim.

</doc>
<doc id="401025" url="https://pl.wikipedia.org/wiki?curid=401025" title="Olszewo (województwo mazowieckie)">
Olszewo (województwo mazowieckie)

Olszewo – wieś w Polsce położona w województwie mazowieckim, w powiecie żuromińskim, w gminie Żuromin.
W latach 1975–1998 miejscowość położona była w województwie ciechanowskim.

</doc>
<doc id="401026" url="https://pl.wikipedia.org/wiki?curid=401026" title="Olszowa (województwo łódzkie)">
Olszowa (województwo łódzkie)

Olszowa – wieś w Polsce położona w województwie łódzkim, w powiecie tomaszowskim, w gminie Ujazd.
Przez miejscowość przepływa rzeczka Pańkówka (dalej Bielina), lewobrzeżny dopływ Wolbórki.
Historia.
Pierwsza wzmianka o Olszowie pochodzi z dokumentu arcybiskupa kujawsko-pomorskiego Zbyluta z 1379 roku. Pierwszym znanym właścicielem O. był Klemens z Wykna a po nim Ścibor Bielina. W 1445 r. Dorota c. Ścibora wniosła O. w posagu Janowi z Gutkowa h. Wilczekosy. Potomkowie Jana zaczęli używać nazwiska Olszowski. Walerian Olszowski (1583–1650) znacznie podniósł status rodu żeniąc się z Zofią z Duninów h. Łabędź. Z ich małżeństwa urodził się w O. 27 stycznia 1621 r. arcybiskup gnieźnieński i prymas Polski w latach 1674–1677 Andrzej Olszowski z Olszowy, fundator kościoła w Ujeździe.
W 1798 r. Maksymilian Olszowski (1763–1814) osadza na części swych ziem kolonistów niemieckich tworząc wieś Maksymów. W r. 1820 po śmierci Maksymiliana O. przejmuje jego syn Ignacy. Po śmierci tegoż w 1823, w następstwie zadłużenia majątku, jego bracia Maksymilian Jan, Szymon i Tomasz Olszowscy zmuszeni są sprzedać O. Nabywa ją w 1824 Józef Niemojewski z Warszawy. Po nim dziedziczy jego syn Ignacy. Zadłużony majątek w r. 1834 przejmuje sądownie Ludwik Szweycer h. Zadora (1776–1835) a po jego śmierci jego syn Wincenty doprowadzając O. do rozkwitu. W 1859 r. dobra nabywa Wiktoria ze Żmichowskich Lewińska (1809–1899), która gospodaruje tu do 1865 r. W tym okresie dwór w O. wielokrotnie odwiedza jej siostra Narcyza Żmichowska. W rezultacie aresztowania i zesłania za udział w powstaniu styczniowym syna Lewińskiej Ludwika Lewińskiego, który współgospodarował w O., zmuszona jest sprzedać ten majątek. W 1865 nabywa go Kazimierz Glinka-Janczewski (1799–1880) h. Trzaska, emerytowany profesor Instytutu Gospodarstwa Wiejskiego i Leśnictwa z Marymontu (Warszawa). Część zakupionego majątku w ramach reformy uwłaszczeniowej cara Aleksandra II z 1864 r. zostaje od niego odkupiona w celu uwłaszczenia chłopów wsi O. i Maksymów.
W r. 1868 z córką Janczewskiego Marią Krystyną (1850–1928) żeni się Julian Szczesław Malcz (1834–1902), syn znanego lekarza warszawskiego Wilhelma Malcza, który obejmuje własność O. w r. 1884. Z tego małżeństwa rodzą się dzieci: Cecylia (1869–1952) 1v. Sierzpowska, 2v. Wiesiołowska, Kazimierz (1871–1884), Bolesław (1873–1927) późniejszy dziedzic O., Władysław (1875–1922) inżynier w Warszawie i Lucjan(1878–1915), ppor. oddziału bajończyków, który poległ we Francji w rejonie Arras 9 maja 1915 r.
Stan wsi w roku 1886, w okresie własności Juliana podaje notka (Słownik geograficzny Królestwa Polskiego wyd. 1886, tom.7 str. 510):
Od roku 1911 właścicielem majątku był Bolesław Malcz żonaty z Zofią Moszyńską (1884–1964), ziemianin i działacz społeczny. W r. 1926 przekazał nieodpłatnie morgę ziemi pod budowę budynku szkoły powszechnej w O. Bolesław zmarł w r. 1927 zostawiając zadłużony majątek. W rok po jego śmierci wdowa wraz z trójką dzieci Stanisławem, Zbigniewem i Elżbietą opuściła O. a majątek zakupiła spółka cywilna Ignacy Adamski, inż. Stanisław Cedroński i Wiktor Ende, która rozpoczęła parcelację dóbr O. W r. 1936 ich pełnomocnikiem zostaje Leon Jabłoński, którego rodzina w 1940 r. nabywa pozostałość majątku. W wyniku reformy rolnej z 1944 r. w ich rękach pozostaje 50 ha, podupadły dwór i budynki gospodarcze. Jabłońscy gospodarowali w dawnym folwarku do końca 2017 r. 
Stan obecny.
Sołectwo Olszowa obejmuje wsie Olszowa i Kolonia Olszowa. W październiku 2017 w sołectwie O. mieszkało 180 osób a jego grunty obejmowały ok. 430 ha. W sołectwie działa kopalnia piasku, ferma drobiu i warsztat samochodowy.
W latach 1975–1998 miejscowość położona była w województwie piotrkowskim.

</doc>
<doc id="401027" url="https://pl.wikipedia.org/wiki?curid=401027" title="Olszowa (województwo małopolskie)">
Olszowa (województwo małopolskie)

Olszowa – wieś w Polsce, położona w województwie małopolskim, w powiecie tarnowskim, w gminie Zakliczyn.
Prywatna wieś szlachecka, własność kasztelanowej krakowskiej Anny z Sieniawskich Jordanowej, położona była w 1595 roku w powiecie sądeckim województwa krakowskiego. W latach 1975–1998 miejscowość położona była w województwie tarnowskim.
Olszowa znajduje się w dolinie potoku Paleśnianka oraz na wznoszących się nad nią wzgórzach Pogórza Rożnowskiego.

</doc>
<doc id="401028" url="https://pl.wikipedia.org/wiki?curid=401028" title="Olszowa (powiat radomski)">
Olszowa (powiat radomski)

Olszowa – wieś w Polsce położona w województwie mazowieckim, w powiecie radomskim, w gminie Jastrzębia.
W latach 1975–1998 miejscowość położona była w województwie radomskim. 1 stycznia 2003 roku częścią wsi Olszowa stały się ówczesne przysiółki Brodek i Osowie.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Goryniu.

</doc>
<doc id="401029" url="https://pl.wikipedia.org/wiki?curid=401029" title="Olszowa (województwo opolskie)">
Olszowa (województwo opolskie)

Olszowa (dodatkowa nazwa w j. niem. Olschowa) – wieś w Polsce położona w województwie opolskim, w powiecie strzeleckim, w gminie Ujazd.
Od 1950 miejscowość położona jest w województwie opolskim.
Historia i nazwa.
Osada wzmiankowana w 1223. W roku 1823 hrabia Leopold von Gaschin sprzedał za 30.000 talarów i 100 dukatów swojemu krewnemu, synowi siostry Aloisi grafowi Andreas von Renard, majątek Olszowa. W latach 1936-1945 miejscowość nosiła nazwę "Erlenbusch".
Plebiscyt i powstanie.
W 1910 roku 375 mieszkańców mówiło w języku polskim, natomiast 12 posługiwało się językiem niemieckim. W wyborach komunalnych w listopadzie 1919 roku 89 głosów oddano na kandydatów z list polskich, którzy zdobyli komplet 9 mandatów. Podczas plebiscytu w 1921 roku we wsi uprawnionych do głosowania było 294 mieszkańców (w tym 42 emigrantów). Za Polską głosowało 198 osób, za Niemcami 92 osoby. Istniały tu oddziały Towarzystwa Gimnastycznego „Sokół”oraz Polskiej Organizacji Wojskowej Górnego Śląska.
W Olszowej toczyły się walki w ramach III powstania śląskiego. Wieś została opanowana przez żołnierzy polskich już na początku zrywu. Podczas Bitwy o Górę św. Anny broniona była przez pododdziały Grupy "Wschód". 23 maja miała tu miejsce krwawa bitwa, z której zwycięsko wyszli powstańcy. Wieś została zdobyta przez wojska niemieckie ostatecznie 4 czerwca. 
Zabytki.
Do wojewódzkiego rejestru zabytków wpisane są:

</doc>
<doc id="401031" url="https://pl.wikipedia.org/wiki?curid=401031" title="Olszówka (województwo dolnośląskie)">
Olszówka (województwo dolnośląskie)

Olszówka – wieś w Polsce, położona w województwie dolnośląskim, w powiecie oleśnickim, w gminie Twardogóra.
W latach 1975–1998 wieś położona była w województwie wrocławskim.

</doc>
<doc id="401032" url="https://pl.wikipedia.org/wiki?curid=401032" title="Olszówka (powiat limanowski)">
Olszówka (powiat limanowski)

Olszówka – wieś w Polsce, położona w województwie małopolskim, w powiecie limanowskim, w gminie Mszana Dolna. W latach 1975–1998 miejscowość położona była w województwie nowosądeckim.
Etnograficznie Olszówka należy do regionu zamieszkiwanego przez Zagórzan, ale miejscowa gwara zbliża się do gwary podhalańskiej. Według niektórych źródeł gwara Olszówki jest już gwarą podhalańską (Gwara zagórzańska).
W przysiółku Jasionów (740 m n.p.m) znajduje się jedna z siedmiu położonych w powiecie limanowskim stacja meteo IMGW.
W Olszówce organizowane są przeglądy kolędnicze.
Położenie.
Wieś położona na północnych stokach Gorców, na północ od Jaworzyny Ponickiej, w dolinie potoku Olszówka, który jest dopływem Raby. Sąsiaduje z: Rabą Niżną od północy, od wschodu z Porębą Wielką, Niedźwiedziem i Podobinem, od zachodu z miastem Rabka.
Historia.
Pierwsze wzmianki o istnieniu osadnictwa na tych ziemiach pochodzą z 1254, w dokumencie potwierdzającym nadanie przez Bolesława Wstydliwego na rzecz Cystersów ze Szczyrzyca ziem w tej okolicy. Wieś została oficjalnie lokowana na prawie magdeburskim w akcie lokacyjnym wystawionym 14 maja 1388 przez króla Władysława Jagiełłę. Pierwszym zasadźcą został Filip Klimuntowicz. Ten sam dokument wspomina również erygowanie parafii i pierwszy kościół w Olszówce.
W XV wieku Olszówka należała do dóbr królewskich dzierżawionych najpierw przez Ratołdów a później przez Pieniążków, którzy w 1534 przypisali ją do tzw. klucza mszańskiego, w skład którego weszły również Mszana Dolna, Słonka, Raba Niżna i Kasinka Mała. W ramach dzierżawy mszańskiej wieś funkcjonowała aż do 1718, kiedy to została wyodrębniona jako samodzielna królewszczyzna. W 1776 została przejęta przez rząd austriacki, a w 1785 została przyłączona do starostwa nowotarskiego. Na początku XIX wieku wieś przeszła w ręce prywatne, kilkakrotnie zmieniając właścicieli.
W 1894 r. w Olszówce urodziła się poetka Antonia Zachara-Wnękowa.
3 września 1939 na terenie Olszówki Niemcy (naziści) zastrzelili 5 osób, a w wyniku uduszenia dymem z podpalonych zabudowań zmarło kolejnych 8. Na cmentarzu parafialnym znajduje się pomnik ku czci ofiar tej zbrodni hitlerowskiej. 
W 1971 r. w Olszówce odbyły się pierwsze wakacyjne turnusy Oaz, czyli Ruchu Światło-Życie w archidiecezji krakowskiej. 
W latach 1982–1988 w Olszówce wybudowano nowy kościół. Zabytkowy kościół drewniany z 1732 spłonął w niewyjaśnionych okolicznościach w nocy z 15 na 16 września 1993.
Turystyka.
Szlaki turystyczne.
 z Rabki do Poręby Wielkiej i dalej na Turbacz
 z Poręby Górnej przez przysiółek Jasionów na Piątkową
 na Maciejową i Stare Wierchy
 z Rabki Zaryte na Stare Wierchy

</doc>
<doc id="401033" url="https://pl.wikipedia.org/wiki?curid=401033" title="Olszówka (województwo mazowieckie)">
Olszówka (województwo mazowieckie)

Olszówka – wieś w Polsce położona w województwie mazowieckim, w powiecie żyrardowskim, w gminie Mszczonów.
W latach 1975–1998 miejscowość położona była w województwie skierniewickim. Przed 1 stycznia 2005 roku miejscowość należała do gminy Radziejowice.

</doc>
<doc id="401034" url="https://pl.wikipedia.org/wiki?curid=401034" title="Olszówka (powiat kwidzyński)">
Olszówka (powiat kwidzyński)

Olszówka – osada w Polsce położona w województwie pomorskim, w powiecie kwidzyńskim, w gminie Gardeja.
W latach 1975–1998 miejscowość położona była w województwie elbląskim.
Zobacz też: Olszówka, Olszówka Pilczycka

</doc>
<doc id="401035" url="https://pl.wikipedia.org/wiki?curid=401035" title="Olszówka (województwo świętokrzyskie)">
Olszówka (województwo świętokrzyskie)

Olszówka – wieś w Polsce położona w województwie świętokrzyskim, w powiecie kieleckim, w gminie Łopuszno.
W latach 1975–1998 miejscowość położona była w województwie kieleckim.

</doc>
<doc id="401038" url="https://pl.wikipedia.org/wiki?curid=401038" title="Olszyna (powiat żarski)">
Olszyna (powiat żarski)

Olszyna (niem. "Erlenholz") – wieś w Polsce położona w województwie lubuskim, w powiecie żarskim, w gminie Trzebiel.
W latach 1975–1998 miejscowość położona była w województwie zielonogórskim.
Miejscowość leży przy międzynarodowej trasie E36 – przy drodze krajowej nr 18 (przyszłej autostradzie A18) łączącej Berlin (A15) z Wrocławiem (A4) i dalej prowadzącej do Katowic, i do granicy państwowej w Korczowej.
Historia.
Od 1945 roku stacjonowała w Olszynie strażnica Wojsk Ochrony Pogranicza (Strażnica WOP Olszyna), która 16 maja 1991 roku została przejęta przez Straż Graniczną (Strażnica SG w Olszynie) i funkcjonowała do 1998 roku, kiedy to została przeniesiona do Tuplic. Stacjonowała też Graniczna Placówka Kontrolna Olszyna (GPK Olszyna), która również 16 maja 1991 roku przeszła w struktury Straży Granicznej (GPK SG w Olszynie), 24 sierpnia 2005 roku przyjęła nazwę Placówka Straży Granicznej w Olszynie (PSG w Olszynie) i 1 lutego 2012 roku została przeniesiona do Tuplic.
W miejscowości do 21 grudnia 2007 roku funkcjonowało drogowe przejście graniczne Olszyna-Forst, które na mocy układu z Schengen zostało zlikwidowane.

</doc>
<doc id="401039" url="https://pl.wikipedia.org/wiki?curid=401039" title="Olszyna (wieś w województwie wielkopolskim)">
Olszyna (wieś w województwie wielkopolskim)

Olszyna – wieś w Polsce, w województwie wielkopolskim, w powiecie ostrzeszowskim, w gminie Ostrzeszów.
W latach 1975–1998 miejscowość położona była w województwie kaliskim.
W 1690 w Olszynie urodził się kard. Jan Aleksander Lipski.
Nazwa.
W "Liber fundationis episcopatus Vratislaviensis", spisanej w latach 1295–1305 księdze uposażeń biskupstwa wrocławskiego, wieś wzmiankowana jest w zlatynizownej formie "villa Olsina".
Zabytki.
W miejscowości znajduje się kościół św. Wawrzyńca leżący na terenie parafii Wniebowzięcia NMP w Ostrzeszowie. Wybudowano go w latach 1820–1821.

</doc>
<doc id="401040" url="https://pl.wikipedia.org/wiki?curid=401040" title="Olszyniec (województwo dolnośląskie)">
Olszyniec (województwo dolnośląskie)

Olszyniec (niem. "Erlenbusch, Nieder Tannhausen") – wieś w Polsce położona w województwie dolnośląskim, w powiecie wałbrzyskim, w gminie Walim.
Położenie.
Olszyniec to wieś o długości około 2,0 km, leżąca na granicy Gór Sowich i Gór Wałbrzyskich, w dolinie Bystrzycy, na wysokości około 390–430 m n.p.m.
Podział administracyjny.
W latach 1975–1998 miejscowość położona była w województwie wałbrzyskim.
Historia.
Pierwsza wzmianka o Olszyńcu pochodzi z 1335 roku, była to już wtedy znaczna miejscowość, ponieważ był w niej kościół. W XVIII wieku był tu lokalny ośrodek tkactwa chałupniczego. W 1825 roku we wsi było 31 domów, w tym kościół katolicki, szpital i 2 bielniki, a w 1840 roku dodatkowo doszły: młyn wodny, tartak i gorzelnia. Od połowy XIX wieku Olszyniec nabrał pewnego znaczenia turystycznego, ponieważ znalazł się na uczęszczanej trasie do Jedliny-Zdroju, mimo to miejscowość nigdy nie stała się letniskiem. W 1904 roku przez wieś przeprowadzono linię kolejową, co jednak nie wpłynęło na jej rozwój. W latach 1944-1945 w miejscowości znajdowała się filia obozu koncentracyjnego Groß-Rosen. Po 1945 roku Olszyniec pozostał wsią rolniczą, w 1978 roku było tu 26 gospodarstw rolnych i mieszkały 333 osoby.
Zabytki.
Do wojewódzkiego rejestru zabytków wpisany jest:
Inne zabytki:

</doc>
<doc id="401041" url="https://pl.wikipedia.org/wiki?curid=401041" title="Olszyniec (województwo lubuskie)">
Olszyniec (województwo lubuskie)

Olszyniec () – wieś w Polsce położona w województwie lubuskim, w powiecie żarskim, w gminie Żary.
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisany jest:

</doc>
<doc id="401043" url="https://pl.wikipedia.org/wiki?curid=401043" title="Olszynka (województwo kujawsko-pomorskie)">
Olszynka (województwo kujawsko-pomorskie)

Olszynka – wieś w Polsce położona w województwie kujawsko-pomorskim, w powiecie aleksandrowskim, w gminie Bądkowo.
Podział administracyjny.
W latach 1975–1998 miejscowość położona była w województwie włocławskim.
Demografia.
Według Narodowego Spisu Powszechnego (III 2011 r.) liczyła 37 mieszkańców. Jest jedną z 2 najmniejszych miejscowości gminy Bądkowo (ludność żadnej z nich nie przekracza 40 osób).

</doc>
<doc id="401044" url="https://pl.wikipedia.org/wiki?curid=401044" title="Olszynka (województwo opolskie)">
Olszynka (województwo opolskie)

Olszynka (, ) – wieś w Polsce położona w województwie opolskim, w powiecie prudnickim, w gminie Lubrza. Historycznie leży na Górnym Śląsku, na ziemi prudnickiej. Położona jest na terenie Wysoczyzny Bialskiej, będącej częścią Niziny Śląskiej.
W latach 1975–1998 miejscowość położona była w województwie opolskim.
Według danych na 31 grudnia 2013 r. wieś była zamieszkana przez 267 osób.
Geografia.
Położenie.
Wieś jest położona w południowo-zachodniej Polsce, w województwie opolskim, około 1,5 km od granicy z Czechami, na Wysoczyźnie Bialskiej, tuż przy granicy gminy Lubrza z gminą Biała. Należy do Euroregionu Pradziad. Leży na wysokości 260 m n.p.m.
Środowisko naturalne.
W Olszynce panuje klimat umiarkowany ciepły. Średnia temperatura roczna wynosi +8,0 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Olszynki wynoszą 634 mm. Dominują wiatry zachodnie.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Olschinka" oraz nazwą zgermanizowaną "Ollschnig". Topograficzny opis Górnego Śląska z 1865 roku notuje wieś pod obecnie stosowaną, polską nazwą "Olszynka", a także niemiecką "Ellsnig" we fragmencie: "„Ellsnig (1442 Ellschnig, polnisch Olszynka)”". 9 września 1947 r. nadano miejscowości polską nazwę "Olszynka".
Historia.
Według spisu ludności z 1 grudnia 1910, na 298 mieszkańców Olszynki 277 posługiwało się językiem niemieckim, 19 językiem polskim, a 2 innym językiem. W 1921 w zasięgu plebiscytu na Górnym Śląsku znalazła się tylko część powiatu prudnickiego. Olszynka znalazła się po stronie wschodniej, w obszarze objętym plebiscytem. Do głosowania uprawnione były w Olszynce 324 osoby, z czego 151, ok. 46,6%, stanowili mieszkańcy (w tym 136, ok. 42% całości, mieszkańcy urodzeni w miejscowości). Oddano 318 głosów (ok. 98,1% uprawnionych), w tym 318 (100%) ważnych; za Niemcami głosowało 318 osób (100%), a za Polską 0 osób (0%).
Zabytki.
Do wojewódzkiego rejestru zabytków wpisany jest:
Zgodnie z gminną ewidencją zabytków w Olszynce chronione są ponadto:

</doc>
<doc id="401045" url="https://pl.wikipedia.org/wiki?curid=401045" title="Olszynka (województwo podkarpackie)">
Olszynka (województwo podkarpackie)

Olszynka (do 1 kwietnia 1986 roku Dmytrowice) – wieś w Polsce położona w województwie podkarpackim, w powiecie przemyskim, w gminie Orły.
W latach 1975–1998 miejscowość położona była w województwie przemyskim.
Historia Dmytrowic.
Dmytrowice wymieniane są w węgierskich dokumentach z 1383 roku.
W pierwszej połowie XV wieku w rękach szlacheckich znajduje się wieś Dmytrowice. W 1880 r. ogólnych użytków w posiadaniu dworu było 63,1%. Właścicielem posiadłości większej była Salomea Runge (z domu Rozborska) wg danych z 1881 roku.
Do częstych zniszczeń wojennych przyczyniali się w 1488 – Wołosi, w 1502 i 1624 – Tatarzy, którzy ponownie najechali w 1672 roku, ale jeszcze przed nimi Szwedzi w 1656 i siedmiogrodzianie w 1657 roku.
24 maja 1915 roku, przechodził tutaj front i toczyły się tu walki prowadzone przez rosyjską 8 Armię gen. Aleksego Brusiłowa i niemiecko-austriacką 11 Armię gen. Augusta von Mackensena.
W czasie II wojny 10 września 1939 r., walkę z niemiecką 4 Dywizją Lekką toczyła Grupa „Jarosław” dowodzona przez ppłk. Jana Wójcika wspierana przez pododdziały 10 Brygady Kawalerii Zmotoryzowanej płk. Stanisława Maczka.

</doc>
<doc id="401046" url="https://pl.wikipedia.org/wiki?curid=401046" title="Olszynka (województwo podlaskie)">
Olszynka (województwo podlaskie)

Olszynka (do 13 lutego 1950 r. "Wilkendorf") – wieś w Polsce, w województwie podlaskim, w powiecie sokólskim, w gminie Korycin.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii Znalezienia i Podwyższenia Krzyża Świętego w Korycinie.

</doc>
<doc id="401047" url="https://pl.wikipedia.org/wiki?curid=401047" title="Olszynka (województwo warmińsko-mazurskie)">
Olszynka (województwo warmińsko-mazurskie)

Olszynka (niem. "Waldriede") – wieś w Polsce położona w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 miejscowość położona była w województwie olsztyńskim. Wieś należy do sołectwa Błogoszewo.
Historia.
W roku 1913 właścicielem majątku ziemskiego w Olszynce (wraz z folwarkiem w Błogoszewie) był Robert Cölle, w latach dwudziestych XX wieku Karl Wiliam, a przed rokiem 1945 Paul Ziewitz. Majątek ten w roku 1913 miał powierzchnię 233 ha.
Po II wojnie światowej wieś znalazła się na terenie Polski. Zasiedlone zostały gospodarstwa chłopskie, a dawny majątek zagospodarowany został jako PGR.
W roku 1973 Olszynka należała do sołectwa Podlechy.
Dwór w Olszynce wybudowano pod koniec XIX wieku. Budowla została wzniesina na rzucie prostokąta z dwupoziomowym ryzalitem na osi elewacji wzdłużnej. Dwór jest własnością prywatną.

</doc>
<doc id="401048" url="https://pl.wikipedia.org/wiki?curid=401048" title="Olszyny (województwo łódzkie)">
Olszyny (województwo łódzkie)

Olszyny – wieś w Polsce położona w województwie łódzkim, w powiecie piotrkowskim, w gminie Łęki Szlacheckie.
W latach 1975–1998 miejscowość położona była w województwie piotrkowskim.
Zobacz też: Olszyny, Olszyny-Kolonia 

</doc>
<doc id="401049" url="https://pl.wikipedia.org/wiki?curid=401049" title="Olszyny (wieś w województwie mazowieckim)">
Olszyny (wieś w województwie mazowieckim)

Olszyny – wieś w Polsce położona w województwie mazowieckim, w powiecie ostrołęckim, w gminie Myszyniec.
Wierni kościoła rzymskokatolickiego należą do parafii św. Jana Chrzciciela w Wachu.
Historia.
W latach 1921–1931 wieś leżała w województwie białostockim, w powiecie ostrołęckim, w gminie Wach (od 1931 w gminie Czarnia).
Według Powszechnego Spisu Ludności z 1921 roku wieś zamieszkiwało 460 osoby w 76 budynkach mieszkalnych. Miejscowość należała do parafii rzymskokatolickiej w Czarni. Podlegała pod Sąd Grodzki w Myszyńcu i Okręgowy w Łomży; właściwy urząd pocztowy mieścił się w m. Czarnia.
W wyniku agresji III Rzeszy na Polskę we wrześniu 1939 tereny byłej gminy znalazły się pod okupacją niemiecką i do wyzwolenia weszła w skład Landkreis Scharfenwiese, Regierungsbezirk Zichenau III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="401050" url="https://pl.wikipedia.org/wiki?curid=401050" title="Olszyny (województwo podlaskie)">
Olszyny (województwo podlaskie)

Olszyny – wieś w Polsce położona w województwie podlaskim, w powiecie łomżyńskim, w gminie Piątnica. Przez miejscowość przepływa niewielka rzeka Łojewek, dopływ Narwi.
Historia.
Wieś założona przez Piotra Szorca z Obrębu, ziemia zakroczymska na podstawie nadania z lat 1414–1425. Wzmiankowana w 1435 r. w dokumencie erekcyjnym parafii Drozdowo. Dawniej Olszyny były bogate. Mieli tu swój dom jezuici. Stał dwór, karczma, drewniana kapliczka. Zapewne obecności zakonników wieś zawdzięcza siedemnastowieczny obraz Matki Boskiej z Dzieciątkiem. Mieszkańcy wierzą w jej cudowną opiekę, roztoczoną nad wsią, w czasie wojen i pożarów.
Dawniej prywatna wieś szlachecka "Olszyny-Słubica" położona była w drugiej połowie XVI wieku w powiecie wiskim ziemi wiskiej województwa mazowieckiego. 
W latach 1921–1939 były to dwie wsie – Olszyny Szlacheckie i Olszyny Włościańskie. Leżały w województwie białostockim, w powiecie łomżyńskim, w gminie Drozdowo.
Według Powszechnego Spisu Ludności z 1921 roku wieś:
Miejscowości należały do parafii rzymskokatolickiej w Drozdowie. Podlegały pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
Do 1954 roku miejscowość należała do gminy Drozdowo. Z dniem 18 sierpnia 1945 roku została wyłączona z woj. warszawskiego i przyłączona z powrotem do woj. białostockiego. W latach 1975–1998 miejscowość administracyjnie należała do województwa łomżyńskiego.
Parafia Olszyny.
Parafia pw. Trójcy Przenajświętszej została erygowana 1.01.1979 r. przez biskupa łomżyńskiego Mikołaja Sasinowskiego w granicach istniejącego od 1974 r. samodzielnego ośrodka duszpasterskiego. Ośrodek duszp. powstał z terytorium parafii: Drozdowo, Dobrzyjałowo i Wizna przy kaplicy pw. Nawie­dzenia NMP, wybudowanej w 1905 r. (powiększonej w 1955 r.) istniejącej obecnie.
W latach 1982–1990 staraniem ks. prob. Kazimierza Chodźki wybudowany został kościół murowany pw. Trójcy Przenajświętszej. 
Kościół jest trójnawowy zbudowany na planie krzyża greckiego. Konsekracji dokonał 15 sierpnia 1990 biskup łomżyński Juliusz Paetz. W latach 1996–2000 staraniem ks. prob. Marka Natkowskiego kościół został wewnątrz pomalowany oraz uzupełniono brakujące sprzęty w wyposażeniu, a także dokonano remontu dachu. Murowana plebania została wybudowana w latach 1967–1969 staraniem administratorów: ks. Henryka Szymanowskiego i ks. Klemensa Karwowskiego.
Do Parafii należą :
Proboszczowie od powstania parafii:

</doc>
<doc id="401051" url="https://pl.wikipedia.org/wiki?curid=401051" title="Olszyny (województwo warmińsko-mazurskie)">
Olszyny (województwo warmińsko-mazurskie)

Olszyny (niem. "Olschienen", od 1938 "Ebendorf") – wieś w Polsce położona w województwie warmińsko-mazurskim, w powiecie szczycieńskim, w gminie Szczytno. W latach 1975–1998 miejscowość położona była w województwie olsztyńskim.
Opis wsi.
Olszyny są jedną z większych wsi w gminie, w 2004 r. miały 829 mieszkańców. Jest tu m.in. zespół szkół i poczta. We wsi od 2002 r. działa, prowadzone przez Zygmunta Rząpa, Muzeum Rolnicze i odbywająca się co niedzielę giełda staroci. Olszyny leżą przy DK53 biegnącej do Ostrołęki, w odległości ok. 5 km od Szczytna. Wieś o zwartej zabudowie, ulicówka, z zachowanymi nielicznymi domami drewnianymi oraz zabytkowymi budynkami murowanymi (np. dawna gospoda), z początku XX w. Za wsią znajduje się dawny cmentarz ewangelicki z kwaterą wojenną z pierwszej wojny światowej (8 żołnierzy rosyjskich i jeden niemiecki).
Historia.
Wieś lokowana w 1687 na prawie chełmińskim na terenach leśnych. Mieszkańcy wsi utrzymywali się – poza działalnością rolniczą – z handlu runem leśnym (m.in. grzyby, jagody).
W 1938 r., w ramach akcji germanizacyjnej, zmieniono urzędowa nazwę miejscowości na "Ebendorf".

</doc>
<doc id="401052" url="https://pl.wikipedia.org/wiki?curid=401052" title="Ołdaki (województwo podlaskie)">
Ołdaki (województwo podlaskie)

Ołdaki – wieś w Polsce położona w województwie podlaskim, w powiecie monieckim, w gminie Mońki.
W XIX w. wieś należała do gminy Przytulanka, powiat białostocki. Był tu folwark Kramkowskich, z którego płacili 251 dziesięcin.
W 1929 r. posiadłość ziemską miał tu Antoni Wnuszyński (60 mórg). Działała tu elektrownia i tartak „Ligja”. Były spółdzielnie oddziałów 42 pp i 9 psk.
W sierpniu 1944 wycofujące się wojska niemiecki spaliły wieś. Zniszczonych zostało 17 domów i 50 budynków gospodarczych.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii św. Agnieszki w Goniądzu.

</doc>
<doc id="401053" url="https://pl.wikipedia.org/wiki?curid=401053" title="Ołobok (województwo dolnośląskie)">
Ołobok (województwo dolnośląskie)

Ołobok – wieś w Polsce położona w województwie dolnośląskim, w powiecie bolesławieckim, w gminie Osiecznica.
Położenie.
Leży w Borach Dolnośląskich nad rzeką Czerna Wielka.
Podział administracyjny.
W latach 1975–1998 miejscowość położona była w województwie jeleniogórskim.
Historia.
Z kronik wynika, że już około roku 800 na terenie Ołoboku istniała świątynia boga, którego zwano Milogiem. Miejscowość Ołobok była więc przed kilkunastoma wiekami miejscem kultowym Słowian zamieszkujących dzisiejsze okolice Bolesławca. 
Miejscowość pod zlatynizowaną nazwą "Olobok" wymieniona jest w łacińskim dokumencie z roku 1277 sygnowanym przez księcia polskiego Bolesława (łac. "Boleslaus dux Polonie").

</doc>
<doc id="401054" url="https://pl.wikipedia.org/wiki?curid=401054" title="Opalenica (województwo kujawsko-pomorskie)">
Opalenica (województwo kujawsko-pomorskie)

Opalenica – wieś w Polsce położona w województwie kujawsko-pomorskim, w powiecie brodnickim, w gminie Brodnica.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) liczyła 134 mieszkańców. Jest siedemnastą co do wielkości miejscowością gminy Brodnica.

</doc>
<doc id="401055" url="https://pl.wikipedia.org/wiki?curid=401055" title="Opatkowice (województwo lubelskie)">
Opatkowice (województwo lubelskie)

Opatkowice – wieś w Polsce położona w województwie lubelskim, w powiecie puławskim, w gminie Puławy.
Wieś duchowna, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie lubelskim.
W 1905 w Opatkowicach urodził się Bolesław Kiełbasa (zm. 1976) – działacz społeczny, ekonomista, porucznik Wojska Polskiego ps. „Gniewosz”.
Wierni kościoła rzymskokatolickiego należą do parafii Najświętszej Maryi Panny Królowej Różańca Świętego w Wysokim Kole.

</doc>
<doc id="401056" url="https://pl.wikipedia.org/wiki?curid=401056" title="Opatkowice (powiat proszowicki)">
Opatkowice (powiat proszowicki)

Opatkowice – wieś w Polsce położona w województwie małopolskim, w powiecie proszowickim, w gminie Proszowice.
Wieś opactwa benedyktynów tynieckich w powiecie proszowickim województwa krakowskiego w końcu XVI wieku. W latach 1975–1998 miejscowość położona była w województwie krakowskim.
Części wsi.
Zobacz też: Opatkowice, Opatkowice Cysterskie, Opatkowice Drewniane, Opatkowice Murowane, Opatkowice Pojałowskie

</doc>
<doc id="401057" url="https://pl.wikipedia.org/wiki?curid=401057" title="Opatkowice (województwo mazowieckie)">
Opatkowice (województwo mazowieckie)

Opatkowice – wieś w Polsce położona w województwie mazowieckim, w powiecie kozienickim, w gminie Kozienice.
Były wsią klasztoru benedyktynów sieciechowskich w województwie sandomierskim w ostatniej ćwierci XVI wieku. W latach 1975–1998 miejscowość położona była w województwie radomskim.
Wieś należy do parafii kościoła rzymskokatolickiego pod wezwaniem św. Jakuba Apostoła w Świerżach Górnych od co najmniej roku 1605. 

</doc>
<doc id="401058" url="https://pl.wikipedia.org/wiki?curid=401058" title="Opatkowice (województwo świętokrzyskie)">
Opatkowice (województwo świętokrzyskie)

Opatkowice – wieś w Polsce położona w województwie świętokrzyskim, w powiecie pińczowskim, w gminie Działoszyce. Leży przy DW768.
W latach 1975–1998 miejscowość położona była w województwie kieleckim.

</doc>
<doc id="401059" url="https://pl.wikipedia.org/wiki?curid=401059" title="Opatowice (województwo dolnośląskie)">
Opatowice (województwo dolnośląskie)

Opatowice – wieś w Polsce położona w województwie dolnośląskim, w powiecie strzelińskim, w gminie Borów.
Podział administracyjny.
W latach 1975–1998 miejscowość położona była w województwie wrocławskim.
Nazwa.
Według niemieckiego językoznawcy Heinricha Adamy’ego nazwa wywodzi się od polskiej nazwy na przełożonego zakonu "opata" z dodaną końcówką "-wice". W swoim dziele o nazwach miejscowości na Śląsku wydanym w 1888 roku we Wrocławiu jako najstarszą nazwę wymienia "Opatowice" podając jej znaczenie "Aptsdorf" czyli w języku polskim "Wieś opata". Nazwa została później fonetycznie zgermanizowana na "Ottwitz" i utraciła swoje pierwotne znaczenie.
Zabytki.
Do wojewódzkiego rejestru zabytków wpisany jest:

</doc>
<doc id="401060" url="https://pl.wikipedia.org/wiki?curid=401060" title="Opatowice (wieś w województwie kujawsko-pomorskim)">
Opatowice (wieś w województwie kujawsko-pomorskim)

Opatowice – wieś w Polsce położona w województwie kujawsko-pomorskim, w powiecie radziejowskim, w gminie Radziejów.
Podział administracyjny.
W latach 1975–1998 miejscowość położona była w województwie włocławskim.
Demografia.
Według Narodowego Spisu Powszechnego (III 2011 r.) liczyła 225 mieszkańców. Jest dziewiątą co do wielkości miejscowością gminy Radziejów.

</doc>
<doc id="401061" url="https://pl.wikipedia.org/wiki?curid=401061" title="Opatów (województwo śląskie)">
Opatów (województwo śląskie)

Opatów – wieś w Polsce, położona w województwie śląskim, w powiecie kłobuckim, w gminie Opatów.
W latach 1975–1998 miejscowość należała administracyjnie do województwa częstochowskiego.
Miejscowość przy drodze krajowej nr 43 Częstochowa – Wieluń, położona w dolince rzeki Opatówka (dopływ Liswarty). Od wschodu rozciąga się wapienne wzniesienie (Góra Opatowska), z licznymi skałkami i jaskinią. We wsi znajduje się Urząd Gminy, poczta, Szkoła Podstawowa im. Marii Konopnickiej, Gimnazjum, ośrodek zdrowia, biblioteka, Bank Spółdzielczy, Ochotnicza Straż Pożarna, bary i sklepy. We wsi działa od 1948 roku Orkiestra Dęta Ochotniczej Straży Pożarnej.

</doc>
<doc id="401062" url="https://pl.wikipedia.org/wiki?curid=401062" title="Opatów (województwo wielkopolskie)">
Opatów (województwo wielkopolskie)

Opatów (też: "Opatów k. Kępna") – wieś w Polsce położona w województwie wielkopolskim, w powiecie kępińskim, w gminie Łęka Opatowska.
Do 1954 istniała gmina Opatów. W latach 1975–1998 miejscowość położona była w województwie kaliskim.
Wieś znajduje się na skrzyżowaniu dróg: krajowej 11 Kołobrzeg – Ostrów Wielkopolski – Kluczbork – Bytom i lokalnej do Wieruszowa (do 2016 r. była to część drogi wojewódzkiej nr 450 do Kalisza).
W skład miejscowości wchodzą przysiółki (Grobla-Młyn, Szpot) oraz leśniczówka Biały Ług. Do sołectwa Opatów należą osady: Dobrygość, Ustronie i Wielisławice.
Henryk II Pobożny wydał dokument lokacyjny wsi Opatów w roku 1239. Z 1280 pochodzą wzmianki o przysiółku Opatowa nazwanym Łęka Opatowska. W wieku XV Opatów przez pewien czas szczycił się prawami miejskimi. Rozwój miejscowości uległ zahamowaniu w czasie wojen polsko-szwedzkich, a następnie, w I połowie XVIII wieku, przez susze, epidemie cholery, i plagi szarańczy.
We wsi znajduje się neogotycki kościół parafialny pw. św. Floriana.
Siedziba firmy "Meble Marzenie."
W osadzie Ustronie, w odległości 2 km od centrum wsi w kierunku Wieruszowa znajduje się były majątek – dwór wielkiego księcia Fryderyka z Badenii z 1877, rozbudowany w 1906, późniejszy Dom Pracy Twórczej „Ustronie” dla pracowników nauki, kultury i sztuki (obecnie mieści się tam Ośrodek Naukowo-Edukacyjny „Dwór Myśliwski Ustronie Wielkopolskie”).

</doc>
<doc id="401063" url="https://pl.wikipedia.org/wiki?curid=401063" title="Opole (województwo lubelskie)">
Opole (województwo lubelskie)

Opole – wieś w Polsce położona w województwie lubelskim, w powiecie parczewskim, w gminie Podedwórze.
Wierni Kościoła rzymskokatolickiego należą do parafii Podwyższenia Krzyża Świętego w Podedwórzu.
Historia.
W średniowieczu gród i osada położone przy szlaku komunikacyjnym wzdłuż Zielawy. Od XVI w. własność rodziny Kopciów herbu Kroje. Istniał tu dwór oraz cerkiew prawosławna, odnowiona przez Wasyla Kopcia w 1511 r.; od końca XVI wieku – unicka. 
W latach 30. XVII wieku z inicjatywy Aleksandera Kopcia utworzona została parafia rzymskokatolicka, dla której właściciel wsi ufundował drewniany kościół. Miejscowość znajdowała się wówczas w województwie brzeskolitewskim.
W XVIII w. wieś była własnością Sierakowskich, od pocz. XIX w. Szlubowskich, w 1874 Zaleskich, od ok. 1880 Stefana Zabiełły. Stefan Zabiełło rodem z Grodna rozsławił w XIX w. wieś Opole (wówczas zwane Opolem Włodawskim), jako hodowca bydła szlachetnej rasy holenderskiej oraz producent serów typu szwajcarskiego nagradzanych na wystawach przemysłowo-rolniczych. 
W okresie zaboru rosyjskiego w związku z likwidacją obrządku unickiego drewniana cerkiew z 1821 r. stała się świątynią Rosyjskiego Kościoła Prawosławnego. W 1890 została rozebrana, a na potrzeby prawosławnych przekazano kaplicę Szlubowskich (tzw. „kościół biały”). Po ukazie tolerancyjnym z 1905 r. w zachodniej części Opola (dziś Podedwórze) katolicy wznieśli nowy kościół (tzw. „czerwony”). 
W latach 1867–1933 miejscowość była siedzibą gminy Opole. W latach 1975–1998 miejscowość położona była w województwie bialskopodlaskim.
W latach 50. Opole było siedzibą gminy Opole, przekształconej w kolejnych latach w gminę Podedwórze.
We wsi urodził się Bronisław Ferdynand Trentowski (1808–1869), filozof, pedagog, autor „Chowanny”.

</doc>
<doc id="401064" url="https://pl.wikipedia.org/wiki?curid=401064" title="Opole (województwo łódzkie)">
Opole (województwo łódzkie)

Opole – wieś sołecka w Polsce położona w województwie łódzkim, w powiecie zgierskim, w gminie Parzęczew.
W latach 1975–1998 miejscowość położona była w ówczesnym województwie łódzkim.
Przez wieś przebiega droga wojewódzka nr 469, która w kierunku zachodnim sięga aż do Uniejowa, a w kierunku wschodnim do miejscowości Wróblew.

</doc>
<doc id="401065" url="https://pl.wikipedia.org/wiki?curid=401065" title="Oporowo (województwo kujawsko-pomorskie)">
Oporowo (województwo kujawsko-pomorskie)

Oporowo – wieś w Polsce położona w województwie kujawsko-pomorskim, w powiecie żnińskim, w gminie Łabiszyn.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 134 mieszkańców. Jest jedenastą co do wielkości miejscowością gminy Łabiszyn.

</doc>
<doc id="401067" url="https://pl.wikipedia.org/wiki?curid=401067" title="Orchówek (województwo lubelskie)">
Orchówek (województwo lubelskie)

Orchówek – wieś w Polsce położona w województwie lubelskim, w powiecie włodawskim, w gminie Włodawa, w pobliżu trójstyku Polski, Białorusi i Ukrainy. Dawniej miasto; uzyskał lokację miejską w 1506 roku, zdegradowany w 1869 roku.
W latach 1973–1992 w granicach Włodawy.
W 2011 miejscowość liczyła 1053 mieszkańców.
Geografia.
Miejscowość znajduje się na pograniczu wschodniego obszaru Równiny Łęczyńsko-Włodawskiej i wąskiego pasa Polesia Brzeskiego. Od północy i wschodu ograniczony jest doliną Bugu, która na obszarze zabudowanym ukształtowała strome zbocza – największe ponad starorzeczem Bużysko. Między starorzeczem i nasypem kolejowym leży obszar Obłonie. Po wschodniej stronie nasypu, w sąsiedztwie bezimiennego cieku leżą Połosa, a na południe od nich Pyrkal. Przy wschodniej granicy znajdują się Łęgi. Na południowy zachód od centrum wsi znajdują się łąki Ochoża. Między nimi i jeziorem Glinki znajdowały się łąki Pruchnickie, na których rozwinęła się gęsta zabudowa jednorodzinna. Od południa i zachodu miejscowość jest ograniczona lasem. 
Historia.
W 1506 r. staraniem Jerzego Krupskiego Orchówek otrzymał prawa miejskie, które utracił w XVIII wieku. Ponownie stał się miastem w 1775 (do kolejnej utraty praw miejskich w 1869). 1 stycznia 1973 został włączony do Włodawy. Wyłączony z niej 15 lipca 1992, stał się największą wsią na terenie gminy Włodawa.
Do zabytków należy barokowy kościół parafialny miejscowej parafii św. Jana Jałmużnika. Był to pierwotnie kościół augustianów. Fundatorem klasztoru był właściciel dóbr orchowskich, Mikołaj Iwicki herbu Kuszaba i jego żona, Zofia z Krupskich herbu Korczak w 1610 roku.
W Orchówku kończy się linia kolejowa Chełm – Włodawa. Stacja do około 1945 r. nazywała się "Bug Włodawski", czynna sezonowo, obecnie nazywająca się "Włodawa". Za stacją tor ciągnie się aż do granicznego Bugu i tam urywa się przed resztkami mostu kolejowego zniszczonego przez lotnictwo niemieckie w czasie bombardowania we wrześniu 1939 r.
W 1972 uruchomiono duże zakłady garbarskie, po ich likwidacji w ich miejscu powstała wytwórnia papierów makulaturowych firmy SCO-PAK S.A.
W latach 1975–1998 miejscowość należała administracyjnie do województwa chełmskiego.

</doc>
<doc id="401068" url="https://pl.wikipedia.org/wiki?curid=401068" title="Orchówek (województwo wielkopolskie)">
Orchówek (województwo wielkopolskie)

Orchówek (daw. "Orchówko") – wieś w Polsce położona w województwie wielkopolskim, w powiecie słupeckim, w gminie Orchowo.
W latach 1975–1998 miejscowość położona była w województwie konińskim.
Zobacz też: Orchówek, Orchowo

</doc>
<doc id="401069" url="https://pl.wikipedia.org/wiki?curid=401069" title="Orla (województwo podlaskie)">
Orla (województwo podlaskie)

Orla (dodatkowa nazwa w języku białoruskim Орля) – wieś w Polsce położona w województwie podlaskim, w powiecie bielskim, w gminie Orla. Leży nad Orlanką, dopływem Narwi.
Orla uzyskała lokację miejską przed 1507 rokiem, zdegradowana w 1897 roku. Miasto prywatne posiadało prawo magdeburskie w 1618 roku i 1634 roku, położone było w ziemi bielskiej województwa podlaskiego. W latach 1975–1998 miejscowość położona była w województwie białostockim.
Miejscowość jest siedzibą gminy Orla.
Orla stanowiła ośrodek dóbr Radziwiłłów.
Według Powszechnego Spisu Ludności z 1921 roku wieś zamieszkiwało 1.518 osób, wśród których 31 było wyznania rzymskokatolickiego, 320 prawosławnego a 1.167 mojżeszowego. Jednocześnie 400 mieszkańców zadeklarowało polską przynależność narodową, 145 białoruską, a 973 żydowską. Były tu 253 budynki mieszkalne.
Do roku 1941 około 75% mieszkańców stanowiła ludność żydowska, wymordowana następnie przez Niemców podczas Holocaustu. Obecnie większość mieszkańców jest wyznania prawosławnego.
Kościoły.
Na terenie Orli działalność duszpasterską prowadzą następujące kościoły:
W latach 1611-1770 istniał w Orli zbór kalwiński.

</doc>
<doc id="401070" url="https://pl.wikipedia.org/wiki?curid=401070" title="Orla (powiat krotoszyński)">
Orla (powiat krotoszyński)

Orla – wieś (dawniej miasto) w Polsce położona w województwie wielkopolskim, w powiecie krotoszyńskim, w gminie Koźmin Wielkopolski.
Orla uzyskała lokację miejską przed 1300 rokiem, zdegradowana przed 1350 rokiem. W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Krotoszyn w rejencji poznańskiej. Orla należała do okręgu koźmińskiego tego powiatu i stanowiła odrębny majątek, którego właścicielem była wówczas Kozierowska. Według spisu urzędowego z 1837 roku wieś liczyła 258 mieszkańców, którzy zamieszkiwali 21 dymów (domostw). Do majątku Orla przynależały wówczas także: posada Kłodka (13 osób w jednym domu), Kirkowisko (8 osób w jednym domu), wieś Cegielnia (18 domów, 144 mieszk.) oraz folwark Mogiłka (3 domy, 22 mieszk.).
W latach 1975–1998 miejscowość położona była w województwie kaliskim.
Zobacz też: Orla, Orla Góra

</doc>
<doc id="401071" url="https://pl.wikipedia.org/wiki?curid=401071" title="Orle (powiat łobeski)">
Orle (powiat łobeski)

Orle (niem. "Haseleu") – wieś w Polsce, położona w województwie zachodniopomorskim, w powiecie łobeskim, w gminie Radowo Małe.
Do 29 września 1954 r. gromada Orle wchodziła w skład gminy Rogowo. W latach 1975–1998 miejscowość należała administracyjnie do województwa szczecińskiego.
Nazwa.
9 grudnia 1947 r. nadano miejscowości polską nazwę Orle.
Historia.
W miejscowości znajdowały się m.in.: dworek i zabudowania gospodarcze, kościół z organami, budynek przedwojennej szkoły podstawowej, punkt pocztowy, gospoda, przykościelny cmentarz oraz cmentarz za Orlem w stronę Borkowa Wielkiego. Obiekty te zostały rozebrane w połowie XX w. lub zdewastowane.
Miłośnicy pamiątek związanych z wojskiem znajdą na północ od Orla przy drodze do Pogorzelicy widoczne nawet z satelity, betonowe i inne pozostałości po niemieckiej stacji radarowej Luftwaffe – Radar Würzburg (FuMG-65 Würzburg-Riese (Regenpfeifer)) (prawdopodobnie znajdowały się tu też podziemne zakłady lotnicze), gdzie betonowe podstawy tych radarów mają charakterystyczny sześciokątny kształt. W czasie wojny na terenie Polski znajdowało się ponad 100 takich radarów. Po wojnie znajdowało się tutaj wojskowe lotnisko zapasowe. Na południe od Orla w spalonej wsi — Wiórkowie (niem. Kiefholz) — po wojnie znajdował się poligon wojskowy, po którym pozostały okopy i inne umocnienia.
Zabytki.
W miejscowości znajduje się wpisany do rejestru zabytków park dworski (Kl.I.5340/29/78), pozostałość po dworze, o powierzchni 4,32 hm² (ha), w którym rośnie wiele starych drzew jak np. lipy, jesiony, klony, wiązy, kasztanowce, tworzące aleję, oraz drzewa obcego pochodzenia jak np. jodła kaukaska i świerki kłujące. Park powstał w XVIII w. i nosi cechy symetrycznego założenia barokowego z kwaterami wydzielonymi cisowymi żywopłotami (przed zachodnią elewacją dworku) i szpalerem grabowym. Granice i kompozycja parku pozostały czytelne, a zadrzewienie z drzewami o cechach pomnikowych zostało w znacznym stopniu zachowane, gdzie wycięto np. wiekowe lipy przed fasadą nieistniejącego już dworku.

</doc>
<doc id="401072" url="https://pl.wikipedia.org/wiki?curid=401072" title="Orło (wieś w województwie mazowieckim)">
Orło (wieś w województwie mazowieckim)

Orło – wieś w Polsce położona nad rzeką Brok w województwie mazowieckim, w powiecie ostrowskim, w gminie Małkinia Górna.
Do 1954 roku istniała gmina Orło. W latach 1975–1998 miejscowość położona była w województwie ostrołęckim.
Wierni kościoła rzymskokatolickiego należą do parafii Najświętszego Serca Pana Jezusa w Małkini Górnej.

</doc>
<doc id="401073" url="https://pl.wikipedia.org/wiki?curid=401073" title="Orło (województwo warmińsko-mazurskie)">
Orło (województwo warmińsko-mazurskie)

Orło (niem. "Orlen", od 1938 "Arlen") – wieś w Polsce położona w województwie warmińsko-mazurskim, w powiecie giżyckim, w gminie Ryn.
W latach 1975–1998 miejscowość położona była w województwie suwalskim.
Orło jest wsią sołecką.
Historia.
Wieś lokowana była 1 marca 1437 r. przez wielkiego mistrza krzyżackiego Pawła von Russdorffa. Przywilej dla wsi odnowił 17 listopada 1538 roku książę Albrecht. Wieś miała wówczas powierzchnię 80 włók. Jak wynika z ksiąg rachunkowych starostwa ryńskiego, w roku 1539 w Orle mieszkali sami Polacy.
W wyniku dżumy w latach 1709-1710 zmarło tu ponad 600 osób, spośród 800 osób ogólnej liczby mieszkańców. Po przejściu epidemii we wsi były 22 gospodarstwa były opuszczone, a odłogiem leżały 23 włóki i 22 morgi.
Szkoła w Orle powstała w pierwszej połowie XVIII wieku. Podczas akcji germanizacyjnej nazw miejscowych i fizjograficznych historyczna nazwa niemiecka "Orlen" została w 1938 r. zastąpiona przez administrację nazistowską sztuczną formą "Arlen". W roku 1939 była tu szkoła dwuklasowa z dwoma nauczycielami. Po II wojnie światowej szkoła uruchomiana została 1 września 1946 roku. Uczyło się w niej wówczas 49 uczniów. Szkoła w Orle została zlikwidowana w 1974 roku.
W latach 1954-1972 wieś należała do Gromadzkiej Rady Narodowej w Sterławkach Wielkich, a później do gminy w Rynie. W roku 1970 w Orle mieszkały 192 osoby, a wieś miała powierzchnię 400 ha, na których było 39 gospodarstw chłopskich.

</doc>
<doc id="401074" url="https://pl.wikipedia.org/wiki?curid=401074" title="Orłowo (powiat makowski)">
Orłowo (powiat makowski)

Orłowo – wieś w Polsce położona w województwie mazowieckim, w powiecie makowskim, w gminie Rzewnie. Leży nad Narwią.
W latach 1975–1998 miejscowość położona była w województwie ostrołęckim.
Wierni kościoła rzymskokatolickiego należą do parafii św. Stanisława Biskupa i Męczennika w Lubielu.

</doc>
<doc id="401075" url="https://pl.wikipedia.org/wiki?curid=401075" title="Orłowo (województwo podlaskie)">
Orłowo (województwo podlaskie)

Orłowo – wieś w Polsce, położona w województwie podlaskim, w powiecie suwalskim, w gminie Bakałarzewo.
W latach 1975–1998 wieś położona była w województwie suwalskim.
Wierni kościoła rzymskokatolickiego należą do parafii Matki Bożej Częstochowskiej w Żylinach.
Historia.
Orłowo z 1876 roku liczyło 22 gospodarstwa, zamieszkałe przez 67 osób. Wieś należała do gminy Kuków i parafii Głęboki Rów.
W okolicy Orłowa w latach 1914-1915 prowadzono walki rosyjsko-niemieckie. Świadczą o tym m.in. cmentarz wojenny znajdujący się w pobliskiej miejscowości Płociczno.
Według Pierwszego Powszechnego Spisu Ludności, przeprowadzonego w 1921 r., w Orłowie mieszkały 54 osoby, wszyscy byli wyznania staroobrzędowego. 
W 1927 roku mieszkało tu 121 osób. Wieś należała do gminy Kuków.
W okolicy Orłowa pod koniec II wojny światowej trwały walki między Sowietami a Niemcami. Świadczy o tym miejsce pochówku poległych żołnierzy radzieckich ze 1160 Pułku Strzeleckiego, pochodzące z okresu pomiędzy końcem października 1944 do stycznia 1945 roku.

</doc>
<doc id="401076" url="https://pl.wikipedia.org/wiki?curid=401076" title="Orłowo (województwo pomorskie)">
Orłowo (województwo pomorskie)

Orłowo – wieś w Polsce, położona w województwie pomorskim, w powiecie nowodworskim, w gminie Nowy Dwór Gdański, na obszarze Żuław Wiślanych.
Wieś królewska położona była w II połowie XVI wieku w województwie malborskim. W latach 1975–1998 wieś położona była w województwie elbląskim.
Zabytki.
We wsi znajduje się gotycki kościół pw. św. Barbary z połowy XIV wieku, trzy domy podcieniowe z XIX wieku oraz cmentarz mennonicki. 7 października 2019 w wyniku pożaru spłonął dach świątyni.
Według rejestru zabytków NID na listę zabytków wpisane są:

</doc>
<doc id="401078" url="https://pl.wikipedia.org/wiki?curid=401078" title="Orłów (województwo małopolskie)">
Orłów (województwo małopolskie)

Orłów – wieś w Polsce położona w województwie małopolskim, w powiecie krakowskim, w gminie Słomniki, przy DK7.
Wieś położona w końcu XVI wieku w powiecie proszowskim województwa krakowskiego była własnością klasztoru bożogrobców w Miechowie. W latach 1975–1998 miejscowość położona była w województwie krakowskim.
Integralna część miejscowości: Góry.

</doc>
<doc id="401079" url="https://pl.wikipedia.org/wiki?curid=401079" title="Orłów (województwo podkarpackie)">
Orłów (województwo podkarpackie)

Orłów (dawn. Schönanger) – wieś w Polsce położona w województwie podkarpackim, w powiecie mieleckim, w gminie Borowa nad Wisłoką.
W latach 1975–1998 miejscowość położona była w województwie rzeszowskim.
Historia.
Wieś została założona przez kolonistów niemieckich w okresie kolonizacji józefińskiej. W 1786 kolonia niemiecka Schoenanger założona została na wydzielonych gruntach wsi Pławo. W latach 1900–1914 koloniści niemieccy wybudowali domy mieszkalne i założyli szkołę. W centrum Orłowa stoi zabytkowa kaplica wzniesiona przez kolonistów niemieckich.
W 1903 urodził się tu Roman Gesing, inżynier leśnik, polityk, poseł na Sejm PRL.
Sport.
Od roku 2003 istniał w Orłowie klub sportowy Tęcza Orłów (wcześniej Wisłoka Orłów). W 2014 roku został zawieszony i czeka na nowego gospodarza.

</doc>
<doc id="401080" url="https://pl.wikipedia.org/wiki?curid=401080" title="Orły (województwo mazowieckie)">
Orły (województwo mazowieckie)

Orły – wieś w Polsce położona w województwie mazowieckim, w powiecie warszawskim zachodnim, w gminie Ożarów Mazowiecki.
Wierni Kościoła rzymskokatolickiego należą do parafii św. Antoniego w Łaźniewie.
W latach 1975–1998 miejscowość położona była w województwie warszawskim.
Do 2002 r. Orły-Kolonia.
Według stanu w 2021 roku sołectwo liczyło 57 mieszkańców.

</doc>
<doc id="401081" url="https://pl.wikipedia.org/wiki?curid=401081" title="Orły (województwo podkarpackie)">
Orły (województwo podkarpackie)

Orły – wieś w Polsce położona w województwie podkarpackim, w powiecie przemyskim, w gminie Orły. W latach 1975–1998 miejscowość położona była w województwie przemyskim. 
Jedna z najmłodszych miejscowości na Podkarpaciu – powstała w latach 20. XX wieku. 
Miejscowość jest siedzibą gminy Orły. Orły leżą przy drodze krajowej nr 77 przebiegającej od Lipnika do Przemyśla.

</doc>
<doc id="401082" url="https://pl.wikipedia.org/wiki?curid=401082" title="Orzechowo (województwo kujawsko-pomorskie)">
Orzechowo (województwo kujawsko-pomorskie)

Orzechowo – wieś w Polsce położona w województwie kujawsko-pomorskim, w powiecie wąbrzeskim, w gminie Ryńsk. Siedziba sołectwa. Według podziału administracyjnego Polski obowiązującego w latach 1975–1998, miejscowość należała do województwa toruńskiego. Według Narodowego Spisu Powszechnego (III 2011 r.) liczyła 360 osób. Jest jedenastą co do wielkości miejscowością gminy Ryńsk.
W przeszłości w Orzechowie funkcjonował folwark zakonny.
Zabytki.
W rejestrze zabytków NID znajduje się kościół parafialny pw. św. Marii Magdaleny, XIII w., 1685 r., nr rej.: A/203 z 13.07.1936 r.
Gotycki, kamienny (z ceglanymi szczytami), jednonawowy kościół pochodzi z XIV wieku. Po częściowym zniszczeniu w 1656 roku został odbudowany w roku 1685. Wystrój wnętrza w stylu baroku i rokoko, z XVII i XVIII wieku. Wewnątrz znajdują się rzeźby późnogotyckie i organy z 1898 roku. We wsi znajduje się ponadto niewykorzystywany już obecnie cmentarz ewangelicki

</doc>
<doc id="401083" url="https://pl.wikipedia.org/wiki?curid=401083" title="Orzechowo (województwo mazowieckie)">
Orzechowo (województwo mazowieckie)

Orzechowo – wieś w Polsce położona w województwie mazowieckim, w powiecie grójeckim, w gminie Jasieniec.
W latach 1975–1998 miejscowość położona była w województwie radomskim.

</doc>
<doc id="401084" url="https://pl.wikipedia.org/wiki?curid=401084" title="Orzechowo (województwo wielkopolskie)">
Orzechowo (województwo wielkopolskie)

Orzechowo (niem. "Nußdorf", "Haseltal"("Hazelthal")) – wieś w Polsce położona w województwie wielkopolskim, w powiecie wrzesińskim, w gminie Miłosław. W latach 1975–1998 miejscowość administracyjnie należała do województwa poznańskiego. Wieś położona jest na prawym brzegu Warty przy linii kolejowej Oleśnica – Chojnice, na południe od Żerkowsko-Czeszewskiego Parku Krajobrazowego.
Linia kolejowa nr 281 dzieli wieś na dwie części – wschodnią i zachodnią. Dworzec kolejowy z 1875 roku znajduje się w centrum wsi.
Najstarsza zabudowa Orzechowa koncentruje się w południowo-wschodniej części wsi. Tam też znajdują się: Zespół Szkół im. Jana Pawła II, Wiejski Dom Kultury i remiza strażacka, a także ciekawe obiekty techniczne: mały basen portowy, odcięty dziś od rzeki groblą, oraz bocznica kolejowa, odremontowana w 1979 roku.
W północnej części wsi mieszczą się "Orzechowskie Zakłady Przemysłu Sklejek", ośrodek zdrowia i przedszkole. Działa tu także ośrodek wypoczynkowy „Relaks”, z letnim basenem kąpielowym, należący do zakładów. Charakterystycznym elementem tej części wsi są składowiska wielkich kłód, będących surowcem dla fabryki sklejek.
Na zachód od torów kolejowych znajduje się cmentarz z 1932 roku, osiedle bloków mieszkalnych oraz osiedle domów jednorodzinnych z lat 70. i 80. XX wieku. W tej części znajduje się też zbudowany w latach 1987–1988 Kościół Matki Bożej Częstochowskiej.
Przy ul. Topolowej znajduje się kapliczka z figurą Matki Boskiej Niepokalanej z lat 20. XX wieku.
Naprzeciwko szkoły znajduje się kapliczka Matki Boskiej Niepokalanej, a na rogu ul. Poprzecznej i Starowiejskiej – kapliczka św. Wawrzyńca. Obie pochodzą z 1945 roku.
Historia.
Pierwsza wzmianka o Orzechowie pochodzi z roku 1392. Wymienia się Orzechowo jako małą osadę – własność rodu Doliwów – położoną w dorzeczu Warty, otoczoną lasami. Około 1760 roku Orzechowo stanowiło osadę składającą się z około 60 domostw. Mieszkańcy zajmowali się rolnictwem, rybołówstwem i łowiectwem.
Okres rozbiorów.
Po 1815 wieś znalazła się w pobliżu granicy zaboru pruskiego i Królestwa Polskiego. W 1830, w czasie powstania listopadowego (1830–1831) w Królestwie Polskim, w Orzechowie znajdował się jeden z punktów zbornych dla ochotników przekraczających granicę.
W 1875 zbudowano linię kolejową Oleśnica–Jarocin–Gniezno–Chojnice. W skład tej linii weszła stacja kolejowa Orzechowo wraz z budynkiem dworca kolejowego i kilkoma budynkami mieszkalnymi, w których osiedlili się pracownicy kolejowi. Pod koniec 1881 wybudowano bocznicę kolejową prowadzącą nad Wartę, gdzie wykopano basen portowy na dwie barki, zaopatrzony w żuraw. Orzechowo stało się punktem przeładunkowym węgla dowożonego koleją z Górnego Śląska i transportowanego dalej barkami Wartą w górę rzeki, do Królestwa Polskiego. Z wagonów towar przeładowywano na "szkuty" (tak nazywano statki rzeczne). Szkuta była przeciągana za pomocą liny przez zaprzęgi konne brzegiem rzeki w kierunku Pyzdr, Konina, a nawet dalej. Po drodze wyznaczone były miejsca, w których następowała wymiana koni. Tak dorabiało wielu rolników z Orzechowa. Dzięki intensywnemu napływowi towarów rosło znaczenie Orzechowa w okolicy, a jego mieszkańcy bogacili się. Po odzyskaniu niepodległości i otwarciu w 1922 linii kolejowej Poznań-Warszawa działalność portu upadła.
Pierwszym (zapamiętanym) sołtysem Orzechowa był Sibilski. Zajmował on posesję przy dzisiejszej ul. Starowiejskiej 2.
W Orzechowie mieszkały 3 rodziny niemieckie: Rodzina Sztajnów zamieszkiwali posesję "na starej wsi", przy dzisiejszej ulicy Starowiejskiej 15, którą odkupił od nich rolnik-rzeźnik Walenty Gmerek prowadzący tam restaurację; Rodzina Begerów zamieszkiwała posesję przy obecnej ul. Starowiejskiej 1. Tę posesję odkupił Stachowiak; Rodzina Litków zajmowała posesję oraz ziemię obecnej ul. Miłosławskiej 3. Część majątku Litków została zakupiona przez rodzinę Walczaków.
W 1894 w pozostałej części posiadłości państwa Litków uruchomiono tartak. Właściciel tartaku Max Schulz i Hermann Hauff w 1905 utworzyli firmę handlową Dampfsägewerk Warthehafen. W 1921 roku zbudowano fabrykę parkietów. Na ich bazie rozwinęły się duże zakłady drzewne, noszące od 1953 roku nazwę "Orzechowskich Zakładów Przemysłu Sklejek".
I wojna światowa.
W 1914 wybuchła I wojna światowa, a w 1918 Powstanie wielkopolskie, w którym brali czynny udział mieszkańcy Orzechowa: Franciszek Wlekliński, Stanisław Gabała, Tomasz Stachowiak, Walenty Smychtała, Franciszek Szydłowski, Przydryga (nieznany z imienia). Po 123 latach niewoli Polska stała się krajem wolnym i niepodległym – powstała II Rzeczpospolita. Pierwszym sołtysem w wolnym Orzechowie został rolnik Franciszek Matuszak.
W 1922 do Orzechowa przybyła rodzina Bystrzyckich. Bolesław Bystrzycki kupił miejscowy tartak i wybudował fabrykę parkietu oraz cegielnię, w której wypalał cegłę na własne potrzeby. W 1923 na terenie fabryki wybuchł wielki pożar – paliła się fabryka parkietu. Dzięki własnej cegielni Bystrzyckiemu udało się w niedługim czasie wybudować nową fabrykę parkietu i sklejek, w której zatrudnionych było około 300 osób. Parkiety z fabryki Towarzystwa Akcyjnego B. Bystrzycki za sprawą poznańskiego przemysłowca Stanisława Potocznego były układane w takich budynkach jak: Gmach Sejmu 1925 w Warszawie, pałace biskupie, poznańskie szkoły.
W 1925 Bystrzycki postawił na terenie swojej fabryki kaplicę z zamiarem odłączenia wiosek Orzechowa i Pięczkowa od parafii w Dębnie. Poświęcenia kaplicy, w dniu 8 listopada 1925, dokonał abp Antoni Lubitz. W 1925 w Pięczkowie powstał wiejski cmentarz, gdzie dokonywano także pochówku mieszkańców Orzechowa. Wcześniej zmarłych z Orzechowa i Pięczkowa chowano na cmentarzu parafialnym w Dębnie, a sporadycznie – ze względu na rozlewiska Warty – w Czeszewie.
Po wielu staraniach, zarówno mieszkańców jak i właściciela fabryki, udało się odłączyć Orzechowo i Pięczkowo do parafii Dębno i włączyć do parafii Czeszewo w archidiecezji gnieźnieńskiej. 24 października 1929 roku dekretem ówczesnego prymasa kardynała Augusta Hlonda nastąpiło oficjalne przekazanie Orzechowa i Pięczkowa parafii czeszewskiej. W tym czasie proboszczem w Dębnie był ks. Tomasz Poprawski, a w Czeszewie ks. Ignacy Geltner.
W 1932 ówczesny sołtys Orzechowa przekazał bezpłatnie część własnych gruntów przy drodze w kierunku Pięczkowa na utworzenie wiejskiego cmentarza w Orzechowie. Dziś stanowi on cmentarz parafialny (przy ul. Średzkiej). Cmentarz został poświęcony w dniu Wszystkich Świętych. Pierwszą osobą pochowaną na tym cmentarzu była Antonina Pawlak, której pogrzeb odbył się w lutym 1933 roku.
Na cmentarzu znajdują się dwie mogiły uczestników powstania wielkopolskiego: Franciszka Wleklińskiego (1891–1992) – przed krzyżem po lewej w drugim rzędzie, i Walentego Karcza (1892–1977) – za krzyżem po lewej przy ogrodzeniu. Franciszek Wlekliński urodził się w Szamarzewie k. Wrześni. W czasie powstania wielkopolskiego walczył w kompanii trzemeszeńskiej. Był także uczestnikiem wyprawy na Kijów w 1920 roku. Od 1922 roku mieszkał w Orzechowie, gdzie stał znanym działaczem ludowym i społecznikiem. W latach 1945–1948 pełnił funkcję prezesa tutejszego koła PSL (Mikołajczykowego), a w latach 1949–1990 prezesa koła ZSL. Przez 20 lat (1957–1976) był sołtysem. Przez wiele lat kierował miejscowym Kółkiem Rolniczym, a w 1933 roku. Był współzałożycielem tutejszej Ochotniczej Straży Pożarnej.
II wojna światowa.
1 września 1939 roku wybuchła II wojna światowa. Już w pierwszych dniach wojny Niemcy pojawili się w Orzechowie i okolicy. Byli powstańcy wielkopolscy zostali wywiezieni do Protektoratu w lubelskie, ks. Feliks Błażejewski (proboszcz Czeszewa od 1930 roku) do obozu koncentracyjnego w Dachau. Posesje po wywiezionych powstańcach zajęły przybyłe z Rzeszy rodziny niemieckie. Sołtysem został Niemiec – Michalik. Bystrzyccy, podobnie jak powstańcy zostali wywiezieni z Orzechowa, a fabryką zarządzał Niemiec - produkcja parkietu trwała nadal. W fabryce utworzono obóz pracy przymusowej. Umieszczeni w nim robotnicy wyrabiali skrzynie do amunicji, granatów, bomb, dwukołowe wózki dla wojska, a także sanie na wschodni front. Ich gięte płozy z pewnością nie wytrzymywały długo, gdyż w ramach tzw. małego sabotażu robotnicy używali rozwodnionego kleju. Ponadto powstał tu, na terenie starej cegielni, obóz dla jeńców radzieckich. Zatrudniano ich przy ciężkich pracach wyładunkowych okrąglaków. Złapanych na próbie ucieczki Niemcy wieszali na słupach za ręce związane drutem w taki sposób, by czubkami palców nóg dotykali ziemi. Konali w męczarniach przez kilka dni. Przy organizowaniu ucieczek jeńcom pomagali miejscowi Polacy, zwłaszcza członkowie oddziału Batalionów Chłopskich, działającego na tym terenie. Pewnej liczbie jeńców udało się zbiec w pobliskie lasy i dołączyć do oddziałów partyzanckich.
W międzyczasie, przy dzisiejszej ulicy Topolowej, Niemcy zbudowali (na gruncie Matuszaka) trzy parterowe, kryte papą, baraki murowane, do których przeniesiono jeńców radzieckich zatrudnionych w fabryce. W 1942 Niemcy wybudowali nową halę produkcyjną na ziemi odebranej rodzinie Walczaków, w której wyrabiali produkty na potrzeby wojska. Nazywali ją "Mebelwerk".
Kolejnym sołtysem w okresie okupacji był również Niemiec – Dreifogel (leśniczy), który pełnił tę funkcję do 19 stycznia 1945 roku – dnia ucieczki Niemców z Orzechowa.
Wyzwolenie Orzechowa przez Armię Czerwoną nastąpiło w poniedziałek 21 stycznia 1945 roku. Pierwszym sołtysem po wyzwoleniu został Feliks Dutkowski (na krótko); następnym Tomasz Szymański.
Okres powojenny.
Z obozu koncentracyjnego powrócił do Czeszewa ks. Błażejewski, a do fabryki w Orzechowie Bystrzycki z rodziną. Życie w Orzechowie szybko wróciło do stanu sprzed wybuchu wojny. Pracownicy fabryki oraz mieszkańcy Orzechowa przystąpili do porządkowania kaplicy zniszczonej przez Niemców, którym służyła jako warsztat samochodowy. Na czas remontu mieszkańcy Orzechowa uczęszczali na msze święte do Kościoła w Czeszewie. W 1950 odmalowano kaplicę według projektu Jana Tłoczka z Pyzdr. Malował Jan Gładyszewski, malarz z Miłosławia. Dekretem JE ks. prymasa Polski Kardynała Stefana Wyszyńskiego z 15 kwietnia 1952 kaplica w Orzechowie została erygowana jako kaplica publiczna pod wezwaniem Matki Boskiej Częstochowskiej, a odpust ustalono na 26 sierpnia. W kaplicy była odprawiana tylko jedna msza święta - w niedzielę. Ks. Błażejewski został przeniesiony do większej parafii, a do Czeszewa został skierowany ks. Gwidon Bach-Żelewski.
Bystrzycki odremontował fabrykę i wznowił produkcję. W hali pobudowanej przez Niemców, a po wojnie upaństwowionej, produkowane były meble. Do Orzechowa przyjechali nowi, poszukujący pracy mieszkańcy. Baraki zbudowane przez Niemców właściciel gruntów Franciszek Matuszak rozebrał. Po referendum 30 czerwca 1946, a następnie wyborach 19 stycznia 1947 roku władze w Polsce przejęła Polska Partia Robotnicza, która wprowadziła w życie nowe prawa. Zaczęła się likwidacja prywatnej własności, głównie fabryk. Bystrzycki widząc zachodzące zmiany powołał do życia tzw. "wspólnotę", co pozwoliło mu na krótki czas pozostać zarządcą fabryki. Sołtysem został wybrany Józef Orszulak, a prezesem OSP Stefan Jankiewicz.
W końcu doszło do upaństwowienia fabryki. Bystrzycki opuścił Orzechowo na zawsze. Zmarł 9 sierpnia 1986 roku, w wieku 95 lat - nie doczekawszy upadku władzy, która zabrała mu fabrykę. Pierwszym dyrektorem fabryki po upaństwowieniu został Kasparski. Nastąpiło połączenie fabryki i zakładu produkującego meble w jedną całość pod nazwą Orzechowskie Zakłady Przemysłu Sklejek.
W 1950 powstał klub sportowy UNIA, a jego założycielami byli: Zdzisław Lewadowski, Feliks Merdziński, Sylwester Domański i Kazimierz Purol. Do 1950 rozgrywki odbywały się na łąkach przy wale, później na boisku przy Szkole Podstawowej. Klub zmienił później nazwę na SPARTA (1954).
W 1959 sołtysem został wybrany Franciszek Wlekliński.
W latach 60. powstał Wiejski Dom Kultury.
W 1981 nowym sołtysem został Czesław Jankiewicz, który pełni tę funkcję do chwili obecnej.
W roku 1988 ukończono budowę nowego kościoła pod wezwaniem Matki Boskiej Częstochowskiej według projektu architektonicznego Aleksandra Holasa.
2 czerwca 1993 roku z hydroforni w Czeszewie dotarła do Orzechowa pierwsza woda z wodociągu. Prace wodociągowe rozpoczęto w kwietniu, a odbioru ponad 10 km sieci wodociągowej dokonano już 7 sierpnia 1993. Wykonawcą robót była prywatna firma Szczygieł-Rogaliki z Nekli. Na okoliczność budowy wodociągu powstał komitet społeczny, do którego należeli: Andrzej Smentek (przewodniczący), Jacek Jacoszek (księgowość i finanse), Franciszek Gabała (nadzór prac). Wsparcia udzielili również burmistrzowie Aleksandra Głowacka i Jerzy Mazurkiewicz oraz dyrekcja OZPS.
W 1998 roku wnuk Stanisława Nowaka - Aleksander Stachowiak wraz z żoną ofiarowali dalsze 0,16 ha gruntu na powiększenie cmentarza parafialnego.
W 1998 roku przeprowadzono telefonizację Orzechowa. Zainstalowano około 400 numerów telefonów oraz doprowadzono przyłącza do wszystkich domów.
Szkolnictwo.
Pierwszy budynek szkoły znajdował się na ulicy Starowiejskiej, dziś nie ma już po nim śladu. Kierownikiem szkoły był Wilgocki, który w 1894 roku, rozpoczął budowę nowej szkoły, którą ukończono dwa lata później. Następcą Wilgockiego został Bączkowski.
W 1929 do istniejącej szkoły dobudowana została jedna duża klasa lekcyjna tzw. "biała klasa" (istniejący budynek był z cegły, nieotynkowany, a nowo pobudowany został otynkowany i stąd wzięła się nazwa).
5 marca 1945 na nowo otworzono szkołę, w której zajęcia zostały przerwane przez wojnę. 12 marca 1945 otworzono kurs dla dorosłych, na który zapisało się 48 osób z następujących roczników: 1927 – 2 osoby; 1928 – 19 osób; 1929 – 18 osób; 1930 – 9 osób. W pierwszych dniach pracy w szkole na podstawie egzaminu utworzono cztery klasy. W maju, z klasy IV ze zdolnych uczniów powstała klasa V i w szybkim tempie został opracowany materiał klasy V. Pierwszy powojenny rok szkolny rozpoczął się 15 marca 1945 roku, a zakończył 14 sierpnia 1945 roku.
W 1951 ze względów politycznych opuścił Orzechowo kierownik szkoły, prowadzący chór kościelny, patriota - Bolesław Hamerski, który był dyrektorem od 1945. Jego miejsce zajął Stanisław Pańczak, który po dwóch latach pracy opuścił Orzechowo. Następcą jego został Stanisław Markiewicz, wcześniej kierownik szkoły w Słomowie i działacz społeczny. Rozbudowująca się fabryka przyciągała nowych mieszkańców wraz z rodzinami. Efektem tego był wzrost liczby mieszkańców.
1 czerwca 1952 roku otworzono przedszkole przy ulicy Miłosławskiej.
Już wkrótce szkoła okazała się zbyt mała, by móc pomieścić wszystkich uczniów. W związku z tym lekcje odbywały się również w domach prywatnych: u Jędraszewskiego, Warczygłowy, Stachowiaka oraz w remizie. Z konieczności społeczeństwo Orzechowa przystąpiło do budowy nowej szkoły. 31 marca 1958 odebrano plac pod budowę szkoły. 14 września 1958 wmurowano kamień węgielny. Piętrowy budynek wraz z salą gimnastyczną miał formę typowej tysiąclatki. Uroczyste otwarcie nastąpiło 6 września 1959 roku. Stara szkoła stała się mieszkaniem dla nauczycieli.
7 czerwca 1961 roku, w wieku 55 lat, zmarł kierownik szkoły w Orzechowie Stanisław Markiewicz. Kierownictwo szkoły objął wychowanek miejscowej szkoły podstawowej, 28-letni Hieronim Fechner, który został przemianowany na dyrektora.
W roku szkolnym 1965–1966 nastąpił koniec siedmioklasowej szkoły podstawowej. Z 44 uczniów klas VII – 26 zostało przyjętych do szkół zawodowych, a 18 stworzyło w następnym roku klasę VIII.
28 lutego 1973 odbył się pierwszy „Ostodnik” – zapoczątkowany przez Krystynę Felczak. Było to święto ósmoklasistów, będących „o sto dni” od zakończenia nauki w szkole. „Ostodnik” jest obchodzony do dziś.
W roku szkolnym 1973–1974 powstała szkoła zbiorcza dla mieszkańców Orzechowa i Czeszewa.
W roku szkolnym 1976–1977 po raz pierwszy wręczono świadectwo z wyróżnieniem.
Wskutek reformy oświaty w 1999 roku utworzono Zespół Szkół w Orzechowie, w skład którego weszła szkoła podstawowa i gimnazjum. 18 maja 2005 roku Zespół Szkół w Orzechowie oficjalnie otrzymał imię Jana Pawła II. W uroczystości nadania imienia uczestniczył m.in. abp Henryk Muszyński.
Ochotnicza Straż Pożarna.
W 1933 roku powstała Ochotnicza Straż Pożarna w Orzechowie. Jej założycielami byli: Stanisław Nowak (rolnik-sołtys), Bolesław Bystrzycki (właściciel fabryki), Franciszek Wlekliński, Franciszek Grabowski-ojciec (rolnik), Jan Grabowski-syn (leśniczy), Stanisław Grabowski-syn (kupiec), Władysław Grabowski-syn (kolejarz), Leon Litke (rzeźnik), Antoni Wawrzyniak (pracownik tartaku), Franciszek Grześkowiak (emeryt).
Pierwsze władze w OSP sprawowali: Stanisław Nowak – prezes, Franciszek Grześkowiak – sekretarz, Jan Grabowski – skarbnik. Antoni Wawrzyniak – naczelnik. Bystrzycki zakupił dla OSP sikawkę ręczną, węże oraz mundury.
17 września 1944 umarł nagle założyciel i pierwszy prezes OSP, Stanisław Nowak. Jego miejsce zajął Tomasz Szymański.
W 1948 społeczeństwo Orzechowa ufundowało OSP sztandar z orłem w złotej koronie.
W 1954 roku powstała "Gromadzka Rada Narodowa", jej przewodniczącym został Stefan Stolecki, a sołtysem został Henryk Kosmecki. W tym samym roku władze administracyjne zlikwidowały w OSP funkcję prezesów, a całą władze powierzyły komendantom. W Orzechowie obowiązki komendanta przejął naczelnik Zenon Ratajczak. Cztery lata później w 1958, nastąpił powrót do dawnych struktur w OSP. Druh Stefan Jankiewicz ponownie został prezesem, a naczelnikiem druh Henryk Konieczny. W tym też okresie została zbudowana mała remiza z garażem oraz przydzielony został samochód strażacki, którego kierowcą został druh Edmund Maciejak.
W 1961 roku prezesem OSP został druh Stanisław Węcławiak i pełnił swoją służbę przez 30 lat.
W 1981 roku została rozebrana stara remiza strażacka, a na jej miejscu rozpoczęto budowę nowego Domu Strażaka wraz z garażem i salą widowiskową. Budową kierował zarząd z prezesem Stanisławem Węcławiakiem, naczelnikiem Henrykiem Koniecznym i sekretarzem Józefem Szczepańskim. Większość prac przy budowie była wykonywana w czynie społecznym przez druhów i strażaków. Pomoc udzieliła też dyrekcja OZPS użyczając sprzęt mechaniczny. W 1991 roku druh Stanisław Węcławiak zrezygnował ze stanowiska prezesa OSP Orzechowo (miał 76 lat i pełnił tę funkcję przez 30). Na walnym zebraniu sprawozdawczo-wyborczym nowym prezesem został dh Henryk Konieczny, naczelnikiem Leszek Orzechowski, skarbnikiem druh Jacek Jacoszek.
W październiku 1994 roku w czasie kadencji H. Koniecznego odbyła się uroczystość poświęcenia nowego sztandaru OSP Orzechowo ufundowanego z dobrowolnych składek całego społeczeństwa Orzechowa. W 1995 roku zmarł druh Henryk Konieczny. Do walnego zebrania jego funkcję pełnił naczelnik druh Leszek Orzechowski. Na walnym zebraniu w styczniu 1996 roku prezesem OSP został Franciszek Gabała. W tym też roku OSP ze swoich funduszy zakupiła dla parafii Orzechowo karawan do przewożenia zmarłych, który 2 listopada poświęcił ks. Marian Kałążny.
Statystyki.
liczba mieszkańców:
1822
Orzechowo wieś (Dębno) 149,
Orzechowo kolonia (Czeszewo) 78 
1867
Orzechowo wieś (Dębno) 223,
Orzechowo kolonia (Czeszewo) 172
1871
Orzechowo wieś (Dębno) 188,
Orzechowo kolonia (Czeszewo) 176 

</doc>
<doc id="401085" url="https://pl.wikipedia.org/wiki?curid=401085" title="Orzechowo (województwo zachodniopomorskie)">
Orzechowo (województwo zachodniopomorskie)

Orzechowo – wieś sołecka w Polsce położona w województwie zachodniopomorskim, w powiecie goleniowskim, w gminie Nowogard.
W latach 1975–1998 miejscowość położona była w województwie szczecińskim.
Zobacz też: Orzechowo, Orzechów

</doc>
<doc id="401086" url="https://pl.wikipedia.org/wiki?curid=401086" title="Orzechówka (województwo podkarpackie)">
Orzechówka (województwo podkarpackie)

Orzechówka – wieś w Polsce położona w województwie podkarpackim, w powiecie brzozowskim, w gminie Jasienica Rosielna. Miejscowość jest siedzibą rzymskokatolickiej parafii Świętej Rodziny.
W latach 1975–1998 miejscowość położona była w województwie krośnieńskim.
Orzechówka leży nad lewobrzeżnym dopływem Stobnicy, wśród zalesionych wzniesień, na obrzeżu Strzyżowskiego Parku Krajobrazowego, granicząca z rezerwatem przyrody Kretówki i rezerwatem przyrody Cisy w Malinówce.
Dziedzicami Orzechówki byli Kamieniecy np. Henryk Andreas Kamieniecki. W Orzechówce urodzili się Franciszek Buczek, Zbigniew Rychlicki, Adam Śnieżek, a związani z nią byli Antoni Błaz, Jan Boroń. W połowie XIX wieku właścicielem posiadłości tabularnej Orzechówka i Orzechowska Wola był gen. Józef Załuski.

</doc>
<doc id="401087" url="https://pl.wikipedia.org/wiki?curid=401087" title="Orzechówka (województwo podlaskie)">
Orzechówka (województwo podlaskie)

Orzechówka – wieś w Polsce położona w województwie podlaskim, w powiecie grajewskim, w gminie Rajgród.
W latach 1975–1998 miejscowość położona była w województwie łomżyńskim.
Wieś królewska dzierżawy Tajno w ziemi bielskiej województwa podlaskiego w 1795 roku.
W ostatniej dekadzie września 1939 r. przez Orzechówkę przejeżdżał spod Grodna i Lipska nad Biebrzą 110 Rezerwowy pułk ułanów, dowodzony przez ppłk. Jerzego Dąbrowskiego. Według przekazów starszych mieszkańców dowódca wymienił we wsi, u Sobolewskiego, swojego konia białej maści na innego – mniej widocznego. Pułk kierował się w stronę Łomży i docelowo do Warszawy. Na wieść o kapitulacji stolicy dowódca rozwiązał resztki swojego pułku, przy czym większość oficerów i żołnierzy kontynuowała marsz na Warszawę pod dowództwem mjr. Henryka Dobrzańskiego (Hubala).
Zimą 1944–1945 w pobliżu Orzechówki przebiegała linia frontu. Niemcy przeprowadzili niezwykle brutalną pacyfikację wioski. Rozebrali lub spalili większość zabudowań a ludność wywieźli do kopania okopów. W trakcie pacyfikacji zamordowali 11 osób. Teren został zaminowany, co po wojnie pochłonęło ofiary przy próbach samowolnego rozminowywania pól.

</doc>
<doc id="401088" url="https://pl.wikipedia.org/wiki?curid=401088" title="Orzechówka (województwo świętokrzyskie)">
Orzechówka (województwo świętokrzyskie)

Orzechówka – wieś w Polsce; położona w województwie świętokrzyskim, w powiecie kieleckim, w gminie Bodzentyn.
W latach 1975–1998 miejscowość położona była w województwie kieleckim.
We wsi mieści się od roku 2006 jedyne w Polsce Muzeum Siekier, zorganizowane przez Adolfa Kudlińskiego.

</doc>
<doc id="401089" url="https://pl.wikipedia.org/wiki?curid=401089" title="Orzechówko (województwo kujawsko-pomorskie)">
Orzechówko (województwo kujawsko-pomorskie)

Orzechówko – wieś w Polsce położona w województwie kujawsko-pomorskim, w powiecie wąbrzeskim, w gminie Ryńsk. Siedziba sołectwa. Według podziału administracyjnego Polski obowiązującego w latach 1975–1998, miejscowość należała do województwa toruńskiego. Według Narodowego Spisu Powszechnego (III 2011 r.) liczyła 310 mieszkańców. Jest dwunastą co do wielkości miejscowością gminy Ryńsk.
W Orzechówku znajduje się niewykorzystywany już cmentarz ewangelicki. Istnieje tu także jednostka Ochotniczej Straży Pożarnej (OSP), która została założona w 1926 roku.

</doc>
<doc id="401090" url="https://pl.wikipedia.org/wiki?curid=401090" title="Orzechówko (powiat olecki)">
Orzechówko (powiat olecki)

Orzechówko (niem. "Orzechowken", od 1925 r. "Nußdorf") – wieś w Polsce położona w województwie warmińsko-mazurskim, w powiecie oleckim, w gminie Świętajno.
W latach 1975–1998 miejscowość położona była w województwie suwalskim.
Wieś czynszowa lokowana 27 lutego 1555 na 30 włókach w wyniku nadania starosty książęcego, Krzysztofa Glaubitza. Starosta nadał Michałowi (kościelnemu) oraz Pawłowi, synowi Szymona, trzy włóki sołeckie, zlecając im założenie wsi czynszowej.
W roku 1600 w Orzechówku mieszkali Polacy i Litwini, w roku 1719 – Polacy i Niemcy. Szkoła powstała w 1761 roku. W roku 1935 zatrudniała ona dwu nauczycieli i miała 37 uczniów w klasach od pierwszej do czwartej i 31 uczniów w klasach od piątej do ósmej. Wieś należała do parafii i Świętajno. Liczyła w 1938 roku 363 mieszkańców. funkcjonowały dwie nazwy: "Orzechowken", "Siemonen". Jednakże w 1925 roku dotychczasowe nazwy zmieniono na formę niemiecką – "Nussdorf".

</doc>
<doc id="401091" url="https://pl.wikipedia.org/wiki?curid=401091" title="Orzechów (województwo mazowieckie)">
Orzechów (województwo mazowieckie)

Orzechów – wieś w Polsce położona w województwie mazowieckim, w powiecie węgrowskim, w gminie Wierzbno.
W latach 1975–1998 miejscowość położona była w województwie siedleckim.
Wierni Kościoła rzymskokatolickiego należą do parafii św. Stanisława Biskupa Męczennika w Czerwonce Liwskiej.

</doc>
<doc id="401092" url="https://pl.wikipedia.org/wiki?curid=401092" title="Orzechów (województwo podkarpackie)">
Orzechów (województwo podkarpackie)

Orzechów – wieś w Polsce położona w województwie podkarpackim, w powiecie stalowowolskim, w gminie Radomyśl nad Sanem.
Wieś szlachecka położona była w drugiej połowie XVI wieku w powiecie urzędowskim województwa lubelskiego. W latach 1975–1998 miejscowość położona była w województwie tarnobrzeskim.
Urodził się tu Wincenty Wawrzyniec Czajka – żołnierz Narodowych Sił Zbrojnych a następnie żołnierz podziemia antykomunistycznego w ramach Narodowego Zjednoczenia Wojskowego.

</doc>
<doc id="401093" url="https://pl.wikipedia.org/wiki?curid=401093" title="Orzechów (województwo zachodniopomorskie)">
Orzechów (województwo zachodniopomorskie)

Orzechów – wieś w Polsce położona w województwie zachodniopomorskim, w powiecie gryfińskim, w gminie Cedynia.
W latach 1975–1998 miejscowość położona była w województwie szczecińskim.
Historia.
Pierwsza wzmianka o wsi Wrech pochodzi z 1311 r., kiedy pojawiła się w niej ludność niemiecka. W roku 1460 występuje jako Wreich, w latach następnych jako Wrechow (do końca II wojny światowej). W początku XVII w. wieś stała się własnością Cedyni. Zajęta 3 lutego 1945 r. przez radziecką 5 Armię Uderzeniową.
Zabytki.
W Orzechowie znajduje się gotycki kościół z 2 połowy XIII w., zbudowany z ciosów kamiennych. W 1767 r. został przebudowany, wtedy też dobudowano ceglaną wieżę z mosiężnym dzwonem. Naruszona podczas wojny i nierestaurowana przez kolejne 60 lat została zastąpiona wieżą drewnianą.
Przed 1945 kościół tworzył samodzielną parafię, obecnie jest kościołem filialnym (pw. św. Jana Chrzciciela) podlegającym parafii Czachów.
Położona w centrum wsi budowla z przylegającym do niej terenem przykościelnym otoczona jest murem z ciosanego kamienia. Zachowany został również fragment cmentarza polskiego i pozostałości grobowców dawnego cmentarza protestanckiego.
Ostała się także przycmentarna kaplica, po wojnie służąca jako sala katechetyczna, dziś nieużytkowana.
W przylegającym do wsi parku można się natknąć na pozostałości dawnego majątku ziemskiego. Pozostały po nim jedynie fragmenty murów i fundamentów stajni i obór, a także bruk dziedzińca, dziś porośniętego murawą. Świadectwem świetności dworu są niektóre szlachetne drzewa (3 przeszło 100-letnie platany i in.), okalające dom, a także porastające park.
Przyroda i turystyka.
W sąsiedztwie wsi znajduje się największe jezioro gminy Cedynia – Jezioro Orzechów (zwane rzadziej Jeziorem Raczym – od oryg. nazwy niem. Krebssee), atrakcyjne dla amatorów kąpieli i wędkowania. Nad jeziorem odkryto w trakcie badań powierzchniowych w latach 60. i 80. XX wieku osadę kultury łużyckiej z VI w. p.n.e., a na krańcach wsi w latach 70. – osadę wczesnośredniowieczną z X-XI w.

</doc>
<doc id="401094" url="https://pl.wikipedia.org/wiki?curid=401094" title="Orzełek (województwo kujawsko-pomorskie)">
Orzełek (województwo kujawsko-pomorskie)

Orzełek – wieś w Polsce położona w województwie kujawsko-pomorskim, w powiecie sępoleńskim, w gminie Kamień Krajeński.
Wieś biskupów gnieźnieńskich w województwie pomorskim w drugiej połowie XVI wieku. W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 386 mieszkańców. Jest piątą co do wielkości miejscowością gminy Kamień Krajeński.

</doc>
<doc id="401095" url="https://pl.wikipedia.org/wiki?curid=401095" title="Orzesze (województwo zachodniopomorskie)">
Orzesze (województwo zachodniopomorskie)

Orzesze – wieś w Polsce położona w województwie zachodniopomorskim, w powiecie goleniowskim, w gminie Nowogard.
W latach 1975–1998 miejscowość położona była w województwie szczecińskim.

</doc>
<doc id="401096" url="https://pl.wikipedia.org/wiki?curid=401096" title="Orzeszkowo (województwo podlaskie)">
Orzeszkowo (województwo podlaskie)

Orzeszkowo (gwarowe: "Orêškovo") – wieś w Polsce położona w województwie podlaskim, w powiecie hajnowskim, w gminie Hajnówka.
Wieś zlokalizowana jest 8 km na południe od Hajnówki, na trasie PKP Hajnówka – Czeremcha, na polanie, w zachodniej części Puszczy Białowieskiej. Przez wieś i jej liczne kolonie przebiegają drogi do przyległego obszaru puszczy, w tym droga do Topiła przez Olszynę i Łozice.
Historia.
Orzeszkowo powstało przed rokiem 1631, jako wieś osoczników, dla ochrony puszczy białowieskiej.
Pod nazwą Wola Orzeszkowa, jest wymienione w ordynacji z roku 1639 („Trzy dni w puszczy białowieskiej”, Faliński i inni, Białystok 1970). Wieś leśnictwa białowieskiego w ekonomii grodzieńskiej w drugiej połowie XVII wieku.
Nazwa pochodzi prawdopodobnie od imienia Oreszko – zmienionej wersji cerkiewnosłowiańskiego imienia Arefij.
Orzeszkowo to dawna wieś królewska ekonomii brzeskiej, która w końcu XVIII wieku położona była w powiecie brzeskolitewskim województwa brzeskolitewskiego Wielkiego Księstwa Litewskiego.
Wieś została zniszczona podczas potopu szwedzkiego, przemarsz Siedmiogrodzian, inkursję moskiewską i przemarsz wojsk litewskich i królewskich. Kolejna fala zniszczeń nastąpiła podczas wojny północnej w wyniku przemarszu wojsk saskich, polskich, litewskich, moskiewskich i szwedzkich.
Podczas powstania styczniowego walczył tu Walery Wróblewski – późniejszy generał Komuny Paryskiej. Świadectwem walk jest istniejąca do dziś mogiła sześciu nieznanych powstańców z roku 1863 zlokalizowana przy budynku szkoły. Druga mogiła znajduje się 1,5 km na południe przy drodze do Jakubowa.
W roku 1906 uruchomiono przebiegający przez Orzeszkowo odcinek linii kolejowej Siedlce – Wołkowysk. Przystanek kolejowy powstał w okresie późniejszym. Dla okresu I wojny światowej charakterystyczna jest ewakuacja części ludności na obszary położone daleko w głąb Rosji (bieżeństwo), m.in. na Krym.
Według Pierwszego Powszechnego Spisu Ludności z 1921 roku wieś Orzeszkowo liczyła 78 domów i 342 mieszkańców (182 kobiety i 160 mężczyzn). Niemal wszyscy mieszkańcy miejscowości, w liczbie 337 osób, zadeklarowali wyznanie prawosławne, pozostali zgłosili wyznanie rzymskokatolickie (w liczbie zaledwie 5 osób). Podział religijny mieszkańców Orzeszkowa całkowicie odzwierciedlał ich strukturą narodowo-etniczną, gdyż większość mieszkańców wsi, w liczbie 337 osób, podała narodowość białoruską, pozostali podali narodowość polską (5 osób). W okresie międzywojennym Orzeszkowo znajdowało się w gminie Białowieża w powiecie białowieskim.
Najtragiczniejszym wydarzeniem historii najnowszej wsi jest pożar z 12 sierpnia 1946, z którego ocalały zaledwie trzy domostwa. Po tym wydarzeniu, w celu zmniejszenia gęstości zabudowy rozśrodkowano gospodarstwa do licznych kolonii.
W latach 1975–1998 miejscowość należała do województwa białostockiego.
Współcześnie.
Orzeszkowo liczy około 120 gospodarstw, gdzie mieszka 350–400 osób, głównie wyznania prawosławnego. Istotnym elementem kultury jest Folklorystyczny Zespół Śpiewaczy „Orzeszki”. („Repertuar zespołów folklorystycznych Białostocczyzny” Zeszyt nr 4, Stanisław Kopa).
Historycznie, Orzeszkowo, jak i całe Podlasie, leży w wielokulturowym obszarze pogranicza. (Znajdująca się nieopodal szosa Hajnówka – Kleszczele biegnie mniej więcej wzdłuż historycznej granicy Korony i Wielkiego Księstwa Litewskiego). Pod względem językowym Orzeszkowo, pomimo niewielkiej odległości od obecnej Białorusi, znajduje się na północnej granicy występowania gwar ukraińskich.
Według stanu z 31 grudnia 2012 mieszkało tu 376 stałych mieszkańców.
Religia.
We wsi znajduje się cerkiew prawosławna pw. Wniebowstąpienia Pańskiego – siedziba parafii – oraz cmentarz prawosławny założony w XIX wieku.
Wierni kościoła rzymskokatolickiego należą do parafii Świętych Cyryla i Metodego w Hajnówce.
Zobacz też.
Orzeszkowo, Orzeszków

</doc>
<doc id="401097" url="https://pl.wikipedia.org/wiki?curid=401097" title="Orzeszków (województwo dolnośląskie)">
Orzeszków (województwo dolnośląskie)

Orzeszków (przed 1945 niem. "Pronzendorf") – wieś w Polsce położona w województwie dolnośląskim, w powiecie wołowskim, w gminie Wińsko.
Historia.
Polska nazwa wsi najprawdopodobniej pochodzi od orzechów leszczyny, która często rośnie w okolicznych lasach. We wczesnym średniowieczu tereny te były pokryte puszczą rosnącą często na terenach bagnistych.
Przez wieś przebiegał szlak handlowy łączący Wrocław i Głogów (stolice plemienia Ślężan i Dziadoszan). Pierwsze wzmianki o Orzeszkowie pojawiły się w roku 1452 pod nazwą "Bruntzelndorff". Nazwa zmieniła się w 1787 r. na "Pronzendorff". W roku 1946 nadano wsi nazwę "Brunciłów" (utworzoną z nazwy niemieckiej), ostatecznie zmienioną w 1947 r. na nazwę obecną. 
Orzeszków wraz z okolicami znajdował się kolejno pod władaniem dynastii Piastów, Habsburgów i Hohenzollernów. Pierwszym znanym piastowskim władcą wsi był Przemko ścinawski. Następnymi władcami byli: Konrad VII Biały, książęta czescy Podiebradowie, książę żagański Jan II Szalony i inni.
W ostatniej ćwierci XVIII wieku oraz w XIX wieku wieś była własnością pruskiego Królewskiego Urzędu Dominialnego w Wołowie i zaliczała się wówczas do dużych wsi (w 1737 r. liczyła 316 mieszkańców, w tym 11 kmieci i 16 zagrodników). W tym czasie we wsi istniały młyny wodne, wietrzne, cegielnia i dwa folwarki. W latach 80. XIX wieku wzniesiono we wsi dwór oraz budynki mieszkalne dla bezrolnych pracowników majątku ziemskiego.
W styczniu 1945 r. Armia Czerwona zajęła wieś, która następnie weszła w skład Polski.
Podział administracyjny.
W latach 1975–1998 miejscowość należała do województwa wrocławskiego.
Demografia.
Według Narodowego Spisu Powszechnego (III 2011 r.) liczył 438 mieszkańców. Jest czwartą co do wielkości miejscowością gminy Wińsko.
Obiekty zabytkowe.
We wsi m.in. budynki mieszkalno-gospodarcze z przełomu XIX/XX wieku i kaplica cmentarna śś. Piotra i Pawła z 1914 r. (do 1945 r. ewangelicka, obecnie kościół katolicki, filia parafii w Małowicach). 
Turystyka.
Część wsi obejmuje Park Krajobrazowy Dolina Jezierzycy. Wieś jest popularnym celem turystycznym, znajduje się tu węzeł kilku szlaków turystycznych.

</doc>
<doc id="401098" url="https://pl.wikipedia.org/wiki?curid=401098" title="Osada Leśna (województwo dolnośląskie)">
Osada Leśna (województwo dolnośląskie)

Osada Leśna – wieś w Polsce położona w województwie dolnośląskim, w powiecie oleśnickim, w gminie Oleśnica.
Podział administracyjny.
W latach 1975–1998 miejscowość położona była w województwie wrocławskim.
Demografia.
Według Narodowego Spisu Powszechnego (III 2011 r.) liczyła 70 mieszkańców. Jest najmniejszą miejscowością gminy Oleśnica.

</doc>
<doc id="401099" url="https://pl.wikipedia.org/wiki?curid=401099" title="Osada Leśna (województwo podkarpackie)">
Osada Leśna (województwo podkarpackie)

Osada Leśna – osada w Polsce położona w województwie podkarpackim, w powiecie niżańskim, w gminie Harasiuki.
W latach 1975–1998 miejscowość położona była w województwie tarnobrzeskim.

</doc>
<doc id="401100" url="https://pl.wikipedia.org/wiki?curid=401100" title="Osetno (województwo dolnośląskie)">
Osetno (województwo dolnośląskie)

Osetno (niem. "Osten") – wieś w Polsce położona w województwie dolnośląskim, w powiecie górowskim, w gminie Góra.
Podział administracyjny.
W latach 1975–1998 miejscowość położona była w województwie leszczyńskim.
Opis wsi.
Przez wieś przebiegała niegdyś linia kolejowa, po której pozostał budynek stacji zaadaptowany na dom mieszkalny oraz dwa mosty kolejowe na rzece Barycz. Zaraz za Osetnem w kierunku miejscowości Ryczeń w lasku znajduje się stary, zaniedbany poniemiecki cmentarz.
Zabytki.
Do wojewódzkiego rejestru zabytków wpisane są obiekty:

</doc>
<doc id="401101" url="https://pl.wikipedia.org/wiki?curid=401101" title="Osetno (województwo podlaskie)">
Osetno (województwo podlaskie)

Osetno – wieś w Polsce położona w województwie podlaskim, w powiecie łomżyńskim, w gminie Miastkowo.
W latach 1975–1998 miejscowość położona była w województwie łomżyńskim.
Wierni kościoła rzymskokatolickiego należą do parafii Matki Bożej Różańcowej w Miastkowie.

</doc>
<doc id="401102" url="https://pl.wikipedia.org/wiki?curid=401102" title="Osetno (województwo warmińsko-mazurskie)">
Osetno (województwo warmińsko-mazurskie)

Osetno – wieś w Polsce położona w województwie warmińsko-mazurskim, w powiecie nowomiejskim, w gminie Biskupiec.
W latach 1975–1998 miejscowość położona była w województwie toruńskim.

</doc>
<doc id="401103" url="https://pl.wikipedia.org/wiki?curid=401103" title="Osiecko (województwo opolskie)">
Osiecko (województwo opolskie)

Osiecko (dodatkowa nazwa w j. niem. Oschietzko) – wieś w Polsce położona w województwie opolskim, w powiecie oleskim, w gminie Zębowice.
W latach 1975–1998 miejscowość położona była w województwie opolskim.
W 1936 roku hitlerowska administracja III Rzeszy, chcąc zatrzeć słowiańskie pochodzenie nazwy wsi, przemianowały ją ze zgermanizowanej na nową, całkowicie niemiecką nazwę "Lichtendrode"

</doc>
<doc id="401104" url="https://pl.wikipedia.org/wiki?curid=401104" title="Osieczek (województwo mazowieckie)">
Osieczek (województwo mazowieckie)

Osieczek – wieś w Polsce położona w województwie mazowieckim, w powiecie grójeckim, w gminie Pniewy. Leży nad Jeziorką.
Na terenie wsi znajduje się niewielki zalew na Jeziorce, wykorzystywany przez wędkarzy, a także jako kąpielisko. Również nad Jeziorką znajdują się ruiny murowanego młyna wodnego.
W latach 1975–1998 miejscowość położona była w województwie radomskim.

</doc>
<doc id="401105" url="https://pl.wikipedia.org/wiki?curid=401105" title="Osieczna (województwo pomorskie)">
Osieczna (województwo pomorskie)

Osieczna (niem. "Hagenort") – wieś pogranicza borowiacko-kociewskiego w Polsce na obszarze Borów Tucholskich położona w województwie pomorskim, w powiecie starogardzkim, w gminie Osieczna na trasie zawieszonej linii kolejowej nr 218 (Szlachta – Myślice).
W latach 1945–1975 miejscowość administracyjnie należała do tzw. dużego województwa gdańskiego, a w latach 1975–1998 do tzw. małego województwa gdańskiego.
Nazwa wsi pochodzi prawdopodobnie od słowa „osiekać”. Pierwsza wzmianka o wsi pochodzi z 1664. W 1906 miejsce strajku szkolnego.
Początek dzisiejszej Osiecznej dała osada smolarzy, do dzisiaj zachowały się pozostałości pieców smolarskich na pobliskich terenach. Wieś zwarta, w małym już stopniu o zabudowie drewnianej. 
Osieczna jest wsią gminną, w której znajduje się kościół parafialny pw. Niepokalanego Poczęcia Najświętszej Marii Panny z 1928 roku, Urząd Gminy, Gminny Ośrodek Pomocy Społecznej, Gminna Biblioteka Publiczna, Samorządowe Przedszkole Publiczne, Zespół Szkół Publicznych, NZOZ "Medicus", apteka, poczta, przystanek PKS, sklepy, różnego rodzaju zakłady usługowe. 
Bezpieczeństwa publicznego strzeże na terenie sołectwa posterunek policji w Lubichowie. 
Na terenie sołectwa działa jednostka OSP (1928 rok), Koło Gospodyń Wiejskich, Uczniowski Klub Sportowy „Drzewiarz” Osieczna, Stowarzyszenie Miłośników Ziemi Osieczańskiej, Stowarzyszenie na Rzecz Osób Niepełnosprawnych „Leśne Słoneczko”.
Przy Zespole Szkół Publicznych im. Lotników Wojska Polskiego w Osiecznej pomnik-samolot.

</doc>
<doc id="401106" url="https://pl.wikipedia.org/wiki?curid=401106" title="Osiecznica (województwo dolnośląskie)">
Osiecznica (województwo dolnośląskie)

Osiecznica (dawniej niem. "Wehrau") – wieś w Polsce położona w województwie dolnośląskim, w powiecie bolesławieckim, w gminie Osiecznica.
Położenie.
Leży w Borach Dolnośląskich nad rzeką Kwisą, przy drodze DW357. 
Podział administracyjny.
W latach 1975–1998 miejscowość położona była w województwie jeleniogórskim. Miejscowość jest siedzibą władz gminy Osiecznica.
Historia.
W przeszłości wieś związana z rodami Rechenbergów, Promnitzów i Solmsów, którzy rezydowali w pobliskim Kliczkowie. Stanowiła znaczący ośrodek wytopu żelaza, tutejsza kuźnica była po raz pierwszy wzmiankowana w 1497. Przed 1585 powstała papiernia, w 1690 wielki piec, a na przełomie XVIII i XIX w. druga papiernia. Miejscowe pokłady piasku szklarskiego miały wpływ na budowę w 1820 huty szkła. Następnie powstała kopalnia i zakład przetwórstwa piasku szklarskiego.
Urodzeni w Osiecznicy.
25 września 1749 urodził się tu Abraham Gottlob Werner, geolog i mineralog niemiecki.
Zabytki.
Do wojewódzkiego rejestru zabytków wpisany jest dom szachulcowy (ul. Lubańska 12, dawny budynek nr 19) z XVIII wieku.

</doc>
<doc id="401107" url="https://pl.wikipedia.org/wiki?curid=401107" title="Osieki (powiat bytowski)">
Osieki (powiat bytowski)

Osieki (kaszb. "Òseczi" lub też "Òsek", niem. "Wusseken") – wieś kaszubska w Polsce położona na Pojezierzu Bytowskim w województwie pomorskim, w powiecie bytowskim, w gminie Borzytuchom, nad południowym brzegiem jeziora Osiecko.
Historia.
Dawniej wieś dzieliła się na "Osieki Królewskie" i "Osieki Szlacheckie". W latach 1975–1998 miejscowość położona była w województwie słupskim.
Ze wsi pochodzi Leszek Pękalski ("Wampir z Bytowa").

</doc>
<doc id="401108" url="https://pl.wikipedia.org/wiki?curid=401108" title="Osieki (powiat koszaliński)">
Osieki (powiat koszaliński)

Osieki (niem. "Wusseken") – wieś w Polsce położona w województwie zachodniopomorskim, w powiecie koszalińskim, w gminie Sianów.
Według danych z 30 czerwca 2003 r. wieś miała 438 mieszkańców.
Kościół.
Najbardziej zauważalnym zabudowaniem w Osiekach jest wysoka wieża, która stanowi część ceglanego gotyckego kościółka z XIV wieku. Jest to kościół parafialny pw. św. Antoniego Padewskiego. Został on założony na planie prostokąta z wyodrębnionym prezbiterium, które jest zamknięte poligonalnie. Wysoka wieża umieszczona jest w stronie zachodniej. Wewnątrz możemy zobaczyć następujące dzieła sztuki i architektury sakralnej:
W XV wieku kościół słynął jako pielgrzymkowy. Ściągał licznych pielgrzymów do mającej tu znajdować się Krwawiącej Hostii.
Dwór.
Przy ulicy Parkowej znajduje się dwór Hildebrandów, który wraz z dziewiętnastowiecznym parkiem założonym w stylu angielskim został wpisany do rejestru zabytków. Został wybudowany w 1924 roku przez Karla Roberta Hildebranda, wnuka Johanna Friedricha Hildebrandta, który w 1. połowie XIX wieku zakupił Osieki wraz z Rzepkowem i Kleszczami. Architektem osieckiego dworu był Schucht ze Szczecina. Budynek ma konstrukcję ryglową, a swoją formą nawiązuje do wiejskiego budownictwa na Pomorzu.
Ród Hildebrandtów zarządzał ziemiami osieckimi do 1945 roku. Wtedy to, w marcu, Karl i jego żona postanowili opuścić dom w ucieczce przed frontem wojennym. Zostali jednak zatrzymani przez Armię Czerwoną. Zmarli po długiej wędrówce, pod Tychowem.
W latach 1963-1981 dwór w Osiekach był miejscem międzynarodowych plenerów – spotkań artystów awangardowych i teoretyków sztuki.

</doc>
<doc id="401109" url="https://pl.wikipedia.org/wiki?curid=401109" title="Osiek Wielki (województwo kujawsko-pomorskie)">
Osiek Wielki (województwo kujawsko-pomorskie)

Osiek Wielki – wieś w Polsce położona w województwie kujawsko-pomorskim, w powiecie inowrocławskim, w gminie Rojewo.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) wieś liczyła 175 mieszkańców. Jest, wespół z dwoma innymi wsiami: Liszkowice, Płonkówko (obie po 175 mieszkańców), ósmą co do wielkości miejscowością gminy Rojewo.

</doc>
<doc id="401110" url="https://pl.wikipedia.org/wiki?curid=401110" title="Osiek Wielki (województwo wielkopolskie)">
Osiek Wielki (województwo wielkopolskie)

Osiek Wielki – wieś w Polsce położona w województwie wielkopolskim, w powiecie kolskim, w gminie Osiek Mały.
Wieś królewska należąca do starostwa kolskiego, pod koniec XVI wieku leżała w powiecie konińskim województwa kaliskiego. W latach 1975–1998 miejscowość położona była w województwie konińskim.
Wieś położona 3 km na północ od Koła przy drodze lokalnej do Sompolna.
Historia.
Dokument lokujący wieś na prawie magdeburskim wystawił 27 lutego 1330 Jarand herbu Pomian. Zasadźcą wsi był Stanisław, w zamian za dokonanie lokacji wsi otrzymał trzecią cześć opłat z kar sądowych oraz sześć łanów wolnych pod podatków i prawo do prowadzenia karczmy. Mieszkańcy Osieka otrzymali zwolnenie od podatków na okres 12 lat.
W 1345 wieś była już własnością kościelną. W 1471 starosta kolski Jan Hińcza z Rogowa wykupił wójtostwo wsi i darował władzom miasta Koła. Nie wiadomo w jakich okolicznościach to nastąpiło, ale w 1476 roku Osiek wchodził w skład starostwa kolskiego (tenuty kolskiej).
Od XVI wieku Osiek Wielki był jedną z największych i najbardziej dochodowych wsi w okolicach Koła.
Na początku XIX wieku powstała we wsi szkoła elementarna. W 1827 w Osieku Wielkim mieszkało 646 osób i była to największa wieś na terenie dzisiejszej gminy Osiek Mały. 
Kościół.
W Osieku Wielkim pierwszy kościół parafialny, drewniany pod wezwaniem św. Mikołaja istniał już w 1345 roku, drugi także drewniany, pod wezwaniem św. Bartłomieja Apostoła zbudowano w XVI wieku. Częściowo odbudowywano w 1803 roku. Obecny, wzniesiony na miejscu dawnego w 1890 roku, konsekrowany w 1905 roku. Styl neogotycki. Kościół posiada bogatą polichromię, zabytkowy rzeźbiony konfesjonał z 1902 roku, chrzcielnicę z piaskowca z okresu baroku. Ołtarz główny z obrazem patrona zasłaniany obrazem Serca Jezusowego. Odpusty w Osieku Wielkim odbywają w niedzielę po uroczystościach św.Bartłomieja (24 sierpnia). Obecnym proboszczem parafii Osiek Wielki jest ks. Eugeniusz Pasternak.
Na cmentarzu mogiła lotnika polskiego por. Góreckiego oraz żołnierza radzieckiego, zastrzelonych w okolicy Osieka Wielkiego.
OSP.
We wsi działa również jednostka Ochotniczej Straży Pożarnej, przy której działa orkiestra dęta pod przewodnictwem Adama Kołodziejczaka. Straż założono w roku 1911 staraniom ówczesnego proboszcza parafii osieckiej oraz gminnego naczelnika. Jak i Jana Urbańskiego rolnika darczyńcy gruntu pod budowę budynku OSP. Kilka lat później założono orkiestrę dętą staraniem tamtejszego organisty. W roku 1986 OSP obchodziła 75-lecie swojej działalności w Osieku Wielkim. Przy straży działa także ludowy zespół "Osieczanki".
Sport.
W miejscowości działa klub piłkarski GKS Osiek Wielki.

</doc>
<doc id="401111" url="https://pl.wikipedia.org/wiki?curid=401111" title="Osiek (województwo opolskie)">
Osiek (województwo opolskie)

Osiek (niem. "Oschiek", 1936-1945 "Karlstal")– wieś w Polsce położona w województwie opolskim, w powiecie strzeleckim, w gminie Strzelce Opolskie.
W latach 1975–1998 miejscowość położona była w województwie opolskim.

</doc>
<doc id="401112" url="https://pl.wikipedia.org/wiki?curid=401112" title="Osiek (województwo śląskie)">
Osiek (województwo śląskie)

Osiek – wieś w Polsce położona w województwie śląskim, w powiecie myszkowskim, w gminie Koziegłowy.
W latach 1975–1998 miejscowość położona była w województwie częstochowskim.
Nazwa.
Nazwa "Osiek" oznacza w języku staropolskim "zasiekę" czyli leśne umocnienie lub warownię w lesie utworzoną z nagromadzonych i zespojonych ze sobą ściętych czyli zsieczonych pni drzewnych, której zadaniem była ochrona leśnego osiedla lub wyznaczonej granicy. Często w pobliżu umocnień tych mieszkali strzegący ich ludzie, którzy według Słownika geograficznego Królestwa Polskiego mieli dać początek osadom noszącym tę nazwę.
Historia.
Po rozbiorach Polski miejscowość znalazła się w zaborze rosyjskim i leżała w Królestwie Polskim. W Słowniku geograficznym Królestwa Polskiego wymieniona jest jako wieś i folwark leżące w powiecie będzińskim w gminie Koziegłowy i parafii Koziegłówki. W 1827 w miejscowości znajdowało się 7. domów zamieszkiwanych przez 92 mieszkańców. W 1884 liczba domów się zmniejszyła do 5., a mieszkańców spadła do 62. Wieś liczyła 660 mórg powierzchni.

</doc>
<doc id="401113" url="https://pl.wikipedia.org/wiki?curid=401113" title="Osiek (województwo warmińsko-mazurskie)">
Osiek (województwo warmińsko-mazurskie)

Osiek – wieś w Polsce położona w województwie warmińsko-mazurskim, w powiecie elbląskim, w gminie Godkowo.
W latach 1975–1998 miejscowość położona była w województwie elbląskim. Miejscowość leży w historycznym regionie Prus Górnych.
Przypisy.
Zobacz też: Osiek 

</doc>
<doc id="401114" url="https://pl.wikipedia.org/wiki?curid=401114" title="Osina (powiat lubelski)">
Osina (powiat lubelski)

Osina – wieś w Polsce położona w województwie lubelskim, w powiecie lubelskim, w gminie Borzechów.
W latach 1975–1998 miejscowość położona była w województwie lubelskim.
Nazwa miejscowości pochodzi od nazwy drzewa topola osika ("Populus tremula"). Osina położona jest w północno-wschodniej części gminy.
Wieś stanowi sołectwo gminy Borzechów.

</doc>
<doc id="401115" url="https://pl.wikipedia.org/wiki?curid=401115" title="Osina (województwo łódzkie)">
Osina (województwo łódzkie)

Osina – wieś w Polsce położona w województwie łódzkim, w powiecie bełchatowskim, w gminie Kluki.
W latach 1975–1998 miejscowość położona była w województwie piotrkowskim.

</doc>
<doc id="401116" url="https://pl.wikipedia.org/wiki?curid=401116" title="Osinki (województwo lubelskie)">
Osinki (województwo lubelskie)

Osinki – wieś w Polsce położona w województwie lubelskim, w powiecie janowskim, w gminie Potok Wielki.
W latach 1975–1998 miejscowość położona była w województwie tarnobrzeskim. Według Narodowego Spisu Powszechnego (III 2011 r.) wieś liczyła 200 mieszkańców.
Miejscowa ludność wyznania katolickiego przynależy do Parafii Wniebowzięcia Najświętszej Maryi Panny w Potoku-Stanach.
Zabytki: XIX-wieczna kapliczka.
Historia.
Miejscowość powstała w 1873 roku na gruntach rozparcelowanego majątku Potok Stany Małe ("Stańki"), należącego do Pruszyńskich. Osadnicy pochodzili z Galicji. Wieś swoją nazwę wzięła od określenia lasu, w okolicach którego w 1863 roku powstańcy stoczyli potyczkę z Rosjanami (Powstanie styczniowe).
W 1914 roku Osinki strawił pożar spowodowany walkami frontowymi. Tuż po I wojnie światowej wieś liczyła 38 domów i 194 mieszkańców. W okresie międzywojennym we wsi powstała szkoła powszechna. W 1973 roku zbudowano wodociąg.
Ze wsi pochodził Władysław Marzec.

</doc>
<doc id="401118" url="https://pl.wikipedia.org/wiki?curid=401118" title="Osinki (województwo mazowieckie)">
Osinki (województwo mazowieckie)

Osinki – wieś w Polsce położona w województwie mazowieckim, w powiecie lipskim, w gminie Rzeczniów.
W latach 1975–1998 miejscowość położona była w województwie radomskim.
Wierni kościoła rzymskokatolickiego należą do parafii św. Jana Chrzciciela w Czerwonej.

</doc>
<doc id="401119" url="https://pl.wikipedia.org/wiki?curid=401119" title="Osinki (powiat suwalski)">
Osinki (powiat suwalski)

Osinki – wieś w Polsce położona w województwie podlaskim, w powiecie suwalskim, w gminie Suwałki.
Wieś duchowna położona była w końcu XVIII wieku w powiecie grodzieńskim województwa trockiego. W latach 1975–1998 miejscowość położona była w województwie suwalskim.
W pobliżu wsi kurhany Jaćwingów.

</doc>
<doc id="401120" url="https://pl.wikipedia.org/wiki?curid=401120" title="Osiny (województwo kujawsko-pomorskie)">
Osiny (województwo kujawsko-pomorskie)

Osiny – wieś kociewska w Polsce położona w województwie kujawsko-pomorskim, w powiecie świeckim, w gminie Nowe, nad północnym brzegiem jeziora Łąkosz.
Miejscowość jest siedzibą sołectwa "Osiny", w którego skład wchodzą również miejscowości Głodowo i Zabijak. Według Narodowego Spisu Powszechnego (III 2011 r.) wieś liczyła 36 mieszkańców. Jest najmniejszą miejscowością gminy Nowe. Na południe od miejscowości znajduje się rezerwat torfowiskowy „Osiny”.
W latach 1975–1998 miejscowość położona była w województwie bydgoskim.

</doc>
<doc id="401121" url="https://pl.wikipedia.org/wiki?curid=401121" title="Osiny (województwo opolskie)">
Osiny (województwo opolskie)

Osiny (dodatkowa nazwa w j. niem. Rothhaus; śl. "Rothaus") – wieś w Polsce położona w województwie opolskim, w powiecie opolskim, w gminie Komprachcice.
Od 1950 miejscowość należy administracyjnie do województwa opolskiego.
Z Opola dojazd autobusami miejskimi linii nr 8.
Historia.
Początki wsi są niejasne – źródła historyczne wymieniają około 1300 roku nazwę "Ossini" w księdze uposażeń biskupów wrocławskich, według innych źródeł miejscowość powstała dopiero po wojnie trzydziestoletniej lub pod koniec XVIII wieku jako kolonia, w której osiedlili się cesarscy dragoni. W przeszłości obecnej nazwy Osiny nie używano, poza wymienionym dokumentem biskupim, który może dotyczyć tej wioski. W użyciu była niemiecka nazwa "Rothhaus", która od 2010 jest oficjalną, dodatkową nazwą miejscowości.
W 1819 jako właściciel wsi wymieniany jest baron Hochberg, z rodu późniejszych książąt Pszczyny i Książa. W połowie XIX wieku Osiny nadal były niewielką miejscowością – w 12 domach mieszkało 71 osób – do roku 1900 liczba ta wzrosła do 189.
Na starej pieczęci wsi z końca XIX wieku widać dawny herb – skrzyżowany cep i kosę, podkreślające rolniczy charakter wsi.
Podczas plebiscytu w 1921 za Niemcami głosowało 170, a za Polską 25 osób. W okresie międzywojennym 30% mieszkańców stanowili ewangelicy i dla nich w latach 30. wybudowano używany do dziś, murowany kościół Gustawa Adolfa. Na przykościelnym cmentarzu znajdują się groby zarówno ewangelików jak i katolików.
W 1933 ówczesny Rothhaus liczył 529, a tuż przed wybuchem II wojny światowej 659 mieszkańców i była to największa liczba w dziejach jego istnienia.
Po objęciu tych terenów przez administrację polską przez kilka lat używano spolszczonej nazwy "Rotuz". Dopiero na przełomie lat 40. i 50. nawiązano do nazwy "Ossiny", ale jej historyczne utożsamianie z dzisiejszymi Osinami jest problematyczne - na przedwojennych mapach występuje co prawda nazwa "Oschine", jednak miejscowość ta znajduje się kilka kilometrów dalej w kierunku południowym - to obecnie przysiółek wioski Nowa Kuźnia.
Wieś również w Polsce pozostała niewielką osadą – w 1960 zamieszkiwały w niej 504 osoby w 91 budynkach. Obecnie jest ich jeszcze mniej – 419.

</doc>
<doc id="401122" url="https://pl.wikipedia.org/wiki?curid=401122" title="Osiny (gmina Kamienica Polska)">
Osiny (gmina Kamienica Polska)

Osiny – wieś w Polsce położona w województwie śląskim, w powiecie częstochowskim, w gminie Kamienica Polska.
Historia.
Wieś leży w Częstochowskim Obszarze Rudonośnym. W końcu XV wieku kuźnicy bracia Maciej i Grzegorz Błeszyńscy zwani najpierw Hybakami (Hibakami) założyli w swoich dobrach kuźnicę Hybakowską (Hybak). W 1498 roku król Jan Olbracht potwierdził braciom dawny dokument na tę kuźnicę i nadał im wolność karczunku lasów starostwa olsztyńskiego, młyn do przemiału ziarna oraz zobowiązał do daniny na rzecz zamku w Olsztynie. Kuźnica w Osinach była największym zakładem hutniczym w starostwie olsztyńskim. Po rodzinie Błeszyńskich właścicielami kuźnicy była rodzina Gosławskich. W 1633 roku król Władysław IV Waza wydał przywilej dla starosty wojnickiego Krzysztofa Korycińskiego z Pilicy, którym zezwolił mu na przekazanie (cesję) synowi Janowi Stanisławowi Korycińskiemu kuźnicy Osiny z drutarnią i blacharnią oraz wsi Łysiec. Osiny leżały wówczas przy granicy powiatu lelowskiego województwa krakowskiego. Była to własność królewska starostwa olsztyńskiego, która w 1788 roku została oddana w dzierżawę przez króla Stanisława Augusta Poniatowskiego staroście olsztyńskiemu Stanisławowi Sołtykowi i jego żonie Karolinie z Potockich. W 1783 roku wójtostwo Osiny należało do majorowej Garlikowskiej.
W Królestwie Polskim wieś wchodziła w skład dóbr rządowych ekonomii Poczesna, jednej z pięciu w regionie częstochowskim. Ukazem carskim z dnia 4 listopada 1841 roku część ekonomii razem z wsią Osiny (604 morgi) została nadana prawem majoratu rosyjskiemu generałowi artylerii Michałowi Sobolewowi. Po zmarłym w 1866 roku generale majorat odziedziczył jego syn Michał, a po nim jego siostra księżna Eliza Teniszew. Na mocy ustawy z 25 lipca 1919 r. majoraty przeszły na własność Skarbu Państwa.
W pierwszej połowie XIX wieku rozpoczęto w tym regionie wydobycie rud żelaza. We wsi znajdowała się siedziba przedsiębiorstwa Kopalnia Rud Żelaza Osiny, później przeniesiona do wsi Borek, gdzie znajdował się zakład budowy maszyn. Przy linii kolejowej znajdowały się piece prażalnicze. W 1951 roku uruchomiono kopalnię rud żelaza "Teodor", później kopalnie "Niwy-Teodor" oraz kopalnię "Niwy". Obecnie w dawnym biurowcu KRŻ Osiny (ob. w granicach wsi Poraj) jest siedziba firmy tekstylnej "Galtex", a w miejscu pieców prażalniczych funkcjonuje firma Java Sp. z o.o. zajmująca się handlem złomem.
W latach 1975–1998 miejscowość położona była w województwie częstochowskim. 
W Osinach znajduje się filia Szkoły Podstawowej nr 2 im Henryka Sienkiewicza w Kamienicy Polskiej. Działa jednostka Ochotniczej Straży Pożarnej.
Parafia rzymskokatolicka.
W 2001 roku powstała rzymskokatolicka parafia w Osinach, wydzielona z parafii w Poczesnej. Erygowana została przez księdza arcybiskupa Stanisława Nowaka metropolitę częstochowskiego.

</doc>
<doc id="401123" url="https://pl.wikipedia.org/wiki?curid=401123" title="Osłowo (województwo kujawsko-pomorskie)">
Osłowo (województwo kujawsko-pomorskie)

Osłowo – wieś w Polsce położona w województwie kujawsko-pomorskim, w powiecie świeckim, w gminie Jeżewo.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 165 mieszkańców. Jest dziewiątą co do wielkości miejscowością gminy Jeżewo.
Historia.
Osłowo to stara kociewska wieś. Pierwsza historyczna nazwa pochodzi z 1328 r. i została zapisana jako Oslovo. Następne to: Oslaw (1430 r.), Ioanni Oslowski (1526 r.), Osłowo (1583 r.), "niem." Oslowo. Z wszystkich zapisów wynika, że nazwa wsi jest nazwą dzierżawczą i pochodzi od nazwy osobowej Osieł z formantem - owo.
Dzieje wsi sięgają początku panowania Krzyżaków na Pomorzu Gdańskim (1309 r.). Pierwsza wzmianka historyczna o wsi pochodzi z 1328 r. Od najdawniejszych czasów Osłowo było własnością rycerską, a później szlachecką. Pierwszymi udokumentowanymi właścicielami wsi byli Osłowscy (1526 r.), którzy wywodzili się z rodu Kalksteinów. W 1667 r. Osłowo znalazło się w rękach Fabiana Kosa - wojewody chełmińskiego, który w latach 1667-1669 wydał wieś w dzierżawę za 800 guldenów polskich. Pod koniec XVII stulecia wieś wróciła do Osłowskich. W 1797 r. Osłowo nabyli Komierowscy, a następnie w latach 1805-1829 Osłowo należało do Wolszlegierów. W 1829 r. w wyniku separacji dóbr osada stała się własnością państwa pruskiego.
Pierwsze informacje o obszarze wsi pochodzą z 1570 r. i podają, że wieś miała 10,5 łanów (ok. 180 ha), w 1772 r. - 9 łanów (ok. 155 ha), w 1921 r. - 218 ha. Pierwsze dane liczbowe o mieszkańcach Osłowa pochodzą z 1772 r. - we wsi żyło 69 osób. W sto lat później (1885 r.) osadę zamieszkiwało 256 osób z tego aż 248 było wyznania ewangelickiego, co równoznaczne było z przynależnością do narodu niemieckiego. Do polskości i katolicyzmu przyznawało się osiem osób. Warto odnotować to, że we wsi w 1772 r. była szkoła ewangelicka. W 1886 r. wybudowano dla niej budynek, który przetrwał do dziś (obecnie jest miejscem świetlicy wiejskiej).

</doc>
<doc id="401124" url="https://pl.wikipedia.org/wiki?curid=401124" title="Osłowo (województwo podlaskie)">
Osłowo (województwo podlaskie)

Osłowo – wieś w Polsce położona w województwie podlaskim, w powiecie siemiatyckim, w gminie Mielnik. Leży nad Bugiem.
W latach 1921 – 1934 wieś należała do gminy Radziwiłłówka.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Parafia Przemienienia Pańskiego w Mielniku.
Historia Osłowa.
Źródła pisane o wsi pochodzą z 1513 r. gdy został wybudowany dwór mieszczanina mielnickiego Mikołaja Rychlika, pierwszego wójta mielnickiego. Aleksander Jagiellończyk uposażył wójtostwo w trzy wolne od opłat włóki w pobliżu gruntów Osłowa. Dodatkowo wójt otrzymał także wolny od opłat młyn nad rzeką Mętną, karczmy w mieście wolne od płacenia kapszczyzny, wolną od opłat jatkę i prawo jej wydzierżawiania. Aleksander zaznaczył, że wójtostwo nadane Rychlikowi może być przez niego trzymane i dziedziczone, ale także wydzierżawione, zamienione lub sprzedane.
Według Powszechnego Spisu Ludności z 1921 roku wieś zamieszkiwało 114 osób, wśród których 15 było wyznania rzymskokatolickiego, 90 prawosławnego 9 mojżeszowego. Jednocześnie 105 mieszkańców zadeklarowało polską przynależność narodową, a 9 żydowską. Było tu 20 budynków mieszkalnych.

</doc>
<doc id="401125" url="https://pl.wikipedia.org/wiki?curid=401125" title="Osowa (województwo łódzkie)">
Osowa (województwo łódzkie)

Osowa – wieś w Polsce, położona w województwie łódzkim, w powiecie wieruszowskim, w gminie Galewice.
W latach 1975–1998 wieś położona była w województwie kaliskim.
W 2004 roku w Osowej mieszkało 328 osób.
Pierwsza wiadomość o wsi Ossów pochodzi z 1389 roku. Jaram de Oszowa – starosta wieluński był rycerzem Księcia Władysława Opolczyka.

</doc>
<doc id="401126" url="https://pl.wikipedia.org/wiki?curid=401126" title="Osowa (województwo mazowieckie)">
Osowa (województwo mazowieckie)

Osowa – wieś w Polsce położona w województwie mazowieckim, w powiecie żuromińskim, w gminie Kuczbork-Osada.
Wierni Kościoła rzymskokatolickiego należą do parafii św. Bartłomieja w Kuczborku-Osadzie.
W latach 1975–1998 miejscowość położona była w województwie ciechanowskim.

</doc>
<doc id="401127" url="https://pl.wikipedia.org/wiki?curid=401127" title="Osowa (województwo podlaskie)">
Osowa (województwo podlaskie)

Osowa – wieś w Polsce położona w województwie podlaskim, w powiecie suwalskim, w gminie Suwałki.
Wieś duchowna położona była w końcu XVIII wieku w powiecie grodzieńskim województwa trockiego. W latach 1975–1998 miejscowość położona była w województwie suwalskim.
Wieś znajduje się w pobliżu południowo-wschodniego krańca Jeziora Okmin. 
Grupa stanowisk archeologicznych. 

</doc>
<doc id="401128" url="https://pl.wikipedia.org/wiki?curid=401128" title="Osowa (województwo świętokrzyskie)">
Osowa (województwo świętokrzyskie)

Osowa – wieś w Polsce położona w województwie świętokrzyskim, w powiecie jędrzejowskim, w gminie Sobków.
W latach 1975–1998 miejscowość położona była w województwie kieleckim.

</doc>
<doc id="401129" url="https://pl.wikipedia.org/wiki?curid=401129" title="Osowiec (województwo łódzkie)">
Osowiec (województwo łódzkie)

Osowiec – wieś w Polsce położona w województwie łódzkim, w powiecie poddębickim, w gminie Pęczniew.
Od zakończenia I wojny światowej:
Osowiec, kolonia i osada nad rzeką Pichną, powiat turecki, gmina Lubola, parafia Brodnia, odległość od Turka 37 km; kolonia ma 27 domów, 226 mieszkańców ; osada 2 domy, 8 mieszkańców.
Spis 1925:
Osowiec, wieś, powiat turecki, gmina Lubola. Budynki z przeznaczeniem mieszkalne 31, inne zamieszkałe 1. Ludność ogółem: 208. Mężczyzn 95, kobiet 113. Ludność wyznania rzymskokatolickiego 207, ewangelickiego 1. Podało narodowość: polską 208.
W latach 1975–1998 miejscowość położona była w województwie sieradzkim.

</doc>
<doc id="401130" url="https://pl.wikipedia.org/wiki?curid=401130" title="Osowiec (województwo mazowieckie)">
Osowiec (województwo mazowieckie)

Osowiec – wieś w Polsce położona w województwie mazowieckim, w powiecie grodziskim, w gminie Żabia Wola.
Na terenie wsi Osowiec utworzono dwa sołectwa "Osowiec" i "Osowiec Parcela"
W latach 1975–1998 miejscowość położona była w województwie skierniewickim.

</doc>
<doc id="401131" url="https://pl.wikipedia.org/wiki?curid=401131" title="Osowo (województwo warmińsko-mazurskie)">
Osowo (województwo warmińsko-mazurskie)

Osowo (niem. "Ossöwen") – wieś w Polsce położona w województwie warmińsko-mazurskim, w powiecie gołdapskim, w gminie Gołdap.
W latach 1975–1998 miejscowość położona była w województwie suwalskim.
Podczas akcji germanizacyjnej nazw miejscowych i fizjograficznych (tzw. "chrzty hitlerowskie") utrwalona historycznie nazwa niemiecka "Ossöwen" została w 1938 r. zastąpiona przez administrację nazistowską sztuczną formą "Ossau".
Urodził się tu Feliks Dzikielewski – podpułkownik łączności Wojska Polskiego, „cichociemny”.

</doc>
<doc id="401132" url="https://pl.wikipedia.org/wiki?curid=401132" title="Osowo (powiat goleniowski)">
Osowo (powiat goleniowski)

Osowo – osada sołecka w Polsce położona w województwie zachodniopomorskim, w powiecie goleniowskim, w gminie Nowogard.
W latach 1975–1998 miejscowość położona była w województwie szczecińskim.
Znajdowała się tu dawniej rezydencja rodu von Dewitz, po 1945 ulokowano tu Państwowe Gospodarstwo Rolne. W rozległym parku starodrzew z pomnikami przyrody m.in. "Przyjaciele" - dwa buki zrośnięte z dębem i trzy stare dęby.

</doc>
<doc id="401133" url="https://pl.wikipedia.org/wiki?curid=401133" title="Osówek (województwo lubelskie)">
Osówek (województwo lubelskie)

Osówek – wieś w Polsce położona w województwie lubelskim, w powiecie janowskim, w gminie Potok Wielki.
W latach 1975–1998 miejscowość położona była w województwie tarnobrzeskim. Według Narodowego Spisu Powszechnego (III 2011 r.) wieś liczyła 91 mieszkańców.
W miejscowości znajduje się kaplica św. Józefa Robotnika w Osówku będąca kościołem filialnym Parafii Miłosierdzia Bożego w Brzezinach, do której przynależy miejscowa ludność katolicka.
Historia.
Miejscowość powstała w wyniku fali zasiedlania lasów potockich w XIX wieku. Istniała już w 1840 roku Kilku pierwszych osadników zamieszkało na wykarczowanych działkach. W 1865 roku były tu tylko 4 domy i 24
mieszkańców. Około 1872 roku powstała "kolonia Osówek". Daniel Lachman, właściciel dóbr Potoka D, początkowo oddał w wieczystą dzierżawę, a później sprzedał kilkaset mórg nowym osadnikom, pochodzącym z Galicji. 
Kolonia przewyższała starą cześć kilkukrotnie. W 1905 roku wieś zamieszkiwały 93 osoby, a kolonię 204. Tuż po I wojnie światowej Osówek liczył 45 domów i 274 mieszkańców.
W czasie II wojny światowej, za sprzyjanie partyzantom, Niemcy 29 września 1942 roku spacyfikowali wieś, mordując 43 jej mieszkańców. Dla upamiętnienia tego dramatu w 1967 roku postawiono pomnik.
W 1973 roku otwarto remizo-świetlicę. W latach dziewięćdziesiątych zbudowano kościół filialny. W 2007 roku dzięki staraniom Gminy Potok Wielki zostało odbudowane otoczenie obelisku upamiętniającego tamte tragiczne wydarzenia. Obecnie corocznie uczniowie Zespołu Szkół im. Jana Pawła II z Potoczka w rocznicę pacyfikacji uczestniczą w mszy świętej w intencji ofiar, przygotowują z tej okazji inscenizację, a także wspólnie z władzami Gminy Potok Wielki składają wieńce pod obeliskiem.
Części wsi.
Kierzki – część wsi, stanowiły część kolonii powstałej około 1872 roku.
Łukawica – część wsi, w 1877 roku wymieniana jako stróżówka leśna. Należała do dóbr Potoczek, będących własnością Przanowskich. W 1921 roku istniała tu leśniczówka zamieszkiwana przez 12 osób.

</doc>
<doc id="401134" url="https://pl.wikipedia.org/wiki?curid=401134" title="Osówek (powiat starogardzki)">
Osówek (powiat starogardzki)

Osówek – wieś pogranicza borowiacko-kociewskiego w Polsce położona w województwie pomorskim, w powiecie starogardzkim, w gminie Osieczna w kompleksie leśnym Borów Tucholskich. Dawna polska nazwa Ossówek.
W latach 1975–1998 miejscowość położona była w województwie gdańskim. 
Starosta świecki Jan Stanisław na Jabłonowie Jabłonowski wobec upadku przywileju od przodków, w dniu 15 maja 1698 roku po odtworzeniu utraconych dokumentów nadał przywilej na karczmę sztafetową w Osówku oraz ziemie i inne przywileje małżonkom Kazimierzowi i Jadwidze Osowickim vel Ossowickim i ich małżeńskim sukcesorom. Dokument zatwierdzony został przez króla Augusta II Mocnego 10 sierpnia 1698 roku. 
Nazwy alternatywne i zwyczajowe.
Zobacz też: Osówek

</doc>
<doc id="401135" url="https://pl.wikipedia.org/wiki?curid=401135" title="Osówka (województwo kujawsko-pomorskie)">
Osówka (województwo kujawsko-pomorskie)

Osówka – wieś w Polsce położona w województwie kujawsko-pomorskim, w powiecie toruńskim, w gminie Czernikowo.
Do 1954 roku miejscowość była siedzibą gminy Ossówka. W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 600 mieszkańców. Jest trzecią co do wielkości miejscowością gminy Czernikowo.

</doc>
<doc id="401136" url="https://pl.wikipedia.org/wiki?curid=401136" title="Osówka (województwo lubelskie)">
Osówka (województwo lubelskie)

Osówka – wieś w Polsce położona w województwie lubelskim, w powiecie lubelskim, w gminie Niemce.
W latach 1975–1998 miejscowość administracyjnie należała do ówczesnego województwa lubelskiego.
Wieś stanowi sołectwo gminy Niemce. Według Narodowego Spisu Powszechnego z roku 2011 wieś liczyła 230 mieszkańców.
W grudniu 2018 roku na terenie miejscowości została utworzona Gminna Strzelnica Osówka na terenie wyrobiska po dawnej kopalni odkrywkowej piasku.
Zabudowania Osówki są skupione głównie przy drodze powiatowej łączącej Leśce z Krasieninem, a także na zachód od wsi Kawka przy drodze wojewódzkiej nr 809 (Kolonia Kawka Druga) i asfaltowej drodze gminnej zaczynającej się przy wymienionej wcześniej trasie, gdzie dalej przez gruntowe drogi można dojechać do Lesiec, Zofianu oraz miejscowej strzelnicy. 

</doc>
<doc id="401137" url="https://pl.wikipedia.org/wiki?curid=401137" title="Osówka (województwo świętokrzyskie)">
Osówka (województwo świętokrzyskie)

Osówka – wieś w Polsce położona w województwie świętokrzyskim, w powiecie staszowskim, w gminie Szydłów.
W latach 1975–1998 miejscowość położona była w województwie kieleckim.
Przez miejscowość przebiega droga wojewódzka nr 756.
Współczesne części wsi.
Poniżej w tabeli 1 integralne części wsi Osówka (0274909) z aktualnie przypisanym im numerem SIMC (zgodnym z Systemem Identyfikatorów i Nazw Miejscowości) z katalogu TERYT (Krajowego Rejestru Urzędowego Podziału Terytorialnego Kraju).
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Osówki zawarty w tabeli 2.

</doc>
<doc id="401138" url="https://pl.wikipedia.org/wiki?curid=401138" title="Osówka (województwo wielkopolskie)">
Osówka (województwo wielkopolskie)

Osówka – wieś krajeńska w Polsce położona w województwie wielkopolskim, w powiecie złotowskim, w gminie Tarnówka.
W latach 1975–1998 miejscowość położona była w województwie pilskim.
Wieś usytuowana nieopodal doliny Gwdy. Pierwsza wzmianka o miejscowości pochodzi z roku 1579. W 1661 roku dziedzic na Krajnie Andrzej Karol Grudziński osadził tu kolonistów niemieckich. Po 1945 roku osadzeni zostają Polacy. Obecnie jest to wieś rolnicza. Kiedyś z Rolniczą Spółdzielnią Produkcyjną, która zakończyła już działalność. Znajduje się tutaj niewielki kościół z 1798 roku (przebudowany w 2013 roku), o budowie szachulcowej, z wieżą wciągnięta w nawę, przykrytą barokowym chełmem. Zabytkowe wyposażenie wnętrza stanowią: ołtarz rokokowy, ambona neoklasycystyczna. Na terenie kościoła znajduje się wolno stojąca dzwonnica z dzwonem z 1728 roku.

</doc>
<doc id="401139" url="https://pl.wikipedia.org/wiki?curid=401139" title="Ossa (województwo mazowieckie)">
Ossa (województwo mazowieckie)

Ossa – wieś w Polsce położona w województwie mazowieckim, w powiecie przysuskim, w gminie Odrzywół.
Do 1954 roku istniała gmina Ossa. W latach 1975–1998 miejscowość położona była w województwie radomskim.
Wierni kościoła rzymskokatolickiego należą do parafii św. Jadwigi w Odrzywole.

</doc>
<doc id="401140" url="https://pl.wikipedia.org/wiki?curid=401140" title="Ossolin (województwo mazowieckie)">
Ossolin (województwo mazowieckie)

Ossolin – wieś w Polsce położona w województwie mazowieckim, w powiecie węgrowskim, w gminie Liw.
Wierni Kościoła rzymskokatolickiego należą do parafii Podwyższenia Krzyża Świętego w Wyszkowie.
Wieś założono w XVIII wieku. Była ona folwarkiem majątku Wyszków należącego do rodziny Ossolińskich. 
W latach 1975–1998 miejscowość położona była w województwie siedleckim.

</doc>
<doc id="401141" url="https://pl.wikipedia.org/wiki?curid=401141" title="Ossolin (województwo podlaskie)">
Ossolin (województwo podlaskie)

Ossolin – wieś w Polsce położona w województwie podlaskim, w powiecie siemiatyckim, w gminie Siemiatycze.
Wieś założono w XVIII wieku. Była ona folwarkiem majątku Baciki należącego do rodziny Ossolińskich.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Parafia św. Andrzeja Boboli w Siemiatyczach.

</doc>
<doc id="401143" url="https://pl.wikipedia.org/wiki?curid=401143" title="Ossówka (województwo kujawsko-pomorskie)">
Ossówka (województwo kujawsko-pomorskie)

Ossówka – wieś w Polsce położona w województwie kujawsko-pomorskim, w powiecie aleksandrowskim, w gminie Koneck.
Podział administracyjny.
W latach 1975–1998 miejscowość położona była w województwie włocławskim. Wieś sołecka – zobacz jednostki pomocnicze gminy Koneck w BIP.
Demografia.
W roku 1885 miała 53 mieszkańców. W roku 2009 było ich 85. Według Narodowego Spisu Powszechnego (III 2011 r.) liczyła 79 mieszkańców. Jest jedną z 3 najmniejszych miejscowości gminy Koneck (ludność żadnej z nich nie przekracza 80 osób).
Historia.
W wieku XIX obecna wieś Osówka opisana była jako folwark w ówczesnym powiecie nieszawskim, gminie i parafii Straszewo. W roku 1885 miała 53 mieszkańców, 240 mórg (około 134,4 ha) ziemi dworskiej i 9 mórg (około 5 ha) włościańskich.

</doc>
<doc id="401144" url="https://pl.wikipedia.org/wiki?curid=401144" title="Ossówka (wieś w województwie lubelskim)">
Ossówka (wieś w województwie lubelskim)

Ossówka – wieś w Polsce położona w województwie lubelskim, w powiecie bialskim, w gminie Leśna Podlaska.
Wierni Kościoła rzymskokatolickiego należą do parafii Zwiastowania Najświętszej Marii Panny w Hrudzie.
W latach 1975–1998 miejscowość położona była w województwie bialskopodlaskim.

</doc>
<doc id="401145" url="https://pl.wikipedia.org/wiki?curid=401145" title="Ostaszewo (województwo mazowieckie)">
Ostaszewo (województwo mazowieckie)

Ostaszewo – wieś w Polsce położona w województwie mazowieckim, w powiecie ciechanowskim, w gminie Sońsk.
We wsi znajduje się szkoła podstawowa. To miejscowość, w której większą część terenów zajmują użytki rolne.
Ostaszewo graniczy z miejscowościami: Wola Ostaszewska, Marusy, Garnowo Duże i Stare Garnowo
W latach 1975–1998 miejscowość położona była w województwie ciechanowskim.

</doc>
<doc id="401146" url="https://pl.wikipedia.org/wiki?curid=401146" title="Ostaszewo (województwo pomorskie)">
Ostaszewo (województwo pomorskie)

Ostaszewo (do 1945 niem. "Schöneberg", pol. "Szymbark", po 1945 krótko "Szymbork") – wieś w Polsce położona w województwie pomorskim, w powiecie nowodworskim, w gminie Ostaszewo na obszarze Żuław Wiślanych w odległości 1 km od Wisły. Wieś znajduje się na nieczynnym szlaku Żuławskiej Kolei Dojazdowej.
Wieś królewska położona była w II połowie XVI wieku w województwie malborskim. W latach 1975–1998 miejscowość położona była w województwie elbląskim.
Miejscowość jest siedzibą gminy Ostaszewo i parafii rzymskokatolickiej.
Historia.
Przed XIV w. teren późniejszej wsi Ostaszewo stanowił zamieszkałą wyspę, ujętą wodami Wisły. W wyniku podjętych przez zakon krzyżacki prac melioracyjnych i budowy wałów, około 1330 r. została tu założona wieś lokacyjna. Osada ta otrzymała w 1333 r. przywilej lokacyjny na prawie chełmińskim, z rąk wielkiego komtura zakonu krzyżackiego Konrada Kesselhuta. Obszar wsi posiadał powierzchnię 60 włók (1 włóka chełmińska = 16,8 ha), z których cztery wolne włóki (czyli takie, które zostały zwolnione z obowiązku płacenia daniny na rzecz pana feudalnego) przeznaczone zostały na utrzymanie proboszcza, zaś sześć wolnych włók nadano zasadźcom. Pozostałe 50 włók podzielono pomiędzy 25 chłopów, którzy przez pierwszych 5 lat zwolnieni byli z obowiązku płacenia daniny. później każdy chłop miał przekazywać z każdej włóki 1½ chełmińskiego grosza oraz dwie kury jako czynsz na rzecz zakonu krzyżackiego. Ponadto z każdej włóki ziemi jej posiadacz musiał w ciągu roku odpracować 6 dni przy budowie zamku w Malborku. W przywileju lokacyjnym znalazła się też wzmianka o tym, iż już wtedy we wsi znajdował się kościół. Przekaz źródłowy z 1409 r. i informuje, iż wielki mistrz Ulrich von Jungingen przekazał dochody z tytułu prawa patronatu nad kościołem parafialnym w Ostaszewie na rzecz szpitala św. Elżbiety w Gdańsku, co zostało w 1411 r. potwierdzone przez biskupa. Na portalu wieży znajdowała się inskrypcja dotycząca przerwania wałów i wielkiej powodzi, jaka miała miejsce w 1526 r. Od połowy XVI w. we wsi istniała także gmina ewangelicka. Brak jednak pewnych informacji o tym, czy wykorzystywała ona przejściowo kościół, czy też nabożeństwa sprawowano jedynie w prywatnych domach. Od XVII gotycki kościół służył wyłącznie katolikom.
Zabytki.
Według rejestru zabytków NID na listę zabytków wpisane są:
Zachowane ruiny gotyckiego kościoła z końca XIV – połowy XV wieku zniszczonego w 1945 roku. Najstarszą częścią założenia jest prezbiterium z około 1390-1405 roku. Następnie, po około 1405 roku, wybudowano dolną część wieży. Dalsze prace budowlane prowadzono do około 1450 roku. Z akt wizytacji przeprowadzonej w 1698 r. wynika, że krótko przedtem wieża została odnowiona z inicjatywy proboszcza Isbanta. W 1785 r. dach wieży otrzymał nowe pokrycie gontem, zastąpione w 1857 r. łupkiem. W 1846 dach korpusu przekryto dachówką holenderką po usunięciu istniejącego dotąd pokrycia dachówką mnich-mniszka. W 1859 r. szczyt wschodni połączono z więźbą za pomocą ankrów. W latach 1866-1867 przeprowadzono prace restauratorskie, m.in. odnowiono maswerki i partię cokołową murów, jak też wyburzono południową kruchtę zastępując ją nowym budynkiem. Kolejne prace restauratorskie przeprowadzono w 1910 r. przy szczycie wschodnim. Przy tej okazji odtworzono tynkowe blendy i opaski z malowaną dekoracją maswerkową. W dniu 4 kwietnia 1945 kościół został spalony z rozkazu niemieckiego oficera SS, który wraz ze swoją jednostką miał bronić okolic Ostaszewa przed Armią Czerwoną.
Ponadto we wsi znajdują się:

</doc>
<doc id="401147" url="https://pl.wikipedia.org/wiki?curid=401147" title="Ostaszewo (województwo warmińsko-mazurskie)">
Ostaszewo (województwo warmińsko-mazurskie)

Ostaszewo – wieś w Polsce, położona w województwie warmińsko-mazurskim, w powiecie nowomiejskim, w gminie Grodziczno.
W latach 1975–1998 miejscowość położona była w województwie toruńskim. Wieś częściowo położona nad Jeziorem Hartowieckim.

</doc>
<doc id="401148" url="https://pl.wikipedia.org/wiki?curid=401148" title="Ostoja (województwo łódzkie)">
Ostoja (województwo łódzkie)

Ostoja – wieś w Polsce położona w województwie łódzkim, w powiecie bełchatowskim, w gminie Zelów.
W latach 1975–1998 miejscowość położona była w województwie piotrkowskim.

</doc>
<doc id="401149" url="https://pl.wikipedia.org/wiki?curid=401149" title="Ostoje (województwo mazowieckie)">
Ostoje (województwo mazowieckie)

Ostoje – wieś w Polsce położona nad Liwcem w województwie mazowieckim, w powiecie siedleckim, w gminie Mordy. Sołectwo obejmuje sąsiednie wsie Pióry-Pytki i Ostoje.
Wieś szlachecka położona była w drugiej połowie XVI wieku w ziemi łukowskiej województwa lubelskiego. W latach 1975–1998 miejscowość położona była w województwie siedleckim.
Wierni Kościoła rzymskokatolickiego należą do parafii Nawiedzenia Najświętszej Maryi Panny w Bejdach lub do parafii św. Jana Chrzciciela w Radzikowie Wielkim.

</doc>
<doc id="401150" url="https://pl.wikipedia.org/wiki?curid=401150" title="Ostoje (województwo wielkopolskie)">
Ostoje (województwo wielkopolskie)

Ostoje – wieś w Polsce położona w województwie wielkopolskim, w powiecie rawickim, w gminie Jutrosin.
W okresie Wielkiego Księstwa Poznańskiego (1815-1848) miejscowość wzmiankowana jako Ostoja należała do wsi większych w ówczesnym pruskim powiecie Kröben (krobskim) w rejencji poznańskiej. Ostoja należała do okręgu jutroszyńskiego tego powiatu i stanowiła część majątku Szkaradowo, którego właścicielem był wówczas (1846) Garczyński. Według spisu urzędowego z 1837 roku wieś liczyła 221 mieszkańców, którzy zamieszkiwali 32 dymy (domostwa).
W latach 1975–1998 miejscowość położona była w województwie leszczyńskim.
Zobacz też: Ostoje

</doc>
<doc id="401151" url="https://pl.wikipedia.org/wiki?curid=401151" title="Ostre Bardo (województwo warmińsko-mazurskie)">
Ostre Bardo (województwo warmińsko-mazurskie)

Ostre Bardo (niem. "Klingenberg") – wieś w Polsce położona w województwie warmińsko-mazurskim, w powiecie bartoszyckim, w gminie Sępopol. W latach 1975–1998 miejscowość położona była w województwie olsztyńskim.
Wieś, zamieszkana przez ludność pochodzenia ukraińskiego, położona przy samej granicy z Rosją (Obwód kaliningradzki). W Ostrym Bardzie organizowana jest impreza o religijno-kulturalnym charakterze pt. „Wiejski Piec”.
Historia.
Miejscowość powstała w XV lub XVI wieku jako majątek szlachecki oraz wieś szlachecka. Kościół wybudowano w XVI wieku. W okresie reformacji kościół był w posiadaniu ewangelików (do 1945 r.). Szkoła powstała przy kościele, w 1737 r. poddano ją nadzorowi państwowemu. W 1838 r. kościół wyremontowano. W 1889 r. majątek ziemski obejmował 420 ha. W 1935 r. w tutejszej szkole, zatrudniającej dwóch nauczycieli, uczyło się 90 uczniów. W 1939 r. we wsi mieszkało 336 osób.
W 1945 r. kościół przejęli w użytkowanie katolicy. Był to kościół filialny. W 1947 roku wieś zasiedlono Ukraińcami w ramach przymusowej Akcji Wisła. W okolicach Sępopola osiedlono w tym czasie około dwustu ukraińskich rodzin. w 1957 roku w tutejszym kościele zaczęto odprawiać msze w obrządku greckokatolickim. 17 października 1958 roku greckokatolicką placówkę duszpasterską w Ostrym Bardzie oficjalnie ustanowił ks. Prymas Stefan Wyszyński. Pierwszym duszpasterzem został o. Bazyli Oszczypko (w 1957 roku powrócił z zesłania na Syberię).
W 1983 r. we wsi było 15 domów z 124 mieszkańcami. We wsi były w tym czasie 34 indywidualne gospodarstwa rolne, obejmujące łącznie areał 409 ha. W gospodarstwach tych hodowano łącznie 303 sztuki bydła (w tym 140 krów mlecznych), 158 sztuk trzody chlewnej, 29 koni i 34 owce. W tym czasie we wsi była świetlica, sala kinowa na 70 miejsc oraz punkt biblioteczny, a ulice miały elektryczne oświetlenie.
12 listopada 1991 roku parafia rzymskokatolicka św. Michała Archanioła w Sępopolu przekazała na własność budynek świątyni wraz z placem parafii greckokatolickiej. Od 2001 roku proboszczem jest ks. Julian Krawiecki. W 2003 roku w kościele wymieniono dach. W latach 2005/2006 postawiono nowy ikonostas autorstwa Grzegorza Pielecha.
Ludzie związaniu z miejscowością.
W Ostrym Bardzie urodził się Miron Sycz, poseł PO na Sejm VI i VII kadencji.

</doc>
<doc id="401152" url="https://pl.wikipedia.org/wiki?curid=401152" title="Ostre Bardo (województwo zachodniopomorskie)">
Ostre Bardo (województwo zachodniopomorskie)

Ostre Bardo (do 1945 r. niem. "Wusterbarth") – wieś w Polsce położona w województwie zachodniopomorskim, w powiecie świdwińskim, w gminie Połczyn-Zdrój. W 2011 roku liczba mieszkańców we wsi Ostre Bardo wynosiła 277. 
Pozostałości średniowiecznego zamku w postaci wieży mieszkalnej i widocznego w środku wsi wyniosłego nasypu. Zamek był zbudowany na potrzeby rodu von Wolde, który w wyniku nadań przybył na Pomorze z Rugii około 1332 r.
Pierwsza wzmianka o wsi pochodzi z XIV wieku jako własność rodu Wolde. Ród Wolde ufundował we wsi niewielki ryglowy kościół wzniesiony w latach 1693–1694. Wewnątrz zachowało się wyposażenie fundacji Baltzera Heinrich Christoffa Wolde i jego żony Mari Agnis Von Kleist. We wnętrzu świątyni do dziś można podziwiać ambonę z roku 1697 i ołtarz z początku XVIII wieku. Najciekawszym elementem wystroju są interesujące z bogatą snycerką empory tuż za ołtarzem głównym. W roku 1863 do kościoła dobudowano wieże. Kościół w Ostrym Bardzie jest kościołem parafialnym pw. św. Katarzyny.

</doc>
<doc id="401153" url="https://pl.wikipedia.org/wiki?curid=401153" title="Ostrołęka (województwo świętokrzyskie)">
Ostrołęka (województwo świętokrzyskie)

Ostrołęka – wieś w Polsce położona w województwie świętokrzyskim, w powiecie sandomierskim, w gminie Samborzec.
W latach 1975–1998 miejscowość położona była w województwie tarnobrzeskim.
Miejscowa ludność katolicka przynależy do Parafii św. Jana Chrzciciela w Skotnikach.
Przez wieś przechodzi zielony szlak rowerowy z Sandomierza do Ujazdu.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Ostrołęki zawarty w tabeli 1.
Zobacz też.
Ostrołęka 

</doc>
<doc id="401154" url="https://pl.wikipedia.org/wiki?curid=401154" title="Pojezierze Ełckie">
Pojezierze Ełckie

Pojezierze Ełckie (842.86, niem. "Lycker Seengebiet") – część składowa Pojezierza Mazurskiego. Ma powierzchnię około 2630 km². Na północy sąsiaduje z Krainą Węgorapy, na północnym wschodzie ze Wzgórzami Szeskimi i Pojezierzem Zachodniosuwalskim (Wyniesieniem Oleckim), na wschodzie z Równiną Augustowską (Pagórkami Augustowskimi), na południu z Kotliną Biebrzańską i Wysoczyzną Kolneńską, na zachodzie z Równiną Mazurską (Obniżeniem Piskim i Równiną Bemowską) i Krainą Wielkich Jezior Mazurskich (Pojezierzem Orzyskim i Wyniesieniem Pozezdrzańsko-Kożuchowskim). Główne miejscowości regionu to Ełk i Olecko (na granicy z Pojezierzem Zachodniosuwalskim), a także Biała Piska i Rajgród. Większość obszaru leży w granicach powiatu ełckiego, część oleckiego, a fragmenty również augustowskiego, grajewskiego, piskiego, giżyckiego, węgorzewskiego i gołdapskiego.
Południowa granica mezoregionu jest jednocześnie granicą Pojezierza Mazurskiego i w ogóle pasu polskich pojezierzy i obszaru młodoglacjalnego wyznaczonego przez zasięg zlodowacenia północnopolskiego. Wschodnia zaś jest granicą między Pojezierzem Mazurskim w ścisłym znaczeniu a Pojezierzem Litewskim (zwanym w polskich granicach Suwalskim). Granice te w przybliżeniu odpowiadają historycznym granicom Prus, Mazowsza i Suwalszczyzny, a obecnie województw warmińsko-mazurskiego i podlaskiego.
Pojezierze Ełckie dzielone jest na siedem mikroregionów::
Północna i centralna część Pojezierza Ełckiego włączana jest do tzw. Mazur Garbatych. Jest to obszar pagórkowaty z kilkoma dużymi jeziorami i kompleksami leśnymi. Największe jeziora mezoregionu to Łaśmiady, Łaźno, Jezioro Rajgrodzkie, Selmęt Wielki. Przez centrum obszaru przepływa z północnego zachodu na południowy wschód Ełk, a mniej więcej równolegle do niego Wissa i Lega. Wpadają one do Biebrzy na południowy wschód od pojezierza. Na terenie mezoregionu wyznaczono trzy obszar mające znaczenie dla Wspólnoty: Ostoja Borecka (PLH280016), Murawy na Pojezierzu Ełckim (PLH280041) i Jezioro Woszczelskie (PLH280034) oraz obszar specjalnej ochrony ptaków Puszcza Borecka (PLB280006). Poza tym znajduje się tam kilka rezerwatów przyrody (Ostoja Bobrów Bartosze, Borki, Lipowy Jar, Mazury, Piłackie Wzgórza) i obszarów chronionego krajobrazu (Pojezierze Ełckie, Jeziora Rajgrodzkie, Pojezierze Rajgrodzkie, Puszczy Boreckiej, Jezior Oleckich, Doliny Legi, Wzgórz Dybowskich oraz fragmenty innych OChK).

</doc>
<doc id="401155" url="https://pl.wikipedia.org/wiki?curid=401155" title="Ostroróg (województwo zachodniopomorskie)">
Ostroróg (województwo zachodniopomorskie)

Ostroróg (niem. "Scharpenort") – wieś sołecka w Polsce położona w województwie zachodniopomorskim, w powiecie drawskim, w gminie Czaplinek. 
Wieś królewska Szarpenort starostwa drahimskiego, pod koniec XVI wieku leżała w powiecie wałeckim województwa poznańskiego. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 71 mieszkańców.
Geografia.
Wieś leży ok. 13 km na wschód od Czaplinka, nad jeziorem Niewlino.

</doc>
<doc id="401156" url="https://pl.wikipedia.org/wiki?curid=401156" title="Ostrowąsy (województwo dolnośląskie)">
Ostrowąsy (województwo dolnośląskie)

Ostrowąsy (niem. "Wiesenthal") – wieś w Polsce położona w województwie dolnośląskim, w powiecie milickim, w gminie Milicz.
Podział administracyjny.
W latach 1975–1998 miejscowość położona była w województwie wrocławskim.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w formie "Wodnicowo". W historii miejscowość nazywała się również "Wodnicowe" oraz "Wiesenthal".

</doc>
<doc id="401157" url="https://pl.wikipedia.org/wiki?curid=401157" title="Ostrowąsy (województwo zachodniopomorskie)">
Ostrowąsy (województwo zachodniopomorskie)

Ostrowąsy (niem. "Wusterhanse") – wieś w Polsce położona w województwie zachodniopomorskim, w powiecie szczecineckim, w gminie Barwice, nad strugą Gęsią.
Była to wieś lenna rodu von Zastrow, pozostawała w ich władaniu od średniowiecza aż po 2 połowę XIX w. Po nich wieś była własnością rodziny von Heydebreck. Za ich czasów powstała większość budynków gospodarczych. 1,5 km na zachód od wsi Gardzka Góra porośnięta starym lasem, znajduje się tu grodzisko wyżynne pierścieniowate z X-XII w. z cmentarzyskiem.
Zabytki.
 
Zobacz też.
Ostrowąsy

</doc>
<doc id="401158" url="https://pl.wikipedia.org/wiki?curid=401158" title="Ostrowiec (wieś w województwie lubuskim)">
Ostrowiec (wieś w województwie lubuskim)

Ostrowiec () – wieś w Polsce położona w województwie lubuskim, w powiecie strzelecko-drezdeneckim, w gminie Dobiegniew.
W latach 1975–1998 miejscowość położona była w województwie gorzowskim.

</doc>
<doc id="401159" url="https://pl.wikipedia.org/wiki?curid=401159" title="Ostrowiec (województwo łódzkie)">
Ostrowiec (województwo łódzkie)

Ostrowiec – wieś w Polsce położona w województwie łódzkim, w powiecie łowickim, w gminie Kocierzew Południowy.
W latach 1975–1998 miejscowość położona była w województwie skierniewickim.

</doc>
<doc id="401160" url="https://pl.wikipedia.org/wiki?curid=401160" title="Ostrowik (województwo podlaskie)">
Ostrowik (województwo podlaskie)

Ostrowik – wieś w Polsce położona w województwie podlaskim, w powiecie grajewskim, w gminie Radziłów.
W latach 1975–1998 miejscowość położona była w województwie łomżyńskim.
Wierni kościoła rzymskokatolickiego należą do parafii św. Anny w Radziłowie.

</doc>
<doc id="401162" url="https://pl.wikipedia.org/wiki?curid=401162" title="Ostrowsko (województwo łódzkie)">
Ostrowsko (województwo łódzkie)

Ostrowsko – wieś w Polsce położona w województwie łódzkim, w powiecie poddębickim, w gminie Uniejów, nad Wartą.
Położenie.
Ostrowsko położone jest w odległości około dwóch kilometrów od miasteczka Uniejów. Leży pomiędzy Uniejowem a Kuczkami. Wieś ma długość około półtora kilometra.
Historia.
Historia Ostrowska nie jest do końca znana. Pierwsze wzmianki pochodzą z pierwszej połowy XIII wieku. Wiadomo, że wieś została spalona w 1331 roku podczas najazdu krzyżackiego. Od XVII wieku istniał młyn, położony między obecnymi gospodarstwami rodziny Olczyków i Grabarczyków.
W latach 1975–1998 miejscowość położona była w województwie konińskim.
Prom.
We wsi funkcjonuje prom na Warcie o nazwie "Feliks". Według danych na tablicy informacyjnej ma on wyporność 10 ton i mieści jednorazowo 12 osób. Dzięki niemu rolnicy mogą łatwiej dojechać na własne ziemie po drugiej stronie Warty, w kierunku Wieścic.
Turystyka.
Wieś organizuje "Piknik sołtysów" – coroczną imprezę plenerową w dniu 15 sierpnia. Dwa razy w Ostrowsku odbył się "Turniej Wsi" – zawody między sąsiednimi wioskami.

</doc>
<doc id="401164" url="https://pl.wikipedia.org/wiki?curid=401164" title="Ostrowsko (województwo małopolskie)">
Ostrowsko (województwo małopolskie)

Ostrowsko – wieś w Polsce, położona w województwie małopolskim, w powiecie nowotarskim, w gminie Nowy Targ, na Podhalu, u podnóża Gorców.
Wieś królewska, położona w drugiej połowie XVI wieku w powiecie sądeckim województwa krakowskiego, należała do tenuty czorsztyńskiej. W latach 1975–1998 miejscowość położona była w województwie nowosądeckim.
Ostrowsko to niewielka wieś położona przy drodze wojewódzkiej nr 969 z Nowego Targu do Krościenka, na prawym brzegu Dunajca (kilka osiedli na lewym brzegu). Należy do regionu geograficznego Kotlina Nowotarska.
Nazwa wymieniana była już na początku XII wieku w roku 1251 (jako rzeka i polana). W 1260 powstała parafia św. Michała Archanioła. Nazwa wsi pojawia się na przełomie XIV i XV wieku, początkowo jako "włość rycerska" a w XVIII wieku jako "włość ostrowska" z własnym starostą.
21 lutego 1947 r. funkcjonariusze Urzędu Bezpieczeństwa i Korpusu Bezpieczeństwa Wewnętrznego otoczyli w jednej z zagród w Ostrowsku oddział Józefa Kurasia „Ognia”, który działał tu od kwietnia 1945. Po zaciętej walce i próbie wyrwania się z okrążenia Józef Kuraś postrzelił się śmiertelnie. 
W 2017 r. szkoła podstawowa w Ostrowsku otrzymała imię prof. Andrzeja Waksmundzkiego.

</doc>
<doc id="401165" url="https://pl.wikipedia.org/wiki?curid=401165" title="Ostrowy (województwo łódzkie)">
Ostrowy (województwo łódzkie)

Ostrowy – wieś w Polsce położona w województwie łódzkim, w powiecie kutnowskim, w gminie Nowe Ostrowy. Gmina jest położona 15 km od węzła kolejowego w Kutnie na szlaku Łódź – Toruń – Gdańsk. Gmina rolnicza znana od połowy XIX w. z cukrowni, do niedawna jednej z większych w tym regionie kraju. Przez gminę płynie rzeka Ochnia.
Do 1953 roku miejscowość była siedzibą gminy Błonie a w latach 1953–1954 gminy Ostrowy. W latach 1975–1998 miejscowość położona była w województwie płockim.
12 maja 1984 arcybiskup warszawski kardynał Józef Glemp erygował w Ostrowach rzymskokatolicką parafię Matki Bożej Częstochowskiej.
Historia.
Teren, który obecnie znajduje się w granicach gminy Nowe Ostrowy był zasiedlony od najdawniejszych czasów. Świadczy o tym kilkadziesiąt stanowisk archeologicznych pochodzących z różnych okresów. Najstarsze stanowiska pochodzą z epoki starożytnej. Jest ich około 30, z czego połowa pochodzi z epoki kamienia. Te najstarsze stanowiska występują na terenie wsi Imielno, Grodno, Grochów, Imielinek, Miksztal, Niechcianów, Wołodrza, Wola Pierowa i Kołomia. Ze stanowisk pochodzą wióry, odłupki, okruch i rdzenie krzemienne oraz fragmenty ceramiki. Znacznie mniej stanowisk pochodzi z epoki brązu. Jest ich tylko kilka. Znajdujące się w Misztalu, Niechciałowie i Wołodrzy stanowiska należą do kultury trzcinieckiej zaś występujące w Grodnie oraz również w Misztalu do kultury łużyckiej. Jedno ze stanowisk w Grodnie stanowi prawdopodobnie ślad cmentarzyska. Z okresu Halszttatu pochodzi jeszcze mniej stanowisk bo zaledwie 5. Występują w Niechcianowie, Grodnie, Nowych Ostrowach i Grochowie.
W 1906 roku na terenie Ostrowów zawiązała się społeczność mariawicka, ściśle związana z duszpasterską działalnością o. Jana Marii Michała Kowalskiego (w latach 1905-1906 proboszcza w Starej Sobótce) i o. Czesława Marii Polikarpa Kahla, który był wikariuszem w Krośniewicach. Mariawici związani byli z prężnym ośrodkiem w Nowej Sobótce, w późniejszych latach w nieodległym Kajewie wybudowali własny kościół i ochronkę dla dzieci. W Ostrowach mieściła się fila krośniewickiej parafii mariawitów i kaplica domowa, obsługiwana przez duchownych z Kajewa i Nowej Sobótki. Kalendarz Maryawicki z 1909 roku podaje, że w obszarze rzymskokatolickiej parafii Krośniewice mariawici w liczbie 600 osób mieszkają po wioskach: Krzewie, Kajew, Ostrowy, Nowa Wieś, w folwarku Błonie i w samym miasteczku Krośniewice. W sąsiednich parafiach także mieszkali wyznawcy mariawityzmu: 13 w Imielnie,12 w Dzierzbicach a także w Łaniętach. W roku 1916 do kaplicy domowej w Ostrowach uczęszczało 115 wiernych. W kaplicy na stałe przechowywano Przenajświętszy Sakrament i odprawiano Msze Święte. Mariawici z parafii krośniewickiej chowani byli na cmentarzu grzebalnym w Nowej Sobótce i przymierzali się do utworzenia własnego cmentarza w Kajewie. Ostatnia mariawitka z gminy Ostrowy, z miejscowości Bzówki została pochowana w 2005 roku.
Urodziła się tu Janina Siwkowska – polska poetka i prozaik.
Przyroda.
W południowej części gminy występują kompleksy leśne, w których obszary cenne przyrodniczo objęte są ochroną prawną Do obszarów i obiektów chronionych należą: rezerwaty przyrody, pomniki przyrody, lasy ochronne i park wiejski. Rezerwaty przyrody - jest ich na terenie gminy 4, są to: Rezerwat „Ostrowy” – rezerwat leśny o powierzchni 14,37ha częściowy, utworzony w 1969 r., chroniący fragmenty wielogatunkowego lasu liściastego o charakterze naturalnym. Znajduje się w zarządzie Nadleśnictwo Kutno. Celem ochrony jest zachowanie ze względów naukowych i krajobrazowych fragmentu wielogatunkowego lasu liściastego o charakterze naturalnym. Warstwę drzew tworzą: brzoza brodawkowata, lipa drobnolistna, grab pospolity, dąb szypułkowy i leszczyna o pokryciu 20-40% powierzchni. W runie występuje wiele gatunków roślin zielnych i mchów. Najliczniej występujące to pokrzywa zwyczajna, podgorycznik, gajowce, konwalia majowa.

</doc>
<doc id="401166" url="https://pl.wikipedia.org/wiki?curid=401166" title="Ostrowy (powiat szczycieński)">
Ostrowy (powiat szczycieński)

Ostrowy (niem. "Alt Werder") – wieś w Polsce położona w województwie warmińsko-mazurskim, w powiecie szczycieńskim, w gminie Wielbark.
W latach 1975–1998 miejscowość położona była w województwie olsztyńskim.
Zobacz też: Ostrowy, Ostrowy Baranowskie, Ostrowy Tuszowskie, Ostrowy nad Okszą 

</doc>
<doc id="401167" url="https://pl.wikipedia.org/wiki?curid=401167" title="Ostrówek (powiat inowrocławski)">
Ostrówek (powiat inowrocławski)

Ostrówek – wieś w Polsce, położona w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
W latach 1975–1998 miejscowość położona była w województwie bydgoskim, nad jeziorem Gopło.
Demografia.
Według Narodowego Spisu Powszechnego (III 2011 r.) wieś liczyła 102 mieszkańców. Jest 40. co do wielkości miejscowością gminy Kruszwica.
Zabytki.
Według rejestru zabytków NID na listę zabytków wpisany jest zespół dworski z 2 poł. XIX w., nr rej.: 92/A z 18.12.1981:
Współczesność.
W styczniu roku 2011 w wyniku gwałtownych roztopów wystąpiły z brzegów wody jeziora Gopło. W ten sposób dotychczasowy półwysep, na którym leży Ostrówek, przekształcił się w wyspę, a jego mieszkańcy zostali odcięci od lądu. Na pomoc skierowano żołnierzy. 
Na trasie Ostrówek-Złotowo pływa prom linowy "Ostrówek II" o nośności 30 t, czynny w godz. 5.30-21.00 (transport jest bezpłatny i odbywa się w trybie ciągłym). Jest to jedna z 2 w Polsce śródlądowych przepraw przez jezioro. W 2013 r. prom był remontowany ze względu na niezadowalający stan techniczny. 
We wsi działa OSP (Ochotnicza Straż Pożarna) dysponująca remizą strażacką.

</doc>
<doc id="401168" url="https://pl.wikipedia.org/wiki?curid=401168" title="Ostrówek (powiat mielecki)">
Ostrówek (powiat mielecki)

Ostrówek – wieś w Polsce położona w województwie podkarpackim, w powiecie mieleckim, w gminie Gawłuszowice}.
W latach 1975–1998 miejscowość położona była w województwie rzeszowskim.
Wieś położona w dorzeczach Wisły, Wisłoki i Brnia. Głównym zajęciem jej mieszkańców jest rolnictwo. We wsi znajduje się oddział szkolny Szkoły Podstawowej w Gawłuszowicach.

</doc>
<doc id="401169" url="https://pl.wikipedia.org/wiki?curid=401169" title="Ostrówiec (województwo mazowieckie)">
Ostrówiec (województwo mazowieckie)

Ostrówiec – wieś w Polsce położona w województwie mazowieckim, w powiecie otwockim, w gminie Karczew. Leży na terenie mikroregionu etnograficznego Urzecze.
Wieś szlachecka "Ostrowiec" położona była w drugiej połowie XVI wieku w powiecie czerskim ziemi czerskiej województwa mazowieckiego. W latach 1952–1957 miejscowość była siedzibą gminy Ostrowiec zamienionej w dzielnicę Ostrowiec, a w latach 1958–1972 gromady Ostrówiec. W latach 1975–1998 miejscowość położona była w województwie warszawskim.

</doc>
<doc id="401170" url="https://pl.wikipedia.org/wiki?curid=401170" title="Ostrówki (województwo lubelskie)">
Ostrówki (województwo lubelskie)

Ostrówki – wieś w Polsce położona w województwie lubelskim, w powiecie radzyńskim, w gminie Wohyń.
W latach 1975–1998 miejscowość położona była w województwie bialskopodlaskim.
We wsi zabytkowy drewniany kościół rzymskokatolicki z 1743 r, siedziba parafii św. Stanisława.
Wieś stanowi sołectwo gminy Wohyń.
Historia.
Wieś wymieniona w roku 1546 przy okazji opisu przebiegu granic dóbr Bartłomieja Kazanowskiego właściciela Siedlanowa w kontekście przebiegu granic Korony Królestwa Polskiego i Wielkiego Księstwa Litewskiego. Ostrówki leżały wówczas po stronie Litewskiej.

</doc>
<doc id="401171" url="https://pl.wikipedia.org/wiki?curid=401171" title="Ostrówki (województwo łódzkie)">
Ostrówki (województwo łódzkie)

Ostrówki – wieś w Polsce położona w województwie łódzkim, w powiecie kutnowskim, w gminie Dąbrowice.
Wieś królewska w starostwie przedeckim w powiecie łęczyckim województwa łęczyckiego w końcu XVI wieku. W latach 1975–1998 miejscowość administracyjnie należała do województwa płockiego.

</doc>
<doc id="401172" url="https://pl.wikipedia.org/wiki?curid=401172" title="Ostrówki (województwo podlaskie)">
Ostrówki (województwo podlaskie)

Ostrówki (białorus. Астроўкі) – wieś w Polsce położona w województwie podlaskim, w powiecie białostockim, w gminie Zabłudów.
W latach 1975–1998 miejscowość położona była w województwie białostockim.
W Ostrówkach występuje gwara języka białoruskiego bardzo zbliżona do jego odmiany literackiej. Współcześnie jednak gwara ta intensywnie zanika i jeśli jest używana to przez starsze pokolenie mieszkańców wsi.
Prawosławni mieszkańcy wsi należą do parafii Zaśnięcia Najświętszej Marii Panny w Zabłudowie, a wierni kościoła rzymskokatolickiego do parafii św. Apostołów Piotra i Pawła w Zabłudowie.
Zobacz też.
Ostrówki

</doc>
<doc id="401173" url="https://pl.wikipedia.org/wiki?curid=401173" title="Firletka chalcedońska">
Firletka chalcedońska

Firletka chalcedońska ("Lychnis chalcedonica"), zwyczajowo nazywana także krzyżem maltańskim, krzyżem Jerozolimy – gatunek roślin należący do rodziny goździkowatych ("Caryophyllaceae"). Występuje dziko w Azji (wschodnia i zachodnia Syberia, europejska część Rosji, Mongolia i część Chin, Kazachstan, Kirgistan). Od czasów średniowiecza jest nieoficjalnym symbolem angielskiego miasta Bristol. Od XVIII w wielu krajach, również w Polsce jest uprawiana jako roślina ozdobna.
Uprawa.
Sadzona na rabatach i ogródkach skalnych. Preferuje słoneczne stanowisko, w półcieniu rośnie wyższa i bardziej rzadka. Podłoże powinno być kwaśne, próchniczno-gliniaste i zdrenowane żwirem (nie lubi dużej wilgoci w glebie). Rozmnaża się ją przez wysiew nasion wczesną wiosną. Po przekwitnięciu kwiaty należy usuwać.

</doc>
<doc id="401174" url="https://pl.wikipedia.org/wiki?curid=401174" title="Ostrówki (województwo wielkopolskie)">
Ostrówki (województwo wielkopolskie)

Ostrówki – wieś w Polsce położona w województwie wielkopolskim, w powiecie chodzieskim, w gminie Budzyń.
W latach 1975–1998 miejscowość położona była w województwie pilskim.
Wieś sołecka - zobacz jednostki pomocnicze gminy Budzyń w BIP 
Przypisy.
Zobacz też: Ostrówki, Ostrówki koło Chodzieży (przystanek kolejowy).

</doc>
<doc id="401175" url="https://pl.wikipedia.org/wiki?curid=401175" title="Ostrów (powiat brodnicki)">
Ostrów (powiat brodnicki)

Ostrów – wieś w Polsce położona w województwie kujawsko-pomorskim, w powiecie brodnickim, w gminie Świedziebnia.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) liczył 73 mieszkańców. Jest najmniejszą miejscowością gminy Świedziebnia.

</doc>
<doc id="401176" url="https://pl.wikipedia.org/wiki?curid=401176" title="Ostrów (wieś w województwie lubuskim)">
Ostrów (wieś w województwie lubuskim)

Ostrów – wieś w Polsce położona w województwie lubuskim, w powiecie sulęcińskim, w gminie Sulęcin.
W latach 1975–1998 miejscowość położona była w województwie gorzowskim.
Zabytki.
Do wojewódzkiego rejestru zabytków wpisany jest:

</doc>
<doc id="401177" url="https://pl.wikipedia.org/wiki?curid=401177" title="Ostrów (powiat myszkowski)">
Ostrów (powiat myszkowski)

Ostrów – wieś w Polsce położona w województwie śląskim, w powiecie myszkowskim, w gminie Żarki.
Historia.
Miejscowość leży w Częstochowskim Obszarze Rudonośnym. W latach 1936-1945 działała kopalnia rud żelaza "Żarki I". Podczas niemieckiej okupacji Niemcy uruchomili w 1942 roku kopalnię "Żarki II", która funkcjonowała do 1951 roku. W latach 1948-1960 istniała kopalnia "Żarki III". W latach 1955-1975 pracowała kopalnia "Żarki IV". 
W latach 1975–1998 miejscowość położona była w województwie częstochowskim.

</doc>
<doc id="401178" url="https://pl.wikipedia.org/wiki?curid=401178" title="Ostrów (województwo warmińsko-mazurskie)">
Ostrów (województwo warmińsko-mazurskie)

Ostrów (niem. "Werder") – osada w Polsce położona w województwie warmińsko-mazurskim, w powiecie ełckim, w gminie Stare Juchy.
W latach 1975–1998 miejscowość położona była w województwie suwalskim.
Zobacz też: Ostrów

</doc>
<doc id="401179" url="https://pl.wikipedia.org/wiki?curid=401179" title="Ostrów (województwo wielkopolskie)">
Ostrów (województwo wielkopolskie)

Ostrów – wieś w Polsce położona w województwie wielkopolskim, w powiecie kolskim, w gminie Olszówka.
W latach 1975–1998 miejscowość położona była w województwie konińskim.

</doc>
<doc id="401180" url="https://pl.wikipedia.org/wiki?curid=401180" title="Ostrzyca (województwo lubelskie)">
Ostrzyca (województwo lubelskie)

Ostrzyca – wieś w Polsce położona w województwie lubelskim, w powiecie krasnostawskim, w gminie Izbica.
"Ostrzicza" była wsią starostwa krasnostawskiego w 1570 roku. W latach 1975–1998 miejscowość położona była w województwie zamojskim.
Wieś stanowi sołectwo gminy Izbica. Według Narodowego Spisu Powszechnego (III 2011 r.) wieś liczyła mieszkańców.
Od roku 1938 we wsi funkcjonuje Koło Gospodyń Wiejskich powstałe dzięki staraniom nauczycielki Publicznej Szkoły Powszechnej Cecylii Czechowej, pochodzącej z Tarnogóry.

</doc>
<doc id="401181" url="https://pl.wikipedia.org/wiki?curid=401181" title="Ostrzyca (województwo zachodniopomorskie)">
Ostrzyca (województwo zachodniopomorskie)

Ostrzyca – (niem. "Bernhagen, Kr. Naugard i. Pom.") wieś w Polsce, położona w województwie zachodniopomorskim, w powiecie goleniowskim, w gminie Nowogard, przy drodze wojewódzkiej nr 106 (Rzewnowo - Stargard Szczeciński - Pyrzyce).
W latach 1975–1998 miejscowość położona była w województwie szczecińskim.
Ostrzyca jest położona 8 km od Nowogardu. We wsi znajduje się kościół, cmentarz oraz dwa stawy. 

</doc>
<doc id="401182" url="https://pl.wikipedia.org/wiki?curid=401182" title="Ostrzyce (województwo lubuskie)">
Ostrzyce (województwo lubuskie)

Ostrzyce – wieś w Polsce położona w województwie lubuskim, w powiecie zielonogórskim, w gminie Trzebiechów.
W latach 1975–1998 miejscowość położona była w województwie zielonogórskim.

</doc>
<doc id="401183" url="https://pl.wikipedia.org/wiki?curid=401183" title="Ostrzyce (województwo pomorskie)">
Ostrzyce (województwo pomorskie)

Ostrzyce (dodatkowa nazwa w j. kaszub. Òstrzëce) – wieś kaszubska w Polsce, położona w województwie pomorskim, w powiecie kartuskim, w gminie Somonino. 
W latach 1975–1998 wieś położona była w województwie gdańskim.
Przed 1920 miejscowość nosiła nazwę niemiecką "Ostritz". 
Położenie.
Wieś znajduje się na terenie Kaszubskiego Parku Krajobrazowego, nad Radunią. Leży przy Drodze Kaszubskiej i na szlaku wodnym "Kółko Raduńskie", u podnóża Jastrzębiej Góry (227,2 m n.p.m.) oraz nad Jeziorem Ostrzyckim. Na południe od Ostrzyc znajduje się najwyższe wzniesienie Niżu Polskiego – szczyt Wieżyca, a na wschodzie jezioro Trzebno. Prowadzi tędy również turystyczny Szlak Kaszubski.
Kościół.
W Ostrzycach znajduje się kościół filialny pod wezwaniem Matki Bożej Fatimskiej, zaprojektowany przez Andrzeja Baranowskiego, a zbudowany w 1984 roku dzięki staraniom ks. kanonika Edmunda Kosznika, proboszcza goręczyńskiej parafii. Budowla ma prostą bryłę z dwuspadowym dachem. W prezbiterium znajduje się figura Matki Boskiej Fatimskiej, a na ścianach malowane na szkle ludowe stacje Drogi Krzyżowej.
Turystyka.
Ostrzyce są jednym z centrów turystycznych Szwajcarii Kaszubskiej. Znajduje się tu wiele hoteli, pensjonatów, restauracji, a także korty, pole do mini golfa, park linowy, wypożyczalnie rowerów i wypożyczalnie sprzętu wodnego. Po Jeziorze Ostrzyckim w sezonie letnim pływa stateczek białej floty "Stolëm". 
Inne informacje.
W Ostrzycach tablice pokazują polskie i kaszubskie nazwy ulic; ponieważ w gminie 30,8% mieszkańców zadeklarowało posługiwanie się językiem kaszubskim, gmina miała prawo wprowadzić dwujęzyczne nazwy ulic.
We wsi znajduje się placówka Ochotniczej Straży Pożarnej. 

</doc>
<doc id="401184" url="https://pl.wikipedia.org/wiki?curid=401184" title="Osuchów (województwo wielkopolskie)">
Osuchów (województwo wielkopolskie)

Osuchów – wieś w Polsce, położona w województwie wielkopolskim, w powiecie kaliskim, w gminie Koźminek.
W latach 1975–1998 miejscowość położona była w województwie kaliskim.
W latach trzydziestych Osuchów liczył (jak wynika z map Wojskowego Instytutu Geograficznego) wraz z folwarkiem 48 domów.
W roku 2011 liczba ludności we wsi wynosiła 285.

</doc>
<doc id="401185" url="https://pl.wikipedia.org/wiki?curid=401185" title="Oszczywilk (województwo kujawsko-pomorskie)">
Oszczywilk (województwo kujawsko-pomorskie)

Oszczywilk – wieś w Polsce położona w województwie kujawsko-pomorskim, w powiecie radziejowskim, w gminie Bytoń.
Podział administracyjny.
W latach 1975–1998 miejscowość położona była w województwie włocławskim.
Historia.
Na początku wieku XIX, Oszczywilk był kolonią i osadą karczmarską. W roku 1827 spis pokazał 5 domów i 47 mieszkańców. Kolonia wchodziła w skład dóbr Brylewo.
W I połowie wieku XIX występowało 19 miejscowości noszących nazwę Oszczywilk. Kilkadziesiąt lat później, w wykazie urzędowych nazw miejscowości, występowały 4. krotnie łącznie z obecną miejscowością.
Demografia.
Według Narodowego Spisu Powszechnego (III 2011 r.) wieś liczyła 70 mieszkańców. Jest dziewiętnastą co do wielkości miejscowością gminy Bytoń.

</doc>
<doc id="401186" url="https://pl.wikipedia.org/wiki?curid=401186" title="Oszczywilk (województwo lubelskie)">
Oszczywilk (województwo lubelskie)

Oszczywilk – wieś w Polsce położona w województwie lubelskim, w powiecie ryckim, w gminie Ryki.
W latach 1975–1998 miejscowość położona była w województwie lubelskim.
Wieś stanowi sołectwo gminy Ryki.
Wierni Kościoła rzymskokatolickiego należą do parafii Najświętszego Zbawiciela w Rykach lub do parafii Wniebowzięcia Najświętszej Maryi Panny w Leopoldowie.
Historia.
Oszczywilk w wieku XIX stanowił wieś włościańską w powiecie garwolińskim, gminie i parafii Ryki. W roku 1886 wieś posiadała 36 domów, 49 osad oraz 281 mieszkańców gospodarujących na gruncie 591 mórg. Według spisu miast, wsi i osad Królestwa Polskiego z 1827 roku było tu 40 domów, 260 mieszkańców. Wieś ta wchodziła w skład dóbr Brusów.
Z registru poborowego z 1664 roku pochodzi wiadomość o wsi Ossiwilk w starostwie stężyckim, była to wieś królewska, mająca wówczas 48 poddanych (Akta grodzkie stężyckie, 22–207). Według registru podymnego z 1661 r. było tu domów włościańskich 6, podymnego płacono 3 floreny. Wieś ta należała w 1665 r. do starostwa Ryki i w tym roku na konsystujące (stacjonujące) w tej wsi i wsiach Ogonów, Janiszcze, Grabów i Chrosze sześć koni z chorągwi Rokitnickiego, rotmistrza Jego Królewskiej Mości, „złożono stacji łanowej z trzech ćwierci łanu, tak gotówką, jak i w produktach, 406 florenów i 20 i pół grosza”. We wsi tej miał w 1669 roku część zwaną Osczywilk alias Wólka Brzezińska Dominik Kochanowski. W 1670 r. w regestrze podatkowym odnotowano tu 6 zagród(Akta grodzkie stężyckie, 23–549).

</doc>
<doc id="401187" url="https://pl.wikipedia.org/wiki?curid=401187" title="Ościsłowo (wieś w województwie mazowieckim)">
Ościsłowo (wieś w województwie mazowieckim)

Ościsłowo – wieś w Polsce położona w województwie mazowieckim, w powiecie ciechanowskim, w gminie Glinojeck. 
Przez miejscowość przebiega droga krajowa DK60.
Pierwsza wzmianka o miejscowości pochodzi z ok. 1239 roku.
W latach 1945–1954 roku siedziba wiejskiej gminy Młock, zaś od 1954 do 1972 – gromady Ościsłowo.
W latach 1975–1998 miejscowość położona była w województwie ciechanowskim. 
W Ościsłowie znajduje się Zespół Szkół Ogólnokształcących, w skład którego wchodzą Szkoła Podstawowa im. Żołnierzy Armii Krajowej oraz Gimnazjum im. Żołnierzy Armii Krajowej. W miejscowym lesie urządzone zostały po wojnie cmentarze rozstrzeliwanych podczas II wojny światowej.
We wsi od 1952 roku mieści się ośrodek zdrowia, który funkcjonuje do dziś jako filia SPZZOZ w Glinojecku. Obecnie funkcjonuje, również biblioteka publiczna, utworzona w 1949 roku. Od 1952 do 1973 roku znajdował się tu także posterunek Milicji Obywatelskiej, który został przeniesiony do Glinojecka. 
Z Ościsłowa pochodzą m.in. literaturoznawczyni, profesor nauk humanistycznych Teresa Kostkiewiczowa oraz Bogusław Zakrzewski, polski dyplomata, ambasador PRL w Portugalii (1983–1986) i RP w Brazylii (1997–2001).

</doc>
<doc id="401188" url="https://pl.wikipedia.org/wiki?curid=401188" title="Ościsłowo (województwo wielkopolskie)">
Ościsłowo (województwo wielkopolskie)

Ościsłowo – wieś w Polsce położona w województwie wielkopolskim, w powiecie konińskim, w gminie Wilczyn.
W latach 1975–1998 miejscowość położona była w województwie konińskim.
Zobacz też: Ościsłowo 

</doc>
<doc id="401189" url="https://pl.wikipedia.org/wiki?curid=401189" title="Ośno (województwo dolnośląskie)">
Ośno (województwo dolnośląskie)

Ośno (niem. "Krausenau") – wieś w Polsce położona w województwie dolnośląskim, w powiecie strzelińskim, w gminie Wiązów.
Podział administracyjny.
W latach 1975–1998 miejscowość położona była w województwie wrocławskim.

</doc>
<doc id="401190" url="https://pl.wikipedia.org/wiki?curid=401190" title="Ośno (województwo pomorskie)">
Ośno (województwo pomorskie)

Ośno – osada w Polsce położona w województwie pomorskim, w powiecie kwidzyńskim, w gminie Kwidzyn drodze wojewódzkiej nr 524.
W latach 1975–1998 miejscowość położona była w województwie elbląskim.
Zobacz też: Ośno

</doc>
<doc id="401191" url="https://pl.wikipedia.org/wiki?curid=401191" title="Otok (województwo dolnośląskie)">
Otok (województwo dolnośląskie)

Otok – wieś w Polsce położona w województwie dolnośląskim, w powiecie bolesławieckim, w gminie Bolesławiec.
W latach 1975–1998 miejscowość położona była w województwie jeleniogórskim.
Nazwa.
Wzmianka z 1273 mówi o wsi Ottoc. W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Othock". W 1397 nazwę zapisano jako Ottogk. 
Historia.
Na południowy zachód od obecnej wsi znajdował się założony ok. IX–X wieku gród plemienia Bobrzan. W latach 1455–1550 wieś stanowiła własność rady miejskiej Bolesławca.

</doc>
<doc id="401192" url="https://pl.wikipedia.org/wiki?curid=401192" title="Otok (powiat poddębicki)">
Otok (powiat poddębicki)

Otok – wieś w Polsce położona w województwie łódzkim, w powiecie poddębickim, w gminie Zadzim.
W skład sołectwa Otok wchodzą także Otok PKP, Zalesie, Zalesie PGR.
W latach 1975–1998 miejscowość położona była w województwie sieradzkim.
Przez wieś przebiega magistrala węglowa Gdynia – Śląsk. W miejscowości znajduje się stacja kolejowa Otok.

</doc>
<doc id="401194" url="https://pl.wikipedia.org/wiki?curid=401194" title="Otok (województwo zachodniopomorskie)">
Otok (województwo zachodniopomorskie)

Otok – wieś w północno-zachodniej Polsce, położona w północnej części województwa zachodniopomorskiego, w powiecie gryfickim, w północnej części gminy Gryfice.
W okolicy Otoku przepływa ciek Otoczka, która jest lewobrzeżnym dopływem Regi.
Zabytki.
We wsi istniały zabytki budownictwa ludowego (np. tzw. budynek bramny z 1712 r.). Aktualnie z zachowanych zabytków wymienić należy pałac i kościół. Pałac wybudowany został w 1870 r. w stylu neogotyckim.
Drugą budowlą godną uwagi jest kościół filialny pw. Podwyższenia Krzyża Świętego, wybudowany w stylu neoromańskim z cegły w latach 1913-14. Wyposażenie kościoła pochodzi z poprzedniego kościoła z 1670 - chrzcielnica z XVI-XVII w., ołtarz z XVII w, renesansowa, polichromowana ambona. Kościół poświęcono ponownie 15 października 1946 r.
Rys historyczny.
W Otoku usadowił się wpływowy ród słowiański. Właściciele miejscowości z biegiem czasu zmienili nazwisko Otok na Wotik, Wotuch, później na Woitke, Woetke (1618 r.), następnie Woedtke. Ta pisownia przetrwała do 1945 r. (taka też była nazwa samej miejscowości). Z tego rodu wywodzi się Dobiesław (Dubislaus), który w 1277 r. w Gryficach wydał dokument lokacyjny miasta Płoty. Miejscowość została już wymieniona w dokumencie z 1224 r. Po 1945 r. używano nazwy przejściowej – "Wodzice".
W latach 1946–1998 miejscowość położona była w województwie szczecińskim.
Samorząd mieszkańców.
Gmina Gryfice utworzyła jednostkę pomocniczą – "Sołectwo Otok", które obejmuje miejscowości: Otok i Zacisze. Organem uchwałodawczym sołectwa jest zebranie wiejskie, na którym mieszkańcy wybierają sołtysa. Działalność sołtysa wspomaga jest rada sołecka, która liczy od 3 do 7 osób – w zależności jak ustali wyborcze zebranie wiejskie.

</doc>
<doc id="401195" url="https://pl.wikipedia.org/wiki?curid=401195" title="Otorowo (województwo kujawsko-pomorskie)">
Otorowo (województwo kujawsko-pomorskie)

Otorowo (niem. "Ottorowo", "Otteraue") – wieś w Polsce, położona w województwie kujawsko-pomorskim, w powiecie bydgoskim, w gminie Solec Kujawski.
Podział administracyjny.
W latach 1975–1998 miejscowość położona była w województwie bydgoskim.
Położenie.
Otorowo jest wsią usytuowaną na południowym brzegu Wisły na wschód od wielkiego zakola rzeki. Wieś graniczy od zachodu z Bydgoszczą (osiedle Łęgnowo Wieś), od wschodu z Solcem Kujawskim, od południa poprzez linię kolejową nr 18 Bydgoszcz-Toruń z Makowiskami, zaś od północy z rzeką Wisłą.
Pod względem "fizyczno-geograficznym" Otorowo leży w obrębie Pradoliny Toruńsko-Eberswaldzkiej w mezoregionie Kotlina Toruńska i mikroregionie Dolina Łęgnowska (32 m n.p.m.). Większość terenu stanowią dawne tereny zalewowe rzeki o żyznych glebach, odseparowane od rzeki wałem przeciwpowodziowym. Na południu występuje zbocze oddzielające Równinę Łęgnowską od piaszczystej Terasy Soleckiej, porośniętej Puszczą Bydgoską. Na wschodzie Otorowa znajduje się tzw. Biała Góra, stanowiąca odkrytą wydmę śródlądową, widoczną z drogi powiatowej Bydgoszcz-Solec Kujawski.
Charakterystyka.
Otorowo ma charakter wsi podmiejskiej, położonej przy wschodniej granicy Bydgoszczy. Ze względu na wysoką klasę gleb, wielu mieszkańców trudni się rolnictwem. Wieś przecina droga powiatowa łączącą Solec Kujawski z Bydgoszczą oraz linia kolejowa nr 18.
Zabytki.
Jedną z pozostałości osadnictwa olęderskiego jest chata pomennonicka z 1768 roku.
Szlaki turystyczne.
Przez Otorowo przebiegają rowerowe szlaki turystyczne:
Przez miejscowość wiedzie droga rowerowa ze Bydgoszczy-Łęgnowa do Solca Kuajwskiego.
Historia.
Pierwsza wzmianka pisana o wsi "Otorowo" pochodzi z 1280 roku. Ówczesny właściciel kasztelanii wyszogrodzkiej książę pomorski Mściwój II zapisał m.in. tę osadę swojemu ciotecznemu szwagrowi Dobiesławowi z rodu Odrowążów i pozwolił zakładać tutaj gospodarstwa chłopskie zarówno na prawie polskim, jak i niemieckim. W późniejszych wiekach osiedliła się tu m.in. rodzina niemiecka Wilde, która w 1594 r. pełniła rolę pośrednika przy sprowadzeniu pierwszych olędrów do powiatu bydgoskiego, do wsi Przyłubie. Wieś królewska starostwa bydgoskiego położona była w końcu XVI wieku w powiecie bydgoskim województwa inowrocławskiego.
Istniejące wzdłuż rzeki Wisły tereny zalewowe z żyznymi madami były atrakcyjne dla osadnictwa i wykorzystania rolniczego. W XVI wieku wieś należała do parafii rzymskokatolickiej w Solcu (Kujawskim). W 1604 roku Otorowo było jedną z pierwszych wsi w powiecie bydgoskim, jaka otrzymała kontrakt olęderski z rąk starosty bydgoskiego Macieja Smoguleckiego. Do dnia dzisiejszego zachowały się w oryginale przywileje królewskie dla olędrów w Otorowie. Pierwszy z nich wystawiony został przez Władysława IV w dniu 28 grudnia 1643 roku. Osadnictwo olęderskie w dolinie Wisły, a w późniejszym okresie także na innych terenach było popierane przez urzędników królewskich, gdyż sprzyjało zagospodarowaniu niewykorzystanych dotychczas, urodzajnych terenów nadrzecznych oraz kreowało nowe dochody. Otorowo, podobnie jak sąsiednie Łęgnowo i Makowiska było stosunkowo znacznie uposażone w ziemię oraz należało do najludniejszych wsi starostwa bydgoskiego. W czasie potopu szwedzkiego wieś została bardzo zniszczona. Odbudowano ją w II połowie XVII w. W 1662 roku mieszkało tu 26 osób, a 11 lat później w 1673 – 66 osób.
Tuż przed wojną północną mieszkało w Otorowie 24 rodzin chłopskich, które płaciły czynsz na rzecz starostwa bydgoskiego. Katastrofę gospodarczą, podobnie jak dla wszystkich wsi w rejonie Bydgoszczy przyniosły grabieże i gwałty dokonane przez stacjonujące tu w okresie 1703-1719 wojska szwedzkie, saskie, polskie, austriackie i rosyjskie. Należy jednak zaznaczyć, że Otorowo było jedną z nielicznych wsi starościńskich, która nie została całkowicie opuszczona w tym okresie. Jedynie część ludności wiejskiej pod wpływem ciężarów spowodowanych wojną ratowała się ucieczką, bądź też pozostała na miejscu, ale była tak zrujnowana, że nie mogła płacić podatków. Największe szkody ze strony wojska poniesiono w 1708 oraz w 1709 roku. 18 października 1710 r. mieszkańcy wsi złożyli następujące zeznanie:
W 1712 roku mieszkało tu jeszcze 6 rodzin, w 1713 – 4, a w 1717 – 2 rodziny. Jednak w 1717 roku Otorowo było jedyną wsią starostwa bydgoskiego, w której obsiewano ziemię.
Odbudowa gospodarcza wsi następowała od około 1720 roku. W 1734 r. wójt bydgoski wydał kontrakt na zasiedlenie wsi ważny na 50 lat. W 1744 roku na ponad 20 włókach mieszkało tu 23 rodzin o holendersko, względnie niemiecko brzmiących nazwiskach (Zettlau, Wegner, Fandrey, Freter, Kufalk, Hefs, Fric, Resenke, Lipke, Gise itd.) Osadnicy obowiązani byli płacić podatki na rzecz wójta-starosty (czynsz, wgajne, pogłówne, hiberna) oraz wykonywać pewne prace na rzecz dworu, za które otrzymywali ściśle określone ilości piwa z browaru starościńskiego, szykowane w miejscowej karczmie.
Wedle inwentarzu wójtostwa i starostwa bydgoskiego z 1753 roku wieś posiadała 25 włók i 23 gospodarzy, którzy oprócz płacenia podatków „"piwo i gorzałkę na swoje potrzeby z zamku lub karczmy zamkowej brać powinni, drzewo do budowy wozić i do młynów bydgoskich mleć jeździć są obowiązani"”. Tuż przed I rozbiorem Polski w 1766 r. w Otorowie mieszkało 20 gospodarzy na 25 włókach i 20 morgach ziemi. Byli zwolnieni z prac na rzecz dworu, a w razie zalewu pól przez Wisłę, mogli wypasać bydło w lasach wójtowskich.
Przejście Otorowa w 1772 roku pod władzę pruską z chwilą pierwszego rozbioru Polski, w sposób drastyczny ograniczyło przedłużenie kontraktów, a co za tym idzie, zamieranie osadnictwa olęderskiego. W latach 80. i 90. XIX wieku w Łęgnowie i Otorowie zbudowano wały przeciwpowodziowe, które chroniły pola przed okresowym zalewaniem przez wezbrane wody Wisły. Inwestycja ta związana była z szeroko zakrojoną regulacją Wisły na odcinku pruskim od Otłoczyna do Gdańska.
W XIX wieku w Otorowie mieszkali głównie Niemcy, wyznania ewangelicko-unijnego. Spis miejscowości rejencji bydgoskiej z 1833 r. podaje, że we wsi mieszkało 252 osób (wszyscy ewangelicy) w 31 domach. Na wschodnim krańcu wsi znajdował się "Otorowski Młyn", gdzie w 3 domach mieszkało dodatkowo 25 ewangelików. Według opisu Jana Nepomucena Bobrowicza z 1846 r. wieś i młyn wodny Otorowo należały do rządowej domeny bydgoskiej. We wsi istniała filialna świątynia ewangelicka. Kolejny spis z 1860 r. podaje, że we wsi mieszkało 238 osób (wszyscy ewangelicy) w 29 domach. We wsi znajdowała się szkoła elementarna. Natomiast w osadzie Otorowo-młyn mieszkało 30 osób (26 ewangelików, 4 katolików). Otorowo należało do parafii katolickiej i ewangelickiej w Bydgoszczy, a Otorowo młyn – w Solcu (Kujawskim).
Dla roku 1884 Słownik geograficzny Królestwa Polskiego podaje, że w miejscowości mieszkało 211 osób, w tym 11 katolików. W 1911 roku na granicy wsi Otorowo i Łęgnowo wzniesiono zbór ewangelicki, sfinansowany przez rząd pruski. W 1941 r. miejscowość liczyła 182 mieszkańców.
W 1945 roku kościół przekazano parafii pw. św. Stanisława Biskupa i Męczennika w Solcu Kujawskim. Od 31 maja 1968 stał się kościołem parafialnym, gdy kard. Stefan Wyszyński erygował parafię pw. Matki Bożej Królowej Polski.
Od 1 sierpnia 1977 po włączeniu wsi Łęgnowo do terytorium administracyjnego miasta Bydgoszczy, Otorowo stało się wsią oddzielającą od zachodu Bydgoszcz, od wschodu Solec Kujawski.
Otorowski Młyn.
Nad strumieniem płynącym z Puszczy Bydgoskiej do Wisły znajdował się Otorowski Młyn (niem. "Ottorowo Friedrichwilhelmsmuehle"), odnotowany już w 1580 roku, należący do starostwa bydgoskiego. Na początku XVII wieku ze starostwa bydgoskiego wydzielono niegrodowe starostwo soleckie, któremu przydzielono m.in. młyn i karczmę w Otorowie. W 1884 roku w osadzie "Otorowski Młyn" mieszkało 39 osób, w tym 3 katolików.
Zbrodnia pod Otorowem.
Jesienią 1939 r. okupanci niemieccy zamordowali w lesie pod Otorowem kilkuset Polaków - mieszkańców Bydgoszczy oraz okolicznych wsi.
Statystyka.
Poniżej podano wybrane informacje statystyczne dotyczące wsi Otorowo na podstawie Banku Danych Lokalnych GUS.
Narodowy Spis Powszechny 2002 wykazał, że we wsi Otorowo mieszkało 279 osób w 89 gospodarstwach domowych. 30% populacji posiadało wykształcenie wyższe lub średnie. We wsi znajdowało się 41 budynków ze 68 mieszkaniami. 38% mieszkań pochodziło sprzed 1945 roku, zaś 20% wzniesiono w latach 1989-2002.
Narodowy Spis Powszechny 2011 odnotował 351 mieszkańców Otorowa. W 2013 r. działalność gospodarczą prowadziło 30 podmiotów, w tym 26 osób fizycznych i 4 spółki handlowe (w tym 1 z udziałem kapitału zagranicznego). Dominowały mikroprzedsiębiorstwa (zatrudnienie: 0-9 osób). Tylko jedno przedsiębiorstwo zatrudniało powyżej 10 osób.
W latach 2008-2013 oddano do użytku 9 mieszkań – wszystkie w budownictwie indywidualnym. Stanowiło to ⅓ nowych mieszkań wzniesionych w tym czasie na obszarze wiejskim całej gminy Solec Kujawski.

</doc>
<doc id="401196" url="https://pl.wikipedia.org/wiki?curid=401196" title="Otorowo (województwo wielkopolskie)">
Otorowo (województwo wielkopolskie)

Otorowo (niem. "Ottorowo, Otterwalde") – wieś w Polsce położona w województwie wielkopolskim, w powiecie szamotulskim, w gminie Szamotuły. 
W latach 1975–1998 wieś położona była w województwie poznańskim.
Otorowo to rozległa wieś sołecka, położona 12 km na południowy zachód od Szamotuł i 15 km na północny wschód od Pniew.
Obecnie Otorowo jest wsią pełniącą funkcje rolniczo-usługowe. We wsi działa Dom Kultury oraz Biblioteka Publiczna przy ul. Łąkowej. W Otorowie znajduje się również szkoła podstawowa i likwidowane gimnazjum. Działa tu również Ludowy Zespół Sportowy Otorowo, który obecnie występuje w A-klasie.
Wieś szlachecka Otorowo położona była w 1580 roku w powiecie poznańskim województwa poznańskiego. Do 1954 roku istniała gmina Otorowo.
Historia.
Pierwsza wzmianka o wsi pochodzi z 1284 r., kiedy to została wymieniona jako własność Tomisława z Szamotuł. Od 1298 r. w źródłach pojawia się jako parafia. W latach 1580-1740 Otorowo często zmieniało właścicieli. W 1580 roku należało do Jakuba Buczewskiego, Jędrzeja Skrzydlewskiego, Serafina Kachlińskiego oraz Stefana Łozińskiego. Następnie do rodziny Bobolewskich herbu Łodzia. Od 1740 roku wieś należała do Jana Bronikowskiego, a następnie do Moszczeńskich. W 1888 r. było własnością księcia Ernesta von Sachse-Altenburg. Od 1922 r. wieś przejęły siostry urszulanki szare.
W latach 1843 – 1844 u hrabiny Moszczeńskiej mieszkał Roman Zmorski (1822-1867) – poeta, tłumacz, zbieracz i wydawca podań ludowych. W okresie międzywojennym bywali tutaj Juliusz Kaden-Bandrowski (1855-1944) – pisarz i jego brat – Jerzy Bandrowski (1883-1940) – pisarz i dziennikarz. Juliusz był żołnierzem legionów polskich i jakiś czas adiutantem Józefa Piłsudskiego.
W 1867 r. w Otorowie powstało istniejące do dziś Kółko Rolnicze, odznaczone w 1984 r. Krzyżem Kawalerskim Orderu Odrodzenia Polski. 25 maja 1921 urodził się tu polityk Czesław Słowek. W 1937 r. odbył się tu głośny strajk chłopski. Po wkroczeniu wojsk niemieckich w 1939 r. 12 października oddział Wehrmachtu dokonał – pod ścianą kościoła – egzekucji 5 Polaków oskarżonych o wywieszenie flagi narodowej na budynku Urzędu Gminy. Kolejne 5 osób z Otorowa rozstrzelano publicznie dzień później na Rynku w Szamotułach. W 1943 roku okupanci niemieccy wprowadzili dla miejscowości nazwę "Ottoswalde". Po wojnie 12 października 1945 r. dokonano ekshumacji zwłok z cmentarza szamotulskiego i pochowano je na cmentarzu w Otorowie. We wsi w czasie okupacji niemieckiej istniał areszt policyjny. Na mieszkańców Otorowa nałożono kontrybucję w wysokości 10 tys. zł, zabroniono wychodzić z domów między godziną 1.00 a 5.00 rano – do 1 listopada, zakazano im również odwiedzania miejscowego cmentarza (w przededniu Święta Zmarłych) oraz bezterminowo wstrzymano przepustki na wyjazd poza obręb wsi.
Zabytki.
W Otorowie znajdują się: kościół parafialny z XVI w., dwór z XVIII w., park krajobrazowy oraz liczne pomniki przyrody.
W środku wsi rozpoczyna się szlak czerwony do Brodziszewa.

</doc>
<doc id="401197" url="https://pl.wikipedia.org/wiki?curid=401197" title="Owadów (województwo łódzkie)">
Owadów (województwo łódzkie)

Owadów – wieś w Polsce położona w województwie łódzkim, w powiecie opoczyńskim, w gminie Sławno.
W latach 1975–1998 miejscowość położona była w województwie piotrkowskim.
Pierwsza wzmianka o wsi pochodzi z 1333 r. Miejscowość notowano jako Owadow. W 1520 r. pojawiła się forma Hovadow. Z czasem ukształtowała się obowiązująca do dziś forma Owadów. Według regestru poborowego z 1508 r. Owadów należał do Jana Jankowskiego i Marcina Białobrzeskiego właścicieli folwarku Janków. W kolejnych latach Owadów miał trzech właścicieli m.in. Jana Owadowskiego (który przyjął nazwisko od tychże włości). Z danych demograficznych z 1827 r. wynika, że miejscowość liczyła wtedy 11 domów i 76 mieszkańców. Folwark Owadów wchodził w tych latach w skład dóbr Janków. W 1885 r. w Owadowie było 16 domów, w których mieszkało 128 osób. Owadów był podzielony wtedy na wieś i folwark. Było tam wówczas 250 mórg folwarcznych i 65 mórg włościańskich. 
Na terenie wsi znajduje się kapliczka ufundowana przez mieszkańców w 1938 r. W 2012 r. została gruntownie odnowiona staraniem lokalnej społeczności. 
Owadów od początku swojego istnienia należał do parafii Sławno.
Wierni Kościoła rzymskokatolickiego należą do parafii św. Geroncjusza i Wniebowzięcia NMP w Sławnie.
Geopark.
23 czerwca 2019 r. otwarty został Geopark Owadów-Brzezinki z prezentacją o odkrytych w pobliskim kamieniołomie w 2017 r. skamieniałości sprzed 148 mln lat, którego dokonali polscy naukowcy z Instytutu Paleobiologii im. Romana Kozłowskiego PAN w Warszawie.

</doc>
<doc id="401198" url="https://pl.wikipedia.org/wiki?curid=401198" title="Owadów (województwo mazowieckie)">
Owadów (województwo mazowieckie)

Owadów – wieś w Polsce położona w województwie mazowieckim, w powiecie radomskim, w gminie Jastrzębia.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie radomskim.
Owadów istniał już w XV wieku. Na terenie wsi znajduje się tartak wodny z 1930 roku oraz młyn wodny z 1930 roku. Ślady osadnictwa pochodzą z neolitu, m.in. narzędzia krzemienne i ceramika. 
Wierni kościoła rzymskokatolickiego należą do parafii św. Bartłomieja we Wsoli
lub do parafii Zwiastowania Najświętszej Marii Panny w Jastrzębi.
Historia.
W 1569 r. wieś należała do Barbary Owadowskiej, matki Filipa, który w 1597 r. ożenił się z Ewą Kochanowską, najstarszą córką poety Jana Kochanowskiego. Dziedzic jeździł do panny do Czarnolasu przez puszczę drogą, która zwana była "drogą owadowską". 
Ostatnim właścicielem ziem Owadowskich do I wojny światowej był Stanisław Utnicki. Jego dwór mieścił się na końcu wsi, nad rzeką Mleczną. Do zabudowań dworskich należały: młyn, tartak wodny i kuźnia. Po 1914 r. po sprzedaży majątku nastąpiła parcelacja dóbr ziemskich i przybyło wielu nowych osadników. Po 1920 r. w jednej z oficyn założono szkołę. 
II wojna światowa to zniszczenie wsi, która przez swoją bliskość z Radomiem ucierpiała na skutek nalotów. Po wysiedleniu ludności Niemcy urządzili tu strzelnicę wojskową.
Położenie.
Miejscowość położona blisko granic Radomia (od centrum ok. 10 km) w kierunku Warszawy (~90km). Przez wieś przebiega linia kolejowa nr 8 (Warszawa Zach. - Radom - Kielce - Kraków Gł.) Niedaleko wsi znajduje się stacja kolejowa Lesiów.
Edukacja.
W miejscowości znajduje się Niepubliczna Szkoła Podstawowa na prawach szkoły publicznej prowadzona przez Stowarzyszenie "Owadów - wieś z przyszłością" edukująca dzieci z Owadowa, Koloni Lesiów i Józefówka.
25 października 2022 roku patronką Szkoły została sanitariuszka Danuta Siedzikówna "Inka" (1928-1946) 

</doc>
<doc id="401199" url="https://pl.wikipedia.org/wiki?curid=401199" title="Owczarnia (województwo mazowieckie)">
Owczarnia (województwo mazowieckie)

Owczarnia – wieś sołecka w gminie Brwinów, powiecie pruszkowskim, w województwie mazowieckim. Owczarnia wraz z Żółwinem i Terenią, które nie są terytorialnie powiązane z pozostałą częścią gminy, stanowi eksklawę gminy Brwinów. Owczarnię od gminy Brwinów oddziela miasto Podkowa Leśna i Milanówek, należące do powiatu grodziskiego.
Historia.
Owczarnia to wioska leżąca na południowy zachód od Podkowy Leśnej, tzw. miasta-ogrodu. Od zarania swych dziejów związana jest z blisko położonym majątkiem ziemskim zwanym „Książenice”, założonym już w XVII wieku przez jezuitów z nadania królewskiego. Na rozległym terenie powstałym z wyrębu lasów prowadzili oni dobrze prosperujące gospodarstwa rolno-hodowlane, do których sprowadzili z Podhala owce. Zachęcał ich do tego książę Józef Poniatowski, który często odwiedzał te okolice i polował na zwierzynę w lasach Młochowskich. Owczarnia była pierwotnie takim właśnie gospodarstwem hodowlanym, wypasającym owce na połoninach leśnych. Stąd też wywodzi się nazwa dzisiejszej wsi – Owczarnia. Po latach z małej kolonii, a potem osiedla pełniącego służebną rolę wobec majątku Książenice rozwinęła się Owczarnia w dzisiejszą wieś, liczącą prawie 1500 mieszkańców. Mieszkają i pracują tu ludzie, którzy przybyli z różnych stron kraju – z ziemi krakowskiej, kieleckiej czy mazowieckiej. Według najstarszych dokumentów z tego terenu (spisów, metryk) oraz relacji najstarszych obywateli należy stwierdzić, że już od wieku XVIII spotyka się te same nazwiska: Kucharskich, Pokropków, Rutkowskich, Sandomierskich, Pływaczewskich, Janczaków, Miszczaków i Struzików.
Owczarnia należy dziś do gminy Brwinów w powiecie pruszkowskim. Jednym z bardziej zasłużonych obywateli wsi był inżynier Stanisław Lilpop (1817-1866) – przemysłowiec i konstruktor, jeden z ojców przemysłu maszynowego, który przyczynił się do jego rozwoju. Owczarnia była ostatnim miejscem zamieszkania dr Haliny Wasilewskiej-Trenkner - minister finansów w Rządzie Jerzego Buzka (2001), członkini Rady Polityki Pieniężnej (2004-2010), przed jej śmiercią w połowie listopada 2017.
Podkreślić należy, że historia powstania i rozwoju wsi Owczarnia związana jest również z budową linii Warszawskiej Kolei Dojazdowej z Warszawy Śródmieście do Grodziska Mazowieckiego Radońska, zbudowanej w początkach XX wieku. 11 grudnia 1927 roku została uroczyście uruchomiona Elektryczna Kolej Dojazdowa z Warszawy do Grodziska Maz. obecnie kolejka WKD. Na granicy Owczarni i Milanówka zlokalizowana jest stacja kolejki WKD Kazimierowka, która prawie od 100 lat służy mieszkańcom Owczarni. Na terenie Owczarni działa świetlica gminna OWCA przy ul. Cyprysowej, place zabaw dla dzieci przy ul. Małej i ul. Żółwińskiej oraz Niezależny Zakład Opieki Zdrowotnej BASIS przy ul. Kazimierzowskiej 33D.
Kultura.
Na terenie Owczarni w „Kazimierówce” znajduje się ogród rzeźb meksykańskiego rzeźbiarza Juana Soriano Ogród prowadzi Marek Keller, były tancerz Zespołu Pieśni i Tańca Mazowsze, prywatnie partner Juana Soriano. Kazimierówką nazwano także stację kolejki WKD, która graniczy z pobliskim Milanówkiem.

</doc>
<doc id="401200" url="https://pl.wikipedia.org/wiki?curid=401200" title="Owczary (powiat oławski)">
Owczary (powiat oławski)

Owczary (niem. "Tempelfeld") – wieś w Polsce położona w województwie dolnośląskim, w powiecie oławskim, w gminie Oława. Przez miejscowość przebiega droga krajowa nr 39, która w okolicy bezkolizyjnie i bez węzła przecina autostradę A4 – węzeł zlikwidowano prawdopodobnie około 2000 roku. W czasach Polski Ludowej, do 1985 roku, Owczary leżały w ciągu drogi międzynarodowej E22.
Podział administracyjny.
W latach 1975–1998 miejscowość położona była w województwie wrocławskim.
Zabytki.
Do wojewódzkiego rejestru zabytków wpisane są:

</doc>
<doc id="401201" url="https://pl.wikipedia.org/wiki?curid=401201" title="Owczary (województwo łódzkie)">
Owczary (województwo łódzkie)

Owczary – wieś w Polsce położona w województwie łódzkim, w powiecie opoczyńskim, w gminie Mniszków.
Do 1954 roku istniała gmina Owczary. W latach 1975–1998 miejscowość położona była w województwie piotrkowskim.
Wierni Kościoła rzymskokatolickiego należą do parafii Parafia św. Tomasza Kantuaryjskiego w Sulejowie.

</doc>
<doc id="401202" url="https://pl.wikipedia.org/wiki?curid=401202" title="Owczary (województwo świętokrzyskie)">
Owczary (województwo świętokrzyskie)

Owczary – wieś w Polsce, położona w województwie świętokrzyskim, w powiecie buskim, w gminie Busko-Zdrój.
W latach 1975–1998 miejscowość położona była w województwie kieleckim.
W 1783 r. wieś należąca wówczas do powiatu wiślickiego w województwie sandomierskim była własnością Kaspra Popiela podstolego wiślickiego.
Na gruntach wsi znajduje się utworzony w 1959 r. ścisły rezerwat przyrody Owczary.
Przez wieś przechodzi czerwony szlak turystyczny z Buska-Zdroju do miejscowości Solec-Zdrój.

</doc>
<doc id="401203" url="https://pl.wikipedia.org/wiki?curid=401203" title="Owieczki (województwo łódzkie)">
Owieczki (województwo łódzkie)

Owieczki – wieś w Polsce położona w województwie łódzkim, w powiecie sieradzkim, w gminie Klonowa.
Wieś kapituły katedralnej gnieźnieńskiej w powiecie sieradzkim województwa sieradzkiego w końcu XVI wieku. W latach 1975–1998 miejscowość położona była w województwie sieradzkim.
Dane geograficzne.
Miejscowość położona jest na 18°30' długości geograficznej wschodniej (ten południk przebiega przez miejsce zwane "Łąco" - pomiędzy "Królami" a "Dunajami"), oraz pomiędzy równoleżnikami 51°22' a 51°23' szerokości geograficznej północnej. Owieczki leżą na wysokości od 164 do 180 m n.p.m.
Owieczki stanowią dość rozległy obszar. Z północy na południe (pomiędzy najbardziej wysuniętymi punktami niezbyt regularnego kształtu powierzchni Owieczek) to odległość ok. 4,0 km, a ze wschodu na zachód to ok. 5,8 km.
Według Regionalizacji fizycznogeograficznej Polski opracowanej przez Jerzego Kondrackiego Owieczki położone są w części Polski, określonej następująco:
Liczba ludności: ok. 450 osób.
Dane ze SGKP.
Słownik geograficzny Królestwa Polskiego podaje następujące dane dotyczące Owieczek:
Infrastruktura.
W miejscowości znajdują się:
Krajobraz.
Od zachodu, za niedużym kompleksem stawów, położonych przy szosie Wandalin-Klonowa, rozciągają się pola, teren wznosi się aż do wiatraka przy miejscowości Klonowa (siedzibie gminy), na południowym zachodzie Owieczki sąsiadują z kompleksem leśnym, zwanym "Lasem Klonowskim".
Południe to sąsiedztwo wsi Jeżopole- Zygmuntów (do 2007 r. Niemojew- Zygmuntów). Tu również rozpościerają się pola, lecz na południe od "Poprzecznej" nad okolicą dominuje malownicze wzgórze zwane Górą Niemojewską (leżące na terenie wsi Zygmuntów w gminie Lututów, tuż za granicą między polami, stanowiącą również rozgraniczenie gmin). Wzgórze częściowo pokryte jest młodymi zaroślami (połacią dziko zasianych drzew), częściowo nieużytkami, a przede wszystkim nie użytkowanymi, głębokimi dołami po eksploatacji żwirowni. Obecnie na wschodzie wzgórza powstała nowa, eksploatowana żwirownia. Najbardziej przyciągającym wzrok jest potężny dąb rosnący samotnie na północnym stoku wzgórza, od strony "Poprzecznej". We wschodniej części wzgórza, na szczycie grzbietu, stoi betonowy słup triangulacyjny. Jest to wzgórze morenowe.
Na północ od "Poprzecznej" między "Starą Wsią", "Okupnikami" i "Zatylem" rozpościera się płaski teren poprzecinany rowami melioracyjnymi, gdzie dominują łąki, przemieszane z polami uprawnymi. Na łąkach, mimo melioracji, utrzymują się miejsca podmokłe, a także znajdują się niewielkie sadzawki.
Na wschód od "Poprzecznej" i "Okupnik" rozciąga się mały kompleks leśny (lasy należą do okolicznych rolników) zwany potocznie "Suśnie". Za lasem znajdują się: "Dunaje", "Świderki" i "Króle" za którymi rozpoczyna się kompleks łąk, zwany potocznie "Łąco", dalej "Leśniki" i na końcu "Kapituła" oraz niemal niezamieszkane "Łosiny" (nazwa potoczna), ograniczone kolejnym kompleksem lasów, za którym leży gmina Złoczew i wieś Kamasze.
Na północ od "Króli" znajduje się wieś Lipicze.
Sieć drogowa.
Owieczki położone są przy drodze Klonowa-Wandalin (numer 01701E). Przy tej szosie znajdują się 3 przystanki PKS (kolejno od Klonowy): "Zatyle", "Owieczki" ("Stara Wieś"), "Króle". Na "Zatylu" znajduje się skrzyżowanie z drogą (na której nawierzchnię bitumiczną wykonano w 2004 r.) łączącą "Owieczki" z Niemojewem i dalej z Lututowem, skąd można drogą krajową nr 14 dojechać do skrzyżowania z drogą krajową nr 8 (Wrocław-Warszawa).
Na "Królach" znajduje się skrzyżowanie z szosą w kierunku wsi Lipicze (numer 01702E). Granica "Unikowa Kapitulnego" biegnie wzdłuż drogi Uników – Kamasze (numer 01730E).
Pozostałe drogi miejscowości "Owieczki" to drogi gruntowe i polne.
Dane administracyjne.
Uwaga: "Rejon, Obwody statystyczne, Obręby - na podstawie Regionalnego Systemu Informacji Przestrzennej (RSIP) dla Województwa Łódzkiego"

</doc>
<doc id="401204" url="https://pl.wikipedia.org/wiki?curid=401204" title="Owieczki (województwo podlaskie)">
Owieczki (województwo podlaskie)

Owieczki – wieś w Polsce położona w województwie podlaskim, w powiecie monieckim, w gminie Goniądz.
W latach 1975–1998 miejscowość położona była w województwie łomżyńskim.
Przez miejscowość przebiega droga krajowa nr 65.
Wierni kościoła rzymskokatolickiego należą do parafii Matki Boskiej Anielskiej w Downarach.
Historia.
Wieś królewska w starostwie knyszyńskim w ziemi bielskiej województwa podlaskiego w 1795 roku. 
Według spisu ludności z 30 września 1921 Owieczki zamieszkiwało ogółem 167 osób z czego mężczyzn - 76, kobiet - 91. Budynków mieszkalnych było 28.

</doc>
<doc id="401205" url="https://pl.wikipedia.org/wiki?curid=401205" title="Ożarów (województwo lubelskie)">
Ożarów (województwo lubelskie)

Ożarów – wieś w Polsce położona w województwie lubelskim, w powiecie lubelskim, w gminie Jastków.
W latach 1975–1998 miejscowość położona była w województwie lubelskim.
Wieś stanowi sołectwo gminy Jastków. Według Narodowego Spisu Powszechnego z roku 2011 wieś liczyła 600 mieszkańców.

</doc>
<doc id="401206" url="https://pl.wikipedia.org/wiki?curid=401206" title="Ożarów (Ożarów Mazowiecki)">
Ożarów (Ożarów Mazowiecki)

Ożarów – wschodnia część miasta Ożarów Mazowiecki w województwie mazowieckim, w powiecie warszawskim zachodnim, w gminie Ożarów Mazowiecki.
Nazwa "Ożarów" jest niejednoznaczna, ponieważ w wyniku podziału wsi Ożarów po II wojnie światowej, może odnosić się do:
Obecnie system TERYT przewiduje SIMC (0005983) dla wiejskiej części, włączonej do Ożarowa Mazowieckiego w 2014 roku (dawny SIMC wsi Ożarów-Wieś), natomiast główna, zurbanizowana część dawnej wsi Ożarów, a za razem centrum obecnego miasta, nie posiada odrębnego SIMC (posiada go natomiast zrośnięty z Ożarowem Franciszków – 0921421).
Historia.
Ożarów to dawniej samodzielna wieś. Pierwsze wzmianki na temat Ożarowa pochodzą za czasów Kazimierza Wielkiego. Od 1475 Ożarów był osadą Księcia Mazowieckiego a od 1526 wsią królewską. W 1795 Ożarów znalazł się w zaborze pruskim, a od 1807 w nowo utworzonym Księstwie Warszawskim. Następnie pod zaborem rosyjskm w Królestwie Polskim. Od 1867 w gminy Ożarów w powiecie warszawskim w guberni warszawskiej. W 1901 roku w pobliskim Franciszkowie powstała huta szkła "Ożarów", stanowiąca początek rozwoju przemysłu na terenie dzisiejszego Ożarowa Mazowieckiego.
Od 1919 w Polsce, w województwie warszawskim. W wyniku parcelacji wsi Ożarów wyrosła sieć osiedli wzdłuż historycznego traktu zachodniego, w tym Mickiewicza, Franciszków, Zientarówka i Balcerówka. 20 października 1933 utworzono gromadę Ożarów w granicach gminy Ożarów, składającą ze wsi Ożarów, kolonii Franciszków i wsi Jarzębówek.
Podczas II wojny światowej w Generalnym Gubernatorstwie, w powiecie Warschau w dystrykcie warszawskim. W 1943 liczba mieszkańców Ożarowa wynosiła 3506 mieszkańców.
Podział Ożarowa.
Po wojnie dokonano podziału Ożarowa: 
1 lipca 1952 wszystkie te trzy gromady (należące do gminy Ożarów) włączono do nowo utworzonego powiatu pruszkowskiego w województwie warszawskim.
W związku z reformą administracyjną państwa jesienią 1954 zniesiono gminy, w tym gminę Ożarów. 
Ożarów po 1957.
Ożarów-Franciszków.
1 stycznia 1957 gromadę Ożarów-Franciszków zniesiono w związku z nadaniem jej statusu osiedla, przez co zachodnia część Ożarowa, Franciszków i Parcele stały się formalnie jednym organizmem osadniczym. 1 stycznia 1958 do osiedla Ożarów-Franciszków przyłączono teren przemysłowy ze wsi Ożarów (obecny obręb ewidencyjny 09) a 31 grudnia 1961 wieś Ołtarzew-Kolonia (obecny obręb ewidencyjny 01). 1 stycznia 1967 osiedle Ożarów-Franciszków otrzymało status miasta z równoczesną zmianą nazwy na "Ożarów Mazowiecki".
Ożarów-Wieś.
Wschodnia, wiejska część Ożarowa zachowała swoją odrębność względem Ożarowa Mazowieckiego. 1 stycznia 1958 z gromady Ożarów wyłączono część wsi Ożarów (obecny obręb ewidencyjny 09), włączając ją do osiedla Ożarów-Franciszków; granica między osiedlem a gromadą biegła odtąd na zachód od zakładów przemysłowych K3, wzdłuż ulicy Poznańskiej i wzdłuż ulicy Strzykulskiej. Wieś Ożarów przetrwała w gromadzie Ożarów do końca 1972 roku, czyli do kolejnej reformy gminnej. W 1971 roku ludność Ożarowa wynosiła 230 mieszkańców. 1 stycznia 1973 Ożarów wszedł w skład rekatywowanej gminy Ożarów Mazowiecki. W latach 1975–1998 miejscowość położona była w województwie warszawskim. Od 1999 w powiecie warszawskim zachodnim w województwie mazowieckim. Ożarów-Wieś funkcjonował jako samodzielna wieś do końca 2013 wieku (jako sołectwo Ożarów-Wieś o powierzchni 241,98 ha), kiedy to została włączona do Ożarowa Mazowieckiego z dniem 1 stycznia 2014.

</doc>
<doc id="401211" url="https://pl.wikipedia.org/wiki?curid=401211" title="Tadeusz Dorobisz">
Tadeusz Dorobisz

Tadeusz Dorobisz (ur. 17 lipca 1916 w Sosnowcu, zm. 12 lutego 1973 we Wrocławiu) – chirurg polski, profesor Akademii Medycznej we Wrocławiu.
W 1936 ukończył Gimnazjum im. Stanisława Wyspiańskiego, którego tradycje przejęło po wojnie III Liceum Ogólnokształcące im. Bolesława Prusa w Sosnowcu. W 1937 rozpoczął studia na Wydziale Lekarskim Uniwersytetu Jagiellońskiego. Naukę przerwała II wojna światowa - we wrześniu 1939 Dorobisz został zmobilizowany, odbył kampanię wrześniową, później przedostał się do Francji. Walczył w szeregach II Dywizji Strzelców Pieszych, był internowany w Szwajcarii; tam powrócił do studiów medycznych i w 1944 uzyskał dyplom lekarza na Uniwersytecie w Zurychu.
W 1945 powrócił do Polski. Podjął pracę w I Klinice Chirurgicznej Uniwersytetu i Politechniki we Wrocławiu, przeniesionej następnie do Akademii Medycznej we Wrocławiu. W 1955 uzyskał stopień docenta, w 1966 profesora nadzwyczajnego. Od 1969 (po przejściu na emeryturę Kazimierza Czyżewskiego) kierował I Kliniką Chirurgiczną, a od 1972 Kliniką Chirurgii Naczyniowej Akademii Medycznej we Wrocławiu. Pełnił na uczelni także funkcje prodziekana (1966–1968) i prorektora ds. klinicznych (1968–1970). W latach 1947-1965 był ponadto dyrektorem Stacji Krwiodawstwa we Wrocławiu. Przewodniczył Radzie Naukowej Instytutu Hematologii w Warszawie.
Był autorem (lub współautorem) ponad 100 prac naukowych, dotyczących chirurgii urazowej, krwiodawstwa, leczenia krwią. Do kierowanych przez siebie ośrodków wprowadził liczne unowocześnienia. Należał do wielu polskich i zagranicznych towarzystw naukowych, posiadał liczne odznaczenia.

</doc>
<doc id="401214" url="https://pl.wikipedia.org/wiki?curid=401214" title="Michał Dobulewicz">
Michał Dobulewicz

Michał Dobulewicz (ur. 5 października 1884 w Michaliszkach, Suwalszczyzna, zm. 17 grudnia 1970 w Pabianicach) – doktor medycyny, chirurg, pułkownik Wojska Polskiego.
Życiorys.
W latach 1907–1912 studiował na Cesarskiej Akademii Wojenno-Medycznej w Petersburgu, pracował następnie w klinice chirurgicznej tamże. W czasie I wojny światowej służył jako chirurg wojskowy w armii rosyjskiej. W 1918 osiadł w Polsce. Początkowo pracował w Zakładzie Anatomii Prawidłowej Uniwersytetu Warszawskiego, wkrótce wstąpił do wojska. Od 1919 był komendantem i naczelnym chirurgiem szpitala polowego w Warszawie, w 1922 przeniesiony został do Łodzi, gdzie pełnił służbę na stanowisku naczelnego lekarza 10 pułku artylerii polowej, a później praktykował w 4 Szpitalu Okręgowym im. gen. dyw. dr med. Felicjana Sławoj-Składkowskiego. Obok służby wojskowej pracował w szpitalu ubezpieczalni społecznej. W 1939 otrzymał stopień pułkownika.
Jako lekarz wojskowy uczestniczył w kampanii wrześniowej. W listopadzie 1939 ponownie znalazł się w Warszawie, obejmując stanowisko ordynatora oddziału chirurgii Szpitala Ujazdowskiego. Od 1943 był ordynatorem oddziału chirurgii i dyrektorem szpitala w Pruszkowie. Zajmował się m.in. opieką nad osobami wygnanymi ze stolicy po powstaniu warszawskim. Po wojnie został oficerem Ludowego Wojska Polskiego i ordynatorem oddziału chirurgicznego Szpitala Okręgowego nr 1 w Warszawie.
Pracował następnie przez krótki czas kolejno w Toruniu, Łodzi i Zgierzu; przez kilkanaście lat był ordynatorem w szpitalu w Pabianicach, gdzie udało mu się stworzyć nowoczesny oddział chirurgiczny. W 1959 przeszedł na emeryturę, ale kontynuował pracę w Miejskiej Poradni Chirurgicznej w Pabianicach, udzielał również wskazówek młodszym lekarzom. Pochowany na cmentarzu katolickim w Sopocie (kwatera E6-A-4).

</doc>
<doc id="401216" url="https://pl.wikipedia.org/wiki?curid=401216" title="LRU">
LRU



</doc>
<doc id="401217" url="https://pl.wikipedia.org/wiki?curid=401217" title="Algieba">
Algieba

Algieba ("Gamma Leonis", "γ Leo") – druga co do jasności gwiazda w gwiazdozbiorze Lwa. Jest odległa od Słońca o około 130 lat świetlnych. Wokół jaśniejszego składnika układu krąży planeta.
Nazwa.
Tradycyjna nazwa tej gwiazdy, Algieba, wywodzi się od arabskiego , „czoło”, co nie pasuje do jej położenia w gwiazdozbiorze – jest raczej częścią grzywy w postaci Lwa. Nazwa pochodzi od jednej z arabskich „stacji księżycowych” ("manzil") i pierwotnie odnosiła się do asteryzmu obejmującego kilka sąsiednich gwiazd. Do położenia w gwiazdozbiorze odnosi się natomiast łacińska nazwa , „grzywa”. Międzynarodowa Unia Astronomiczna w 2016 roku formalnie zatwierdziła użycie nazwy Algieba dla określenia gwiazdy Gamma-1 Leonis.
Charakterystyka obserwacyjna.
Jest to gwiazda podwójna. Jej wielkość obserwowana to 2,01, zaś wielkość absolutna systemu jest równa −0,99m. Gwiazda znajduje się blisko radiantu roju meteorów o nazwie Leonidy. W 1782 roku William Herschel odkrył podwójność Gamma Leonis; ze względu na kontrast dziewiętnastowieczni obserwatorzy opisywali gwiazdę jako złożoną ze składników o barwie „jasnopomarańczowej i żółto-zielonej”.
Charakterystyka fizyczna.
System Gamma Leonis tworzą dwa olbrzymy, Gamma Leonis A (także γ¹ Leo) i Gamma Leonis B (także γ² Leo). Oba są uboższe w metale i molekułę CN niż Słońce (mają około trzy razy mniej żelaza w stosunku do wodoru). Wraz z dużym ruchem własnym (74 km/s), około pięciokrotnie szybszym niż średnia dla gwiazd w otoczeniu Słońca, wskazuje to, że system pochodzi z innej części Galaktyki. Jeden ze składników układu może być gwiazdą zmienną.
Gamma Leonis A.
Jaśniejsza gwiazda to pomarańczowy olbrzym należący do typu widmowego K1. Jego temperatura to około 4330 K, świeci on 285 razy jaśniej niż Słońce. Gwiazda ma masę około 1,23 i prawie 32 razy większy promień. Jako masywniejszy składnik, Gamma Leonis A jest bardziej zaawansowana ewolucyjnie i prawdopodobnie obecnie zwiększa jasność po zakończeniu etapu syntezy helu w węgiel i tlen w jądrze.
W 2010 roku precyzyjne pomiary zmian prędkości radialnej pozwoliły odkryć towarzyszącą gwieździe planetę. Jest to gazowy olbrzym 8,8 raza masywniejszy niż Jowisz, obiegający Algiebę w 428,5 doby (rok i dwa miesiące). Niewykluczone jest, że gwiazdę okrąża także druga planeta-olbrzym, jednak sygnał o okresie 1340 dni może pochodzić także od samej gwiazdy.
Gamma Leonis B.
Słabszy składnik to żółty olbrzym należący do typu widmowego G7. Jego temperatura to około 4870 K, świeci on 72 razy jaśniej niż Słońce. Składnik ten musi być mniej masywny niż właściwa Algieba i prawdopodobnie dopiero zaczyna syntezę helu w węgiel i tlen.
Gwiazda ta jest oddalona na niebie o 4,70 sekundy kątowej od składnika A (pomiar z 2017 roku). Gwiazdy okrążają wspólny środek masy w czasie około 510 lat po ekscentrycznych orbitach, w przestrzeni dzieli je odległość zmieniająca się od 26 do 313 au.
Optyczni towarzysze.
Na niebie obu olbrzymom towarzyszy kilka słabszych gwiazd, które nie są związane grawitacyjnie z tą parą.
Składnik C o wielkości 9,52, oddalony o 336″ od Algieby (pomiar z 2012 r.) to gwiazda znana też jako AD Leonis, jedna z gwiazd najbliższych Słońcu. Jest to czerwony karzeł typu M4. Składnik Gamma Leonis D jest oddalony o 371″ od jaśniejszego z olbrzymów (pomiar z 2015 r.). Jest on żółtym karłem typu G5 o wielkości 10,48m, o innej odległości i zupełnie innym ruchu własnym niż system Gamma Leonis.

</doc>
<doc id="401218" url="https://pl.wikipedia.org/wiki?curid=401218" title="Edyta Samukówna">
Edyta Samukówna

Edyta Samukówna, imię chrzestne Bronisława (ur. 28 maja 1908 w Supraślu, zm. 17 sierpnia 1987 w Żarnowcu) – zakonnica polska, ksieni benedyktynek w Żarnowcu.
Była córką Marcina i Michaliny z Janowiczów, najmłodszą z pięciorga rodzeństwa. Ojciec był właścicielem majątku ziemskiego, w latach międzywojennych pracował jako mechanik w USA. Samukówna ukończyła gimnazjum benedyktynek w Wilnie i w 1930 podjęła studia matematyczne na tamtejszym Uniwersytecie. W 1932 wstąpiła do wileńskich benedyktynek, 27 maja 1934 złożyła pierwsze śluby czasowe, a 19 listopada 1937 śluby wieczyste. Pracowała m.in. jako nauczycielka arytmetyki, pełniła także funkcje zakonne. Po zamknięciu gimnazjum benedyktynek przez władze radzieckie we wrześniu 1939 zajmowała się archiwum klasztornym. W 1942 razem z innymi siostrami przebywała przez pewien czas w więzieniu; dzięki schronieniu u rodziny uniknęła wywiezienia na przymusowe roboty.
W 1944 została mianowana przeoryszą. Ze względu na czas wojenny nie doszło do formalnej elekcji. W 1946 arcybiskup Romuald Jałbrzykowski powierzył jej misję kierowania przeprowadzką tych sióstr, które repatriowały się do Polski; w Wilnie pozostała ksieni z drugą grupą sióstr. Z powodu zamknięcia granicy nie doszło do planowanego połączenia benedyktynek, matka Samukówna stanęła w ten sposób na czele polskiego zgromadzenia. Udało się jej mimo trudności dostarczyć do Polski archiwum i bibliotekę klasztorną.
W czerwcu 1946 Samukówna wraz z kilkunastoma siostrami osiadła w klasztorze w Żarnowcu, dawniej zajmowanym przez benedyktynów, a siostrom przekazanym przez biskupa Kazimierza Kowalskiego. Pozostała do końca życia przełożoną, początkowo jako przeorysza konwentualna, a od 1960 jako ksieni (kiedy zgromadzenie osiągnęło wymaganą prawem kanonicznym liczbę mniszek). W latach 1961-1984 Samukówna była także prezeską polskiej kongregacji mniszek benedyktyńskich pod wezwaniem Niepokalanego Poczęcia, a 1961-1968 przewodniczącą Konsulty wyższych przełożonych żeńskich zakonów kontemplacyjnych przy prymasie Polski.
Kierowany przez nią klasztor w Żarnowcu stanowił znany ośrodek wypoczynkowy polskiej inteligencji katolickiej.
Źródła:

</doc>
<doc id="401220" url="https://pl.wikipedia.org/wiki?curid=401220" title="Bronisława Samukówna">
Bronisława Samukówna



</doc>
<doc id="401221" url="https://pl.wikipedia.org/wiki?curid=401221" title="Milewo-Gawary">
Milewo-Gawary

Milewo-Gawary – część wsi Milewo-Rączki w Polsce położona w województwie mazowieckim, w powiecie przasnyskim, w gminie Krasne. 
W latach 1975–1998 miejscowość administracyjnie należała do województwa ciechanowskiego.
Położenie geograficzne.
Milewo-Gawary to miejscowość położona na Wysoczyźnie Ciechanowskiej, nad rzeką Pełtą, w typowo równinnej okolicy.
Wieś jest położona w odległości 20 km od Ciechanowa, 18 km od Przasnysza, 20 km od Makowa Mazowieckiego.
Historia.
Początki tworzenia się zaścianków na ziemiach położonych na wschód od Ciechanowa, nad rzekami Soną i Pełtą, sięgają XV wieku. Z powodu stosunkowo późnego zasiedlenia tych terenów znajdowały się tam zaścianki szlachty różnego pochodzenia i herbów. W okolicach dzisiejszych Milewa-Gawar osiedlili się Milewscy herbu Ślepowron, o czym świadczą nazwy sąsiednich miejscowości – Milewo-Rączki, Milewo-Szwejki, Milewo-Brzegędy czy Milewo-Tabuły. 
W 1526 roku, kiedy Mazowsze zostało wcielone do Korony, w ziemi ciechanowskiej znajdowało się 9 Milew. Milewo-Gawary powstały później, pierwsza wzmianka dotycząca miejscowości pojawiła się w 1663 roku w wykazie podatku łanowego (jako właściciel był zapisany Szymon Gawar Milewski z żoną i trzema synami). Osada liczyła około 40 hektarów. W wykazie z 1674 roku jako właściciel Milewa-Gawar występuje Stanisław Gawar Milewski, syn Szymona, żonaty z Jadwigą Mossakowską. Kolejnym właścicielem Gawar był Stanisław Milewski żonaty z Jadwigą Żbikowską. Po jego śmierci osada została podzielona pomiędzy dwóch z jego synów.
W czasach zaboru pruskiego wprowadzono na Mazowszu zasadę, że poczynając od pewnego minimum nie wolno było osady rolnej dzielić – miała ona zapobiegać rozdrabnianiu własności rolnej. Stosowała się ona i do Milewa-Gawar. W dokumentach z tego okresu zachowały się wzmianki o dwóch zagrodach; więcej nigdy nie było.

</doc>
<doc id="401224" url="https://pl.wikipedia.org/wiki?curid=401224" title="Gammu">
Gammu

Gammu – nazwa pakietu służącego do komunikacji telefonu komórkowego z komputerem rozpowszechnianego na licencji GNU General Public License. Pakiet ten jest obecnie podstawą do działania innych aplikacji i projektów. Obsługuje głównie telefony Nokii.
Pierwsze wersje Gammu rozpowszechniane były pod nazwą MyGnokii2. Pakiet jest rozwinięciem pakietu Mygnokii, jego kontynuacją jest pakiet Gammu+ (który jest obecnie we wstępnej fazie rozwoju i obsługuje jedynie telefony Nokii).

</doc>
<doc id="401226" url="https://pl.wikipedia.org/wiki?curid=401226" title="Leszek Pisz">
Leszek Pisz

Leszek Pisz (ur. 18 grudnia 1966 w Dębicy) – polski piłkarz, reprezentant kraju, obecnie trener i menadżer piłkarski.
Życiorys.
Jest wychowankiem Wisłoki Dębica, z której na dwa lata przeniósł się do Igloopolu. Z tego ostatniego przeniósł się do Legii Warszawa. Podczas czteroletniego pobytu w Warszawie odgrywał wiodącą role w zespole, jednak po przegranym 1:3 meczu o Superpuchar Polski z Lechem Poznań został przyłapany przez trenera Władysława Stachurskiego na piciu alkoholu razem z Dariuszem Czykierem i po sezonie musiał przenieść się do Motoru Lublin. Zagrał tam dobry sezon, jednak drużyna z Lublina spadła z ligi. Następnie powrócił do stolicy, gdzie przez kolejne cztery lata odnosił największe sukcesy w karierze, będąc najważniejszą postacią drużyny.
W barwach stołecznej Legii grał w ekstraklasie przez dziewięć sezonów (1986–1991 i 1993–1996). Łącznie wystąpił w 221 spotkaniach, zdobywając 45 goli. Dał się zapamiętać jako znakomity wykonawca rzutów wolnych. Jako pierwszy zawodnik polskiego klubu strzelił dwie bramki w jednym meczu Ligi Mistrzów (później wyczyn powtórzyli Jacek Dembiński &lt;Widzew&gt; i Aleksandar Prijović &lt;Legia&gt;). Jest członkiem Galerii Sław Legii Warszawa.
Przyczynił się do historycznego awansu polskiej drużyny do fazy grupowej Ligi Mistrzów, strzelając na wyjeździe w rewanżowym meczu ze szwedzkim IFK Goetborg wyrównującą bramkę (ostatecznie polska drużyna wygrała 2:1, a cały dwumecz 3:1). Bramkę strzelił głową, choć był najniższym zawodnikiem na boisku. W pierwszym meczu fazy grupowej z mistrzem Norwegii Rosenborgiem Trondheim strzelił dwie bramki, a polska drużyn wygrała na własnym stadionie 3:1. W sezonie 1995/96 łącznie zagrał 10 meczów w Lidzie Mistrzów i strzelił 3 bramki. Na boisku spędził 789 minut.
Dobre występy w ćwierćfinale Ligi Mistrzów z mistrzem Grecji Panathinaikosem Ateny spowodowały, że piłkarz wyrobił sobie dobrą opinię i przez najbliższe cztery lata występował w klubach greckich: PAOK FC, AO Kawala i Paniliakos AO.
Po powrocie do Polski występował w Śląsku Wrocław, do którego sprowadził piłkarza Janusz Wójcik – trener, z którym wcześniej współpracował w Legii.
W pierwszej reprezentacji Polski rozegrał 14 meczów (jako zawodnik Legii dziewięciokrotnie, a jako gracz Motoru pięciokrotnie).
Po zakończeniu kariery osiadł w rodzinnej Dębicy i zajął się szkoleniem młodzieży oraz wyszukiwaniem zawodników jako skaut.
Życie prywatne.
Jego bratem był inny piłkarz – Mieczysław Pisz.
Sukcesy.
Legia Warszawa
AO Kavala
Nagrody

</doc>
<doc id="401229" url="https://pl.wikipedia.org/wiki?curid=401229" title="Igor Tamm">
Igor Tamm

Igor Jewgienjewicz Tamm (ros. И́горь Евге́ньевич Та́мм; ur. we Władywostoku, zm. 12 kwietnia 1971 w Moskwie) – rosyjski fizyk teoretyk, laureat Nagrody Nobla w dziedzinie fizyki w roku 1958 za odkrycie i interpretację promieniowania Czerenkowa, w latach 1924–1941 i od 1954 roku profesor uniwersytetu w Moskwie; od roku 1953 członek Akademii Nauk ZSRR, a od roku 1959 – Polskiej Akademii Nauk.
Życiorys.
W 1913 ukończył gimnazjum w Jelizawetgradzie (obecnie Kropywnycki), po czym wyjechał na studia do Edynburga, gdzie ukończył jeden semestr na wydziale nauk ścisłych, w 1914 powrócił do Rosji i podjął studia na Wydziale Fizyczno-Matematycznym Uniwersytetu Moskiewskiego. W 1915 wstąpił ochotniczo do carskiej armii, przez szereg miesięcy służył w oddziale sanitarnym na froncie I wojny światowej. W 1918 ukończył studia na Uniwersytecie Moskiewskim, w 1919 został asystentem katedry fizyki na Uniwersytecie Krymskim w Symferopolu, od 1921 wykładał w Odeskim Instytucie Politechnicznym, a od 1922 w Moskwie na Komunistycznym Uniwersytecie im. Swierdłowa. Jednocześnie od 1923 pracował na Wydziale Fizyki Teoretycznej Drugiego Uniwersytetu Moskiewskiego, gdzie od 1927 do 1929 był profesorem, a od 1924 pracował na Moskiewskim Uniwersytecie Państwowym, gdzie od 1930 do 1937 kierował katedrą fizyki teoretycznej. Od 1943 do 1950 kierował katedrą fizyki teoretycznej Moskiewskiego Instytutu Fizyczno-Technologicznego, jednocześnie 1946-1950 kierował katedrą fizyki teoretycznej Moskiewskiego Instytutu Mechanicznego.
Jest autorem podstawowych prac z mechaniki kwantowej i teorii sił jądrowych, współtwórcą teorii promieniowania Czerenkowa. Pracował również nad problemem uzyskania kontrolowanej reakcji termojądrowej i innymi zagadnieniami fizyki teoretycznej i doświadczalnej. W 1930 roku rozwinął kwantową teorię rozpraszania fotonów na swobodnych elektronach. W 1937 roku, wspólnie z Ilją M. Frankiem, opracował teorię promieniowania Czerenkowa, za co w roku 1958 (wspólnie z Pawłem Czerenkowem i Ilją M. Frankiem) otrzymali Nagrodę Nobla. W latach 50. i 60. pracował wspólnie z Andriejem D. Sacharowem w tajnym instytucie nad zagadnieniami broni nuklearnej oraz opracował koncepcję tokamaka (1950).
Nagrody i odznaczenia.
I inne.

</doc>
<doc id="401255" url="https://pl.wikipedia.org/wiki?curid=401255" title="Bitwa pod Białym Kamieniem">
Bitwa pod Białym Kamieniem

Bitwa pod Białym Kamieniem miała miejsce 25 września 1604 podczas wojny polsko-szwedzkiej 1600–1611.
Przybyła latem do Estonii armia szwedzka (7000 żołnierzy) dowodzona przez Arvida Stålarma i hiszpańskiego najemnika Alonzo Cacho de Canuta obległa 15 września 1604 Biały Kamień. Pierwszy szturm Szwedów został przez załogę twierdzy odparty. Do drugiego nie doszło, gdyż 25 września nadciągnął z odsieczą Jan Karol Chodkiewicz (2000 żołnierzy). Pole bitwy znajdowało się między drogą z Dorpatu do Rewla, którą przybyła armia polsko-litewska a bagnistymi strumieniami znajdującymi się na wschodzie, zachodzie i południu. Pobliski Biały Kamień leżał w bagnistej dolinie na zachód od pola bitwy.
Widząc zbliżającą się armię polsko-litewską Alonzo de Canuta zaproponował ustawienie luźnego szyku w stylu hiszpańskim, jednak Stålarm, pamiętając, że w poprzednich bitwach Polacy i Litwini najpierw przeganiali jazdę szwedzką, a potem wycinali piechotę, tym razem postanowił zmieszać piechotę i jazdę. Lewe, silniejsze skrzydło szwedzkie, złożone z zaciężnych Niemców dowodzonych przez de Canuta, oparte było o groblę i wąską drogę prowadzącą do Rewala. Prawe skrzydło, złożone z Finów, było słabsze, za to osłonięte bagnistymi strumieniami. Centrum, na którego czele stanął sam Stålarm, składało się wyłącznie z wojsk szwedzkich. Chodkiewicz, po rozpoznaniu szyku nieprzyjaciela, postanowił przede wszystkim zaatakować jego lewe skrzydło, gdyż uważał, że wódz szwedzki nie spodziewa się takiego posunięcia. Dlatego na prawym skrzydle armii Rzeczypospolitej stanęła husaria, na lewym – lekka jazda, a w centrum piechota, rajtaria i artyleria.
Nim Szwedzi zdołali rozeznać się w zamiarach Chodkiewicza, ruszyła na nich husaria, która wpadła na Niemców, rozbijając niemiecką rajtarię. Zacięty opór stawiła jednak dowodzona przez Canuta piechota. Jednak gdy Canut poległ, także i ona poszła w rozsypkę. Po zniszczeniu lewego skrzydła armii szwedzkiej Chodkiewicz rzucił do natarcia lewe skrzydło i centrum. Gdy dołączyli do nich zwycięzcy husarze, szwedzka armia została zepchnięta na bagno. Walka skończyła się całkowitą klęską armii prowadzonej przez Stålarma. Szwedzi stracili w bitwie 3000 żołnierzy, 6 dział, cały sprzęt i 21 chorągwi, natomiast Polacy i Litwini – 50 zabitych i 100 rannych.

</doc>
<doc id="401256" url="https://pl.wikipedia.org/wiki?curid=401256" title="Akademia im. Jakuba z Paradyża w Gorzowie Wielkopolskim">
Akademia im. Jakuba z Paradyża w Gorzowie Wielkopolskim

Akademia im. Jakuba z Paradyża w Gorzowie Wielkopolskim – publiczna uczelnia zawodowa w Gorzowie Wielkopolskim.
Historia.
Została utworzona na podstawie rozporządzenia Rady Ministrów dnia 21 lipca 1998 przy pomocy Fundacji Na Rzecz Gorzowskiej Szkoły Wyższej powstałej w 1994 r. Prezesem Fundacji był Kazimierz Marcinkiewicz, współzałożyciel i aktywny działacz uczelni, od 1998 Przewodniczący Konwentu. Po pierwszym roku istnienia społeczność akademicka uczelni wynosiła 1900 studentów i 200 słuchaczy kolegiów. Studenci mogli wybrać spośród sześciu specjalności: zarządzanie małym i średnim przedsiębiorstwem, administracja publiczna, edukacja wczesnoszkolna, edukacja opiekuńczo-wychowawcza, język polski i język niemiecki.
W strukturach Akademii działa Akademickie Centrum Badań Euroregionalnych pod patronatem Instytutu Slawistyki Polskiej Akademii Nauk w Warszawie.
Przy uczelni istnieje także klub AZS AJP Gorzów Wielkopolski.
W 2006 r. uczelnia przejęła od Lubuskiego Urzędu Wojewódzkiego w Gorzowie Wielkopolskim zlokalizowany w miejscowości Rogi pałac dawnego Wojewódzkiego Ośrodka Doskonalenia Kadr Administracji Publicznej, tworząc w nim Ośrodek Naukowo-Dydaktyczny PWSZ.
W 2007 PWSZ przejęła od wygaszanego Nauczycielskiego Kolegium Języków Obcych kształcenie nauczycieli języka angielskiego, uruchamiając studia licencjackie w zakresie filologii angielskiej.
W 2009 nastąpiło połączenie uczelni z niepubliczną Wyższą Informatyczną Szkołą Zawodową. Zaowocowało to utworzeniem Instytutu Technicznego, prowadzącego kierunek Informatyka oraz Mechanika i Budowa maszyn. Od tegoż roku szkoła prowadzi także studia drugiego stopnia w zakresie filologii polskiej, a rozwój pozostałych kierunków licencjackich i inżynierskich rokuje następne uprawnienia dydaktyczne w tym zakresie.
29 sierpnia 2013 r. Minister Nauki i Szkolnictwa Wyższego nadał uczelni nową nazwę, tj. Państwowa Wyższa Szkoła Zawodowa im. Jakuba z Paradyża w Gorzowie Wielkopolskim.
Władze uczelni przy wsparciu władz województwa podjęły działania mające na celu połączenie z Zamiejscowym Wydziałem Kultury Fizycznej poznańskiej AWF, w celu utworzenia Akademii Gorzowskiej.
W 2016 wszczęto procedurę powołania Akademii w Gorzowie, pomimo niespełniania wymogów formalnych dla przekształcenia w akademię. Zgodnie z projektem ustawy przekształcenie nastąpiło z dniem 1 września 2016 r.
W 2019 r. Akademia im. Jakuba z Paradyża w Gorzowie Wlkp. otrzymała (po raz pierwszy w historii jej istnienia) prawo do nadawania stopnia doktora, spełniając tym samym (zgodnie z ustawą Prawo o szkolnictwie wyższym i nauce z dnia 20 lipca 2018 roku) wymogi formalne dot. funkcjonowania uczelni akademickiej.
Wydziały i kierunki kształcenia.
Aktualnie Akademia oferuje możliwość kształcenia na kilkunastu kierunkach studiów pierwszego (studia licencjackie i inżynierskie) i drugiego (magisterskie) stopnia prowadzonych w ramach pięciu wydziałów.
W ofercie studiów szkoła proponuje również kształcenie podyplomowe, trwające 2, 3 lub 4 semestry, na kierunkach:
Uprawnienia do nadawania stopnia doktora.
Akademia im. Jakuba z Paradyża w Gorzowie Wlkp. otrzymała prawo do nadawania stopnia doktora w dziedzinie:
Współpraca.
Korzystne położenie geograficzne uczelni, na pograniczu polsko-niemieckim, w sąsiedztwie Berlina, w centrum Euroregionu „Pro Europa Viadrina”, w dużej odległości od takich ośrodków akademickich jak Poznań, Szczecin i Wrocław, doskonale uzupełniło i uzupełnia ofertę kształcenia w Polsce Zachodniej na poziomie wyższym. Wymiernym efektem działalności uczelni jest nawiązana i prowadzona na szeroką skalę współpraca międzynarodowa z zagranicznymi uczelniami, m.in.:
W ramach współpracy krajowej uczelnia prowadzi wymianę studentów i pracowników naukowo-dydaktycznych, realizuje wspólne projekty badawcze, korzysta i udostępnia specjalistyczną bazę laboratoryjną oraz stwarza możliwość doktoryzowania i habilitacji pracowników uczelni na wydziałach uczelni partnerskich, np.:
Ponadto uczelnia współpracuje ze szkołami średnimi oraz innymi instytucjami w Gorzowie i regionie, co stwarza dodatkowe możliwości uatrakcyjniania i wzbogacania oferty dydaktycznej uczelni w zakresie prowadzonych kierunków studiów.

</doc>
<doc id="401257" url="https://pl.wikipedia.org/wiki?curid=401257" title="Igor Yergenyevich Tamm">
Igor Yergenyevich Tamm



</doc>
<doc id="401258" url="https://pl.wikipedia.org/wiki?curid=401258" title="Ariel Ramírez">
Ariel Ramírez

Ariel Ramírez (ur. 4 września 1921 w Santa Fe w Argentynie, zm. 18 lutego 2010 w Buenos Aires) – argentyński kompozytor i pianista.
Światową sławę przyniosła mu napisana w 1964 "Misa Criolla" (Msza Kreolska) – msza oparta na motywach ludowych tańców latynoamerykańskich, stworzona wkrótce po decyzji soboru watykańskiego II, umożliwiającej odprawianie mszy świętej w języku ojczystym. . . . Zmarł w wieku 88 lat po długiej walce z chorobą zwyrodnieniową.
Współpraca.
Przy pisaniu tekstów do swojej muzyki Ramirez współpracował z wieloma osobami, m.in. z Atahualpą Yupanquim czy Miguelem Brascó. Najwięcej utworów powstało we współpracy z Felixem Luną – historykiem, dziennikarzem, dyplomatą, prawnikiem. Jednym z ich pierwszych i głównych wspólnych projektów było "Navidad nuestra" ("Nasze Boże Narodzenie"), powstałe w roku 1964.
Jego utwory ("Mujeres argentinas" – "kobiety argentyńskie") wykonywała m.in. Mercedes Sosa, zwana "Głosem Ameryki Południowej". Pieśni na chór wykonywane były przez Los Fronterizos, ogromnie popularny w Argentynie kwartet mężczyzn, zastąpiony później przez Zamba Quipildor, a także polską grupę Sierra Manta. Przy nagrywaniu swojej płyty, w końcu lat osiemdziesiątych, Ramirez współpracował z tenorem José Carrerasem.
Kompozytor posiadał także swój własny zespół, w którym grał na fortepianie. W jego skład wchodzili w ostatnich latach:

</doc>
<doc id="401264" url="https://pl.wikipedia.org/wiki?curid=401264" title="Łyżwiarstwo figurowe na Zimowych Igrzyskach Olimpijskich 2006">
Łyżwiarstwo figurowe na Zimowych Igrzyskach Olimpijskich 2006

Łyżwiarstwo figurowe na Zimowych Igrzyskach Olimpijskich 2006 – jedna z dyscyplin rozgrywanych podczas igrzysk w dniach 11–24 lutego 2006 w Turynie, we Włoszech. Zawody odbyły się w czterech konkurencjach: solistów i solistek, par sportowych i tanecznych.
Do zawodów przystąpili reprezentanci ponad 20 krajów. Maksymalna liczba zawodników/duetów, jaką do każdej konkurencji ma prawo wystawić kraj, to 3. Państwa zdobywały kwalifikację podczas Mistrzostw Świata 2005 oraz Memoriału Karla Schäfera.
Polskę reprezentowały dwa duety; para sportowa – Dorota Zagórska i Mariusz Siudek oraz para taneczna – Aleksandra Kauc i Michał Zych.
Wyniki.
Pary taneczne.
Tańcem obowiązkowym był "Ravensburger Waltz".

</doc>
<doc id="401269" url="https://pl.wikipedia.org/wiki?curid=401269" title="Pisarzowice (województwo wielkopolskie)">
Pisarzowice (województwo wielkopolskie)

Pisarzowice (niem. "Schreibersdorf") – wieś w Polsce położona w województwie wielkopolskim, w powiecie ostrzeszowskim, w gminie Kobyla Góra.
Historia.
Położona 4 km od Sycowa wieś dzieliła przez wieki losy ziemi sycowskiej, stanowiącej północno-wschodnie rubieże Dolnego Śląska i cechującej się specyficznym, polsko-niemieckim charakterem kulturowym. Po ostatecznym odpadnięciu Śląska od państwa polskiego w XIV w. granica między Śląskiem a Wielkopolską ustaliła się w odległości 6 km na północny wschód od Pisarzowic. W 1489 r. miejscowość weszła w skład sycowskiego Wolnego Państwa Stanowego, w ramach którego znajdowała się kolejno pod zwierzchnością Czech, Austrii (od 1526 r.) oraz Prus (od 1741 r.). W 1920 r. Pisarzowice znalazły się na obszarze niewielkiego terytorium Dolnego Śląska, przyznanego Polsce przez traktat wersalski ze względu na skład etniczny. Do 1939 r. granica polsko-niemiecka przebiegała zaledwie 1 km na zachód od wsi. W okresie międzywojennym w miejscowości stacjonowała placówka Straży Granicznej I linii „Pisarzowice”.
W latach 1975–1998 miejscowość położona była w województwie kaliskim.

</doc>
<doc id="401270" url="https://pl.wikipedia.org/wiki?curid=401270" title="Pabianice (województwo śląskie)">
Pabianice (województwo śląskie)

Pabianice – wieś w Polsce położona w województwie śląskim, w powiecie częstochowskim, w gminie Janów.
W latach 1975–1998 miejscowość położona była w województwie częstochowskim.

</doc>
<doc id="401271" url="https://pl.wikipedia.org/wiki?curid=401271" title="Paczków (województwo dolnośląskie)">
Paczków (województwo dolnośląskie)

Paczków – wieś w Polsce położona w województwie dolnośląskim, w powiecie oleśnickim, w gminie Bierutów.
Podział administracyjny.
W latach 1975–1998 miejscowość położona była w województwie wrocławskim.

</doc>
<doc id="401272" url="https://pl.wikipedia.org/wiki?curid=401272" title="Pakosław (województwo mazowieckie)">
Pakosław (województwo mazowieckie)

Pakosław – wieś w Polsce, położona w województwie mazowieckim, w powiecie radomskim, w gminie Iłża.
W latach 1975–1998 wieś położona była w województwie radomskim.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. 
Wieś jest siedzibą rzymskokatolickiej parafii św. Maksymiliana. W miejscowości mieszkają także wierni Kościoła Starokatolickiego Mariawitów, którzy podlegają pod parafię Przemienienia Pańskiego w Wierzbicy. 
Geografia.
Pakosław położony jest na Przedgórzu Iłżeckim, które wchodzi w skład Wyżyny Kieleckiej. Zabudowania wsi i pola rozciągają się w strefie obniżenia Pakosławsko-Prędocińskiego o szerokości około 3 km. Do obniżenia wpada dużo strumieni, które na północ od wsi łączą się z rzeką Modrzejowicą płynącą niedaleko Pakosławia. Na północno-zachodnich krańcach wsi, gdzie znajduje się największa sieć strumieni i rowów melioracyjnych, wydobywano niegdyś torf. W XIX wieku wieś słynęła też z pokładów wapienia.
Obszar wsi wynosi 2534 ha (stan na 29 sierpnia 2008 roku). Wchodzą w to grunty orne, łąki, pastwiska, lasy, obszar pod zabudowaniami oraz nieużytki.
Klimat.
Klimat okolic Pakosławia jest nieznacznie cieplejszy niż klimat całego powiatu radomskiego. Ze względu na bliskie sąsiedztwo Gór Świętokrzyskich okres wegetacyjny roślin jest skrócony. Przedgórze Iłżeckie charakteryzuje się stosunkowo surowymi zimami i umiarkowanie ciepłymi latami. Bardzo niekorzystne są w tym rejonie częste opady gradu, ponieważ okolice Iłży znajdują się na szlaku gradowym. 3 lipca 2012 spadł tutaj ogromny jak na skalę Polski (nienotowany tutaj wcześniej) grad o średnicy około 6 cm, którego wielkość można porównać do średniej wielkości pomarańczy. Grad tej wielkości poczynił ogromne szkody w uprawach, a także potrafił dziurawić dachy i niszczyć karoserie samochodów.
Historia.
Prehistoria.
Od czasów prehistorycznych Przedgórze Iłżeckie było penetrowane przez różne grupy ludności. W 1922 roku zostały odkryte dwa obozowiska mezolityczne ze środka epoki kamienia (8-4,5 tysięcy lat p.n.e.). Pierwsze z nich usytuowane jest na północny wschód od dawnego PGR Michałów przy dużym kompleksie leśnym. Odkryto tu znaczną ilość wytworów krzemiennych. Drugie obozowisko znajduje się w odległości około 500 m od pierwszego. Wielce prawdopodobne, iż była to pracownia kamieniarska. Najciekawszym znaleziskiem okazał się tzw. makrorylec z czekoladowego krzemienia.
W neolicie w okolicach Pakosławia odkryto kopalnie krzemieniarskie z 5-4 tysiąclecia p.n.e. Znaleziono tam kilka tysięcy różnych wytworów krzemiennych, a w jednej z kopalń – komplet prehistorycznych narzędzi "górniczych" z poroży jelenia.
Średniowiecze.
We wczesnym średniowieczu Iłża i okolice (a więc także Pakosław) leżały na skraju ogromnej, prastarej Puszczy Radomskiej. Geneza osadnictwa Przedgórza Iłżeckiego wiąże się z działalnością biskupów krakowskich, którzy w XI wieku otrzymali ziemie na Iłżanką. Niezwykle trudno określić początki Pakosławia, gdyż pierwsze wzmianki o nim pojawiły się dopiero w XV-wiecznym "Liber beneficiorum dioecesis Cracoviensis" Jana Długosza.
Pierwsza wojna światowa.
Bój pod Pakosławiem.
W składzie wojsk rosyjskich w styczniu 1915 roku zakończono formowanie Legionu Puławskiego. W marcu 1915 roku Legion Puławski liczył ponad 1000 żołnierzy. Oddziały polskie walczyły w ramach Korpusu Grenadierów Moskiewskich.
Po ruszeniu ofensywy państw centralnych podczas odwrotu wojsk rosyjskich 18 maja Legion Puławski znalazł się w Krzyżanowicach, miejscowości położonej ponad 3 kilometry na północ od Iłży.
Wzdłuż wschodnich brzegów błot pakosławskich od Michałowa i dalej na zachód od Pakosławia rozciągał się przedni skraj obrony rosyjskiej. Od połowy maja niemieckie oddziały Landwehry próbowały bez skutku zepchnąć Rosjan z tej dogodnej rubieży. Ci zaś kontratakowali i odrzucali Niemców do okopów. Polacy w tych walkach byli dwukrotnie wprowadzani do działań. Pierwszy raz w nocy z 19 na 20 maja 1915 roku pod Pakosławiem i ponownie 15 czerwca pod Michałowem. Z pola walki łącznie wyniesiono sześćdziesięciu rannych i czterdziestu dwóch poległych z czterystu dziewięćdziesięciu trzech żołnierzy, którzy wieczorem wyruszyli do natarcia. Jedenastu żołnierzy przepadło bez wieści (prawdopodobnie utonęli w bagnach).
W latach dwudziestych XX wieku prochy poległych żołnierzy Legionu Puławskiego zebrano z pól bitewnych i złożono we wspólnej mogile w pobliżu majątku Pakosław.
Infrastruktura.
Infrastruktura w Pakosławiu jest dobrze rozwinięta. Przebiega tamtędy asfaltowa droga. Transport autobusowy zapewniają pojazdy PKS Starachowice i Iłża.
We wsi funkcjonuje sieć wodociągowa oraz elektryczna.
Etymologia nazwy.
Od XIV do XIX wieku bardzo różnorodnie pisano nazwę wsi. Pojawiało się: Pacoslaw, Paccoslaw, Pankoslaw, Pakoslaw, Pękosław. Dopiero na początku XIX wieku ustaliła się ostateczna nazwa "Pakosław" i właśnie taką zapisano w tabeli urzędowej Królestwa Polskiego z 1827 roku.
Nazwa ta jest skojarzona z imionami: Pakosław lub Pękosław. W epoce słowiańskiej i we wczesnym średniowieczu w Polsce oraz na Rusi oba te imiona były dość często używane.
Geneza imion.
Pękosław – pierwszy człon, to pęk (wiązka), a całe imię znaczy: "mający sławę wielu czynów".
Pakosław – pierwszy człon, czyli "pako" znaczy w dawnym języku: silny, wielki itp. Całe imię można przetłumaczyć na "mający sławę wielkich rzeczy".
Wychodzi na to, że znaczenie obu imion jest niezmiernie podobne. Historycy mają dużo zdań na temat pochodzenia nazwy tej wsi. Trzeba zaobserwować, że "Pakosław" pojawia się znacznie częściej w źródłach niż "Pękosław".

</doc>
<doc id="401273" url="https://pl.wikipedia.org/wiki?curid=401273" title="Pakość (województwo zachodniopomorskie)">
Pakość (województwo zachodniopomorskie)

Pakość (niem. "Marienberg") – wieś w Polsce położona w województwie zachodniopomorskim, w powiecie choszczeńskim, w gminie Choszczno. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 46 mieszkańców. Wieś wchodzi w skład sołectwa Sulino.
Geografia.
Wieś leży ok. 2,5 km na południe od Sulina, między Sławęcinem a Choszcznem, przy drodze wojewódzkiej nr 160.

</doc>
<doc id="401274" url="https://pl.wikipedia.org/wiki?curid=401274" title="Palczewo (województwo kujawsko-pomorskie)">
Palczewo (województwo kujawsko-pomorskie)

Palczewo – wieś w Polsce położona w województwie kujawsko-pomorskim, w powiecie radziejowskim, w gminie Piotrków Kujawski.
Podział administracyjny.
W latach 1975–1998 miejscowość położona była w województwie włocławskim. Wieś sołecka – zobacz jednostki pomocnicze gminy Piotrków Kujawski w BIP.
Demografia.
Według Narodowego Spisu Powszechnego (III 2011 r.) liczyła 134 mieszkańców. Jest osiemnastą co do wielkości miejscowością gminy Piotrków Kujawski.

</doc>
<doc id="401275" url="https://pl.wikipedia.org/wiki?curid=401275" title="Palczewo (województwo pomorskie)">
Palczewo (województwo pomorskie)

Palczewo (niem. "Palschau") – wieś w Polsce położona w województwie pomorskim, w powiecie nowodworskim, w gminie Ostaszewo na obszarze Żuław Wiślanych.
Historia.
Pierwsza wzmianka o wsi pochodzi z 1321 r. Prawa chełmińskie nadał wsi wielki mistrz krzyżacki Ludolf König von Wattzau w 1344 roku osadzając na 40 włókach ziemi Dythericha Schoteisa wraz z towarzyszami. Przez Palczewo biegł w XIV wieku trakt handlowo-komunikacyjny z Gdańska do Elbląga. Istniała też przeprawa promowa do Steblewa, zlikwidowana w 1945 r. Obecnie wieś liczy 286 mieszkańców.
Wieś królewska położona była w II połowie XVI wieku w województwie malborskim.
Palczewo leży nad Wisłą, tuż przy wale przeciwpowodziowym, 14 km od Tczewa i 24 km od Malborka.
W latach 1975–1998 miejscowość położona była w województwie elbląskim. 
Zabytki.
W Palczewie znajdują się następujące obiekty zabytkowe wpisane do rejestru zabytków:

</doc>
<doc id="401276" url="https://pl.wikipedia.org/wiki?curid=401276" title="Pałecznica (województwo lubelskie)">
Pałecznica (województwo lubelskie)

Pałecznica – wieś w Polsce położona w województwie lubelskim, w powiecie lubartowskim, w gminie Niedźwiada.
Pałecznica w źródłach pojawia się po raz pierwszy w 1467 roku jako Palczicza. W 1470 roku występuje pod nazwą Palecznycza, natomiast z 1565 roku Polisznicza. Wieś szlachecka położona była w drugiej połowie XVI wieku w powiecie lubelskim województwa lubelskiego. Jeszcze w 1663 roku nosi nazwę Pałęcznica, dopiero od wieku XVIII do dziś niezmiennie jest Pałecznicą. W 1739 roku należała wraz z folwarkiem do klucza Lubartów Lubomirskich. 
W lipcu 1941 Niemcy wymordowali w Pałecznicy w masowej egzekucji ok. 200 osób. W miejscu rozstrzelania, przy drodze numer 815 Lubartów–Parczew, dokładnie w miejscowości Kolonia Pałecznica, na wspólnej mogile zbiorowej znajduje się ku czci pomordowanych.
W latach 1975–1998 miejscowość położona była w województwie lubelskim.
Wieś stanowi sołectwo gminy Niedźwiada. Według Narodowego Spisu Powszechnego z roku 2011 wieś liczyła 818 mieszkańców.

</doc>
<doc id="401277" url="https://pl.wikipedia.org/wiki?curid=401277" title="Pamięcin (województwo zachodniopomorskie)">
Pamięcin (województwo zachodniopomorskie)

Pamięcin (niem. "Denkhaus") – wieś sołecka w Polsce położona w województwie zachodniopomorskim, w powiecie choszczeńskim, w gminie Recz. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 129 mieszkańców. 
Geografia.
Wieś leży ok. 6,5 km na południe od Recza.
Historia.
Folwark w Pamięcinie został założony w k. XVIII wieku. Należał wtedy do majętności w Chełpie i liczył ok. 350 ha. W okresie tym właścicielem był kpt. Otto von Stülpnagel. W latach 1816 - 1817 majątek nabyła rodzina von Misebach, która sprzedawszy w 1830 r. Chełpę zatrzymała Pamięcin. Odtąd był to samodzielny majątek, który od 1850 r. powrócił do rodziny Stülpnagel i liczył ok. 176 ha. Po 1945 r. do 1958 r. majątek był użytkowany przez prywatnych rolników, potem powstała tu Rolnicza Spółdzielnia Produkcyjna.

</doc>
<doc id="401279" url="https://pl.wikipedia.org/wiki?curid=401279" title="Papiernia (województwo mazowieckie)">
Papiernia (województwo mazowieckie)

Papiernia – wieś w Polsce położona w województwie mazowieckim, w powiecie mińskim, w gminie Stanisławów.
W latach 1975–1998 miejscowość położona była w województwie siedleckim.

</doc>
<doc id="401280" url="https://pl.wikipedia.org/wiki?curid=401280" title="Paplin (województwo łódzkie)">
Paplin (województwo łódzkie)

Paplin – wieś w Polsce położona w województwie łódzkim, w powiecie skierniewickim, w gminie Kowiesy.
Historia.
Wieś szlachecka położona była w drugiej połowie XVI wieku w powiecie bielskim ziemi rawskiej województwa rawskiego. W latach 1975–1998 miejscowość położona była w województwie skierniewickim.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="401281" url="https://pl.wikipedia.org/wiki?curid=401281" title="Paplin (województwo mazowieckie)">
Paplin (województwo mazowieckie)

Paplin – wieś w Polsce w województwie mazowieckim, w powiecie węgrowskim, w gminie Korytnica. Leży w Obniżeniu Węgrowskim, na prawym brzegu Liwca, przy drodze z Łochowa do Węgrowa.
W latach 1975–1998 miejscowość położona była w województwie siedleckim.
W miejscowości znajduje się późnobarokowy drewniany dwór wzniesiony w XVIII wieku dla rodziny Glinków, który w 1760 roku przeszedł na własność rodu Garczyńskich. W 1764 roku bywał tu kilkakrotnie przyszły król Stanisław Poniatowski. W 1838 roku dwór kupił Konstanty Cielecki. Obiekt został przebudowany w 1877 roku według projektu Mieczysława Mierzanowskiego i otoczony parkiem.
Po 1945 roku obiekt został upaństwowiony. Mieściła się tutaj zasadnicza szkoła rolnicza. Od 1995 roku dwór jest własnością prywatną i został poddany rekonstrukcji.
Wierni kościoła rzymskokatolickiego należą do parafii św. Michała Archanioła w Starejwsi.

</doc>
<doc id="401282" url="https://pl.wikipedia.org/wiki?curid=401282" title="Paprotki (województwo warmińsko-mazurskie)">
Paprotki (województwo warmińsko-mazurskie)

Paprotki (niem. "Paprodtken", od 1938 r. "Goldensee") – wieś w Polsce położona w województwie warmińsko-mazurskim, w powiecie giżyckim, w gminie Miłki.
Do 1954 roku siedziba gminy Paprotki. W latach 1975–1998 miejscowość położona była w województwie suwalskim.

</doc>
<doc id="401283" url="https://pl.wikipedia.org/wiki?curid=401283" title="Paprotnia (województwo lubelskie)">
Paprotnia (województwo lubelskie)

Paprotnia – wieś w Polsce położona w województwie lubelskim, w powiecie ryckim, w gminie Stężyca.
Wieś nad Wisłą, najdalej wysunięta na zachód miejscowość w województwie lubelskim, stanowi sołectwo gminy Stężyca.
W latach 1975–1998 miejscowość położona była w województwie lubelskim.
Wierni wyznania rzymskokatolickiego należą do parafii św. Jakuba Apostoła w Piotrowicach.
Historia.
Wieś notowana od XVII wieku. Według regestru poborowego z 1664 roku wieś Paprotna Wola miała 13 domów, 95 mieszkańców we wsi, a 10 na folwarku. W 1673 r. należała do Maryanny ze Żmigrodu Stadnickiej, z pierwszego małżeństwa Ostrorogowej starościny garwolińskiej, z drugiego Mleczkowej – wojewodziny podlaskiej (Akta grodzkie Stężyckie. 22–194, 299, 25–145).
Paprotnia w wieku XIX wieś nad Wisłą, w ówczesnym powiecie garwolińskim, gminie i parafii Pawłowice. W roku 1886 wieś posiadała wiatrak, pokłady torfu, 81 domów, 431 mieszkańców. Według spisu miast, wsi i osad Królestwa Polskiego z 1827 roku było tu 38 domów 266 mieszkańców. Folwark Paprotnia alias Czerniówka był rozległy mórg 1696.
Wieś Paprotnia osad 47, z gruntem mórg 550.

</doc>
<doc id="401284" url="https://pl.wikipedia.org/wiki?curid=401284" title="Paprotnia (województwo wielkopolskie)">
Paprotnia (województwo wielkopolskie)

Paprotnia – wieś w Polsce położona w województwie wielkopolskim, w powiecie konińskim, w gminie Krzymów.
W latach 1975–1998 miejscowość położona była w województwie konińskim.
Zobacz też: Paprotnia 

</doc>
<doc id="401285" url="https://pl.wikipedia.org/wiki?curid=401285" title="Paprotno (województwo mazowieckie)">
Paprotno (województwo mazowieckie)

Paprotno dawniej też Paprotnia – wieś w Polsce położona w województwie mazowieckim, w powiecie białobrzeskim, w gminie Wyśmierzyce.
Prywatna wieś szlachecka "Paprotna", położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie radomskim.
Wierni Kościoła rzymskokatolickiego należą do parafii św. Teresy z Ávili w Wyśmierzycach.

</doc>
<doc id="401286" url="https://pl.wikipedia.org/wiki?curid=401286" title="Paprotno (powiat gryficki)">
Paprotno (powiat gryficki)

Paprotno (do 1945 niem. "Parpart") – wieś w Polsce, położona w województwie zachodniopomorskim, w powiecie gryfickim, w gminie Karnice.
W latach 1946–1998 wieś administracyjnie należała do województwa szczecińskiego.
Według danych pod koniec 2004 roku Paprotno oraz jej przysiółek Zapole miały razem 323 mieszkańców.

</doc>
<doc id="401287" url="https://pl.wikipedia.org/wiki?curid=401287" title="Parczew (województwo wielkopolskie)">
Parczew (województwo wielkopolskie)

Parczew – wieś w Polsce położona w województwie wielkopolskim, w powiecie ostrowskim, w gminie Sieroszewice. Leży ok. 6 km na wschód od Ostrowa Wlkp., przy drodze Ostrów-Grabów nad Prosną.
Znany od 1411. Pod koniec XVIII wieku właścicielem wsi był Józef, syn Pawła Skórzewskiego. Przed rokiem 1887 miejscowość przynależała administracyjnie do powiatu odolanowskiego, W latach 1975–1998 do województwa kaliskiego, a w latach 1887-1975 i od 1999 do powiatu ostrowskiego. W końcu XIX wieku wieś liczyła 17 domów i 128 mieszkańców, a folwark (należący do hrabiowskiej rodziny Szembeków) 6 domów i 90 mieszkańców.

</doc>
<doc id="401288" url="https://pl.wikipedia.org/wiki?curid=401288" title="Parkoszowice (województwo małopolskie)">
Parkoszowice (województwo małopolskie)

Parkoszowice – wieś w Polsce położona w województwie małopolskim, w powiecie miechowskim, w gminie Miechów.
Historia.
Wieś wymieniona po raz pierwszy w dokumencie z ok. 1400 roku jako "Parkoschowycze". W XV wieku została założona na prawie niemieckim. W Archiwum Głównym Akt Dawnych znajduje się m.in. „Poświadczenie sądu ziemskiego krakowskiego o sprzedaży wsi Parkoszowice przez Krystynę, żonę Jaśka z Tczycy, córkę Trojana z Parkoszowic, Femce, wdowie po Borku z Trzcińca, Kraków, 11 maja 1401 roku”.
W końcu XVI wieku wieś położona była w powiecie proszowskim województwa krakowskiego była własnością klasztoru bożogrobców w Miechowie. Według Liber beneficiorum dioecesis Cracoviensis spisanych w latach 1440–1480 przez Jana Długosza wieś liczyła 7 łanów kmiecych oraz trzech zagrodników z rolą. Znajdowała się w niej także karczma, która razem z gospodarstwami kmieciów dawały w sumie biskupstwu krakowskiemu dziesięcinę wartości 12 grzywien. We wsi istniał też folwark klasztorny Bożogrobowców oraz sołectwo płacące plebanowi w Sławicach dziesięcinę wartości 6 grzywien.
W XVI wieku według ksiąg poborców podatkowych z roku 1581 wieś Parkoszewice leżąca w parafii Słomniki, należała do proboszcza miechowskiego i posiadała 3 łany kmiece oraz 4 zagrodników bez roli.
W XIX-wiecznym Słowniku geograficznym Królestwa Polskiego miejscowość wymieniona jest w powiecie miechowskim w gminie Miechów parafii Sławice. W 1827 roku było w niej 21 domów, w których mieszkało 132 mieszkańców.
W latach 1975–1998 miejscowość położona była w województwie kieleckim.

</doc>
<doc id="401289" url="https://pl.wikipedia.org/wiki?curid=401289" title="Parkoszowice (województwo śląskie)">
Parkoszowice (województwo śląskie)

Parkoszowice – wieś w Polsce położona w województwie śląskim, w powiecie zawierciańskim, w gminie Włodowice. Powstała przy Szlacheckim Pałacu we wsi Włodowice. Obszar położony w bezpośrednim sąsiedztwie tegoż pałacu był nazywany parkiem pałacowym i stąd wzięła się nazwa tejże wsi Parkoszowice. Miejscowa ludność pracowała jako służba dworska na dworze we Włodowicach. Okolica tejże wsi jest bardzo malownicza i znajduje się na Szlaku Orlich Gniazd.
Nazwa.
Nazwę miejscowości w zlatynizowanej staropolskiej formie "Parkoschowycze" wymienia w latach 1470–1480 Jan Długosz w księdze Liber beneficiorum dioecesis Cracoviensis.
Historia.
Według Liber beneficiorum dioecesis Cracoviensis spisanych w latach 1440–1480 przez Jana Długosza wieś była wsią szlachecką, która w XV wieku należała do mieszczan krakowskich Salomonów herbu Łabędź. Łany kmiece we wsi dawały dziesięcinę biskupstwu krakowskiemu o wartości 4 grzywien. W wykazie poradlnego z 1490 roku wieś podana jest jako własność należąca do grodu we Włodowicach. 
W 1595 roku wieś położona w powiecie lelowskim województwa krakowskiego była własnością wojewody krakowskiego Mikołaja Firleja.
W XIX-wiecznym Słowniku geograficznym Królestwa Polskiego miejscowość wymieniona jest jako wieś i folwark w powiecie będzińskim w gminie i parafii Włodowice. Pod koniec XIX wieku było w niej 35 domów, w których mieszkało 319 mieszkańców w folwarku natomiast 2 domy i 10 mieszkańców. Pod względem powierzchni wieś miała 548 morg ziemi należącej do włościan, a folwark liczył 170 morg dworskich.
W latach 1975–1998 miejscowość położona była w województwie częstochowskim.

</doc>
<doc id="401290" url="https://pl.wikipedia.org/wiki?curid=401290" title="Parowa (województwo dolnośląskie)">
Parowa (województwo dolnośląskie)

Parowa (do 1945 niem. "Tiefenfurt") – wieś w Polsce położona w województwie dolnośląskim, w powiecie bolesławieckim, w gminie Osiecznica.
Podział administracyjny.
W latach 1975–1998 miejscowość położona była w województwie jeleniogórskim.
Położenie.
Leży w Borach Dolnośląskich nad rzeką Czerna Wielka przy drodze wojewódzkiej nr 350. 
Historia.
Część wsi leżąca na lewym brzegu Czernej Wielkiej od końca XV wieku była własnością rady miejskiej w Zgorzelcu, część prawobrzeżna należała do dób kliczkowskich. Był to stary ośrodek hutnictwa żelaza oparty na miejscowych złożach rudy darniowej, w 1686 po ich wyczerpaniu zamknięto ostatnią hutę. Od XIX wieku był to ośrodek produkcji porcelany. Do 1945 w obecnej Parowej mieściła się należąca do rodziny Steinmann "Schlesische Porzellanenfabrik" znana z wyrobów ceramicznych i porcelanowych. Od 1963 roku tradycję produkcji wyrobów ceramicznych Kuno Steinmanna kontynuuje przedsiębiorstwo "Ceramika Wiza".
Zabytki.
Do wojewódzkiego rejestru zabytków wpisany jest kościół św. Antoniego Padewskiego z XVIII wieku. Pierwsza świątynia powstała ok. 1498, z zachowaniem jej fragmentów w XVIII powstała obecna świątynia, rozbudowana w 1901, restaurowana w II poł. XX wieku. Wewnątrz barokowy ołtarz główny z końca XVII w.

</doc>
<doc id="401291" url="https://pl.wikipedia.org/wiki?curid=401291" title="Parowa (powiat węgorzewski)">
Parowa (powiat węgorzewski)

Parowa (niem. "Birkental") – wieś w Polsce, w województwie warmińsko-mazurskim, w powiecie węgorzewskim, w gminie Węgorzewo.
W latach 1975–1998 miejscowość należała administracyjnie do województwa suwalskiego.
Nazwa.
28 marca 1949 r. ustalono urzędową polską nazwę miejscowości – Parowa, określając drugi przypadek jako Parowy, a przymiotnik – parowski.

</doc>
<doc id="401292" url="https://pl.wikipedia.org/wiki?curid=401292" title="Parski (województwo kujawsko-pomorskie)">
Parski (województwo kujawsko-pomorskie)

Parski – wieś w Polsce położona w województwie kujawsko-pomorskim, w powiecie grudziądzkim, w gminie Grudziądz.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 153 mieszkańców. Jest 22. co do wielkości miejscowością gminy Grudziądz.
Komunikacja publiczna.
Komunikację do wsi zapewniają linie autobusowe Gminnej Komunikacji Publicznej.
Archeologia.
W latach 1955 - 1960 prowadzono w Parskach i pobliskichm Grabowcu badania archeologiczne, w trakcie których odkryto stanowiska kultury łużyckiej i wczesnopomorskiej.

</doc>
<doc id="401293" url="https://pl.wikipedia.org/wiki?curid=401293" title="Parski (województwo łódzkie)">
Parski (województwo łódzkie)

Parski – wieś w Polsce położona w województwie łódzkim, w powiecie łęczyckim, w gminie Świnice Warckie.
W latach 1975–1998 miejscowość położona była w województwie konińskim.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="401294" url="https://pl.wikipedia.org/wiki?curid=401294" title="Parzęczew (województwo łódzkie)">
Parzęczew (województwo łódzkie)

Parzęczew – dawne miasto, obecnie wieś w Polsce położona w województwie łódzkim, w powiecie zgierskim, w gminie Parzęczew.
Parzęczew uzyskał lokację miejską w 1421 roku, zdegradowany w 1539 roku, ponowna lokacja w 1565 roku, degradacja w 1870 roku. 
Historia.
Parzęczew to pierwotnie wieś książęca, nad strumieniem zwanym Gnidą, która została założona przez rodzinę Pomianów przybyłą z Wielkopolski. Pierwsza wzmianka o Parzęczewie pochodzi z 1385 roku. W 1421 r. Parzęczew otrzymał prawa miejskie na mocy przywileju wydanego przez Władysława Jagiełłę, jako miasto prywatne Wojciecha Parzęczewskiego, łowczego łęczyckiego. Mimo wielokrotnego potwierdzania przywilejów przez kolejnych monarchów położone peryferyjnie miasto nie rozwinęło się w większy ośrodek, prawdopodobnie nigdy nie przekraczając liczby 1000 mieszkańców (w spisie z grudnia 1820 roku burmistrz Wasikiewicz podaje, że Parzęczew w 98 domach drewnianych i 1 murowanym zamieszkiwało 521 chrześcijan, 457 żydów i 21 obywateli innych wyznań). Prawa miejskie zostały Parzęczewowi odebrane w 1870 r. na mocy carskiej reformy administracyjnej.
W 1939 Niemcy wcielili Parzęczew do Rzeszy. Rządy nazistowskie w l. 1939-1945 przyniosły wymordowanie społeczności żydowskiej, tradycyjnie stanowiącej istotną część ludności Parzęczewa, hitlerowcy zniszczyli także drewnianą synagogę z XVIII wieku. W 1943 nazwę miejscowości zmieniono na "Parnstädt". Wojska radzieckie zajęły Parzęczew 19 stycznia 1945.
W latach 1975–1998 miejscowość położona była w ówczesnym województwie łódzkim.
Parzęczew zachował do dziś zręby miejskiego układu przestrzennego z obszernym, prostokątnym rynkiem, w centrum którego znajduje się kościół ufundowany na samym początku XIX wieku przez rodzinę Stokowskich, i małomiasteczkową zabudową wokół.
Zabytki.
Według rejestru zabytków NID na listę zabytków wpisane są obiekty:
Kościół wybudowano w latach 1804-10, w 1878 roku został przebudowany, przy czym rozszerzono go, ozdobiono oraz zbudowano z drzewa strzelistą i lekką wieżę, która jest widoczna już z daleka przed wjazdem do Parzęczewa. Ściany kościoła przyozdobione są polichromią namalowaną przez ucznia Jana Matejki - Aleksandra Przewalskiego - na przełomie XIX i XX stulecia. Centralne miejsce w wystroju świątyni zajmuje Golgota - monumentalne malowidło, niemające sobie równych nie tylko w najbliższej okolicy, ale i w całej Łódzkiej Archidiecezji. Autorem tego arcydzieła jest malarz z Petersburga - Wincenty Łukasiewicz.
Kościół pw. św. Rocha, modrzewiowy, kryty gontem, jest położony na cmentarzu rzymskokatolickim.
Współczesność.
Miejscowość jest siedzibą gminy Parzęczew. W Parzęczewie rozwijają się takie dyscypliny sportowe jak piłka nożna (Orzeł Parzęczew – V liga).
Do roku 2008, zawsze w ostatnią niedzielę sierpnia podczas dożynek, w Parzęczewie odbywał się półmaraton „Puchatka” wyróżniany przez portal maratonypolskie.pl w głosowaniu biegaczy w 2005 i 2007 roku.
 przez miejscowość biegnie trasa Łódzkiej magistrali rowerowej (ukł, N-S)
Inne miejscowości o podobnej nazwie: Parzęczew (wieś w województwie wielkopolskim), Parzęczewo.

</doc>
<doc id="401295" url="https://pl.wikipedia.org/wiki?curid=401295" title="Parzęczew (wieś w województwie wielkopolskim)">
Parzęczew (wieś w województwie wielkopolskim)

Parzęczew – wieś w Polsce położona w województwie wielkopolskim, w powiecie jarocińskim, w gminie Jaraczewo.
W latach 1975–1998 miejscowość położona była w województwie kaliskim.
Wieś w 2011 roku zamieszkiwały 291 osoby.
Zobacz też: Parzęczew, Parzęczewo 

</doc>
<doc id="401296" url="https://pl.wikipedia.org/wiki?curid=401296" title="Parzyce (województwo dolnośląskie)">
Parzyce (województwo dolnośląskie)

Parzyce – wieś w Polsce położona w województwie dolnośląskim, w powiecie bolesławieckim, w gminie Nowogrodziec.
Położenie.
Parzyce to wieś łańcuchowa o długości około 3,5 km leżąca na Pogórzu Izerskim, na północnym krańcu Niecki Lwóweckiej, na wysokości około 190-200 m n.p.m.
Podział administracyjny.
W latach 1975–1998 miejscowość położona była w województwie jeleniogórskim.
Nazwa.
Nazwa wsi pochodzenia słowiańskiego, od słowa "paric" – palić, wypalać lub słowa "parì" – pniak, karcz. Nazwa związana z samą genezą osady, która musiała powstać, czy też powstawać w momencie prowadzenia akcji wypalania znajdującej się w tej okolicy puszczy. W 1292 roku wspomniana jako "Paricz", w 1406 roku wymienia się "Porizsch". Gwarowa nazwa wsi "Poarts", "Pörts". W 1945 roku funkcjonowała forma "Parycz", a dopiero później Parzyce. 
Historia.
Prehistoryczną metrykę miejscowego osadnictwa wspiera odkryta we wsi ceramika okresu kultury łużyckiej, co sugerowałoby zlokalizowanie w tym miejscu osady. Pośrednio potwierdza to odnalezienie cmentarzyska ciałopalnego z epoki brązu - okresu halsztackiego, a w nim naczynia gliniane i ozdoby z brązu. Pastor Flössel w swojej kronice zebrzydowskiej pisze, że wieś musiała powstać około roku 800, czego nie da się w żaden sposób zweryfikować źródłowo. Pierwszy raz wieś wymieniono w dokumencie lokacyjnym miasta Nowogrodźca z 1233 roku, w którym wśród okolicznych wsi widnieje - "villam Paritz" czyli wieś Parzyce. W "“Liber Fundationis Episcopatus Wratislaviensis”" z 1305 roku czytamy: "“Item Paritz IIII marcas circa Nuenburkg”". Górne Parzyce należały niegdyś do panów von Druschwitz, zaś dolna do panów von der Landskron. W II połowie wieku XIII górnym majątkiem kierował Gerhard de Druskwicz i jego żona Elżbieta z Parzyc. Nadali oni liczne darowizn klasztorowi św. Marii Magdaleny w Nowogrodźcu. W roku 1283 część wsi została sprzedana klasztorowi, a dodatkowo darowano Magdalenkom 3 łany ziemi. To nadanie zostało potwierdzone przez księcia lwóweckiego Bernarda, który tytułował fundatora jako rycerza z Druskwicz. W 1289 roku Druskwiczowie nadali w celu odprawiania modlitw za swoje dusze czynsz i zboże. Nie był to koniec ich darowizn. 20 kwietnia 1292 roku książę głogowski Henryk zatwierdził w Ścinawie nadanie, jakie uczyniła Elżbieta z Parzyc, która ofiarowała magdalenkom jako roczny dochód 2 funty bez 1 szylinga oraz 1 miarę owsa. Miała to być fundacja modlitewna dla zbawienia duszy zmarłego męża Gerharda. W roku 1406 Mikołaj von Landskron i Mikołaj von Breiß dorf sprzedali resztę wsi, która od tego czasu cała należała do klasztoru w Nowogrodźcu. Dopiero po sekularyzacji dóbr klasztornych w roku 1810 przestała być własnością kościelną. W 1676 roku na terenie wsi kwaterowało wojsko udające się na wojnę z Turcją.
Proboszcz nowogrodziecki Micke pisze o wydarzeniach z czasów wojny 30-letniej, kiedy w gospodarstwie zagrodnika Jana Sommera kwaterowało wojsko. W roku 1713 otwarto we wsi pierwszą kuźnię.
W 1813 roku cała wieś zachorowała na tyfus, w 20 gospodarstwach zmarli wszyscy domownicy.
Wspomniał o Parzycach Fryderyk Florian Skarbek. Jadąc do Francji na studia w paryskim Collége de France tak opisywał fragment podróży przez okolice Nowogrodźca i Bolesławca:
"Za Bunzlau zaczyna się w pierwszej wsi znaczna kopalnia kamienia do budowli i marglu do różnych glinianych robót używanego. Odtąd są domy i płoty z kamienia budowane. W Baritz, o dwie mile za Bunzlau, jest znaczny blich przędziwa lnianego i płótna, któremu wielkie koło do licznych studzienek pod dostatkiem wody z rzeki Queis dostarcza. W tej okolicy zaczyna się właściwy dawny kraj saski. Niedaleko z tej strony miasta Gö rlitz kraj jest więcej zgórzysty, zwłaszcza w pobliskości tego miasta i za nim, gdzie droga ciągle jest nierówna, to jest z góry na dół i pod górę, aż do samego Drezna. Tutaj także zaczynają się kopalnie kamienia ciosowego, naprzód kruchego piaskowca za Bunzlau, a dalej twardsze opoki - ciemne, rudawe i granitowe."
Założoną w 1740 roku szkołę katolicką postawiono w roku 1840. Uroczystości odbyły się w kościele parafialnym w Nowogrodźcu. Pierwszym nauczycielem został niejaki Borrmann, po nim kapelmistrz i kompozytor Ignacy Schnabel, a następnie jego brat Filip, który pracował tu 8 lat. W 1805 roku nauczycielem był Franciszek Gössner. W roku 1843 zmarł najstarszy mieszkaniec, mający 103 lata chałupnik Heintze. W Parzycach przed wojną funkcjonował tartak, a także fabryka oleju i młyn do mielenia kości, czesalnia lnu i konopi zwana Wilhelm Moser Leinengarnbleiche u. Flachsaufber. 

</doc>
<doc id="401297" url="https://pl.wikipedia.org/wiki?curid=401297" title="Parzyce (województwo łódzkie)">
Parzyce (województwo łódzkie)

Parzyce – wieś w Polsce położona w województwie łódzkim, w powiecie zgierskim, w gminie Ozorków.
Wieś królewska starostwa łęczyckiego w powiecie łęczyckim województwa łęczyckiego w końcu XVI wieku. W latach 1975–1998 miejscowość położona była w ówczesnym województwie łódzkim.
Na początku września 1939 wkraczający żołnierze Wehrmachtu zamordowali we wsi trzy osoby. 
Zobacz też: Parzyce

</doc>
<doc id="401298" url="https://pl.wikipedia.org/wiki?curid=401298" title="Pasieka (powiat włocławski)">
Pasieka (powiat włocławski)

Pasieka – wieś w Polsce położona w województwie kujawsko-pomorskim, w powiecie włocławskim, w gminie Izbica Kujawska.
Demografia.
W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 244 mieszkańców. Jest siódmą co do wielkości miejscowością gminy Izbica Kujawska.
Historia.
Pasieka wchodziła w skład dóbr Izbica Kujawska. W 1770 roku osadnicy niemieccy zakładają wieś Pasieka. Osadnictwo niemieckie wspierane było przez Skarbków i Zboińskich ówczesnych właścicieli dóbr Izbica Kujawska Na początku XIX wieku wieś należała do generała Augustyna Słubickiego W roku 1907 ze składek osadników niemieckich wybudowano kościół ewangelicki. W latach pierwszej wojny światowej pobudowano trakt kolejki wąskotorowej Sompolno-Włocławek, z usytuowaną we wsi stacyjką. 
Zabytki.
Cmentarz ewangelicki z początku XX wieku

</doc>
<doc id="401299" url="https://pl.wikipedia.org/wiki?curid=401299" title="Pasieka (województwo łódzkie)">
Pasieka (województwo łódzkie)

Pasieka – wieś w Polsce położona w województwie łódzkim, w powiecie kutnowskim, w gminie Żychlin.
W latach 1975–1998 miejscowość położona była w województwie płockim.

</doc>
<doc id="401300" url="https://pl.wikipedia.org/wiki?curid=401300" title="Pasieka (województwo podlaskie)">
Pasieka (województwo podlaskie)

Pasieka – kolonia w Polsce położona w województwie podlaskim, w powiecie bielskim, w gminie Boćki.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii św. Józefa Oblubieńca w Boćkach.

</doc>
<doc id="401301" url="https://pl.wikipedia.org/wiki?curid=401301" title="Pasieka (województwo pomorskie)">
Pasieka (województwo pomorskie)

Pasieka (kaszb. "Paséka") – wieś w Polsce, położona na Pojezierzu Bytowskim, w województwie pomorskim, w powiecie bytowskim, w gminie Miastko,
Miejscowość położona przy drodze krajowej nr 20 Stargard Szczeciński – Szczecinek – Gdynia. Pasieka graniczy bezpośrednio z Miastkiem, stanowi sołectwo gminy Miastko.
W latach 1975–1998 miejscowość położona była w województwie słupskim.

</doc>
<doc id="401302" url="https://pl.wikipedia.org/wiki?curid=401302" title="Pasieki (województwo lubelskie)">
Pasieki (województwo lubelskie)

Pasieki – wieś w Polsce, położona w województwie lubelskim, w powiecie tomaszowskim, w gminie Tomaszów Lubelski.
Do 1954 roku istniała gmina Pasieki. W latach 1975–1998 miejscowość położona była w województwie zamojskim.
Wieś stanowi sołectwo gminy Tomaszów Lubelski.
Historia.
Wieś została osadzona około 1605 roku na terenie dóbr Ordynacji Zamojskiej pozostając w niej na stałe. Nota SgKP z roku 1888 podaje:
„Wieś ta leży wśród lasów i otrzymała swą nazwę od bartników i pasieczników, pierwotnych mieszkańców. Dziś zaledwie kilkudziesięciu ich się znajduje”.
Według spisu miast, wsi, osad Królestwa Polskiego z 1827 r. wieś liczyła 16 domów i 105 mieszkańców. Spis powszechny z roku 1921 wykazał 85 domów oraz 551 mieszkańców, w tym 188 Ukraińców.
W okresie międzywojennym (do roku 1954) Pasieki pełniły rolę siedziby gminy (w powiecie tomaszowskim), o obszarze 14 059 ha, gminę zamieszkiwało 8 123 osób.
W 2018 otwarto tu (przy siedzibie Nadleśnictwa Tomaszów) Leśne Arboretum 100-lecia Odzyskania Niepodległości.

</doc>
<doc id="401303" url="https://pl.wikipedia.org/wiki?curid=401303" title="Pasieki (województwo podlaskie)">
Pasieki (województwo podlaskie)

Pasieki – wieś w Polsce, położona w województwie podlaskim, w powiecie hajnowskim, w gminie Narewka.
W latach 1975–1998 wieś położona była w województwie białostockim.
22 września 1941 Niemcy spacyfikowali wieś. Mieszkańcy zostali wywiezieni do m. Bachury a wieś została spalona.
Prawosławni mieszkańcy wsi należą do parafii św. Jerzego w Siemianówce, a wierni kościoła rzymskokatolickiego do parafii św. Jana Chrzciciela w Narewce.

</doc>
<doc id="401304" url="https://pl.wikipedia.org/wiki?curid=401304" title="Pasternik (województwo dolnośląskie)">
Pasternik (województwo dolnośląskie)

Pasternik (dawniej niem. "Hinterheide") – wieś w Polsce położona w województwie dolnośląskim, w powiecie bolesławieckim, w gminie Gromadka.
Położenie.
Miejscowość jest położona nad niewielkim potokiem Zazdrośnik, wpadającym do Czarnej Wody. Wieś leży niemal w centrum Borów Dolnośląskich, w obrębie leśnym Wierzbowa w Nadleśnictwie Chocianów.
W latach 1975–1998 miejscowość położona była w województwie legnickim. Zaś, uprzednio w latach 1954–1972, wieś należała do gromady Wierzbowa, w ówczesnym województwie wrocławskim.

</doc>
<doc id="401305" url="https://pl.wikipedia.org/wiki?curid=401305" title="Pasternik (województwo mazowieckie)">
Pasternik (województwo mazowieckie)

Pasternik – wieś w Polsce położona w województwie mazowieckim, w powiecie garwolińskim, w gminie Maciejowice.
W latach 1975–1998 miejscowość położona była w województwie siedleckim.

</doc>
<doc id="401306" url="https://pl.wikipedia.org/wiki?curid=401306" title="Patoki (wieś w województwie podlaskim)">
Patoki (wieś w województwie podlaskim)

Patoki – wieś w Polsce położona w województwie podlaskim, w powiecie bielskim, w gminie Brańsk. Leży na prawym brzegu Nurca przy drodze krajowej 66.
W latach 1975–1998 miejscowość położona była w województwie białostockim.
Według Powszechnego Spisu Ludności z 1921 roku wieś zamieszkiwało 308 osób, wśród których 292 było wyznania rzymskokatolickiego, 8 prawosławnego i 8 mojżeszowego. Jednocześnie 306 mieszkańców zadeklarowało polską przynależność narodową, a 2 białoruską. Było tu 48 budynków mieszkalnych.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Brańsku.

</doc>
<doc id="401307" url="https://pl.wikipedia.org/wiki?curid=401307" title="Patok (województwo łódzkie)">
Patok (województwo łódzkie)

Patok – wieś w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 miejscowość położona była w województwie piotrkowskim.

</doc>
<doc id="401308" url="https://pl.wikipedia.org/wiki?curid=401308" title="Patok (województwo mazowieckie)">
Patok (województwo mazowieckie)

Patok – wieś w Polsce położona w województwie mazowieckim, w powiecie mińskim, w gminie Kałuszyn.
W latach 1975–1998 miejscowość położona była w województwie siedleckim.

</doc>
<doc id="401309" url="https://pl.wikipedia.org/wiki?curid=401309" title="Patrzyków (wieś w województwie łódzkim)">
Patrzyków (wieś w województwie łódzkim)

Patrzyków – wieś w Polsce położona w województwie łódzkim, w powiecie pajęczańskim, w gminie Pajęczno.
W latach 1975–1998 miejscowość położona była w województwie częstochowskim.
4 października 1944 żandarmeria niemiecka z posterunku w Jankach i Gestapo z Wielunia i Pajęczna wysiedliło mieszkańców wsi. Osiedlono natomiast kolonistów niemieckich. Mieszkańców którzy nie chcieli opuścić swoich gospodarstw zamordowano. Śmierć poniosło 22 osoby. Resztę ludności wsi wywieziono do obozu pracy w Brzegu. Przed wysiedleniem wieś liczyła 150 gospodarstw i 500 mieszkańców.
Zobacz też: Patrzyków 

</doc>
<doc id="401310" url="https://pl.wikipedia.org/wiki?curid=401310" title="Patrzyków (województwo wielkopolskie)">
Patrzyków (województwo wielkopolskie)

Patrzyków – wieś w Polsce położona w województwie wielkopolskim, w powiecie konińskim, w gminie Kramsk.
W latach 1975–1998 miejscowość położona była w województwie konińskim.
Według "Słownika geograficznego Królestwa Polskiego" w dokumentach miejscowość tę zapisywano jako Patrzychowo. Według "Lustracji województw wielkopolskich i kujawskich" z 1789, wieś ta nazywała się Patrzychow.
Patrzyków wraz z Nowym Czarkowem tworzą sołectwo Patrzyków.
Transport.
Wieś położona przy trasie kolejowej Warszawa Zachodnia – Kunowice, obecnie nie posiada przystanku kolejowego, który został zlikwidowany w trakcie z modernizacji linii kolejowej finansowanej z funduszu PHARE w latach 1995–1997. Przez wieś przebiega DW 266. Wieś posiada połączenie autobusowe z Kramskiem, Koninem, Sompolnem oraz Kołem obsługiwane przez PKS Konin.
Zobacz też: Patrzyków 

</doc>
<doc id="401311" url="https://pl.wikipedia.org/wiki?curid=401311" title="Paulinów (województwo lubelskie)">
Paulinów (województwo lubelskie)

Paulinów – wieś w Polsce położona w województwie lubelskim, w powiecie puławskim, w gminie Nałęczów.
W latach 1975–1998 miejscowość położona była w województwie lubelskim.
Wieś stanowi sołectwo gminy Nałęczów.

</doc>
<doc id="401312" url="https://pl.wikipedia.org/wiki?curid=401312" title="Paulinów (województwo mazowieckie)">
Paulinów (województwo mazowieckie)

Paulinów – wieś w Polsce położona w województwie mazowieckim, w powiecie sokołowskim, w gminie Sterdyń.
Nazwa folwarku Paulinów, leżącego w dobrach sterdyńskich, pochodzi od imienia Pauliny Górskiej.
W latach 1975–1998 miejscowość położona była w województwie siedleckim.
Mieszkańcy wyznania rzymskokatolickiego należą do parafii św. Anny w Sterdyni.
W okresie niemieckiej okupacji mieszkańcy Paulinowa oraz pracownicy tamtejszego folwarku udzielali pomocy żydowskim uciekinierom z getta w Sterdyni. W odwecie 24 lutego 1943 wieś została spacyfikowana przez niemiecką ekspedycję karną. Zamordowano wówczas 11 Polaków oraz trzech uciekinierów korzystających z ich wsparcia.

</doc>
<doc id="401313" url="https://pl.wikipedia.org/wiki?curid=401313" title="Paulinów (województwo śląskie)">
Paulinów (województwo śląskie)

Paulinów – wieś w Polsce położona w województwie śląskim, w powiecie częstochowskim, w gminie Lelów.
W latach 1975–1998 miejscowość położona była w województwie częstochowskim.

</doc>
<doc id="401314" url="https://pl.wikipedia.org/wiki?curid=401314" title="Paulinów (województwo wielkopolskie)">
Paulinów (województwo wielkopolskie)

Paulinów – wieś w Polsce położona w województwie wielkopolskim, w powiecie tureckim, w gminie Przykona.
W latach 1975–1998 miejscowość położona była w województwie konińskim.

</doc>
<doc id="401315" url="https://pl.wikipedia.org/wiki?curid=401315" title="Pawełki (województwo śląskie)">
Pawełki (województwo śląskie)

Pawełki (niem. "Pawelken") – wieś w Polsce położona w województwie śląskim, w powiecie lublinieckim, w północnej części gminy Kochanowice. Miejscowość znajduje się na obszarze Parku Krajobrazowego Lasy nad Górną Liswartą.
W okresie międzywojennym w miejscowości stacjonowała placówka Straży Granicznej I linii „Pawełki”.
W latach 1975–1998 miejscowość położona była w województwie częstochowskim.
W Pawełkach znajduje się drewniany kościół pw. Matki Boskiej Fatimskiej, przeniesiony z pobliskiego uroczyska "Brzoza" przez mieszkańców w latach 50. XX wieku. Obiekt ten został na "Brzozie" ufundowany przez hrabiego z Kochcic Ludwika von Ballestrema w 1928 roku. Wówczas jego patronem był święty Hubert. Obecnie kościół stanowi filię parafii w Kochcicach. W 2006 roku na miejscu dawnego kościoła postawiono kapliczkę będącą jego repliką.

</doc>
<doc id="401316" url="https://pl.wikipedia.org/wiki?curid=401316" title="Pawełki (wieś w województwie warmińsko-mazurskim)">
Pawełki (wieś w województwie warmińsko-mazurskim)

Pawełki (niem. "Paulken") – wieś w Polsce położona w województwie warmińsko-mazurskim, w powiecie ostródzkim, w gminie Miłakowo.
W latach 1975–1998 miejscowość położona była w województwie olsztyńskim. Miejscowość leży w historycznym regionie Prus Górnych.
Historia.
Wieś wzmiankowana w dokumentach z roku 1352, jako wieś czynszowa na 14 włókach. Pierwotna nazwa wsi - "Paule". W roku 1782 we wsi odnotowano sześć domów (dymów), natomiast w 1858 w czterech gospodarstwach domowych było 76 mieszkańców. W latach 1937-39 było 337 mieszkańców. W roku 1973 jako wieś i majątek Pawełki należały do powiatu morąskiego, gmina i poczta Miłakowo.

</doc>
<doc id="401317" url="https://pl.wikipedia.org/wiki?curid=401317" title="Pawęzów (województwo małopolskie)">
Pawęzów (województwo małopolskie)

Pawęzów – wieś położona w południowo-zachodniej części gminy Lisia Góra, w powiecie tarnowskim, w województwie małopolskim. Jest jednym z 11 sołectw gminy Lisia Góra.
Położenie.
Pawęzów leży na Płaskowyżu Tarnowskim.
Od północy graniczy z miejscowością Śmigno, od wschodu z Brzozówką, południa z miastem powiatowym, Tarnowem, od zachodu z miejscowością Łęg Tarnowski.
Historia.
W 1229 roku wieś Pawęzów w części należała do opactwa Benedyktynów Tynieckich, a w części była własnością szlachecką i ta część z początkiem XIV wieku przeszła w ręce założyciela miasta Tarnowa Spycimira Leliwity. W 1364 roku syn Spycimira, Rafał Leliwita wykupił od Benedyktynów drugą część wsi i aż do 1848 roku należała ona do dóbr hrabstwa tarnowskiego, które było we władaniu kolejnych rodów Tarnowskich, Ostrogskich, Zasławskich, Zamoyskich, Lubomirskich, Radziwiłłów i wreszcie Sanguszków.
Wieś wielokrotnie nawiedzały klęski epidemiczne. W XVII wieku była to tak zwana „czarna śmierć” (dżuma), na początku XIX – epidemia żółtej febry, a w latach 1831, 1855 i 1893 epidemia cholery. Nieurodzaje z 1845 roku przyniosły pierwszą falę głodu. Dwa lata później z powodu zarazy ziemniaczanej zmarło wielu mieszkańców wsi.
Po pierwszym zaborze, w 1772 roku, wieś dostała się pod panowanie Austrii.
Dość obszerny opis zawarty w Słowniku Geograficznym Królestwa Polskiego z 1884 roku mówi: „Pawęzów z Marszówką i Zagórzem, wieś, powiat tarnowski, parafia rzymskokatolicka we Lisiej Górze. Leży w okolicy falistej o małych wzniesieniach (211 do 270). Przez wieś ciągnącą się długą ulicą prowadzi droga gminna do Tarnowa (5 km), nadto odnoga drogi powiatowej do Łęgu, gdzie się łączy z gościńcem z Tarnowa do Żabna. Wieś składa się z 95 domów i 545 mieszkańców, w tym 521 katolików i 21 Żydów (...). Zagórze leży przy gościńcu z Tarnowa do Dąbrowy i ma karczmę. Obszar dworski ks. Sanguszków ma 2 domy i 28 mieszkańców, 279 roli, 19 łąk i ogrodów, 7 pastwisk 4 mr. lasu (...). Jest tutaj kasa pożyczkowa gminna z kapitałem 306 zł i dwie kaplice murowane, prywatna, nie posiadająca żadnych przywilejów, i publiczna, w której się nabożeństwa cztery razy w roku odprawia. Dawniej było tu bractwo różańcowe, które teraz zamieniono na towarzystwo. Pawęzów graniczy na wschodzie z Lisią Górą i Zaczarniem, na południu z Krzyżem, a na zachodzie z Bobrownikami Wielkimi i Łęgiem”.
Pod koniec XIX wieku mieszkańcy wsi coraz częściej włączają się w życie polityczne i patriotyczne regionu. Uwidacznia się to zwłaszcza po 1895 roku, kiedy to utworzono Stronnictwo Ludowe. Na tym terenie działał jeden z jego przywódców, późniejszy premier, Wincenty Witos z Wierzchosławic.
W okresie I wojny światowej wzrosły nadzieje na odzyskanie niepodległości. Kilku młodych chłopców z wsi uczestniczyło w pracach Polskich Drużyn Strzeleckich w Tarnowie, a następnie dołączyli do I Brygady i II Brygady Legionów Polskich.
Półtora miesiąca przed odzyskaniem w 1918 roku przez Polskę niepodległości, w nocy z 3o na 31 października, Tarnów i jego okolice stały się wolne od panowania Austriaków, w tym również Pawęzów.
W dwudziestoleciu międzywojennym w Pawęzowie powstało koło PSL-Piast i koło Młodzieży Wiejskiej „Wici”.
8 września 1939 roku dla mieszkańców Pawęzowa rozpoczęła się II wojna światowa. Wielu z nich musiało przymusowo pracować na rzecz Niemców, kilkoro młodych mężczyzn i dziewcząt wywieziono na roboty do Niemiec. Mimo terroru i zagrożenia życia członkowie „Wici” włączyli się do konspiracji pod patronatem Batalionów Chłopskich i Armii Krajowej. Dla uczczenia ich pamięci 28 października 1973 roku odsłonięto na ścianie frontowej dawnego Domu Ludowego w Pawęzowie tablicę pamiątkową. Dzisiaj znajduje się ona na pomniku poległych obok kościoła parafialnego. Upamiętniono na niej: Józefa Bogacza, Mieczysława Kiełbasę i Jana Moskala oraz zamordowanego w Miednoje, Wojciecha Wałaszka.
Wśród mieszkańców wsi żywa jest pamięć o bestialsko rozstrzelanych w lesie Sośnina (leżącym na pograniczu Pawęzowa i Brzozówki) jedenastu mężczyzn i dwóch kobiet, nieznanych bliżej więźniów przywiezionych z Tarnowa. Ich szczątki złożono na cmentarzu w Lisiej Górze.
18 stycznia 1945 roku Pawęzów został wyzwolony. 
Jeszcze przed II wojną światową mieszkańcy postanowili wybudować kościół, gdyż do tej pory na nabożeństwa udawali się do kościoła parafialnego w Lisiej Górze bądź w Krzyżu. Wybuch wojny uniemożliwił jednak budowę, którą rozpoczęto w 1948 roku kładąc fundamenty. W wyniku braku zgody władz i odpowiednich planów znów odłożono budowę w czasie.
Dopiero w 1956 prace wznowiono, a budowę ukończono w 1958 roku. Poświęcenia dokonał ksiądz biskup sufragan tarnowski Karol Pękala w dniu 1 czerwca 1956 roku. Jednak parafią Pawęzów został dopiero w 1980 roku, a jej pierwszym proboszczem został ks. Jan Bereś.
W latach pięćdziesiątych sąsiednią wieś Krzyż przyłączono do Tarnowa, Pawęzów więc stał się wsią graniczną z miastem Tarnów. W 1984 roku część terenów należących do Pawęzowa włączono do nowo utworzonej wsi Brzozówka. W latach 1975–1998 miejscowość położona była w województwie tarnowskim.
W Pawęzowie działała czteroklasowa szkoła podstawowa, a po jej ukończeniu uczniowie kontynuowali naukę w ośmioklasowej Szkole Podstawowej w Krzyżu. W rozwijaniu życia kulturalnego wsi pomagał Dom Ludowy oraz Gminny Ośrodek Kultury w Śmignie. W roku szkolnym 1993/1994 oddano do użytku nowy budynek szkoły, oraz uruchomiono nauczanie w klasach 4-8.
W 2007 roku wzdłuż głównej drogi, na odcinku Tarnów – Śmigno został zbudowany chodnik-ścieżka rowerowa, połączona ze ścieżką rowerową biegnącą wzdłuż ulicy Krzyskiej w Tarnowie.
W 2010 r. oddano do użytku nową salę gimnastyczną przy szkole.
Edukacja.
Na terenie wsi działa obecnie ośmioklasowa Szkoła Podstawowa im. Batalionu "Barbara" Armii Krajowej i oddział przedszkolny.11 listopada 2010 r. z okazji gminnych obchodów Święta Niepodległości oraz obchodów stulecia istnienia szkoły w Pawęzowie, nadano jej imię Batalionu AK „Barbara” oraz otwarto nowo wybudowaną salę gimnastyczną.
Parafia rzymskokatolicka.
Początkowo Pawęzów należał do parafii w Lisiej Górze, parafianie uczestniczyli też w nabożeństwach w sąsiednim Krzyżu. Staraniem mieszkańców w 1958 roku ukończono budowę i poświęcono murowany kościół pod wezwaniem Najświętszej Maryi Panny Królowej Świata. W nim wikariusze parafii Lisia Góra, a później przez trzy lata ks. Józef Kornaus, odprawiali niedzielne msze święte. W październiku 1962 rolę tę przejął ks. rektor Karol Mazur, który sprawował ją do czerwca 1965. 22 lipca 1965 roku ks. biskup Jerzy Ablewicz nowym rektorem mianował ks. Jana Beresia. Mimo wcześniejszych starań dopiero w 1980 r. Pawęzów uzyskał rangę parafii, a pierwszym proboszczem został ówczesny rektor.
Prócz kościoła, przy głównej drodze w Pawęzowie znajduje się kapliczka, w której odbywa się pierwsze nabożeństwo majowe. Do niej zwykle udaje się procesja w Boże Ciało.
Odpust parafialny wypada w niedzielę po 22 sierpnia.
Parafia należy do dekanatu Tarnów Północ Diecezji tarnowskiej.

</doc>
<doc id="401318" url="https://pl.wikipedia.org/wiki?curid=401318" title="Pawęzów (województwo świętokrzyskie)">
Pawęzów (województwo świętokrzyskie)

Pawęzów – wieś w Polsce położona w województwie świętokrzyskim, w powiecie jędrzejowskim, w gminie Oksa.
W latach 1975–1998 miejscowość położona była w województwie kieleckim.
Przez miejscowość przebiega droga wojewódzka nr 742.

</doc>
<doc id="401319" url="https://pl.wikipedia.org/wiki?curid=401319" title="Pawlikowice (województwo małopolskie)">
Pawlikowice (województwo małopolskie)

Pawlikowice – wieś w Polsce położona w województwie małopolskim, w powiecie wielickim, w gminie Wieliczka.
W latach 1975–1998 miejscowość administracyjnie należała do województwa krakowskiego.
Położenie.
Pawlikowice są położone na południe od Wieliczki, zajmując obszar 3 km². Na południu sąsiadują z Raciborskiem, na zachodzie z Koźmicami Małymi oraz Koźmicami Wielkimi, na północy z Sierczą i Rożnową, natomiast od strony wschodniej z Mietniowem. Ostatnia miejscowość wraz z Chorągwicą należą do pawlikowickiej parafii rzymskokatolickiej.
Obszar sołectwa położony jest w dorzeczu rzeki Wilgi, która przepływa przez środek miejscowości. Wieś położona jest na pagórkowatych wzniesieniach Pogórza Wielickiego.
Przez Pawlikowice prowadzi droga wojewódzka nr 964. Sąsiedztwo Wieliczki i Krakowa sprawia, że drogą migracji zwiększa się liczba mieszkańców, obecnie szacowana na ok. 1200 osób.
Przez miejscowość przebiega Ariański Szlak w Wieliczce.
Historia.
Najstarszy zapis nazwy Pawlikowice pochodzi z 1376. Na obecnym obszarze miejscowości istniała osobna wieś Taszyce, później włączona do Pawlikowic. Wieś zamieszkiwali szlachcice m.in.: Teodoryk z Pawlikowic herbu Nowina (1415), Wojciech z Taszyc herbu Ławszowa (1421), Jan z Taszyc herbu Szarza (1428), Mikołaj dziedzic Taszyc (1434), Jan dziedzic Taszyc (1454), Wojciech i Grzegorz z Taszyc herbu Nowina (1459), Wojciech i Jan Jaczowiczowie (1496) oraz Jan, syn Dzierżka z Taszyc – rajca wielicki (1429). Na przełomie XIV i XV w. powstał folwark. Właścicielami wsi zostali Morsztynowie, należeli do wspólnoty braci polskich i założyli zbór. W Pawlikowicach w 1583 roku przez 4 lata Krzysztof Morsztyn Starszy udzielał schronienia Faustowi Socynowi, który ożenił się z córką Krzysztofa – Elżbietą, która urodziła mu jedyne dziecko – Agnieszkę. Kolejnymi właścicielami dworu zostali Blankensteinowie, Monkulscy, Miętuszewscy oraz Grossowie. W 1897 roku zadłużony dwór przejęła Wielicka Kasa Oszczędności, a następnie Towarzystwo „Powściągliwość i Praca”. W 1903 roku stary zespół dworski zakupili michalici, organizując tutaj nowicjat zakonny oraz zakład wychowawczy dla chłopców ze szkołą zawodową i warsztatami rzemieślniczymi.
W 1951 r. władze państwowe usunęły stąd nowicjat i szkołę, a w budynkach urządziły dom pomocy społecznej. Sytuacja po 1989 r. pozwoliła zakonnikom założyć na nowo placówkę wychowawczą. W 1993 powstał Dom Dziecka "Moja Rodzina", gdzie obecnie przebywa blisko 30 chłopców.
Urodził się tu Feliks Jan Marian Gross-Korczyński (1896–1978) – podpułkownik piechoty Wojska Polskiego, kawaler Orderu Virtuti Militari.
Kościół.
Od 1921 r. w Pawlikowicach istniała kaplica, w której duszpasterstwo prowadzili księża michalici. W 1951 r. kardynał Adam Stefan Sapieha erygował tu parafię. W latach 1989–1991 wybudowano nowy kościół. Kamień węgielny z Góry Gargano wmurował 29 września 1991 r. bp Stanisław Smoleński. 
Dwupoziomowy kościół parafialny pw. św. Michała Archanioła (w dolnej części znajduje się sala widowiskowa), konsekrowany 29 września 2001 roku przez kard. Franciszka Macharskiego, a także dom dziecka „Moja Rodzina”. Z wsią związane jest życie michalitów: Władysława Błądzińskiego i Wojciecha Nierychlewskiego, beatyfikowanych 13 czerwca 1999 roku przez papieża Jana Pawła II w grupie 108 polskich męczenników.
W 2021 r., w 100. rocznice zatwierdzenia zgromadzenia poświęcono przy kościele Grotę św. Michała Archanioła.
W podziemiach kościoła parafialnego znajduje się sala teatralno – widowiskowa mogąca pomieścić 200 osób. Odbywają się w niej spektakle teatralne, a także projekcje filmowe.
Od roku 1910 w Pawlikowicach działa amatorski teatr, który w 2016 roku przekształcił się w stowarzyszenie Amatorski Teatr imienia kardynała Karola Wojtyły.

</doc>
<doc id="401320" url="https://pl.wikipedia.org/wiki?curid=401320" title="Pawłowa (województwo łódzkie)">
Pawłowa (województwo łódzkie)

Pawłowa – wieś w Polsce położona w województwie łódzkim, w powiecie bełchatowskim, w gminie Zelów.
W latach 1975–1998 miejscowość położona była w województwie piotrkowskim.

</doc>
<doc id="401321" url="https://pl.wikipedia.org/wiki?curid=401321" title="Pawłowice (województwo dolnośląskie)">
Pawłowice (województwo dolnośląskie)

Pawłowice – wieś w Polsce położona w województwie dolnośląskim, w powiecie ząbkowickim, w gminie Ząbkowice Śląskie.
Podział administracyjny.
W latach 1975–1998 miejscowość położona była w województwie wałbrzyskim.

</doc>
<doc id="401322" url="https://pl.wikipedia.org/wiki?curid=401322" title="Pawłowice (województwo lubelskie)">
Pawłowice (województwo lubelskie)

Pawłowice – wieś w Polsce położona w województwie lubelskim, w powiecie ryckim, w gminie Stężyca.
W XIX wieku istniała gmina Pawłowice z siedzibą w Stężycy (gubernia siedlecka).
W latach 1975–1998 miejscowość położona była w województwie lubelskim.
Wierni wyznania rzymskokatolickiego należą do parafii św. Jakuba Apostoła w Piotrowicach.
Wieś stanowi sołectwo gminy Stężyca.
Historia.
Wieś notowana od XVI wieku. Według registru poborowego powiatu stężyckiego z r. 1569 wieś Pawłowice, w parafii Wargoczin stanowiła własność Gostomskiego, miała 7 łanów, 6 komorników (Pawiński, Małopolska 334). W regestrze poborowym z roku 1664 zapisano: „Illustris et Magnifica Marianna Ossolińska Palatina Podłachiae”. Szlachty we dworze było wówczas osób 6. Służących dziewcząt 5, 1 chłopak, 2 hajduków, 2 kucharzy, 6 robotników. Włościan zaś 236 i jedna i rodzina żydowska (Akta grodzkie Stężyckie, 22, 195). W kościele był proboszcz 1, służba z rodziną osób 6 (tamże, 209).
Według regestru podymnego 1661 r. było domów włościańskich 36, z nich pobierano podymnego 18 florenów.
W regestrze łanowym z 1658 r. od Marianny (Maryanny) Ossolińskiej, kasztelanki czerskiej, pani dożywotniej na Wilczyskach i Pawłowicach i inszych, z łanów 69.
Kościół parafialny znany autorowi noty słownika w roku 1885 wzniesiony został w 1793 r. przez Jakuba Gostomskiego, a w 1836 r. przebudowany. Pawłowice parafia, dekanatu garwolińskiego (dawniej stężyckiego) liczyła 1300 dusz.
Pawłowice w wieku XIX stanowiły wieś i gminę tej nazwy w powiecie garwolińskim, parafii własnej (Pawłowice). Wieś położona niedaleko Wisły, pod Stężycą, odległa 30 wiorst od Garwolina, posiada kościół parafialny murowany, 33 domów, 242 mieszkańców.
Według spisu miast, wsi i osad Królestwa Polskiego z 1827 roku było w Pawłowicach 44 domów, 290 mieszkańców.
Folwark Pawłowice wraz ze wsią Pawłowice miał rozległość dominalną określoną w 1855 roku na 1098 mórg (około 598 ha) w tym: gruntów ornych i ogrodów mórg 506, łąk mórg J47, past. mórg 79, lasu mórg 236, nieużytków mórg 131. Budynków murowanych w folwarku 10, z drzewa 6, płodozmian stosowany w uprawach 7. i 9. polowy, las nieurządzony. Rzeka Wisła stanowi naturalną granicę południową. Wieś Pawłowice posiadała osad 34, z gruntem mórg 558; wieś Długa Wola osad 36, z gruntem mórg 449.
Gmina Pawłowice należała w II połowie XIX wieku do sądu gminnego okręgu III w Maciejowicach, posiadała 4191 mieszkańców, 6933 mórg obszaru, stacja pocztowa Dęblin. Urząd gminy mieścił się w Stężycy.
W skład gminy wchodziły: Brzeście, Długowola, Kłetnia, Młynków, Paprotnia, Paprocka Wólka, Pawłowice, Piotrkowice, Rokitno i Stężyca. W gminie były dwie szkoły, browar, cegielnia i młyn wodny.

</doc>
<doc id="401323" url="https://pl.wikipedia.org/wiki?curid=401323" title="Pawłowice (województwo łódzkie)">
Pawłowice (województwo łódzkie)

Pawłowice – wieś w Polsce położona w województwie łódzkim, w powiecie kutnowskim, w gminie Krzyżanów.
Prywatna wieś szlachecka położona była w drugiej połowie XVI wieku w powiecie orłowskim województwa łęczyckiego. W latach 1975–1998 miejscowość administracyjnie należała do województwa płockiego.

</doc>
