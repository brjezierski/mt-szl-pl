<doc id="402120" url="https://pl.wikipedia.org/wiki?curid=402120" title="Mammografia">
Mammografia

Mammografia – radiologiczna metoda badania piersi u kobiet. Polega na wykonaniu serii zdjęć sutka przy użyciu promieni rentgenowskich. Jej zdolność do uwidoczniania szeregu charakterystycznych zmian pozwala na wczesne rozpoznanie raka oraz innych patologii sutka, zanim staną się one jawne klinicznie.
Rak sutka w stadium ograniczonym do narządu ma zdecydowanie lepsze rokowanie niż choroba zaawansowana (czyli rozsiana lub uogólniona): z zajęciem regionalnych węzłów chłonnych albo przy przerzutach odległych. Uzasadnia to stosowanie mammografii jako badania przesiewowego w  grupach szczególnie narażonych na rozwój tego nowotworu. Udowodniono, że regularne wykonywanie procedury obniża umieralność z powodu raka piersi. Mammografię uznaje się za badanie skuteczne, ekonomicznie opłacalne i bezpieczne dla pacjentek.
W ciągu ostatnich kilkudziesięciu lat mammografia spotykała się również z wieloma głosami krytyki. Większość kobiet odczuwa dyskomfort podczas badania z powodu wywieranego ucisku; dla niektórych jest to doświadczenie bolesne. Duża czułość aparatu powoduje, że większość z identyfikowanych zmian nie ma histopatologicznych cech złośliwości. Rezultaty fałszywie pozytywne wymagają za każdym razem przeprowadzania dalszych badań, czasem łącznie z biopsją samego gruczołu. Randomizowane próby kliniczne, które miały potwierdzić skuteczność procedury, wielokrotnie kwestionowano, między innymi z powodu nieistotności statystycznej wyników.
Rys historyczny.
Chirurg z Berlina, Albert Salomon, w 1913 roku jako pierwszy rozpoczął studia nad przydatnością badań rentgenowskich w obrazowaniu gruczołu sutkowego. Jego prace z wykorzystaniem preparatów po mastektomii stanowiły inspirację dla kolejnych badaczy: O. Kleinschmidta, W. Vogla, J. Goyanesa, S.L. Warrena oraz Gershon-Cohena. Pierwsze, dobrze udokumentowane badania kliniczne prowadził Raoul Leborgne, lekarz z Montevideo od 1940 r. Jego rozważania nad szczegółami technicznymi oraz szczegółowe analizy wyników stały się w latach 60. podstawą prac autorstwa F.B. Baclesse’a, A. Willemina oraz Ch. Grosa. Gros zaprojektował też pierwszy aparat przeznaczony wyłącznie do prześwietlania piersi, tzw. senograf (fr. "sénographe"). W Ameryce pokrewną technikę spopularyzował Robert Egan, autor szczegółowych wytycznych dot. samej procedury. Dalsze prace koncentrowały się nad zmniejszeniem potrzebnej dawki promieniowania przy zachowaniu dobrej rozdzielczości obrazu.
Autorami koncepcji użycia mammografii jako powszechnie dostępnego badania przesiewowego w kierunku raka sutka byli dwaj Szwedzi: L. Tabar and P. Dean, którzy opublikowali raporty obejmujące łącznie ponad 130.000 pacjentek. Pierwsza randomizowana próba kliniczna rozpoczęła się na terenie Nowego Jorku w 1963 ("Health Insurance Plan", inaczej "HIP Trial"). Wyniki wykazały 23% spadek umieralności na raka piersi wśród uczestniczek badania (wynik istotny statystycznie). Otworzyło to drogę do wcielenia tych zaleceń na szeroką skalę oraz podjęcia dalszych analiz, mających wyjaśnić zgłaszane wątpliwości.
Następną innowacją było dostosowanie do potrzeb badań piersi kobiecych techniki MRI. Z powodu małej swoistości i wysokich kosztów rezonans magnetyczny pozostał jednak metodą wysoko specjalistyczną. Wcześniej wypróbowywano już w podobnych celach USG, kserografię i metody detekcji termalnej. Kampanie medialne na rzecz screeningu w Europie zainicjowano po uchwaleniu programu "Europe against Cancer" przez Unię Europejską w 1987 r. Na początku lat 90. rozpoczęły się prace nad zastosowaniem w mammografii technik detekcji cyfrowej. Choć nie stwierdzono do tej pory większej skuteczności urządzeń tego typu, w USA od 2005 zaczęły stopniowo wypierać z rynku rozwiązania analogowe.
Od momentu upowszechnienia się diagnostyki mammograficznej w latach 80. pojawiło się wiele głosów krytyki. Niepokój wzbudzał brak istotnych statystycznie efektów w wielu badaniach RCT oraz utrzymywanie się ogólnej umieralności w populacjach poddanym screeningowi na stałym poziomie. Zastrzeżenia wywołało również upolitycznienie dyskusji nad zasadnością obowiązujących zaleceń oraz brak rzetelnych relacji prasowych. Przełomowym momentem stała się publikacja pierwszej wersji metaanalizy autorstwa dwójki badaczy z Nordic Cochrane Centre (skandynawskiej filii Cochrane Collaboration): Petera Gotzschego i O. Olsena. Poddali oni dostępne opracowania rygorystycznej weryfikacji, wykazując ostatecznie brak korzyści, związanych z prowadzeniem screeningu mammograficznego. Problem został nagłośniony przez media i przyczynił się do wydania wspólnego oświadczenia ("Global Summit on Mammographic Screening", Włochy 2002) przez grono zwolenników prowadzenia takiej diagnostyki. W kolejnych, poprawianych i uzupełnianych wersjach raportu badacze z Cochrane Collaboration trwali przy swoim stanowisku.
Obraz historii prac byłby niepełny bez uwzględnienia postępów odnotowanych w odmiennych metodach diagnostycznych oraz leczeniu chorób nowotworowych. Obecnie uważa się, że istnieją możliwości całkowitego wyleczenia 2 na każde 3 przypadki raka. Odejście od zabiegów chirurgicznych na rzecz biopsji cienko- oraz gruboigłowych zmniejszyło inwazyjność badań wykonywanych u kobiet ze wstępnym wynikiem pozytywnym. Badania molekularne umożliwiły identyfikację przerzutów niezauważalnych tradycyjnymi metodami mikroskopowymi oraz profilowanie genetyczne komórek nowotworowych. Również zasady prowadzenia badań klinicznych podlegają nieustannej ewolucji. Z powyższych powodów definicja oraz sposób klasyfikacji (określania stopnia zaawansowania klinicznego) zmieniły się dramatycznie na przestrzeni ostatnich trzech dekad. Studiując zarówno pierwotne wyniki badań, jak i wtórne opracowania należy mieć na uwadze powyższe powiązania.
Badania przesiewowe na raka piersi aktualnie są wprowadzane we wszystkich krajach członkowskich Unii Europejskiej, zgodnie z zaleceniem Komisji Europejskiej (2003/878/EC) oraz rezolucjami Parlamentu Europejskiego z 2003 i 2006 roku.
Zagadnienia techniczne.
Głównym celem prowadzenia diagnostyki mammograficznej jest wykrycie u osób bez widocznych objawów chorobowych nowotworów piersi we wczesnym stadium. Jest to możliwe dzięki różnicom w pochłanianiu promieni rentgenowskich przez poszczególne tkanki organizmu. W miejscach rozwoju raka przewodowego tworzą się mikrozwapnienia, które na kliszy radiograficznej uwidaczniają się w postaci układów białych plamek. W grupie osób z wynikiem pozytywnym stosuje się inne diagnostyczne metody obrazowania piersi (ang. "diagnostic breast imaging"), które mają doprowadzić do postawienia ostatecznego rozpoznania. W wypadkach niepewnych wykonuje się biopsję zmiany.
Aparatura analogowa: zasady działania.
Badania wykonuje się aparatem, wyposażonym w lampę, która wytwarza wysokie napięcie (ang. "peak kilovoltage") rzędu 25–40 kVp (zakres promieniowania miękkiego). Mniejsza wartość kVp generuje fale dłuższe, lepiej penetrujące tkanki miękkie, ale zwiększające również wielkość pochłoniętej dawki. Aparaty generujące ponad 30 kVp cechują się zaś znacznie gorszym kontrastem. Generalnie kVp jest wartością stałą dla danego instrumentu, a technik reguluje tylko rozmiar ładunku elektrycznego w obwodzie (wyrażonego w miliamperosekundach, mAs).
Rozpędzone elektrony trafiają w cel, gdzie pobudzają emisję promieni rentgenowskich. Wytworzona wiązka przechodzi przez kolimator, który czyni jej przebieg uporządkowanym. Przenika ona następnie przez pierś, trafiając na płytkę z detektorem. Detektor wzmacnia uzyskany obraz, a obwód automatycznej kontroli czasu ekspozycji (ang. ) wyłącza lampę w odpowiednim momencie.
Szczegółowe rozwiązania techniczne podlegają odpowiednim regulacjom technicznym. W Polsce przykładowo ekspozycja referencyjna na promieniowanie nie może przekraczać 2,5 mGy. Negatoskop (służący do oglądania klisz) powinien mieć iluminację rzędu 3000–6000 cd/m².
Aparatura cyfrowa.
W ostatnich czasach rozwój technik komputerowej transmisji danych wymuszał dostosowanie badań radiologicznych do standardów cyfrowych. Rozwój aparatów posiadających detektor cyfrowy (ang. "digital mammography" a. "Full Field Digital Mammography", FFDM) datuje się od 2000 roku, kiedy to amerykańska Agencja Żywności i Leków (FDA) zarejestrowała pierwsze urządzenie tego typu. Obecnie około 80% zdjęć w Ameryce jest wykonywanych techniką cyfrową.
Zalety mammografii cyfrowej nie są jednak oczywiste. Większy kontrast oraz rozdzielczość tonalna obrazu (tutaj: ilość odcieni szarości, które można na nim rozróżnić) nie przekładają się na lepszą skuteczność diagnostyczną. Największą przewagą będzie zatem usprawniona logistyka oraz łatwiejsze zarządzanie archiwum danych. Intensywny rozwój oprogramowania, w tym algorytmów automatycznego rozpoznawania zmian podejrzanych o złośliwość sugeruje, że w najbliższym czasie wejdzie w życie jeszcze wiele usprawnień. Niemniej jednak obecnie analiza zdjęć cyfrowych zajmuje radiologom więcej czasu, a odsetek wyników fałszywie pozytywnych jest większy.
Głównym warunkiem dopuszczenia aparatury cyfrowej do obrotu powinno być potwierdzenie, że gwarantuje ona jakość obrazu porównywalną z instrumentami analogowymi bez zwiększenia dawki promieniowania. Pierwotnie modele aparatów dostępne na terenie Stanów Zjednoczonych miały być poddane każdorazowo testom porównawczym, jednak wobec presji ze strony środowiska radiologicznego oraz lobby producentów FDA nie wprowadziła tego rozporządzenia w życie. Do najważniejszych badań klinicznych z udziałem mammografów cyfrowych należą:
Mammobusy.
Mammobus jest samochodem ciężarowym (ciągnik siodłowy) z naczepą, w której zamontowano aparat mammograficzny. Jednostka taka jest mobilną wersją ośrodka diagnostycznego, spełniającą wymogi techniczne obowiązujące w danym kraju. Umożliwia dostęp do badań przesiewowych ludności żyjącej na terenach wiejskich oraz małych miastach, gdzie brakuje wyspecjalizowanych przychodni ginekologicznych/onkologicznych. W krajach anglojęzycznych ważnym atutem bywa również brak odpłatności za badanie, niezależnie od rodzaju posiadanego ubezpieczenia zdrowotnego.
Radiografia preparatów biopsyjnych.
Aparatura mammograficzna (bądź o zbliżonej konstrukcji) umożliwia prześwietlanie wycinków pobranych podczas biopsji piersi. Jest to standardowa procedura mająca potwierdzić, że fragment tkanki zawiera zmiany zaobserwowane w RTG.
Obowiązujące regulacje prawne.
Program medyczny realizowany na tak dużej populacji jak w przypadku mammografii wymaga wydajnych mechanizmów współpracy między ośrodkami, integracji danych napływających z poszczególnych województw oraz systematycznej kontroli świadczonych usług. W Polsce obowiązki te pełni Centralny Ośrodek Koordynujący "Populacyjnego programu wczesnego wykrywania raka piersi". Transmisja danych odbywa się w ramach Systemu Informatycznego Monitorowania Profilaktyki (SIMP). Standardy sprzętu medycznego muszą być zgodne z wytycznymi Komisji Europejskiej (sporządzonymi we współpracy ze organizacjami międzynarodowymi: EUREF, EBCN i EUSOMA). Wyniki kontroli jakości są publicznie dostępne.
W Stanach Zjednoczonych podobną rolę kluczowej regulacji prawnej odgrywa Mammography Quality Standards Act (MQSA). Rejestr usług oraz kontrolę jakości prowadzą w imieniu FDA odpowiednie jednostki akredytacyjne (American College of Radiology oraz organy rządowe).
Przebieg procedury.
Podczas badania pacjentka jest proszona o umieszczenie kolejno każdej z piersi na podstawce z detektorem. Dociska się ją następnie z umiarkowaną siłą od góry płytką kompresyjną. To mało komfortowe rozwiązanie służy następującym celom:
Łącznie dzięki temu wszelkie podejrzane zmiany są łatwiejsze do odróżnienia. Dwiema podstawowymi projekcjami są: skośna przyśrodkowo-boczna (ang. "mediolateral oblique", MLO) oraz głowowo-ogonowa (ang. "craniocaudal", CC – czyli klasyczna „góra–dół”). Standardowo uzyskuje się cztery fotografie.
Obraz piersi kobiety zmienia się wraz z wiekiem, więc pożądane jest dostarczenie poprzednich zdjęć w celach porównawczych. Aparatura używana w różnych ośrodkach posiada odmienne parametry – z tego powodu badania warto wykonywać stale w tym samym punkcie. Pacjentkom zaleca się nie używanie w dniu badania dezodorantów, mleczek kosmetycznych oraz talku. Substancje te mogą zostać uwidocznione na kliszy w postaci artefaktów, imitujących mikrozwapnienia.
Aby programy populacyjne były skuteczne, musi w nich uczestniczyć odpowiedni odsetek wszystkich kobiet uprawnionych do badania. Z tego względu lekarz pierwszego kontaktu powinien mobilizować pacjentki do ich wykonania. Przedyskutowanie wątpliwości daje szczególnie dobre wyniki u osób narażonych szczególnie na rozwój choroby; lęk przed badaniem występuje w tej grupie zdecydowanie częściej.
Wyniki badania.
Opis zdjęcia.
Zdjęcia pozwalają uwidocznić prawidłowe struktury gruczołu sutkowego: tkankę gruczołową z podścieliskiem łącznotkankowym, więzadło wieszadłowe Coopera, tkankę tłuszczową, pojedyncze naczynia krwionośne, węzły chłonne, okolicę brodawki sutkowej i skórę (po odpowiednim retuszu). Standardowe projekcje ukazują zawartość gruczołu w całej rozciągłości, od brzegu przyśrodkowego do ogona Spence’a (biegnącego w stronę pachy). U pacjentek z implantami piersi trudniej jest uwidocznić powierzchnię naturalnej tkanki. Najlepszy dostęp uzyskuje się za pomocą projekcji Eklunda (z „odciągniętym” implantem).
W przypadku zaistnienia nieprawidłowości można stwierdzić:
Nie każdy rodzaj nowotworu można równie łatwo zobrazować metodą mammografii. Zdecydowaną większość stanowią raki przewodowe, gdy tymczasem (rzadsza) odmiana zrazikowa pozostaje nadal trudna do identyfikacji.
Standaryzowane skale ocen.
Standaryzowane skale ocen używane są w celu uzyskania jednoznacznej oceny złośliwości zmian. Dzięki nim można porównać dane napływające z różnych ośrodków diagnostycznych. Przyjęcie uniwersalnego „języka” umożliwia łatwą komunikację między specjalistami z różnych dziedzin (radiolog, ekipa chirurgiczna, onkolodzy) oraz opracowanie stabilnego algorytmu postępowania.
Najczęściej używa się amerykańskiego systemu BI-RADS. Określa on stopień złośliwości zmian w skali cyfrowej (0: wynik niejednoznaczny, 1: wynik negatywny itd. aż do 6: wynik pozytywny, potwierdzony hist-pat.). Cenną informacją jest też ocena „gęstości piersi”, parametr rzutujący na czułość mammografii (A: wyłącznie tkanka tłuszczowa, dobra czułość badania; D: pierś „gęsta” z dużą zawartością tkanki gruczołowej oraz włóknistej, czułość niedostateczna). W podobny sposób można definiować wyniki badania ultrasonograficznego piersi, MRI itp.
Na terenie Wielkiej Brytanii obowiązuje system opisu RCRBG, opierający się na podobnych założeniach. Różni się on mniejszą liczbą dostępnych kategorii, gdyż wszystkie zmiany o pośrednim stopniu złośliwości są zaklasyfikowane łącznie. Ma to przeciwdziałać wątpliwościom towarzyszącym stawianiu rozpoznania oraz obawom pacjentek o swój stan zdrowia.
Rozpoznanie wspomagane komputerowo.
Wraz z postępującą digitalizacją badań radiologicznych (skanowanie negatywów, detektory cyfrowe) wzrosła szansa na opracowanie wydajnych aplikacji wykrywających zmiany nowotworowe. Na chwilę obecną takie rozpoznanie wspomagane komputerowo (ang. "computer-aided detection", CAD) nie jest metodą całkowicie wiarygodną, ale rozwój algorytmów odbywa się niezwykle dynamicznie. Według niektórych potrafią one już w tej chwili zastąpić konsultację z drugim radiologiem, ale często większa czułość odbywa się kosztem wzrostu ilości rozpoznań fałszywie pozytywnych
Zasadność screeningu mammograficznego.
Mammografia jest uważana za bezpieczną i efektywną metodę wykrywania raka piersi. Powstaje zatem pytanie o jej użyteczność jako ogólnie dostępnego badania przesiewowego, mającego z definicji zmniejszyć umieralność z powodu danej choroby w populacji. Zdecydowana większość specjalistów z dziedziny radiologii oraz onkologii uważa, że screening mammograficzny niesie za sobą duże korzyści dla społeczeństwa, redukując ryzyko śmierci na raka piersi o 15–30%. Krytycy badania podkreślają natomiast, że jego zasadność należy rozpatrywać w szerszej perspektywie – np. spadku umieralności całkowitej, którego nie stwierdzono. Do czasu opracowania skutecznych metod diagnostycznych, priorytety badawcze powinny obejmować lepsze zrozumienie i wykorzystanie w praktyce klinicznej wiedzy o niekorzystnych skutków screeningu mammograficznego i sposobów identyfikacji osób największego ryzyka.
Specyfika rozwoju choroby.
Sens screeningu mammograficznego wynika z założenia, że wykrycie raka piersi we wczesnym stadium zwiększa szansę na wyleczenie: pozwala zastosować mniej inwazyjne metody terapeutyczne, zapobiegać powstawaniu przerzutów itp. co wiąże się z przedłużeniem życia chorych. Dotychczasowe doświadczenie w walce z tą chorobą wskazuje, że:
Rak piersi to choroba występująca powszechnie. Jest najczęstszym nowotworem złośliwym u kobiet i główną przyczyną zgonu z przyczyn onkologicznych u tej płci po 35. roku życia. Teoretycznie w ciągu 95 lat życia szansa na zachorowanie wynosi 1:6; w rzeczywistości prawdopodobieństwo jest niższe i w Polsce kształtuje się na poziomie 1:16. Co roku w Polsce stwierdza się ponad 13.000 nowych przypadków i liczba ta wzrasta; umieralność z tego powodu jest jednak stała (ok. 5.000 rocznie), co może świadczyć o efektywności leczenia. W USA współczynniki te kształtują się na poziomie: 192.000 nowych przypadków + 62.000 nowotworów "in situ", umieralność 40.000/rok (dane za 2009 r.). W większości krajów zachodnich wskaźnik umieralności systematycznie maleje.
Rola mammografii w procesie diagnostycznym.
Na mammografię kobiety zgłaszają się dobrowolnie, w ramach badań przesiewowych lub są kierowane przez lekarza pierwszego kontaktu po zaobserwowaniu niepokojących objawów klinicznych. Pełne rozpoznanie nowotworów piersi przebiega trójstopniowo i zawiera:
Wszystkie trzy procedury są niezbędne, gdyż nie istnieje pojedyncze badanie umożliwiające wykluczenie choroby ze 100% pewnością. Dodatkowo wyłącznie badanie histopatologiczne (preparatu z biopsji albo usuniętego chirurgicznie guza) jest w stanie orzec o obecności nowotworu; inne metody sygnalizują tylko taką możliwość.
Wymogi screeningu.
Aby badanie przesiewowe odniosło dostrzegalny efekt populacyjny, musi objąć odpowiednio dużą grupę osób narażonych na rozwój choroby. Większość amerykańskich towarzystw naukowych zaleca powtarzać badanie skryningowe co rok. W Europie (w tym w Polsce) badania profilaktyczne wykonuje się bezpłatnie raz na 2 lata. Aby screening mammograficzny był efektywny, odsetek osób biorących udział w badaniu musi wynosić &gt;75%. Im częściej i bardziej regularnie są robione badania, tym trudniej przeoczyć ognisko raka (docelowa wykrywalność: 90%), a nowotwory znajdują się we wcześniejszym stadium (odsetek guzów &lt;15mm docelowo stanowi &gt;50%).
Niestety, bardzo ciężko uzyskać takie współczynniki w praktyce. Zarówno w Polsce, jak i na świecie niewiele kobiet stosuje się do obowiązujących zaleceń medycznych. Około 40% zapraszanych Polek deklaruje udział w badaniu, ale w praktyce korzysta mniej niż 25%. Między innymi z tego względu rozważa się wprowadzenie ustawowego obowiązku wykonywania badań przesiewowych u osób czynnych zawodowo. Podobne komunikaty napływają z Ameryki.
Koszt badania mammograficznego jest znaczny (50–70zł). Rzeczywiste koszty prewencji są zdecydowanie wyższe, jeżeli uwzględnić dalsze procedury, które mają za zadanie wykluczyć ze zbioru przypadków wątpliwych rozpoznania fałszywie pozytywne. Aby w takiej sytuacji screening pozostał ekonomicznie opłacalny, sugeruje się dostosowanie jego częstotliwości do potrzeb konkretnej pacjentki.
Skuteczność diagnostyczna mammografii.
Jakość zdjęcia mammograficznego zależy przede wszystkim od wzajemnej proporcji tkanki gruczołowo-włóknistej oraz tłuszczowej. Zrąb z włókien tkanki łącznej, dominujący u młodszych kobiet, szczególnie nie będącymi do tej pory w ciąży, jest radiologicznie nieprzejrzysty (tzw. piersi „gęste”, co generalnie odpowiada „jędrności” w potocznym rozumieniu). Tkanka tłuszczowa zaś bardzo dobrze przepuszcza promieniowanie rentgenowskie, stanowiąc wyraźny kontrast dla pozostałych struktur. Z wiekiem utkanie gruczołowe zanika; u kobiet po menopauzie wyższe jest również ryzyko rozwoju nowotworu. Z tych względów badanie mammograficzne jest adresowane głównie do osób starszych.
Dwa najpopularniejsze wskaźniki dokumentujące efektywność metod diagnostycznych to "czułość" i "swoistość". Czułość jest zdolnością testu do wykrywania choroby. Im wyższa, tym mniej wyników fałszywie ujemnych (osób chorych uznanych błędnie za zdrowe) – z tego względu w onkologii jest to cecha szczególnej ważna. Swoistość polega na zdolności wykrywania osób zdrowych; niska swoistość przejawia się znaczną liczbą rozpoznań fałszywie dodatnich – w rozważanym przypadku niesie za sobą konieczność wykonania dodatkowej diagnostyki, lecz nie stanowi bezpośredniego zagrożenia dla zdrowia pacjentek.
Czułość mammogafii rośnie wraz z wiekiem oraz jest wyższa u osób z piersiami przejrzystymi radiologicznie (patrz tabela). W zastawieniach wyodrębnia się w również kobiety stosujące hormonalną terapię zastępczą (wpływa na procesy fizjologiczne starzejących się kobiet, m.in. zwiększając ryzyko raka piersi).
Tabela 1. Skuteczność badań mammograficznych według amerykańskich rejestrów Breast Cancer Surveillance Consortium.
Osobne badania analizowały m.in. zgodność opisu zmian wśród radiologów oraz wykrywalność nawrotów u kobiet z rakiem piersi przebytym w przeszłości.
Próby kliniczne.
Aby zweryfikować zasadność prowadzenia przesiewowych badań mammograficznych zorganizowano kilka dużych prób klinicznych z randomizacją (ang. "randomized controlled trial", RCT), obejmujących swoim zasięgiem łącznie 600 000 kobiet. Tak duża liczba uczestniczek była potrzebna do wiarygodnego udokumentowania zjawiska (rozwój raka piersi), które w ciągu kilku lat obserwacji dotknęło stosunkowo niewiele osób. Ich wyniki stanowią obecnie podstawę toczonych dyskusji: nad sensem wykonywania badania przesiewowego (screeningu) oraz nad zakresem docelowej grupy pacjentek, które odniosłyby z niego największą korzyść.
Doświadczenie pokazuje, że na osiągnięty rezultat znaczny wpływ ma stopień przestrzegania kryteriów badania klinicznego. Składa się na nie m.in. celność postawionego pytania, prawidłowa randomizacja chorych, analiza wyników w grupach zgodnych z zaplanowanym leczeniem, opublikowanie wszystkich uzyskanych rezultatów itp. Ignorowanie powyższych zaleceń, postulowanych w ramach koncepcji medycyny opartej na faktach (ang. "evidence-based medicine", EBM) niesie za sobą ryzyko wypaczenia (ang. "bias" a. "systematic error") obserwowanego efektu. Uwzględnienie wyników takich dochodzeń w zarządzaniu służbą zdrowia utrudnia zaś fakt, że ogromna większość personelu medycznego nie potrafi należycie ich zinterpretować.
Szczegółowa analiza poszczególnych dochodzeń wykracza poza ramy tego artykułu. W tabeli poniżej przedstawiono tylko zwięzłe podsumowanie osiągniętych rezultatów. Osoby zainteresowane szczegółami powinny zapoznać się z przeglądami systematycznymi Cochrane Collaboration oraz przejrzeć podsumowania dostępne w prasie naukowej. Problem screeningu szczegółowo omawia też D. Dershaw w "Cancer: Principles &amp; Practice" oraz D. Kopans (zdeklarowany zwolennik mammografii) w "Breast Cancer: Multidisciplinary Approach".
Tabela 2. Rezultaty randomizowanych prób klinicznych dot. skuteczności mammografii w populacji o przeciętnym ryzyku raka piersi.
Sposób interpretacji wyników nadal wywołuje wiele kontrowersji. Zwolennicy mammografii kwestionowali np. rzetelność badań kanadyjskich; dochodzenie w tej sprawie nie wykazało znamion fałszerstwa. Argumentują też, że wszystkie próby miały miejsce stosunkowo dawno, więc procedura badania odbiegała częściowo od bieżących standardów. Kobiety z grup kontrolnych mogły zdjęcia mammograficzne robić odpłatnie z własnej inicjatywy, zmniejszając końcową różnicę. Z wyjątkiem badania NBSS I część kobiet nie stosowała się do uzgodnionych terminów wizyt. Różnice w wieku uczestniczek oraz wahania odstępów czasu między prześwietleniami również mogą zaciemniać całość obrazu.
Badacze sceptycznie nastawieni do mammografii odpowiadają, że wiele niedociągnięć technicznych zgłaszanych w czasie prób wyolbrzymia znowu obserwowane korzyści. Niedostateczna randomizacja mogła przyczyniać się do nierównego przydziału pewnych grup społecznych chorych do badanych kohort. Przykładowo w Edynburgu grupę poddaną screeningowi stanowiły w większości osoby bardziej zamożne, o mniejszym łącznym ryzyku raka piersi. Same liczby chorych uwzględnionych w statystykach czasem nie zgadzały się ze sobą, a przed włączeniem do próby kobiety badano na obecność już istniejących nowotworów z różną dokładnością. Niejednokrotnie podkreślano braki w dokumentacji. Największe wątpliwości budzi sposób określania przyczyny zgonu przez patologa. Sekcje zmarłych odbywały się z różną częstotliwością; lekarze mogli tendencyjnie uznać, że śmierć kobiety nastąpiła w wyniku powikłań pozabiegowych, a nie z powodu choroby pierwotnej. Więcej interwencji chirurgicznych wykonywano w grupach poddanych screeningowi, co niespecyficznie zmniejszało tam umieralność na raka.
Należy również wziąć pod uwagę, które rezultaty badań są najbardziej istotne z punktu widzenia pacjentek. Umieralnością na konkretną jednostkę chorobową interesują się głównie epidemiolodzy. Kobiety zwracają raczej uwagę na zwiększenie łącznej długości życia oraz poprawę jego jakości. Tymczasem żadne z badań nie wykazało spadku sumarycznej umieralności z powodu chorób nowotworowych. Praktycznie nie odnotowano też spadku umieralności całkowitej po 7 lub 13 latach obserwacji.
Niekorzystne skutki mammografii.
Każde badanie przesiewowe ma z możliwie dużą czułością wykrywać przypadki wystąpienia nowotworu u danej grupy ryzyka. Celem nadrzędnym takiego postępowania pozostaje obniżenie umieralności "z powodu konkretnego schorzenia". Wzmożona czujność onkologiczna wiąże się nieuchronnie ze stosunkowo wysoką liczbą wyników fałszywie pozytywnych. W dodatku większość raków wykrytych screeningiem to odmiany wolno rosnące, stosunkowo mało inwazyjne; część mogłaby nigdy nie dać objawów klinicznych. Formy agresywne częściej pojawiają się w postaci raków interwałowych (ang. "interval cancers"), rozwijających się między kolejnymi wizytami.
Ilość rozpoznań raka po wprowadzeniu screeningu faktycznie wzrasta o 40–60%, opierając się na danych obserwacyjnych m.in. z Australii, Szwecji, UK czy USA. Uwzględnienie w statystykach zmian przedinwazyjnych, tj. raka wewnątrzprzewodowego (ang. "ductal carcinoma in situ", DCIS) dalej podwyższa osiągnięty wynik. Niezamierzoną konsekwencją jest większa ilość zabiegów operacyjnych u kobiet korzystających z mammografii – wbrew powszechnemu przekonaniu praktykujących lekarzy. Wśród nich jeszcze niedawno znaczny odsetek stanowiły mastektomie, choć aktualnie dominują mniej inwazyjne sposoby leczenia. Również częstość radioterapii bywała wyższa w tej grupie pacjentek. W wypadku chemioterapii różnica jest nieistotna, gdy tymczasem zapotrzebowanie na hormonoterapię okazuje się mniejsze u kobiet poddawanych screeningowi.
Kobiety wykonujące regularnie mammografię powinny mieć świadomość, że szansa skierowania na dalszą diagnostykę (wynik fałszywie pozytywny) w perspektywie najbliższych 10 lat jest u nich bardzo duża. Dla większości takie postępowanie skończy się zaledwie wykonaniem dodatkowego zdjęcia RTG, jednak sama niepewność okazuje się często źródłem dużego stresu. Niekiedy podnosi się również argument, że badanie może być bolesne, co zniechęca do kolejnych wizyt. Dotychczas nie wymyślono skutecznego sposobu zmniejszenia odczuwanego dyskomfortu.
Skuteczność mammografii jest ograniczona. Osoby, które otrzymały przez to wynik fałszywie ujemny mogą ignorować dalsze symptomy rozwoju choroby. Aby uniknąć takiej ewentualności kontrole lekarskie należy przeprowadzać regularnie.
Odmienną hipotezę na temat szkodliwości prześwietlania promieniami rentgenowskimi piersi postawił w 1976 r. John C. Bailar. Przypomniał on, że promienie X są znanym czynnikiem rakotwórczym. Aplikowanie ich w ramach mammografii w pewnym stopniu naraża więc wtórnie pacjentki na rozwój nowotworów. Wnioski te wyciągnięto już wcześniej na podstawie długoletniej obserwacji ofiar bomb atomowych w Japonii oraz kobiet leczonych za pomocą radioterapii w młodości (m.in. na ziarnicę złośliwą i skoliozę). Zarzuty Bailara zostały mocno nagłośnione przez media, co przyczyniło się do przeprowadzenia szczegółowych analiz epidemiologicznych oraz dalszych badań nad patofizjologią samej choroby. Badacze doszli do wniosku, że piersi u dojrzałych kobiet są zdecydowanie bardziej odporne na promieniowanie niż u nastolatek i młodych dorosłych. Wynikałoby to z zatrzymania rozwoju narządu i (prawdopodobnie) zmniejszenia ilości komórek macierzystych w tkance gruczołowej. Wedle nowszych doniesień, stosunek nowotworów wykrytych dzięki temu badaniu do sprowokowanych wynosi około 50:1. Samego ryzyka całkowicie nie da się usunąć – według jednego z nowszych badań przekłada się ono na 86 przypadków raka, prowadzących do 11 zgonów na każde 100.000 kobiet wykonujących regularnie mammografię od 40. roku życia. Pomimo podobnych powikłań mammografia nadal ma opinię najbezpieczniejszego badania radiologicznego dla kobiet, a korzyści prawdopodobnie przeważają w każdej grupie wiekowej objętej programem.
Zagadnienie korzyści populacyjnych.
Przedmiotem dyskusji pozostaje również kwestia wpływu, jaki przesiewowe badania mammograficzne wywarły dotąd na objęte nimi populacje. Oczekiwanym rezultatem byłoby zmniejszenie umieralności z powodu raka piersi; taki trend rzeczywiście jest obserwowany w wielu krajach Zachodu. W Polsce na przestrzeni ostatnich lat nastąpił duży wzrost liczby wykrywanych przypadków, jednak przy stałym poziomie umieralności. Żadne komunikaty natomiast nie wskazują, że wprowadzenie mammografii wiązałoby się kiedykolwiek ze zwiększeniem się liczby odnotowanych zgonów. Na podstawie 5. letniej obserwacji obejmującej 44 925 kobiet stwierdzono, że coroczne badania mammograficzne nie spowodowały obniżenia umieralności z powodu raka sutka.
Nie jest oczywiste, w jakim stopniu efekt ten jest spowodowany screeningiem onkologicznym, gdyż równolegle nastąpił doniosły rozwój metod leczenia nowotworów. Niektórzy uważają jego wpływ za zaniedbywalny. Najnowsze dane z Norwegii sugerują, że odpowiada on za 1/3 obserwowanej tendencji. Jest dość prawdopodobne, że pełne korzyści ze działań prewencyjnych ujawniają się dopiero w długiej perspektywie czasowej (interwał min. 10 lat).
Należy pamiętać, że wprowadzenie mammografii wywarło wpływ również na inne aspekty dotyczące diagnostyki i leczenia chorób piersi. O zwiększeniu ilości wykonywanych biopsji narządu wspomniano już wyżej. Wybór artykułów poświęconym rozwojowi małoinwazyjnych technik pobierania wycinków tkankowych zamieszczono w haśle dotyczącym biopsji piersi. Następną konsekwencją był wzrost odsetka wykrywanych nowotworów "in situ" (głównie wewnątrzprzewodowych). Prawdopodobnie ponad połowa z tych zmian nigdy nie ulega transformacji w raka inwazyjnego, jednak brak wystarczającej wiedzy na ten temat nakazuje usunięcie wszystkich stwierdzonych ognisk. Jeszcze niedawno wiązało się to z odjęciem całej piersi; obecnie przeważają techniki częściowej resekcji. Pacjentki zwykle pozostają nieświadome niepewnego charakteru tej patologii.
Obowiązujące zalecenia.
Aktualnie panuje zgoda, że mammografia powinna przysługiwać kobietom między 50. a 70. rokiem życia. Wszystkie ważne panele eksperckie ze Stanów Zjednoczonych zalecają wykonywanie w tym okresie badania przesiewowych co rok lub dwa lata: ACS, ACR, ACOG, USPSTF. Podobną opinię wyraża dyrektywa Unii Europejskiej, obowiązująca także w Polsce. Dyskusyjne jest wprowadzanie mammografii przed tym okresem; American Cancer Society, National Cancer Institute, i American College of Radiology sugerują rozpoczęcie badań (w grupie kobiet o przeciętnym ryzyku) od 40. roku życia, gdy tymczasem American College of Physicians oraz U.S. Preventive Services Task Force stwierdziły, że takie działania nie są uzasadnione.
Korzyści ze screeningu nie pojawiają się skokowo po przekroczeniu pewnego progu wiekowego.
Osoby ze zwiększonym ryzykiem rozwoju raka piersi (formy występujące rodzinnie, znane mutacje genetyczne, wcześniejsza radioterapia) obowiązują odmienne zalecenia.
Tabela 3. Badania piersi u kobiet z grupy ryzyka: czułość/swoistość najważniejszych technik diagnostycznych
Alternatywy dla mammografii.
Obecnie trwa intensywny rozwój technik obrazowania piersi, mających zrekompensować niedostatki badania mammograficznego. Niemniej jednak żadne z nich nie jest obecnie wykorzystywane w skali całej populacji z powodów: a) mniejszej czułości diagnostycznej b) bezpośredniego szkodliwego wpływu na zdrowie c) znacznie większych kosztów. Poniżej przedstawiono niektóre z propozycji:

</doc>
<doc id="402122" url="https://pl.wikipedia.org/wiki?curid=402122" title="Jan Nielubowicz">
Jan Nielubowicz

Jan Nielubowicz (ur. 28 października 1915 w Warszawie, zm. 2 lutego 2000 w Warszawie) – polski lekarz, profesor zwyczajny dr hab. członek rzeczywisty Polskiej Akademii Nauk, współtwórca transplantologii w Polsce, rektor Akademii Medycznej w Warszawie.
Życiorys.
Pochodził z rodziny lekarskiej. Jego ojciec, dr Kazimierz Nielubowicz, był chirurgiem i urologiem w Szpitalu Dzieciątka Jezus w Warszawie. Jego dziadek, dr Władysław Nielubowicz, był chirurgiem i dyrektorem szpitala w Krzemieńczuku na Ukrainie.
Uczęszczał do gimnazjum Stefana Batorego w Warszawie. W 1929 zmarł ojciec Jana, zaś jego matka, Wanda Nielubowiczowa, zdecydowała się przenieść do Wilna. W Wilnie w 1930 roku ukończył gimnazjum im. Adama Mickiewicza i rozpoczął studia na Uniwersytecie Stefana Batorego w Wilnie. W 1936 powrócił do Warszawy i kontynuował studia na Wydziale Lekarskim Uniwersytetu Warszawskiego, w czasie których został przyjęty do Korporacji Akademickiej Arkonia. Dyplom lekarza uzyskał 3 marca 1939. Po wybuchu wojny znalazł się na terytorium zajętym przez ZSRR. W 1940 na polecenie litewskich i radzieckich władz okupacyjnych rozpoczął praktykę lekarską w Wilnie i Kownie. Od 1943 był ordynatorem, jedynym lekarzem małego szpitala w Wołożynie.
W 1945 ponownie powrócił do Warszawy i rozpoczął pracę w Klinice Chirurgicznej w Szpitalu Dzieciątka Jezus w Warszawie, tej samej, w której pracował kiedyś jego ojciec. W klinice tej pracował na różnych stanowiskach do roku 1975, kiedy to Klinika została podzielona i przeniesiona do nowo budowanego Szpitala przy ul. Banacha. W tym szpitalu pracował do 1986 roku, w którym to przeszedł na emeryturę. W 1959 został kierownikiem I Kliniki Chirurgicznej Akademii Medycznej w Warszawie. W latach 1974–1986 był dyrektorem Instytutu Chirurgii A.M. Klinikę Chirurgiczną w Szpitalu Dzieciątka Jezus (wtedy Państwowy Szpital Kliniczny nr 1) reaktywował uczeń profesora Nielubowicza Wojciech Rowiński w roku 1980.
W 1947 obronił pracę doktorską: "Ropowice żołądka i jelit". Stopień doktora habilitowanego uzyskał w 1952 na podstawie pracy "Badania nad powstawaniem ostrego żółtego zaniku (ostrej martwicy) wątroby pod wpływem przedostawania się lub wprowadzenia do przewodu żółciowego wspólnego soku trzustkowego lub pankreatyny". Tytuł profesora nadzwyczajnego chirurgii otrzymał 27 kwietnia 1962, a profesora zwyczajnego 1 lipca 1970. W 1958 dzięki Fundacji Rockefellera odbył roczny staż w Klinice Chirurgicznej Uniwersytetu Harvarda w Bostonie w USA dzięki czemu miał możliwość lepszego zapoznania się z osiągnięciami chirurgicznymi na świecie. Po powrocie z Bostonu stworzył szkołę nowoczesnej chirurgii opartej na badaniach naukowych. Był twórcą lub reformatorem wielu dziedzin chirurgii polskiej, m.in. w 1966 doprowadził do pierwszego udanego zabiegu transplantacji (przeszczep nerki) w Polsce.
Od 1957 równolegle z pracą w Akademii Medycznej był kierownikiem Zakładu Chirurgii Doświadczalnej PAN. Od 1969 był członkiem korespondentem PAN, zaś od 1983 członkiem rzeczywistym PAN.
Od 1 października 1981 do 30 września 1986 przez dwie kadencje był rektorem Akademii Medycznej w Warszawie.
Był przewodniczącym Okręgowego Sądu Lekarskiego w Warszawie w I i II kadencji działania tego sądu.
Był członkiem 14 zagranicznych towarzystw naukowych, w tym członkiem honorowym Brytyjskiego i Amerykańskiego Towarzystwa Chirurgów. Od sześciu polskich uczelni medycznych otrzymał tytuł doktora honoris causa. W 1997 otrzymał od Papieża "Komandorię z Gwiazdą Orderu Św. Sylwestra Papieża", a w 1990 Krzyż Wielki Orderu Odrodzenia Polski.
W latach 1986–1990 był członkiem Prymasowskiej Rady Społecznej II kadencji.
Pochowany na cmentarzu Powązkowskim (kwatera 215-2-24).
Imię Jana Nielubowicza nosi Okręgowa Izba Lekarska w Warszawie.

</doc>
<doc id="402124" url="https://pl.wikipedia.org/wiki?curid=402124" title="Rozbiór gramatyczny">
Rozbiór gramatyczny

Rozbiór gramatyczny – wyznaczenie wszystkich części mowy wchodzących w skład danego wypowiedzenia oraz określenie ich formy gramatycznej; w rozbiorze gramatycznym uwzględnia się także wyodrębnienie wyrażeń przyimkowych, jak również zaimków względnych, partykuł czy spójników w wypowiedzeniach wieloczłonowych.

</doc>
<doc id="402125" url="https://pl.wikipedia.org/wiki?curid=402125" title="Pietropawłowsk Kamczacki">
Pietropawłowsk Kamczacki

Pietropawłowsk Kamczacki (ros. Петропавловск-Камчатский, "Pietropawłowsk-Kamczatskij", nieoficjalnie też Петропавловск-на-Камчатке, "Pietropawłowsk na Kamczatkie") – miasto w krańcowo dalekowschodniej Rosji, stolica Kraju Kamczackiego.
Historia.
Miasto założone zostało w 1740 przez rosyjskiego podróżnika duńskiego pochodzenia Vitusa Beringa, który w nadanej nazwie połączył nazwy swoich dwóch statków: Św. Paweł i Św. Piotr.
Od 28 sierpnia do 7 września 1854 miasto było atakowane przez wojska angielsko-francuskie.
W Kazachstanie istnieje jeszcze jedno miasto Pietropawłowsk, ośrodek administracyjny obwodu północnokazachstańskiego, dlatego do nazwy miasta na Kamczatce jest dodawane „Kamczacki”.
Jest to ważny ośrodek wojskowy, przemysłowy, naukowy, kulturalny i turystyczny. Ulokowana jest tu największa baza okrętów podwodnych Rosji, a poprzednio – ZSRR. Miasto jest osiągalne jedynie drogą lotniczą dzięki rozbudowanemu pobliskiemu lotnisku cywilno-wojskowemu oraz przez morze.
W 2010 miasto miało 179 780 mieszkańców. W 2007 ludność miasta wynosiła 194 915 osób, a w 2002 – 198 tys., wykazując tendencję spadkową, odzwierciedlającą charakterystyczne wyludnianie się Syberii i Dalekiego Wschodu Rosji.
Geografia.
Miasto jest położone geograficznie na wschodnim wybrzeżu (oceanicznym) Kamczatki, nad Zatoką Awaczyńską (częścią Oceanu Spokojnego, dokładniej – Morza Beringa). W jego krajobrazie dominują strome, skaliste, wiecznie ośnieżone wulkany. Ich podnóża porasta zasadniczo niewykarczowany las.
Turystyka.
Miasto, z uwagi na malownicze okolice i dostępność drogą lotniczą, rozwinęło niepospolicie bogatą infrastrukturę turystyczną jak na warunki syberyjskie: około dwudziestu dużych agencji turystycznych posiada jakąś ofertę, zazwyczaj polowanie na niedźwiedzie, lotniarstwo, alpinistykę czy wyprawy terenowe. Żadne drogi nie łączą jeszcze Kamczatki z resztą świata (istnieją jednakże połączenia drogowe z innymi miastami na półwyspie Kamczatka: główna droga nr P474 wiedzie z Pietropawłowska przez Jelizowo do Ust´-Kamczatsk.
Popularność miasta stale wzrasta, jako że cała Kamczatka jest pięknym, zalesionym, górzystym krajem, a tereny nadmorskie w okolicy miasta cieszą się stosunkowo umiarkowanym klimatem, pozbawionym ogromnych różnic temperatury charakterystycznych w kontynentalnym wnętrzu Syberii, np. w Jakucku. Miasto jest wygodnie obsługiwane portem lotniczym Pietropawłowsk Kamczacki, który z uwagi na zaopatrzenie pobliskiej bazy okrętów podwodnych Rosji (oryginalnie ZSRR) jest w stanie obsłużyć każdy typ samolotu (droga startowa o długości 3400 m o wysokiej nośności), i utrzymuje połączenia rejsowe kilku rosyjskich linii lotniczych z szeregiem większych miast Rosji (w tym do obu lotnisk międzynarodowych Moskwy, Petersburga czy Władywostoku) oraz do Anchorage na Alasce w USA. W szczycie sezonu (latem), istnieje połączenie Korean Air z jednym z głównych przesiadkowych lotnisk Azji, portem lotniczym Incheon w Seulu, stolicy Korei Południowej.

</doc>
<doc id="402130" url="https://pl.wikipedia.org/wiki?curid=402130" title="Oszczędność poznawcza">
Oszczędność poznawcza

Teza mówiąca, że ludzie uczą się stosować efektywne uproszczenia myślowe i praktyczne reguły zdroworozsądkowe, które pomagają im zrozumieć rzeczywistość społeczną, ponieważ nie są zdolni przetwarzać całej oddziałującej na nich informacji społecznej.
Niebezpieczeństwa związane ze stosowaniem tej metody:
Uproszczenia myślowe dzielą się na schematy i heurystyki.

</doc>
<doc id="402131" url="https://pl.wikipedia.org/wiki?curid=402131" title="Niewiarygodne przygody Marka Piegusa (serial telewizyjny)">
Niewiarygodne przygody Marka Piegusa (serial telewizyjny)

Niewiarygodne przygody Marka Piegusa – przygodowy serial telewizyjny dla młodzieży, zrealizowany na podstawie powieści Edmunda Niziurskiego, pod tym samym tytułem.
Lokacje: Łódź, Warszawa.
Opis.
Tytułowy Marek Piegus, ma niesamowite zdolności przyciągania pecha. Po pewnym czasie okazuje się, że to nie pech, tylko szajka złodziei tornistrów. Ekranizacja dobrze oddaje absurdalny charakter humoru swojego literackiego pierwowzoru, a niektóre sceny (np. cerowania spodni przy akompaniamencie fortepianu) zdradzają bezpośredni wpływ kina surrealistycznego.
Film oparty jest na powieści Edmunda Niziurskiego i dość dokładnie odtwarza jej fabułę, ale zamienia ważne role niektórych postaci. W filmie nie ma postaci harcerza-detektywa Teodora, a jego miejsce w przebiegu akcji zajmuje tytułowy Marek Piegus. W związku z tym chłopcem porwanym przez bandę Alberta Flasza w filmie nie jest Marek Piegus, jak w książce, ale jego kolega Czesiek Pajkert. To powoduje pewną niespójność akcji serialu, w którym Marek Piegus, wyjątkowy pechowiec (pierwsze odcinki są w pełni zgodne z książką), zamiast ofiarą porwania staje się sprawnym detektywem.

</doc>
<doc id="402133" url="https://pl.wikipedia.org/wiki?curid=402133" title="Wybory parlamentarne w Republice Zielonego Przylądka w 2006 roku">
Wybory parlamentarne w Republice Zielonego Przylądka w 2006 roku

Wybory parlamentarne w Republice Zielonego Przylądka, odbyły się 22 stycznia 2006 roku. To czwarte wybory krajowe do parlamentu od prowadzenia polityki wielopartyjnej w 1990 roku. 
Pięć partii politycznych wystawiło swoich kandydatów w wyborach do 72-osobowego Zgromadzenia Narodowego: Afrykańska Partia dla Niepodległości Republiki Zielonego Przylądka (APdNRZP), Ruch dla Demokracji (RdD), Partia Odnowy Demokratycznej (POD), Partia Socjaldemokratyczna oraz Unia Niepodległościowa i Demokratyczna Republiki Zielonego Przylądka (UNDRZP). Jedynie APdNRZP i RdD posiadały swoich przedstawicieli w każdej kadencji parlamentu. 

</doc>
<doc id="402136" url="https://pl.wikipedia.org/wiki?curid=402136" title="Pietropawłowsk">
Pietropawłowsk



</doc>
<doc id="402138" url="https://pl.wikipedia.org/wiki?curid=402138" title="Stawka frachtowa">
Stawka frachtowa



</doc>
<doc id="402141" url="https://pl.wikipedia.org/wiki?curid=402141" title="Chrząszcze wielożerne">
Chrząszcze wielożerne

Chrząszcze wielożerne (Polyphaga) – podrząd owadów z rzędu chrząszczy. Obejmuje ponad 320 000 opisanych gatunków, będącą największą monofiletyczną grupą chrząszczy. Jego przedstawiciele wykazują rozmaitość specjalizacji i adaptacji. Długość ich ciała mieści się w przedziale od 0,3 do 155 mm. Żywią się różnorodnym pokarmem.
W Polsce występuje ponad 5500 gatunków.
Opis.
Mimo dużej różnorodności, znane są cechy charakterystyczne dla całego podrzędu. Na ich szyi obecne są płytki szyjne, choć mogą być wtórnie zanikłe. Pleura przedtułowia jest niewidoczna – ulega redukcji oraz przesunięciu do wnętrza panewki biodrowej, gdzie, zlana z krętarzykiem, tworzy endopleurę. W związku z tym brak u wielożernych szwów notopleuralnych, a spód przedplecza (hypomeron) graniczy z przedpiersiem. W skrzydłach tylnych charakterystyczne są m.in. brak komórki owalnej, haczykowate zakrzywienie żyłki medialnej, składane pole apikalne, brak pola zgięcia przecinającego żyłkę RA3+4 oraz prosta lub z przodu zagięta żyłka MP1+2. W budowie wewnętrznej charakterystyczny jest brak "musculus mesocoxa-subalaris" i "musculus prosterno-coxalis" oraz obecność u samic owarioli telotroficznych. Celem odróżnienia wielożernych od Adephaga wymienia się również: zwykle ruchome połączenie bioder odnóży tylnych z zapiersiem i niegłaszczkopodobne żuwki zewnętrzne. U larw występują dwie cechy współdzielone tylko z Myxophaga: pięcioczłonowe odnóża i występowanie pojedynczego pazurka na stopie.
Systematyka.
Takson ten wprowadzony został w 1886 przez Emery'ego i od tego czasu jest szeroko uznawany w klasyfikacji. Kolbe w 1909 podzielił wielożerne na dwie grupy: Haplogastra i Symphionata. W systematyce Lawrence'a i Newtona z 1995 podzielono je na pięć serii (infrarzędów): Staphyliniformia, Scarabaeiformia, Elateriformia, Bostrichiformia i Cucujiformia. W systematyce Boucharda i innych z 2011 wyróżniono jeszcze serię Derodontiformia. Wiele analiz filogenetycznych wskazuje również na zasadność wyróżnienia siódmej serii: Scirtiformia. Podział do nadrodzin według Boucharda po uwzględnieniu tego ostatniego kroku oraz zmian dokonanych przez Robertsona i innych w 2015 przedstawia się następująco:

</doc>
<doc id="402142" url="https://pl.wikipedia.org/wiki?curid=402142" title="Shaq O'Neal">
Shaq O'Neal



</doc>
<doc id="402146" url="https://pl.wikipedia.org/wiki?curid=402146" title="Zborów (województwo łódzkie)">
Zborów (województwo łódzkie)

Zborów – wieś w Polsce położona w województwie łódzkim, w powiecie łaskim, w gminie Widawa.
W latach 1975–1998 miejscowość należała administracyjnie do województwa sieradzkiego.

</doc>
<doc id="402150" url="https://pl.wikipedia.org/wiki?curid=402150" title="Premierzy Republiki Zielonego Przylądka">
Premierzy Republiki Zielonego Przylądka



</doc>
<doc id="402151" url="https://pl.wikipedia.org/wiki?curid=402151" title="Shaq">
Shaq



</doc>
<doc id="402152" url="https://pl.wikipedia.org/wiki?curid=402152" title="Shaquille R. O'Neal">
Shaquille R. O'Neal



</doc>
<doc id="402153" url="https://pl.wikipedia.org/wiki?curid=402153" title="Shaquille Rashaun O'Neal">
Shaquille Rashaun O'Neal



</doc>
<doc id="402158" url="https://pl.wikipedia.org/wiki?curid=402158" title="Krańcowa stopa opodatkowania">
Krańcowa stopa opodatkowania



</doc>
<doc id="402159" url="https://pl.wikipedia.org/wiki?curid=402159" title="Prezydenci Republiki Zielonego Przylądka">
Prezydenci Republiki Zielonego Przylądka



</doc>
<doc id="402161" url="https://pl.wikipedia.org/wiki?curid=402161" title="HSW &quot;Łuczniczka&quot;">
HSW &quot;Łuczniczka&quot;



</doc>
<doc id="402162" url="https://pl.wikipedia.org/wiki?curid=402162" title="HSW Łuczniczka">
HSW Łuczniczka



</doc>
<doc id="402164" url="https://pl.wikipedia.org/wiki?curid=402164" title="Zespół Wolfa-Hirschhorna">
Zespół Wolfa-Hirschhorna

Zespół Wolfa-Hirschhorna (ang. Wolf-Hirschhorn syndrome, WHS) – zespół wad wrodzonych spowodowany mikrodelecją na krótkim ramieniu chromosomu 4. Około 20% dzieci chorych na ten zespół nie dożywa 2 roku życia. Częstość zespołu szacuje się na około 1:50 000 urodzeń; występuje częściej u dziewczynek. 
Historia.
Zespół opisali pierwsi Cooper i Kurt Hirschhorn w 1961 roku. Nieprawidłowości budowy chromosomu 4 u pacjentów z tym zespołem stwierdzono w roku 1970.
Etiologia.
Zespół spowodowany jest mikrodelecją fragmentu jednego z pary chromosomów 4. Dla wystąpienia pełnoobjawowego fenotypu WHS wymagana jest delecja terminalna prążka 4p16.3. Kariotyp pacjentów z tą aberracją chromosomalną zapisuje się codice_1 u płci męskiej i codice_2 u płci żeńskiej. Oprócz delecji terminalnej, stwierdza się także występowanie innego typu aberracji chromosomowych u pacjentów z fenotypem WHS: translokacji, delecji interstycjalnej ramienia krótkiego, oraz chromosomu pierścieniowego. W "locus" 4p16.3 znajduje się gen kandydacki zespołu (Wolf-Hirschhorn Syndrome Candidate 1; "WHSC1", OMIM*602952). W patogenezę zespołu może być zaangażowany gen "HOX6" (OMIM*142983) w "locus" 4p16.1. Wydaje się, że zespół Wolfa-Hirschhorna i łagodniej przebiegający zespół Pitta-Rogersa-Danksa (PRDS, OMIM#262350) są schorzeniami allelicznymi o nakładających się fenotypach.
Obraz kliniczny.
WHS objawia się głównie niską masą urodzeniową, hipotonią i opóźnieniem rozwoju psychoruchowego, małogłowiem, charakterystyczną dysmorfią twarzy, anomaliami budowy małżowin usznych, wadami zamknięcia (rozszczepy podniebienia albo wargi, coloboma tęczówki, wady przegród serca). Na typowy dla WHS zestaw cech dysmorficznych twarzy składają się skośno-dolne ustawienie szpar powiekowych, typowy ""Gestalt" pacjentów: wydatna gładzizna, hiperteloryzm oczny, szeroki dziobiasty nos, wysokie i wydatne czoło, określane łącznie jako "Greek warrior helmet facies"" (twarze przypominające hełm grecki), zmarszczka nakątna, nisko osadzone uszy, opadanie powiek i rzadkie brwi w linii środkowej. Stwierdza się także spodziectwo i wady kośćca.
Najczęstsze zaburzenia występujące w WHS

</doc>
<doc id="402166" url="https://pl.wikipedia.org/wiki?curid=402166" title="Marek Minucjusz Rufus">
Marek Minucjusz Rufus

Magister equitum przy dyktatorze Kwintusie Fabiuszu Maksymusie, sprawującym swój urząd w 217 r. p.n.e., w okresie II wojny punickiej. 
Po kilku miesiącach od objęcia dyktatury przez Kwintusa tj. zimą 217 r. został zrównany w prawach z nim samym, faktycznie zostając drugim dyktatorem, co było sytuacją bez precedensu. Wcześniej przewodniczył w Rzymie stronnictwu opowiadającemu się za zmianą strategii unikania starcia z wrogiem, jaką stosował Maksymus.

</doc>
<doc id="402168" url="https://pl.wikipedia.org/wiki?curid=402168" title="Święty Ninian">
Święty Ninian

Święty Ninian, "Nynias", "Nynianus" (ur. ok. 360, zm. ok. 432) – święty katolicki, Apostoł Szkocji.
Pochodzący z Brytanii i wykształcony, jak pisał Beda Czcigodny w Rzymie, według formacji łacińskiej, ewangelizator południowej Szkocji. Tenże hagiograf na podstawie informacji pozostawionych przez pierwszego anglosaskiego biskupa Galloway Pleckthelma przypisał Ninianowi postawienie pierwszej kamiennej budowli w Szkocji – kościoła nazywanego "Candida Casa" (z czasem identyfikowanego jako Galloway). Przyczynił się do rozwoju chrześcijaństwa w Szkocji. Prowadził działalność misyjną wśród Brytów z Galloway oraz wśród południowych Piktów. Według późniejszych legend miał być uczniem św. Marcina.
Jego wspomnienie w Kościele katolickim jest 16 września.

</doc>
<doc id="402169" url="https://pl.wikipedia.org/wiki?curid=402169" title="Krańcowa stopa podatkowa">
Krańcowa stopa podatkowa

Krańcowa stopa podatkowa (en "marginal tax rate") – część dodatkowej jednostki dochodu jaką trzeba zapłacić w postaci podatku.

</doc>
<doc id="402170" url="https://pl.wikipedia.org/wiki?curid=402170" title="Chruścik">
Chruścik



</doc>
<doc id="402171" url="https://pl.wikipedia.org/wiki?curid=402171" title="Wielka Wieś (powiat konecki)">
Wielka Wieś (powiat konecki)

Wielka Wieś – wieś w Polsce położona w województwie świętokrzyskim, w powiecie koneckim, w gminie Stąporków.
W latach 1975–1998 miejscowość należała administracyjnie do województwa kieleckiego.
Przez Wielką Wieś przechodzi niebieski szlak turystyczny z miejscowości Pogorzałe do Kuźniaków.
Wierni kościoła rzymskokatolickiego należą do parafii św. Wawrzyńca w Niekłaniu Wielkim.

</doc>
<doc id="402172" url="https://pl.wikipedia.org/wiki?curid=402172" title="Raciąż (województwo kujawsko-pomorskie)">
Raciąż (województwo kujawsko-pomorskie)

Raciąż (niem. "Reetz") – wieś w Polsce, położona w województwie kujawsko-pomorskim, w powiecie tucholskim, w gminie Tuchola.
Wieś jest siedzibą sołectwa Raciąż, w którego skład wchodzą również: Borki, Mrowiniec, Nadolna Karczma, Nadolnik, Raciąski Młyn, Raciąż-Piaski, Wybudowanie Raciąskie, Wysocki Młyn i Wysoka. 
Do 1954 roku miejscowość była siedzibą gminy Raciąż. W latach 1975–1998 miejscowość położona była w województwie bydgoskim.
Wieś jest położona na zachodnim krańcu Borów Tucholskich, otoczona trzema jeziorami: Raciąskim, Rudnica i Przylonek połączonym poprzez Raciąską Strugę z Brdą. Według Narodowego Spisu Powszechnego (III 2011 r.) zamieszkuje ją 1052 mieszkańców, jednak ta liczba szybko się zmienia gdyż wieś rozwija się bardzo dynamicznie. Mimo to jest to miejscowość zaciszna, leżąca z dala od głównych dróg i tras przelotowych.
W obszar wsi wchodzi:
Historia.
W trakcie badań archeologicznych stwierdzono w Raciążu ślady osady z czasów kultury łużyckiej oraz z IX-X wieku. W połowie XIII wieku wybudowano w Raciążu drewniano-ziemny gród obronny, który znajdował się około 3,5 km na północny zachód od obecnej wsi, nad jeziorem Śpierewnik. Mieścił się w nim ośrodek kasztelański co oznacza, że miejscowość ta była centrum administracyjnym dla całego pobliskiego terytorium. Potwierdza ten fakt wzmianka z 1178 roku z dokumentu księcia pomorskiego Sambora I, który wymienił Raciąż obok innych grodów kasztelańskich w Świeciu i Wyszogrodzie. Pod grodem przebiegał szlak handlowy do Gdańska, co stworzyło dogodne warunki do stworzenia tu komory celnej i prawdopodobnie targu. Gród został spalony w 1256 roku, kiedy to Mściwoj II, syn księcia pomorskiego Świętopełka II, zdobył Nakło. W odwet książęta Przemysł I wspólnie z księciem Kazimierzem I kujawskim wyprawili się na początku zimy 1255/1256 i najechali na ziemie podległe Świętopełkowi I, zdobywając gród w Raciążu. „Kronika Wielkopolska” poświadcza, że nacierający podpalili gród, a „Rocznik kapituły poznańskiej” podaje, że w ręce księcia Przemysła dostał się kasztelan Sokół, wojski i chorąży. Gród jednak niedługo potem odbudowano. Na terenie grodu znajdowała się murowana romańska wieża, w której prawdopodobnie więziony był w 1269 roku książę Mściwój II przez brata Warcisława II i stryja Sambora II.
Po książętach pomorskich Raciąż stał się własnością Piotra Święcy, razem z Bysławiem i Cekcynem oraz z grodem w Nowem. W roku 1313 roku Piotr Święca oddał Krzyżakom gród Nowe z okolicami. W latach 1325–1330 w ręce zakonu przeszła także Tuchola i okolice, przez którą przeprowadzono nowy szlak handlowy. W roku 1325 nadał Piotr Święca karczmę karczmarzowi z Raciąża – Wawrzyńcowi Walce. W 1349 roku nastąpiła lokacja wsi chłopskiej na prawie chełmińskim. W 1454 roku Raciąż przeszedł w ręce króla Polski, jako część starostwa tucholskiego. W latach 1925–1939 wójtem w Raciążu był działacz społeczny i niepodległościowy Edmund Kręcki. W Raciążu urodził się Kazimierz Kręcki, Feliks Roeding i Jan Walenty Kręcki
Grodzisko Raciąż.
Około 3,5 km na północny zachód od obecnej wsi, na półwyspie w południowej części jeziora Śpierewnik (Przysarcz), znajdują się ślady drewniano-ziemnego grodu obronnego z połowy XIII wieku, będącego dawniej siedzibą kasztelanii. W roku 2012 dokonano jego rekonstrukcji, w ramach której powstały tu drewniane pomosty umożliwiajce dostęp na teren półwyspu (w XIII wieku wyspy), punkt widokowy, brama wjazdowa, fragmenty palisady i obrysy domów.

</doc>
<doc id="402173" url="https://pl.wikipedia.org/wiki?curid=402173" title="Raciborowice (województwo lubelskie)">
Raciborowice (województwo lubelskie)

Raciborowice – wieś w Polsce położona w województwie lubelskim, w powiecie chełmskim, w gminie Białopole.
Wieś leży przy drodze nr drodze wojewódzkiej nr 844. W latach 1975–1998 miejscowość położona była w województwie chełmskim. Według Narodowego Spisu Powszechnego (III 2011 r.) liczyła 301 mieszkańców i była czwartą co do wielkości miejscowością gminy Białopole.
Historia.
Wieś z rodowodem sięgającym XIV wieku, wzmiankowana w 1399 r. należała wówczas do Parafii Rzymskokatolickiej w Hrubieszowie
Od 1443 r. występują jako „Racziborowicze”. 
W 1510 r. tylko raz występują parafie (prawosławne) w Raciborowicach.
Według Słownika geograficznego Królestwa Polskiego z roku 1888 Raciborowice to wieś z folwarkiem w powiecie hrubieszowskim, gminie Białopole, parafii Moniatycze (obrzędu wschodniego w Buśnie) wieś posiadała szkołę początkową ogólną. 
W 1870 r. istniały na obszarze folwarku: młyn wodny, destylarnia, piec wapienny, cegielnia. Znajdują się tu w tym okresie pokłady marglu i torfu. W 1827 r. było 18 domów i 158 mieszkańców. Jak podaje słownik: w pobliżu Raciborowic wypadnie prawdopodobnie stacja drogi żelaznej projektowanej od Chełma, do połączenia z linia galicyjską: Lwów - Bełżec. 
W 1870 r. rozległość folwarku Raciborowice wynosiła 2186 mórg: gruntów ornych i ogrodów mórg 506, łąk mórg 338, pastwisk mórg 58, lasu mórg 903, zarośli mórg 207, nieużytków i wody mórg 74; budynków murowanych 5, z drzewa 35; las urządzony. 
W skład dóbr wchodziły poprzednio: wieś Raciborowice osad 37, z gruntem mórg 255; wieś Zaporze osad 15 z gruntem mórg 180; wieś Kormanowo osad 18, z gruntem mórg 229.
Począwszy od połowy XVII w. wieś należy do rodziny Wyzgów, do majątku Wyzgów wchodziły ponadto wsie: Kormanów i Zamże. W 1805 r. całość tychże dóbr, oszacowanych na 150.000 złp odziedziczył po ojcu Pawle Wydze syn Wincenty.
Raciborowice-Kolonia zostały wyodrębnione w 1970 r.
Szlaki turystyczne.
Przez wieś przechodzi Szlak Tadeusza Kościuszki mający początek w Uchańce. 

</doc>
<doc id="402174" url="https://pl.wikipedia.org/wiki?curid=402174" title="Raciborowice (województwo łódzkie)">
Raciborowice (województwo łódzkie)

Raciborowice – wieś w Polsce, położona w województwie łódzkim, w powiecie piotrkowskim, w gminie Moszczenica.
W latach 1975–1998 wieś administracyjnie należała do województwa piotrkowskiego.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="402175" url="https://pl.wikipedia.org/wiki?curid=402175" title="Raciborowice (województwo małopolskie)">
Raciborowice (województwo małopolskie)

Raciborowice – wieś w Polsce, położona w województwie małopolskim, w powiecie krakowskim, w gminie Michałowice.
W latach 1975–1998 wieś położona była w województwie krakowskim.
Wieś dóbr prestymonialnych kapituły katedralnej krakowskiej w powiecie proszowickim województwa krakowskiego w końcu XVI wieku.
Nazwa.
Nazwa miejscowości należy do nazw patronimicznych i wywodzi się od imienia założyciela lub właściciela Racibor z dodaną końcówką "-wice", która jest charakterystyczna dla słowiańskich nazw miejscowych. Przekazy i dokumenty historyczne z XIII wieku notują dwóch rycerzy Raciborów, ojca oraz syna. Jan Długosz wymienia obu przypisując jednemu z nich założenie miejscowości.
Historia.
Historia Raciborowic rozpoczęła się już w pierwszych latach XIII wieku. Pierwsze informacje o Raciborowicach zachowały się w dokumencie wydanym przez Bolesława Wstydliwego 19 maja 1273 roku. Wówczas rycerz Racibor syn Racibora założyciela miejscowości, który ją odziedziczył, darował tę posiadłość krakowskiej kapitule katedralnej.
W dziejach wsi zapisał się również król Kazimierz IV Jagiellończyk, który w 1464 roku lokował Raciborowice na prawie niemieckim. Podczas rozbiorów Polski, w latach 1815–1846 wieś należała do Rzeczypospolitej Krakowskiej, a później, aż do roku 1918 do Austrii. Natomiast podczas drugiej wojny światowej do Generalnego Gubernatorstwa.
Zabytki.
Parafię w Raciborowicach utworzono prawdopodobnie w latach 1325–1327. Budowę obecnego, murowanego kościoła rozpoczął w połowie XV wieku ks. Paweł z Zatora. Do jego śmierci (1460 r.) wzniesiono prezbiterium i zakrystię bez przypór i sklepień. Następnie w latach 1471–1476 wznowiono prace budowlane z fundacji ks. Jana Długosza – słynnego kronikarza i historyka, wychowawcy synów Kazimierza Jagiellończyka.
Fasada kościoła wyróżnia się charakterystycznymi ciemnymi cegłami tzw. zendrówkami, układanymi w „zęby” i romby. Wątki, w jakie zostały ułożone, określane są mianem „długoszowych”. Wejścia do kościoła otoczone są portalami schodkowymi, które wieńczą herby fundatora – Wieniawa. Ogromne, gotyckie mury kryją piękne barokowe wnętrze.
W głównym ołtarzu znajduje się XV-wieczny krucyfiks, a w ołtarzach bocznych wizerunki św. Małgorzaty i Matki Boskiej, przywiezione z Rzymu przez Annibale Orgasa (Włocha) oraz XVIII-wieczne organy. Na północnej ścianie kościoła, podczas prac remontowych zostały odkryte (prawdopodobnie renesansowe) freski, przedstawiające sceny z życia Jezusa. W latach okupacji kleryk Karol Wojtyła, wysyłany przez kard. Sapiehę do ówczesnego proboszcza ks. Józefa Jamroza, trzykrotnie spędzał tu wakacje. Na plebanii przechowywane są dary, które Jan Paweł II przekazał do Raciborowic, m.in. papieska sutanna i piuska.
Obok kościoła stoi stara dzwonnica. Dolna, murowana część pochodzi z XV wieku, a górna, drewniana z XIX.
Cmentarz, na który prowadzi stara alejka jesionowa, został założony w 1830 roku (wcześniej zmarłych chowano przy kościele). Przed wejściem rzeźby dwóch aniołów. Na cmentarzu zostało pochowanych wielu żołnierzy. Znajduje się tu m.in. zbiorowa mogiła lotników polskich, walczących w II wojnie światowej o wolność Wielkiej Brytanii, a także grobowiec Franciszka Ptaka, bogatego chłopa i działacza ludowego.
Inne.
Młyn wodny został zbudowany, jak informuje napis na tragarzu, w 1897 roku. Zaprzestał działania w połowie XX w., gdyż napędzany był wodą z Młynówki (odnogi Dłubni) – rzeki, niegdyś ośmiometrowej szerokości, która obecnie bardziej przypomina strumyk.
Szkolnictwo.
Dzieje szkolnictwa w Raciborowicach sięgają początków XIX wieku. Pierwsze lekcje odbyły się 1 października 1819 roku w budynku starego browaru. W 1829 roku z powodu braku odpowiedniego pomieszczenia nauka została zawieszona. Wznowiono ją dopiero 29 marca 1833 roku. Nauczycielem został ówczesny organista, Ignacy Radzikowski, który dla potrzeb szkoły wynajął jedną izbę w swoim domu. Uczył on dzieci czytania, pisania, prostych rachunków, śpiewania z nut, a także zajęć praktycznych – pszczelarstwa. Szkoła podczas wojen była jeszcze kilkakrotnie zamykana. Nadanie jej imienia ks. Jana Długosza nastąpiło 11 lipca 1925 roku. W obecnym budynku szkolnym lekcje odbywają się od roku szkolnego 1995/96. W 2005 roku zostało dobudowane zaplecze sportowe.

</doc>
<doc id="402176" url="https://pl.wikipedia.org/wiki?curid=402176" title="Racibory (województwo mazowieckie)">
Racibory (województwo mazowieckie)

Racibory – wieś w Polsce położona w województwie mazowieckim, w powiecie piaseczyńskim, w gminie Tarczyn.
W latach 1975−1998 miejscowość położona była w województwie warszawskim.

</doc>
<doc id="402177" url="https://pl.wikipedia.org/wiki?curid=402177" title="Racibory (województwo podlaskie)">
Racibory (województwo podlaskie)

Racibory – wieś w Polsce położona w województwie podlaskim, w powiecie grajewskim, w gminie Radziłów.
Dawniej Racibory-Jurgi.
Wierni kościoła rzymskokatolickiego należą do parafii św. Anny w Radziłowie.
Historia.
Dawniej prywatna wieś szlachecka położona była w drugiej połowie XVI wieku w powiecie radziłowskim ziemi wiskiej województwa mazowieckiego.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Przytuły.
Według Powszechnego Spisu Ludności z 1921 roku zamieszkiwało tu 176 osób w 23 budynkach mieszkalnych. Miejscowość należała do miejscowej parafii rzymskokatolickiej w m. Radziłów. Podlegała pod Sąd Grodzki w Stawiskach i Okręgowy w Łomży; właściwy urząd pocztowo-telegraficzny mieścił się w m. Jedwabne.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="402178" url="https://pl.wikipedia.org/wiki?curid=402178" title="Raciniewo (wieś w województwie kujawsko-pomorskim)">
Raciniewo (wieś w województwie kujawsko-pomorskim)

Raciniewo – wieś w Polsce położona w województwie kujawsko-pomorskim, w powiecie chełmińskim, w gminie Unisław.
Położenie.
Wieś położona jest przy drodze wojewódzkiej nr 551, łączącej Bydgoszcz z Chełmżą i Wąbrzeźnem.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 745 mieszkańców. Jest drugą co do wielkości miejscowością gminy Unisław.
Środowisko przyrodnicze.
Według podziału fizyczno-geograficznego Raciniewo znajduje się w obrębie Pojezierza Chełmińskiego. Rzeźba terenu została ukształtowana w czasie ostatniego zlodowacenia skandynawskiego i wykazuje klasyczne cechy krajobrazu młodoglacjalnego.
W południowej i południowo-zachodniej części gminy lasy położone w obrębie Raciniewa prawie w całości są uznane jako lasy ochronne dla Unisławia i całego obszaru „Basenu Unisławskiego” (w nomenklaturze leśnej są to lasy w odległości do 10 km od granic administracyjnych Unisławia). W obrębie Raciniewa wydzielone są także lasy glebochronne i wodochronne. Lasy masowego wypoczynku i turystyki występują zarówno w południowej części gminy jak i w otoczeniu krawędzi erozyjnej „Basenu Unisławskiego”. Lasy te nie należą obecnie do kategorii lasów ochronnych.
Na terenie miejscowości znajdują się 2 pomniki przyrody:
Historia miejscowości.
Historia Raciniewa sięga wieków średniowiecznych. W zbiorach toruńskich znajduje się fibula brązowa z Raciniewa, pozwalająca przypuszczać, że tu istniały groby rzędowe. W starych dokumentach Raciniewo zowie się: "Raczigenze, Ratzgnitte, Ruchendorf, Raczignife, Radtschyneff, Rackendorf, Rachendorf". Za czasów krzyżackich wieś należała do wójtostwa unisławskiego. Około 1423–1424 stanowiła własność rycerską – Konrad Prusie ma 13 łanów, Otto Głanów Bertold 16 łanów, każdy z nich ma obowiązek do służby w zbroi lekkiej w czasie wypraw krzyżackich. W roku 1457 występuje Mikołaj z Raciniewa, rycerz ziemi chełmińskiej, a w roku 1345 wymieniony jest Ebherd z Raciniewa.
W czasach Prus Królewskich (1466–1772) Raciniewo należało do ziemi chełmińskiej w województwie chełmińskim. W 1570 r. występuje Feliks Raciniewski, właściciel Raciniewa i Głażewa, posiadający 8 łanów. W tym samym czasie Jerzy Raciniewski, też właściciel Raciniewa i Głażewa posiada 16 łanów ziemi. Raciniewscy byli właścicielami Raciniewa przynajmniej od roku 1667, kiedy występują w czasie wizytacji biskupa Andrzeja Olszewskiego w 1667 jako opiekunowie kościoła w Boluminku.
Nieco później w czasie wizytacji biskupa Strzeszcza czytamy, że wieś szlachecka Raciniewo należała do Władysława Zawadzkiego, chorążego pomorskiego, dawniej rozpadła się na 4 działy szlacheckie. Włościan w tym czasie było 7, mesznego na rzecz Kościoła płaciło 3 korce żyta i tyleż owsa. Pod koniec XVIII wieku właścicielem Raciniewa, Gzina, Łokotowa i części Czarża był podkomorzy Franciszek Towarowski (występuje jako kolator Kościoła w Czarżu). W XIX wieku Łokotowo i Raciniewo posiadały wspólnych właścicieli.
"Słownik Królestwa Polskiego" podaje, że pod koniec XIX w. Raciniewo razem z Siegswalde obejmowało 617,86 ha ziemi ogrodowej, 38 ha łąki, 5 ha pastwisk, 325 ha lasu, 24 ha nieużytków i 0,31 ha wody – razem 1010,17 ha. Posiadało cegielnię, gorzelnię parową, młyn, hodowlę bydła holenderskiego, owiec i buraków dla cukrowni w Unisławiu. W roku 1885 było w Raciniewie 14 domów, 299 mieszkańców – 214 katolików, 85 ewangelików. W tym czasie była też 1-klasowa szkoła ewangelicka (budynek istnieje jeszcze obecnie).
Pod prawną ochroną konserwatora zabytków w Raciniewie znajdują się m.in.:
Według rejestru zabytków NID na listę zabytków wpisane są pozostałości zespołu dworskiego z XVIII/XIX w.: spichrz szachulcowy z 1850, nr rej.: 404 z 19.08.1982 oraz park z 2 poł. XIX w., nr rej.: 491 z 9.09.1985.
Rekreacja i turystyka.
W odległości 2 km na północ od centrum wsi znajduje się największy w województwie kujawsko-pomorskim stok narciarski, dysponujący 400-metrową trasą zjazdową o różnicy wzniesień 40 metrów, trzema wyciągami orczykowymi, wypożyczalnią sprzętu zimowego oraz restauracją. Korzystający ze stoku mogą w dodatku podziwiać zbocza Pradoliny Dolnej Wisły. Latem natomiast otwarty jest tutaj park rekreacyjny. W pobliżu stoku narciarskiego zlokalizowana jest strzelnica i Ośrodek Edukacji Ekologiczno-Łowieckiej, należące do lokalnego koła łowieckiego.
Przez wieś prowadzi turystyczny szlak niebieski (20 km) Zamek Bierzgłowski – Bierzgłowo – Słomowo – Siemoń – Raciniewo – Unisław. Ponadto z miejscowości wybiegają 2 ścieżki rowerowe: do Bydgoszczy (wzdłuż drogi wojewódzkiej nr 551) oraz do Torunia (ścieżka poprowadzona po starej linii kolejowej nr 246).
W 2006 roku na terenie wsi nakręcono popularny w Polsce film „Paweł Jumper”, co przyciągnęło do niej dodatkowych turystów.

</doc>
<doc id="402179" url="https://pl.wikipedia.org/wiki?curid=402179" title="Raciniewo (województwo pomorskie)">
Raciniewo (województwo pomorskie)

Raciniewo – wieś w Polsce położona w województwie pomorskim, w powiecie człuchowskim, w gminie Czarne.
W latach 1975–1998 miejscowość położona była w województwie słupskim.
Zabytki.
Według rejestru zabytków NID na listę zabytków wpisany jest szachulcowy kościół filialny pw. Matki Boskiej Częstochowskiej z 1680, nr rej.: A-173 z 25.02.1959.
Zobacz też.
Inne miejscowości o tej nazwie: Raciniewo

</doc>
<doc id="402180" url="https://pl.wikipedia.org/wiki?curid=402180" title="Racławice (województwo podkarpackie)">
Racławice (województwo podkarpackie)

Racławice – wieś w Polsce położona w województwie podkarpackim, w powiecie niżańskim, w gminie Nisko. W latach 1975–1998 miejscowość należała do województwa tarnobrzeskiego.
W 1912 r. w Racławicach urodził się ks. Józef Kopeć, kapelan Armii Krajowej, zamordowany przez UPA w 1944 r.

</doc>
<doc id="402181" url="https://pl.wikipedia.org/wiki?curid=402181" title="Racławice (województwo wielkopolskie)">
Racławice (województwo wielkopolskie)

Racławice – wieś w Polsce położona w województwie wielkopolskim, w powiecie ostrzeszowskim, w gminie Kraszewice.
W latach 1975–1998 miejscowość położona była w województwie kaliskim.

</doc>
<doc id="402182" url="https://pl.wikipedia.org/wiki?curid=402182" title="Racławki (województwo pomorskie)">
Racławki (województwo pomorskie)

Racławki – wieś w Polsce położona w województwie pomorskim, w powiecie chojnickim, w gminie Chojnice.
Wieś opodal linii kolejowej Chojnice-Tuchola - stacja kolejowa Racławki i przy trasie drogi wojewódzkiej nr 240. Połączenie z centrum Chojnic umożliwiają autobusy komunikacji miejskiej (linia nr 2).
W latach 1975–1998 miejscowość położona była w województwie bydgoskim.
Wieś stanowi sołectwo gminy Chojnice.

</doc>
<doc id="402183" url="https://pl.wikipedia.org/wiki?curid=402183" title="Racławki (województwo wielkopolskie)">
Racławki (województwo wielkopolskie)

Racławki – wieś w Polsce położona w województwie wielkopolskim, w powiecie wrzesińskim, w gminie Nekla.
W latach 1975–1998 miejscowość położona była w województwie poznańskim.
Zobacz też: Racławki 

</doc>
<doc id="402184" url="https://pl.wikipedia.org/wiki?curid=402184" title="Raczki (województwo mazowieckie)">
Raczki (województwo mazowieckie)

Raczki – wieś w Polsce położona w województwie mazowieckim, w powiecie łosickim, w gminie Sarnaki.
Wierni Kościoła rzymskokatolickiego należą do parafii św. Elżbiety Węgierskiej w Konstantynowie.
Wieś duchowna położona w ziemi mielnickiej województwa podlaskiego była własnością biskupów łuckich w XVII wieku. W latach 1975–1998 miejscowość położona była w województwie bialskopodlaskim.

</doc>
<doc id="402185" url="https://pl.wikipedia.org/wiki?curid=402185" title="Raczki (województwo podlaskie)">
Raczki (województwo podlaskie)

Raczki – wieś w Polsce, położona w województwie podlaskim, w powiecie suwalskim, siedziba gminy Raczki. 
Dawniej miasto; uzyskały lokację miejską przed 1558 rokiem, zdegradowane w 1870 roku. Do 1954 Raczki były siedzibą gminy Dowspuda. W latach 1975–1998 położone były w województwie suwalskim.
Geografia.
Raczki leżą na Suwalszczyźnie, na wysokim prawym brzegu rzeki Rospudy. Na północ od Raczek znajduje się jezioro rynnowe Bolesty. 
Komunikacja.
Przez wieś przechodzi droga wojewódzka nr 655: Suwałki – Olecko – Giżycko. Północnym skrajem miejscowości przebiega linia kolejowa Suwałki – Olecko, która obecnie nie obsługuje ruchu pasażerskiego.
Historia.
Wieś została założona w głębi puszczy pojaćwieskiej w początkach XVI wieku i początkowo nosiła nazwę "Dowspuda", podobnie jak rzeka przy której ją umiejscowiono. Powstała w dobrach braci Stanisława i Mikołaja Michnowiczów Raczkowiczów, nadanych im przez Zygmunta I Starego w 1514. Od ich nazwiska pochodzi nazwa miejscowości. Dokumenty już w 1558 wymieniają "Dowspudę Raczkowską" jako miasteczko, położone przy trakcie handlowym z Grodna do Prus. Wtedy też założono parafię i zbudowano kościół.
W 1682 Raczki otrzymały od Jana III Sobieskiego przywilej urządzania cotygodniowego targu i dwóch jarmarków rocznie. W 1703 roku Raczki uzyskały prawa miejskie od Augusta II.
W 1748 Raczki nabył hrabia Józef Pac, a w 1797 dobra przejął jego syn Ludwik Michał Pac i od tego czasu miasto odnotowało dynamiczny rozwój. Nowy właściciel miał ambicję stworzyć z Raczek centrum handlowe, przemysłowe i usługowe dla swoich posiadłości. Wzniesiono wtedy wiele nowych budynków, zajazd, a także manufaktury: serowarnię, garbarnię, bielarnię płótna oraz fabrykę obrusów i serwet, które działały aż do 1831. Rozwój przemysłu spowodował napływ ludności do pracy; również sam Pac sprowadzał do swoich fabryk wykwalifikowanych rzemieślników z Niemiec, Anglii i Szkocji. W 1818 założono w Raczkach szkołę, w której ze względu na nowych osadników nauczano również języka angielskiego i niemieckiego. Liczba ludności wzrosła wówczas do 2500.
Po klęsce powstania listopadowego Ludwik Pac wyemigrował, a jego dobra zostały skonfiskowane przez rząd carski – wtedy Raczki zaczęły podupadać. Zlikwidowano fabryki, rozebrano zajazd. W 1839 wzniesiono jednopiętrowy ratusz z wieżyczką, jednak po powstaniu styczniowym i on został rozebrany. W 1870 Raczki utraciły prawa miejskie, a w 1888 zabudowę strawił wielki pożar.
Koniec XIX wieku przyniósł odbudowywanym Raczkom ponowne ożywienie gospodarcze, dzięki rozwojowi handlu z Prusami. I wojna światowa to okres kolejnych zniszczeń, jednak po jej zakończeniu miejscowość pozostaje punktem handlowym z Niemcami oraz siedzibą gminy i dzięki temu nie popada w stagnację. Według Powszechnego Spisu Ludności z 1921 roku Raczki (wraz z kolonią Serebranka) zamieszkiwane były przez 1558 osób, wśród których 980 zadeklarowało wyznanie rzymskokatolickie, 5 prawosławne, 21 ewangelickie, 19 inne chrześcijańskie a 533 mojżeszowe. Jednocześnie 1020 mieszkańców zadeklarowało polską przynależność narodową, 5 białoruską, 17 niemiecką, 10 inną a 506 żydowską.
Był tu kościół katolicki i synagoga (w trakcie II wojny światowej została zniszczona, obecnie nie istnieje). Działał Związek Kupców. W 1937 wybudowano nowoczesną mleczarnię, rozwijał się ruch spółdzielczy.
W czasie II wojny światowej Raczki znalazły się pod okupacją niemiecką i stanowiły silny punkt oporu okupantów. Na skarpie Rospudy Niemcy wybudowali schrony i umocnienia. W wyniku działań wojennych prawie połowa zabudowy Raczek została zniszczona.
Zabytki.
Do rejestru zabytków Narodowego Instytutu Dziedzictwa wpisane są następujące obiekty:
Przy rynku zachowały się parterowe kamieniczki z XIX wieku. Największą atrakcją turystyczną okolic Raczek są ruiny neogotyckiego pałacu Paców w Dowspudzie.
Kościół parafialny.
Budowę świątyni, pierwotnie w stylu barokowym, rozpoczęto po spłonięciu poprzedniego kościoła w 1765. Nie została jednak zakończona. Kontynuował budowę dopiero Ludwik Michał Pac w 1811, już w stylu neogotyckim, według projektu Piotra Aignera. Kolejnej gruntownej przebudowy kościoła w stylu neoklasycznym dokonał Henryk Marconi w latach 1823–24.
Wyposażeniem i zdobnictwem wnętrz zajmował się zespół tych samych artystów włoskich, którzy pracowali przy pałacu Paca w Dowspudzie. Ściany i sklepienia pokryto polichromią. Poza ołtarzem głównym w kościele znajdowało się 8 ołtarzy bocznych, po 4 z każdej strony. Wszystkie były wyposażone w rzeźby i obrazy. Pod koniec XIX wieku kościół w Raczkach otrzymał od przebywającego wtedy na Suwalszczyźnie Wojciecha Gersona dwa obrazy: jeden przedstawiał św. Franciszka, drugi – Madonnę z Dzieciątkiem.
W latach 1933–34 dobudowano dwie nawy boczne, co zmieniło całkowicie bryłę kościoła i zubożyło jego wnętrze. Zmniejszono do czterech liczbę ołtarzy. W oknach prezbiterium umieszczono kolorowe witraże, z których jeden przedstawiał Ludwika Paca w mundurze generała wojsk polskich. Podczas II wojny światowej witraże zostały zniszczone, podobnie jak rotunda stanowiąca dzwonnicę.
Obecny wystrój kościoła stanowią między innymi dwie płaskorzeźby z białego marmuru, stanowiące typowe stele grobowe. Pierwotnie miały być umieszczone w kaplicy pałacu w Dowspudzie. Uważane są za dzieło któregoś z uczniów i współpracowników rzeźbiarza Antonio Canovy, być może Lodovico Kaufmana. Innymi zabytkami sztuki sakralnej są: drewniana rzeźba św. Jana Nepomucena z 1842, dwa krzyże ołtarzowe z brązu i cztery mosiężne lichtarze z 2. połowy XIX wieku. 

</doc>
<doc id="402186" url="https://pl.wikipedia.org/wiki?curid=402186" title="Raczkowa (województwo dolnośląskie)">
Raczkowa (województwo dolnośląskie)

Raczkowa (niem. "Rosenau") – wieś w Polsce położona w województwie dolnośląskim, w powiecie legnickim, w gminie Legnickie Pole.
W latach 1975–1998 miejscowość położona była w województwie legnickim.
Historia miejscowości sięga okresu (65–400 lat p.n.e). Z tego okresu pochodzą odkryte tutaj osady łużyckie. Z okresu VIII–IX w. odkryto osady wczesnosłowiańskie.
Po 1945 roku miejscowość nosiła nazwę "Różana". Nazwa była tłumaczeniem niemieckiej nazwy miejscowości.
W Raczkowej od 2012 działa Fundacja Ochrony Przyrody i Rozwoju Turystyki FOPiT-GOBI, która zajmuje się promocją regionu, propagując historię bitwy z Mongołami z 1241 roku. Od 2016 roku Fundacja prowadzi Ośrodek Rehabilitacji Dzikich Zwierząt.

</doc>
<doc id="402187" url="https://pl.wikipedia.org/wiki?curid=402187" title="Raczkowa (województwo podkarpackie)">
Raczkowa (województwo podkarpackie)

Raczkowa – wieś w Polsce położona w województwie podkarpackim, w powiecie sanockim, w gminie Sanok. 
Wieś leży nad potokiem Pijawka dopływem potoku Różowego.
W latach 1975–1998 miejscowość położona była w województwie krośnieńskim.
Historia.
Raczkowa po raz pierwszy występuje w dokumencie z 1480 roku jako "Wola Raczkowa". Była ona wówczas własnością Mikołaja Juriowskiego. Od 1495 roku do połowy XVII wieku, wieś była własnością Humnickich. Po nich przeszła na własność Leszczyńskich, zaś od XIX wieku aż po 1844 rok, należała do dóbr rodziny Słoneckich.
W połowie XIX wieku właścicielem posiadłości tabularnej w Raczkowej był Antoni Jaruntowski. Pod koniec XIX wieku właścicielem tabularnym dóbr we wsi był Jan Duklan Słonecki. W 1905 roku Stanisław i Seweryn Słoneccy posiadali we wsi obszar 203,9 ha. W 1911 właścicielem tabularnym był Seweryn Słonecki, posiadający 203 ha.
We wsi znajdują się: Dom Kultury, Ochotnicza Straż Pożarna,sklep spożywczy oraz budynek starej szkoły podstawowej przekształcony w Dom Pomocy Społecznej.
Na wzniesieniu, w centralnej części wsi znajduje się piękna kapliczka licząca ponad 120 lat, nieco dalej krzyż powstańca z 1863 r., na najwyższym wzniesieniu wsi (na górze Jaworzyna) znajdują się pozostałości cmentarza cholerycznego z XIX wieku.
W Raczkowej urodził się i zamieszkiwał major dyplomowany Emil Holuka-Charzewski.
We wsi Raczkowa do 1998 roku działał zespół pieśni ludowej "Jaworznie". Od 2002 roku działa Koło Gospodyń Wiejskich liczące 14 gospodyń.

</doc>
<doc id="402188" url="https://pl.wikipedia.org/wiki?curid=402188" title="Raczyce (powiat ząbkowicki)">
Raczyce (powiat ząbkowicki)

Raczyce – wieś w Polsce położona w województwie dolnośląskim, w powiecie ząbkowickim, w gminie Ziębice.
Podział administracyjny.
W latach 1975–1998 miejscowość położona była w województwie wałbrzyskim. Raczyce należą do gminy Ziębice i powiatu ząbkowickiego.
Historia.
Założona jako wieś w 1258 roku. Pierwsza wzmianka informuje o tym, że opat cysterski przekazuje ziemie Jaśkowi z Raczyc w 1263 roku. Nazwę miejscowości w staropolskich, zlatynizowanych formach "Rascizhci" oraz "Retschicz" notuje wraz z sąsiednimi wsiami jak np. Witostowice, Skalice oraz Jaworowice spisana po łacinie w latach 1269–1273 Księga henrykowska m.in. we fragmencie: "„Sed sciendum, quod nunc in ipso territorio Colacsowe consistunt nunc quedam villule, quarum nomina sunt hec: Withostowizi cum suo circuitu, Rascizhci, Scalizci, Iauorowizi”"
Później nazwa notowana była również jako "Rätsch", od roku 1619 "Recz", a później "Radislaus", obecnie Raczyce. Ta miejscowość liczyła na początku 122 mieszkańców, z czego 5 ewangelików. Na przełomie lat powojennych, czyli polskich osiedleńców, liczba wahała się od 125 do 145, a na stan dzisiejszy (III 2011 r.) wzrosła do 158 osób.
Krótki opis.
W Raczycach mieści się sklep i świetlica. Katolicy chodzą do kościoła pod wezwaniem św. Wawrzyńca w Wadochowicach, odległego o 1 km.

</doc>
<doc id="402189" url="https://pl.wikipedia.org/wiki?curid=402189" title="Raczyce (województwo świętokrzyskie)">
Raczyce (województwo świętokrzyskie)

Raczyce – wieś w Polsce, położona w województwie świętokrzyskim, w powiecie buskim, w gminie Gnojno.
Do 1954 roku siedziba gminy Grabki. W latach 1975–1998 miejscowość położona była w województwie kieleckim.
Historia.
Wieś sięga metryką XV wieku, za czasów Długosza należała już do parafii Gnojno, której pleban pobierał dziesięciny z łanów kmiecych (Długosz L.B., t.II, s.446). W roku 1508 występuje w registrze poborowym powiatu wiślickiego. Obok Januszowic, Gory stanowiła własność Andrzeja Marchockiego. W roku 1579 własność Anny Marchockiej – było tu wówczas 7 osadników, 2 łany kmiece i jeden osadnik biedny (Pawiński, Małop., 227, 448).
W wieku XIX Rączyce opisano jako wieś i folwark w powiecie stopnickim, gminie Grabki, parafii Gnojno. folwark posiadał 1175 mórg i należał do dóbr Jawiszowice, wieś zaś posiadała 40 osad i 211 mórg gruntu.
Według spisu miast, wsi, osad Królestwa Polskiego z roku 1827 było tu 21 domów i 156 mieszkańców.

</doc>
<doc id="402190" url="https://pl.wikipedia.org/wiki?curid=402190" title="Raczyce (województwo wielkopolskie)">
Raczyce (województwo wielkopolskie)

Raczyce (1939-1945 niem. "Langwege") – wieś w Polsce położona w województwie wielkopolskim, w powiecie ostrowskim, w gminie Odolanów. Leżą ok. 12 km na południowy zachód od Ostrowa Wlkp. Miejscowość jest zachodnim przedmieściem Odolanowa.
Przed 1932 rokiem miejscowość położona była w powiecie odolanowskim, W latach 1975–1998 w województwie kaliskim, w latach 1932-1975 i od 1999 w powiecie ostrowskim.
Zobacz też: Raczyce

</doc>
<doc id="402191" url="https://pl.wikipedia.org/wiki?curid=402191" title="Radgoszcz (województwo mazowieckie)">
Radgoszcz (województwo mazowieckie)

Radgoszcz – wieś w Polsce położona w województwie mazowieckim, w powiecie ostrołęckim, w gminie Troszyn.
Dawniej Radgoszcz-Piaski i Radgoszcz-Dwór.
Wierni kościoła rzymskokatolickiego należą do parafii św. Wawrzyńca w Kleczkowie.
Historia.
Wieś szlachecka położona była w drugiej połowie XVI wieku w powiecie łomżyńskim ziemi łomżyńskiej. W latach 1921–1939 folwark Radgoszcz-Dwór leżał w województwie białostockim, w powiecie ostrołęckim, w gminie Troszyn.
Według Powszechnego Spisu Ludności z 1921 roku zamieszkiwało:
Miejscowości należały do parafii rzymskokatolickiej w Kleczkowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Kleczkowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa ostrołęckiego.
Linki zewnętrzne.
 

</doc>
<doc id="402192" url="https://pl.wikipedia.org/wiki?curid=402192" title="Radgoszcz (województwo wielkopolskie)">
Radgoszcz (województwo wielkopolskie)

Radgoszcz – średniej wielkości wieś sołecka w Polsce położona w województwie wielkopolskim, w powiecie międzychodzkim, w gminie Międzychód, na skrzyżowaniu dróg wojewódzkich 160 oraz 198, 5 km na północ od Międzychodu.
Sołectwo.
W 1976 r. w skład sołectwa wchodziła osada Kuźniak. Obecnie sołectwo jednowioskowe.
Położenie geograficzne.
Radgoszcz jest największą wsią w gminie Międzychód, położoną w Puszczy Noteckiej. Wioska leży nad jez. Radgoskim, płytkim, liczącym około 46-48 ha jeziorem morenowym, stanowiącym główny walor turystyczny miejscowości.
Współczesna wieś położona jest na wzniesieniach o wys. 54–56 m, stąd – zwłaszcza z południowego krańca wsi rozciąga się rozległy widok na dolinę Warty i Międzychód.
Historia.
Tereny, na których leży wieś zasiedlone były już w X wieku. Badania archeologiczne prowadzone w obrębie wsi wskazują na obecność osadnictwa w wieku X i XI w. W pobliżu wsi znaleziono ślady osadnictwa w postaci kilku fragmentów naczyń obtaczanych z tego okresu.
Miejscowość pierwotnie związana była z Wielkopolską. Ma metrykę średniowieczną i istnieje co najmniej od XIV wieku. Wymieniona po raz pierwszy w dokumencie zapisanym po łacinie z 1378 jako "Radgoscze", a także w 1398 "Radgoscz", 1464 "Radgosth", 1470 "Radgoszcz".
Miejscowość była wsią szlachecką i wspominały ją historyczne dokumenty prawne, własnościowe oraz podatkowe. Początkowo wieś była własnością klasztorną ojców cystersów w Ząbrsku (obecnie Zemsko), następnie stanowiła własność szlachecką. W 1378 Mikołaj opat oraz cystersi z Ząbrska dali kasztelanowi starogrodzkiemu Mikołajowi z Bytynia wsie Michocin oraz Radgoszcz, w zamian klasztor otrzymał wieś Rokitno. W XV wieku wieś Radgoszcz wraz z jeziorem należały do dóbr międzychodzkich, które podzielone były po połowie między dwa rody szlacheckie Skórów z Gaju oraz Ostrorogów z Ostroroga herbu Nałęcz. W 1462 do sołtysów z Radgoszcza należą dwa jeziora zwane Szczekowa; obecnie jeziora te nazywają się Szekeń Wielki i Szekeń Mały. Prawo połowu ryb z tych akwenów, jako współwłaściciel dóbr Międzychód, otrzymał Stanisław z Ostroroga. W 1464 Stanisław z Ostroroga wojewoda kaliski pozwany został przez Piotra Bytyńskiego i Jana Baranowskiego z połowy miasta Międzychód oraz z połowy przynależnych wsi, m.in. z Radgoszcza. W 1470 Wojciech Skóra z Gaju kustosz gnieźnieński w podziale dóbr po ojcu otrzymuje od swych braci Andrzeja i Aleksandra połowę Międzychodu oraz połowy wsi, m.in. Radgoszcz..
W 1580 wieś leżała w parafii Międzychód. W 1592 należała do powiatu poznańskiego Korony Królestwa Polskiego. W latach 1580-83 odnotowano pobór podatków ze wsi. W 1580 pobierano je od owczarza posiadającego 40 owiec oraz od jednego pasterza. W latach 1581-83 pobór z Radgoszcza płaci Zofia z Tęczyna wdowa po Stanisławie z Ostroroga kasztelanie międzychodzkim zmarłym w 1568.
W okresie Wielkiego Księstwa Poznańskiego (1815-1848) miejscowość wzmiankowana jako "Radogość" należała do wsi większych w ówczesnym pruskim powiecie Międzyrzecz w rejencji poznańskiej. Radogość należał do okręgu międzychodzkiego tego powiatu i stanowił część majątku Prusim, którego właścicielem był wówczas Reich. Według spisu urzędowego z 1837 roku wieś liczyła 274 mieszkańców, którzy zamieszkiwali 33 dymy (domostwa).
W latach 1975–1998 miejscowość położona była w województwie gorzowskim.

</doc>
<doc id="402194" url="https://pl.wikipedia.org/wiki?curid=402194" title="Radków (województwo lubelskie)">
Radków (województwo lubelskie)

Radków – wieś w Polsce, położona w województwie lubelskim, w powiecie tomaszowskim, w gminie Telatyn.
W latach 1975–1998 wieś położona była w województwie zamojskim.
W trakcie powstania styczniowego odbyła się bitwa pod Radkowem między pułkiem polskiej piechoty a pułkiem carskiej kawalerii.

</doc>
<doc id="402195" url="https://pl.wikipedia.org/wiki?curid=402195" title="Radków (województwo świętokrzyskie)">
Radków (województwo świętokrzyskie)

Radków – wieś w Polsce położona w województwie świętokrzyskim, w powiecie włoszczowskim, w gminie Radków.
W latach 1975–1998 miejscowość położona była w województwie częstochowskim.
Radków jest punktem początkowym niebieskiej ścieżki rowerowej.
Radków-Kolonia

</doc>
<doc id="402196" url="https://pl.wikipedia.org/wiki?curid=402196" title="Radlin (województwo lubelskie)">
Radlin (województwo lubelskie)

Radlin – wieś w Polsce położona w województwie lubelskim, w powiecie opolskim, w gminie Chodel.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość położona była w województwie lubelskim.
Wieś stanowi sołectwo gminy Chodel.
Historia.
Nota Słownika z roku 1888 opisuje Radlin jako wieś z folwarkiem, a także dobra w powiecie lubelskim, gminie i parafii Chodel, odległy 28 wiorst od Lublina, posiada tartak, wiatrak, pokłady kamienia wapiennego i opoki.
Było to według opisu staranne gospodarstwo folwarczne i piękny ogród angielski.
Według spisu z 1827 roku było tu 35 domów i 214 mieszkańców. Wspomina tę wieś Długosz, ale nie podaje opisu (Długosz L.B. t.II, s.545). Według registru poborowego powiatu lubelskiego z roku 1531 wieś Radlin, w parafii Rattosin, miała 4 łany (Pawiński, Małop., 358).
Dobra Radlin po dokonanym w r. 1880 rozdziale składały się z folwarku Radlin i przyległości Stasin posiadając rozległości 1505 mórg, a w tym: gruntów ornych i ogrodów mórg 848, łąk mórg 12, pastwisk 2 morgi natomiast lasu 655 mórg. Nieużytki stanowiły 48 mórg w folwarku budynków murowanych 15, z drewna 20, płodozmian 6, 8, 10, i 15. polowy, las nieurządzony.
W skład dóbr wchodziły przed uwłaszczeniem to jest 1864 rokiem wsie: Radlin osad 27, z gruntem mórg 484; Łopiennik osad 11, z gruntem mórg 240; Zakącie osad 7, z gruntem mórg 53; Majdan Stary alias Radliński osad 27, z gruntem mórg 196; Ludwinów osad 41 mórg 317; wieś Kazimirów osad 10, mórg 84. 

</doc>
<doc id="402197" url="https://pl.wikipedia.org/wiki?curid=402197" title="Radlin (województwo świętokrzyskie)">
Radlin (województwo świętokrzyskie)

Radlin – wieś w Polsce położona w województwie świętokrzyskim, w powiecie kieleckim, w gminie Górno.
W latach 1975–1998 miejscowość położona była w województwie kieleckim.
Położenie.
Wieś znajduje się ok. 5 km na wschód od Kielc, u podnóża Pasma Daleszyckiego Gór Świętokrzyskich. Najwyższym szczytem znajdującym się na terenie miejscowości jest "Zdobiec" (319 m n.p.m.). Przez wieś przebiega droga krajowa nr 74 z Sulejowa do Zamościa. Swój początek ma tu też droga wojewódzka nr 745 do Dąbrowy. Dojazd z Kielc zapewniają autobusy komunikacji miejskiej linii 14, 43 ,41 i 47.
W latach 30. XX w. przez wieś przebiegała trasa kolejki z Kielc do Złotej Wody k. Łagowa.
Historia.
Wieś znana już w początkach XV w. pod nazwą "Radolin" jako własność biskupów krakowskich. Był wsią biskupstwa krakowskiego w województwie sandomierskim w ostatniej ćwierci XVI wieku.

</doc>
<doc id="402198" url="https://pl.wikipedia.org/wiki?curid=402198" title="Radlin (województwo wielkopolskie)">
Radlin (województwo wielkopolskie)

Radlin – wieś sołecka w Polsce położona w województwie wielkopolskim, w powiecie jarocińskim, w gminie Jarocin. We wsi znajduje się przystanek kolejowy Radlin Wielkopolski, leżący na linii kolejowej 281
W latach 1975–1998 miejscowość położona była w województwie kaliskim.
Najstarsze wzmianki o Radlinie pochodzą z XI wieku. W XV wieku wieś należała do rodziny Opalińsich, którzy posiadali tutaj swój pałac, a obecnie znajdują się tutaj jego ruiny z XVI wieku. Wieś pozostała ich własnością do 1700 roku, gdy przejęła ją rodzina Sapiehów z Koźmina, pozostając właścicielem przez kolejne sto lat.
W Radlinie urodził się prof. dr hab. Stanisław Lorenc – geolog, wykładowca UAM i jego rektor w latach 2002-2008.
Zobacz też: Radlin, Radliniec

</doc>
<doc id="402199" url="https://pl.wikipedia.org/wiki?curid=402199" title="Radłów">
Radłów

Radłów – miasto w Polsce, położone w województwie małopolskim, w powiecie tarnowskim, w gminie Radłów.
Historia.
Radłów był wsią biskupów krakowskich w województwie sandomierskim w 1629 roku. Dobra liczące 6000 morgów (w tym 2000 lasu) były własnością Ludwika i Anny Helcel. W 1883 roku kupił je Tomasz Zamojski ordynat z Królestwa Polskiego dla swoich dzieci. Po jego śmierci opiekunowie nie byli w stanie utrzymać dóbr i zostały one sprzedane na licytacji Maurycemu Straszewskiemu za 1 510 001 złotych. W 1893 roku Straszewski sprzedał dobra Henrykowi Dolańskiemu z Grębowa.
W latach 1975–1998 miejscowość położona była w województwie tarnowskim. Przebiega przez nią Droga wojewódzka nr 975.
W miejscowości znajdują się mogiły żołnierzy uczestniczących w I wojnie światowej i II wojnie światowej.
W Radłowie i okolicy, na osi miejscowości Niwka – Bobrowniki Wielkie – Bobrowniki Małe – Radłów – Biskupice Radłowskie w dniach 7 i 8 września 1939 roku trwały bardzo zacięte walki wycofujących się, pod naporem niemieckiego najeźdźcy, polskich oddziałów Armii Kraków wchodzących w skład Grupy Operacyjnej "Boruta", wśród nich 6-tej Dywizji Piechoty gen. Bernarda Monda i 21 Dywizji Piechoty Górskiej gen. Józefa Kustronia. Stawką w walce było wycofanie się jak największej liczby oddziałów polskich za Dunajec, pomimo napierających niemieckich dywizji pancernych.
W tutejszej szkole przez całą noc z 7 na 8 września 1939 bronił się osamotniony oddział składający się z 6 oficerów i kilkunastu szeregowych (prawdopodobnie z I batalionu 48 pułku piechoty). Po odrzuceniu wielokrotnych wezwań do poddania się obrońcy zostali spaleni miotaczami ognia wraz z budynkiem.
Bilans walk bitwy radłowskiej, która miała miejsce na przedpolach Radłowa i mostu w Biskupicach Radłowskich, a w których uczestniczyli, w największym stopniu, żołnierze 3 i 4 Pułku Strzelców Podhalańskich oraz oddziałów 20 Pułku Piechoty, wspierani przez artylerię 12 Pułku Piechoty, to ponad 240 zabitych i ponad 700 rannych, natomiast poświęcenie walczących, którzy związali w walkach znaczne siły niemieckie, pozwoliło na przeprawę na drugi brzeg Dunajca ponad 26 000 polskich żołnierzy, którzy kontynuowali walki w kolejnych dniach września 1939.
Obiekty zabytkowe.
W mieście zlokalizowane są następujące historyczne obiekty:

</doc>
<doc id="402200" url="https://pl.wikipedia.org/wiki?curid=402200" title="Radłów (województwo opolskie)">
Radłów (województwo opolskie)

Radłów (dodatkowa nazwa w j. niem. Radlau) – wieś w Polsce, położona w województwie opolskim, w powiecie oleskim, w gminie Radłów, której jest siedzibą. 
W latach 1975–1998 wieś należała administracyjnie do województwa częstochowskiego.
Historycznie leży na Górnym Śląsku.
W Radłowie działa m.in. jednostka OSP.
Nazwa.
Nazwa miejscowości wywodzi się od staropolskiej nazwy "radła" oznaczającej po polsku wczesną konstrukcję narzędzia rolniczego "pługa" . Niemiecki nauczyciel Heinrich Adamy swoim dziele o nazwach miejscowych na Śląsku wydanym w 1888 roku we Wrocławiu wymienia jako pierwotną zanotowaną nazwę miejscowości "Radłow" podając jej znaczenie "Pflugerdorf" - "Wieś oraczy pługiem". Wiąże się ona z "rolniczym" charakterem miejscowości. Nazwa wsi została później fonetycznie zgermanizowana na "Radlau" i utraciła pierwotne znaczenie.
W alfabetycznym spisie miejscowości z terenu Śląska wydanym w 1830 roku we Wrocławiu przez Johanna Knie miejscowość występuje pod obecnie używaną polską nazwą "Radłow" oraz niemiecką - "Radlau". Ze względu na polskie pochodzenie nazwy 27 kwietnia 1936 r. w miejsce tej nazwy administracja III Rzeszy wprowadziła nową, całkowicie niemiecką nazwę "Radelsdorf". 9 grudnia 1947 r. nadano miejscowości polską nazwę Radłów. W herbie miejscowości zostało uwidoczniony wizerunek radła wzięty z nazwy.
Demografia.
W 1925 r. w miejscowości mieszkało 546 osób, a w 1933 r. 666 osób.
Historia.
Do głosowania podczas plebiscytu uprawnione były w Radłowie 382 osoby, z czego 296, ok. 77,5%, stanowili mieszkańcy (w tym 296, ok. 77,5% całości, mieszkańcy urodzeni w miejscowości). Oddano 371 głosów (ok. 97,1% uprawnionych), w tym 369 (ok. 99,5%) ważnych; za Polską głosowały 222 osoby (ok. 59,8%), a za Niemcami 147 osób (ok. 39,6%).
1 kwietnia 1939 r. Radłów włączono do Sternalic.

</doc>
<doc id="402201" url="https://pl.wikipedia.org/wiki?curid=402201" title="Radłów (województwo wielkopolskie)">
Radłów (województwo wielkopolskie)

Radłów – wieś w Polsce położona w województwie wielkopolskim, w powiecie ostrowskim, w gminie Raszków. 
Charakterystyka.
Położony przy północno-zachodniej granicy Ostrowa Wielkopolskiego (dojazd autobusami ostrowskiej komunikacji miejskiej) nad rzeką Ołobok, lewym dopływem Prosny. Wieś w znacznym stopniu zurbanizowana. Liczy ponad 1000 mieszkańców. We wsi jest kościół filialny parafii św. Katarzyny Aleksandryjskiej w Pogrzybowie.
Znany od 1417 roku. Przed 1932 rokiem miejscowość położona była w powiecie odolanowskim, W latach 1975–1998 w województwie kaliskim, w latach 1932-1975 i od 1999 w powiecie ostrowskim.
Od lat 70. do 1998 roku w rejonie ulicy Wojska Polskiego istniała 313 kompania 31 batalionu radiotechnicznego.
Nieliczni wiedzą, że Radłów posiadał 2 kody pocztowe, przez co wynikało dużo nieporozumień w różnego rodzaju urzędach. Granicą rejonów pocztowych była ulica Kasztanowa. Znacznie większa część wsi, która znajduje się pomiędzy ulicą Wiejską a Kasztanową przynależała do urzędu pocztowego w Raszkowie, natomiast część wsi leżąca między ulicą Krotoszyńską a Kasztanową przynależała do urzędu pocztowego w Ostrowie Wielkopolskim.

</doc>
<doc id="402202" url="https://pl.wikipedia.org/wiki?curid=402202" title="Radogoszcz (województwo dolnośląskie)">
Radogoszcz (województwo dolnośląskie)

Radogoszcz (niem. "Wünschendorf") – wieś w Polsce położona w województwie dolnośląskim, w powiecie lubańskim, w gminie Lubań.
Położenie.
Radogoszcz to wieś o długości około 2,1 km, leżąca na Pogórzu Izerskim, na lewym brzegu Kwisy, na wysokości około 205-210 m n.p.m.
Podział administracyjny.
W latach 1975–1998 miejscowość położona była w województwie jeleniogórskim.

</doc>
<doc id="402203" url="https://pl.wikipedia.org/wiki?curid=402203" title="Radogoszcz (województwo pomorskie)">
Radogoszcz (województwo pomorskie)

Radogoszcz – wieś kociewska w Polsce położona w województwie pomorskim, w powiecie starogardzkim, w gminie Osiek w kompleksie leśnym Borów Tucholskich i nad zachodnim brzegiem jeziora Kałębie. Wieś jest siedzibą sołectwa Radogoszcz w którego skład wchodzą również miejscowości Okarpiec, Dębia Góra i Trzebiechowo
W latach 1975–1998 miejscowość położona była w województwie gdańskim.
Inne miejscowości o nazwie Radogoszcz: Radogoszcz

</doc>
<doc id="402204" url="https://pl.wikipedia.org/wiki?curid=402204" title="Radomice (województwo dolnośląskie)">
Radomice (województwo dolnośląskie)

Radomice (tuż po wojnie "Marynki", niem. "Wünschendorf") – niewielka wieś sołecka w Polsce położona w województwie dolnośląskim, w powiecie lwóweckim, w gminie Wleń, na terenie Parku Krajobrazowego Doliny Bobru. W XX wieku działały w niej kopalnie złota i rud uranu. Leży na Wzgórzach Radomickich. W kościele pod wezwaniem świętego Jakuba i świętej Katarzyny znajduje się gotycki tryptyk.
Geografia.
Położenie.
Radomice położone są w najwyższej, południowo-wschodniej części Wzgórz Radomickich, pomiędzy wzgórzami Wietrznik, Dziewicza i Górą Kaczmarka. Wieś rozlokowana jest na grzbiecie. Jej dwie części schodzą od południa w dolinę Pilchowickiego Potoku, a od północy w dolinę lewego dopływu Jamnej. Radomice są jedną z najwyżej położonych miejscowości w regionie. Zabudowania wsi znajdują się na wysokości 340–430 m n.p.m.
Podział administracyjny.
Do połowy XVIII wieku Radomice wchodziły w skład księstwa jaworskiego. Do roku 1816 wieś administracyjnie należała do powiatu bolesławiecko-lwóweckiego, a od roku 1816 (z przerwą W latach 1975–1998) do powiatu lwóweckiego. Do roku 1973 Radomice były w gromadzie Pilchowice. W latach 1975–1998 miejscowość należała do województwa jeleniogórskiego. Od 1975 Radomice są w gminie Wleń, a od 1998 w powiecie lwóweckim w województwie dolnośląskim. Okoliczne wsie to: Klecza, Łupki, Golejów, Wojciechów, Maciejowiec i Pilchowice.
Struktura użytkowania gruntów.
Sołectwo zajmuje 630 ha, w tym 226 ha lasów i 351 ha użytków rolnych.
Geologia.
Okolice Radomic charakteryzują się urozmaiconą budową geologiczną. Większa część wsi położona jest na sylurskich łupkach serycytowo-muskowitowo-chlorytowo-kwarcowych z grafitem, przeciętych żyłą łupków chlorytowo-serycytowych z fyllitami i soczewkami zieleńców z wczesnego paleozoiku. Na północnym wschodzie występują mułowce i piaskowce z dolnego permu, a na południowym zachodzie laminowane i oczkowe granitognejsy z wczesnego paleozoiku.
Na obszarze Radomic stwierdzono występowanie wielu nierzadko cennych minerałów takich jak: złoto rodzime, arsenopiryt, piryt, pirotyn, chalkopiryt, chalkozyn, galena, goethyt, hematyt, kowelin, kwarc, malachit, markasyt, sfaleryt, syderyt, tennantyt, tenoryt i tetraedryt.
Historia.
W okolicach Radomic znaleziono rzymskie monety z wizerunkami Konstantyna i późniejszych cesarzy. Mogłoby to świadczyć o wczesnym osadnictwie być może związanym z istniejącym tu źródłem termalnym, któremu prawdopodobnie przypisywano lecznicze właściwości.
W średniowieczu wykorzystywano pobliskie tereny złotonośne.
Radomice powstały prawdopodobnie w XIV wieku. Wieś należała zawsze do kolejnych właścicieli dużego majątku w Wleńskim Gródku. W XV wieku Radomice miały już kościół katolicki. W XVI wieku mieszkańcy przeszli na luteranizm i przejęli kościół. Pierwszym pastorem został Thomas. W roku 1540 sprzedał on ogród kościelny. Kolejnym pastorem w latach 1558-1581 był Thobias Hafkunz. Prawdopodobnie w roku 1579 przeprowadził on odbudowę kościoła. Wieś została bardzo zniszczona w czasie wojny trzydziestoletniej. Ostatnim pastorem był Gottfried Büttner z Olszyny. Sprawował on posługę w latach 1646-1654. 23 kwietnia 1654 komisja redukcyjna zwróciła kościół katolikom. Od tego czasu mieszkańcy na nabożeństwa ewangelickie musieli udawać się aż do Wieży, Pielgrzymki lub Twardocic, jednak jeszcze do roku 1666 działała tu niedzielna szkoła ewangelicka.
Po przejścia Śląska pod władzę Prus, w roku 1745 właściciel Radomic baron von Grunfeld ufundował ewangelicki dom modlitwy o konstrukcji szachulcowej. Powstała też szkoła ewangelicka. Syn krawca z Wlenia, magister Johann Feige został pierwszym pastorem. W roku 1765 oszacowano wartość wsi na 9887 talarów. W roku 1786 we wsi katolicy i ewangelicy mieli oddzielne kościoły z plebaniami i szkoły. Mieszkało tu 13 kmieci, 83 zagrodników i 18 chałupników. W 1791 pastor Johann Thiebad Torrige zorganizował obchody 50-lecia parafii ewangelickiej.
W XIX wieku posiadłość we Wleńskim Gródku wraz z Radomicami przeszła na własność rodziny von Haugwitz. W roku 1816 pastorem był autor rozpraw o literaturze śląskiej Johann Georg Thomas. W roku 1840 w Radomicach stały 73 domy i folwark. Kościół katolicki wchodził w skład parafii w Golejowie. Odprawiano tam tylko 5 mszy w roku. Radomicka parafia ewangelicka obejmowała również Maciejowiec i Pokrzywnik. We wsi działały cztery gospody.
Na początku XX wieku w Radomicach wydobywano złoto, a po roku 1945 uran. Po wyczerpaniu się złóż Radomice zostały stopniowo wyludniającą się wsią rolniczą. Kościół ewangelicki popadł w ruinę i został rozebrany prawdopodobnie w latach 60. XX wieku. We wsi od lat opowiadano historie o skarbach ukrytych rzekomo przez Niemców w starych sztolniach. Według jednej z tych niesprawdzonych opowieści miano odnaleźć skarb, który rzekomo zawierał jajko Fabergé.
Nazwy historyczne.
Przed rokiem 1945 wieś nosiła nazwę "Wünschendorf" wymienianą w dokumentach w różnych wariantach pisowni: "Wüntschendorff" (rok 1677), "Wünschendorff" (rok 1687), "Wünschendorf in Schlesien" (rok 1818), "Windischendorf", "Wintschendorf", "Wynschendorf", "Wünschendorf" (rok 1825). Po roku 1945 miejscowość nazywano "Serbska Wieś" i "Marynki". W roku 1947 ustalono nazwę na "Radomice".
Zabytki.
Do wojewódzkiego rejestru zabytków wpisane są:
Inne zabytki:
Demografia.
Największą liczbę ludności – bez mała 400 osób Radomice miały w 1871. Później zaludnienie się zmniejszało. Proces ten przyśpieszył po drugiej wojnie światowej, doprowadzając liczbę ludności do około 100 osób. W ostatnich latach (Narodowy Spis Powszechny z III 2011 r.) tendencja ta została spowolniona - liczba mieszkańców wyniosła 111 osób.
Gospodarka.
Radomice były i są wsią rolniczą. W 1979 były tu 42 gospodarstwa rolne, a w 1988 pozostało jeszcze 24. Praca na roli była wyłącznym źródłem utrzymania dla 22% ludności zawodowo czynnej. Mieszkańcy pracowali również w lasach i kamieniołomach. Po 1990 powstało w Radomicach gospodarstwo agroturystyczne i rozwinęła się hodowla koni huculskich. W przeszłości eksploatowano tutejsze zasoby złota, uranu i wapienia.
Wydobycie złota.
Złoto w okolicach Radomic występuje w postaci żył kwarcu ze złotem w arsenopirytach. Złoża eksploatowano już w średniowieczu. Później nastąpiła przerwa aż do początków XX wieku. W 1905 wydano koncesję na poszukiwanie i wydobycie arsenu i złota. W 1922 rozpoczęła się odkrywkowa eksploatacja pola górniczego z żyłami kwarcowymi. Obszar prac obejmował 3,2 km² i dzielił się na cztery pola przypisane do Radomic, Kleczy i Golejowa. Następnie na polu Klecza rozpoczęto wydobycie metodą głębinową. Eksploatowano tam sztolnię „Max Arendt” o długości 120 m. Na polu górniczym o wymiarach 6,2x1,35 km w stronę Bobru i Kleczy eksploatowano 3 żyły kwarcu ze złotem w sztolni „Wilhelm”, 7 w sztolni „Cecylia” i 1 w sztolni „August”. Zawartość kruszcu sięgała aż 28,6 g/tonę, złoże było jednak niewielkie i wyczerpało się już w 1933. Ogółem udało się wydobyć około 4 kg złota.
Wydobycie rud uranu.
W 1949 na polu górniczym po kopalniach złota rozpoczęto wydobycie rud uranu. W powstałej „Kopalni Rud Metali Nieżelaznych Grupa nr 7” będącej filią kowarskich Zakładów Przemysłowych R-1 pracowało około 150 górników. Rudę przewożono do dalszej przeróbki do Miedzianki. Złoże wyczerpało się w 1951 i kopalnię zlikwidowano.
Wydobycie wapieni.
Pierwsze wzmianki o istnieniu w Radomicach kamieniołomu wapienia i wapiennika pochodzą z 1825. Należały do rodu von Haugwitz. W 1863 w wapienniku pracowało 8 robotników. W 1883 Wilhelm von Haugwitz zbudował nowy piec wapienny. Po 1945 nadal wydobywano wapień, ale nie uruchomiono już wapiennika. Urobek zwożono specjalną kolejką do pieców w Pilchowicach. Później zaprzestano wydobycia.
Transport.
Radomice leżą z dala od ważniejszych szlaków komunikacyjnych. Do końca XX wieku jedyna droga z utwardzoną nawierzchnią prowadziła doliną Pilchowickiego Potoku do Pilchowic. Na początku XXI wieku wybudowano szosy łączące wieś z Łupkami i Kleczą. Drogi gruntowe wiodą do Maciejowca i Wojciechowa.
Środowisko naturalne i jego ochrona.
Wieś leży na obszarze Parku Krajobrazowego Doliny Bobru oraz specjalnego obszaru ochrony siedlisk Natura 2000 Ostoja nad Bobrem PLH020054.
Radomice położone są wśród użytków rolnych. Dalej od wsi rosną lasy mieszane. W okolicy występuje kilka gatunków z rodziny storczykowatych – kruszczyk szerokolistny, kruszczyk błotny i kukułka szerokolistna. W sąsiedztwie nieczynnego kamieniołomu wapienia na nasłonecznionych, południowych stokach wykształciła się murawa kserotermiczna "Festuco-Brometea" z goryczką krzyżową i listerą jajowatą.
Turystyka.
W miejscowości znajduje się gospodarstwo agroturystyczne. Przez Radomice przechodzi Szlak Zamków Piastowskich oraz Sudecka Droga św. Jakuba a także szlak konny „Droga Wisielców”

</doc>
<doc id="402205" url="https://pl.wikipedia.org/wiki?curid=402205" title="Radomice (województwo kujawsko-pomorskie)">
Radomice (województwo kujawsko-pomorskie)

Radomice – wieś w Polsce położona w województwie kujawsko-pomorskim, w powiecie lipnowskim, w gminie Lipno.
Podział administracyjny.
Do roku 1954 miejscowość była siedzibą gminy Kłokock. W latach 1975–1998 miejscowość położona była w województwie włocławskim.
Demografia.
Według Narodowego Spisu Powszechnego (III 2011 r.) wieś liczyła 746 mieszkańców. Jest największą co do wielkości miejscowością gminy Lipno.

</doc>
<doc id="402206" url="https://pl.wikipedia.org/wiki?curid=402206" title="Radomice (województwo świętokrzyskie)">
Radomice (województwo świętokrzyskie)

Radomice – wieś w Polsce, położona w województwie świętokrzyskim, w powiecie kieleckim, w gminie Morawica.
Były wsią klasztoru cystersów wąchockich w województwie sandomierskim w ostatniej ćwierci XVI wieku. W Królestwie Polskim istniała gmina Radomice. W latach 1975–1998 miejscowość położona była w województwie kieleckim.
Dojazd z Kielc zapewniają autobusy komunikacji miejskiej linii 45.
W XVIII w. Radomice należały do opactwa cystersów z Wąchocka. Powstanie wsi sięga początku wczesnego średniowiecza i jest związana z organizacją na prawie niemieckim. Prawo niemieckie otrzymały Radomice w 1275. Wsie zorganizowane na prawie niemieckim miały regularny układ zabudowy - ulicowy, owalnicowy, placowy (ryneczkowy), która była skupiona na niwie domowej, ograniczającej rozbudowę wsi poza jej granice. We wsi w pierwszej połowie XIX w. istniał folwark. W dobrach rządowych folwarki były wydzierżawione, a dzierżawca zamieszkiwał budynek folwarczny, w pierwszej połowie XIX w. częściej zwany dworem, w XVIII w. zaś niekiedy "rezydencją folwarczną". W Radomicach spotykamy się z budynkami tego typu. 
Radomice zostały urządzone w 1864, a w związku z tym, że były dość ludną wsią (w początkach XIX w. liczyły 40 gospodarstw, a w 1827 już 61), na jednej działce zagrodowej siedziało po dwóch, trzech gospodarzy. W czasie urządzania na dawnych gruntach rolnych wyznaczono dwie nowe ulice, a zagrody usytuowano po ich północnych stronach. Folwark pozostał na dawnym miejscu i dziś wskazuje pierwotną lokalizację wsi (część wsi zwana Lipa).
W rządowych Radomicach w początkach XIX wieku było 40 gospodarstw, folwark i drewniana karczma. Z uwagi na szczupłość niwy domowej charakterystycznej dla wsi organizowanych na prawie niemieckim, na jednej działce zagrodowej znajdowały się po dwie, trzy, a nawet cztery zagrody. Wzdłuż działek biegły drogi dojazdowe łączące się z drogą gospodarczą obiegającą niwę domową i łączące się z drogą komunikacji lokalnej biegnącą wzdłuż wsi. Przy tej drodze usytuowany był folwark ze stawami w sąsiedztwie. Z dawnych zabudowań folwarcznych zachował się budynek folwarku - mieszkanie dzierżawcy, obora, stodoła i spichrz z mieszkaniem służącego. Wszystkie budynki wzniesione są z kamienia, pierwotnie kryte gontem, obecnie dachówką lub eternitem. Stodołę wzniesiono w murowane słupy z przęsłami wypełnionymi deskami. Budynek folwarku był dwutraktowy, z ziemia na osi, z wydzieloną z niej spiżarką.
Radomice należą do wsi bogatszych w budownictwo drewniane, a z ciekawszych obiektów można wymienić dom z 1900 roku, węgłowany na obłap o tradycyjnym jednotraktowym układzie wnętrz. 
Podczas budowy kościoła w Radomicach ks. proboszcz Henryk Gawroński zlecił wyrzeźbienie ołtarza Władysławowi Trzpiotowi, uznanemu w Kielcach rzeźbiarzowi, członkowi Towarzystwa Przyjaciół Sztuk Pięknych w Kielcach. Ołtarz wyrzeźbiony w drewnie lipowym posiada dwa skrzydła. Na jednym są apostołowie, a na drugim Święta Rodzina. Oprócz ołtarza artysta ofiarował parafianom z Radomic, skąd pochodzi jego żona chrzcielnicę z pnia olchy, ozdobne krzesła oraz stacje Męki Pańskiej.

</doc>
<doc id="402207" url="https://pl.wikipedia.org/wiki?curid=402207" title="Radomice (województwo wielkopolskie)">
Radomice (województwo wielkopolskie)

Radomice – wieś w Polsce położona w województwie wielkopolskim, w powiecie wrzesińskim, w gminie Września.
W latach 1975–1998 miejscowość położona była w województwie poznańskim.
Historia.
Rajmund hrabia Skórzewski herbu Drogosław, właściciel dóbr nekielskich i czerniejewskich, tworzył od 1846 Ordynację Skórzewskich na Czerniejewie-Radomicach, którą mieli dziedziczyć męscy potomkowie na zasadzie primogenitury. Podpisanie "fidei commisum" (w wiarygodne ręce oddaję – zapis powierzania majątku) nastąpiło w 1855. Od 1869 każdemu ordynatowi przysługiwało miejsce w Pruskiej Izbie Panów. 

</doc>
<doc id="402208" url="https://pl.wikipedia.org/wiki?curid=402208" title="Radomicko (województwo lubuskie)">
Radomicko (województwo lubuskie)

Radomicko – wieś w Polsce położona w województwie lubuskim, w powiecie krośnieńskim, w gminie Maszewo przy drodze krajowej nr 29.
W latach 1975–1998 miejscowość położona była w województwie zielonogórskim.
Wieś z 1308 roku. Typowa ulicówka o zwartej zabudowie. Obecnie wieś liczy 171 mieszkańców zamieszkujących 45 gospodarstw. Przez wieś przebiega czerwony szlak turystyczny. 
W miejscowości znajduje się: jednostka OSP, Sala Królestwa Świadków Jehowy – zbór Cybinka, gospodarstwo agroturystyczne oraz siedem stanowisk archeologicznych.

</doc>
<doc id="402209" url="https://pl.wikipedia.org/wiki?curid=402209" title="Radomicko (województwo wielkopolskie)">
Radomicko (województwo wielkopolskie)

Radomicko – wieś w Polsce położona w województwie wielkopolskim, w powiecie leszczyńskim, w gminie Lipno, po zachodniej stronie drogi krajowej nr 5. Wieś leży po północnej stronie ponad doliną Samicy Śmigielskiej.
Historia.
Radomicko istniało już w 1258, gdy książę Bolesław Pobożny nadał je klasztorowi benedyktynów w Lubiniu. Używano wtedy nazwy Radomicsk. Na przełomie XIII i XIV wieku wieś musiała wyjść spod jurysdykcji benedyktynów. Kilka osób w XIV wieku używało określenia "z Radomicka", a w 1395 występowało nazwisko Radomicki, z rodu Kotwicz Radomickich. Kościół we wsi istniał przed 1403. Po 1610 miejscowość przeszła z rąk Radomickich na własność Tworzyjańskich. W 1685 istniała już szkoła. W XVIII wieku w Radomicku był folusz, używany przez sukienników z Leszna. Pod koniec XVIII wieku jako właściciela zapisano Kordulę z Gorzeńskich, żonę generała Turno, a około 1845 książę Acerenza. Wśród gości rodziny Turnów był Józef Wybicki. Miejscowi amatorzy wystawili tutaj w 1787 roku jego operę "Kmiotek".
W okresie Wielkiego Księstwa Poznańskiego (1815-1848) miejscowość wzmiankowana jako Radomicko należała do wsi większych w ówczesnym pruskim powiecie Kosten rejencji poznańskiej. Radomicko należało do okręgu śmigielskiego tego powiatu i stanowiło siedzibę majątku Radomicko, który należał wówczas do księżnej Joanny Katarzyny Acerenza Pignatelli. Według spisu urzędowego z 1837 roku Radomicko liczyło 294 mieszkańców, którzy zamieszkiwali 29 dymów (domostw).
Pod koniec XIX wieku Radomicko liczyło 36 domów i 307 mieszkańców, z przewagą katolików. Właścicielem dominium, obejmującego prócz Radomicka Smolno i Wydorowo był Kalikst Biron, ks. Kuroński. Niemiecką nazwą Radomicka było "Radomitz". W latach 1975–1998 miejscowość położona była w województwie leszczyńskim.
Zabytki i turystyka.
W rejestrze zabytków Narodowy Instytut Dziedzictwa figuruje klasycystyczny dwór z I poł. XIX wieku położony w niewielkim (0,36 ha) parku.
We wsi znajduje się ceglany kościół z 1850 w stylu neoromańskim. Niektóre elementy wyposażenia pochodzą z XVIII wieku. Przy kościele drewniana figura św. Jana Nepomucena z XVIII lub XIX wieku, reprezentująca okres baroku.
Przez Radomicko przebiegają znakowane szlaki piesze: żółty z Piotrowa i niebieski szlak im. Karola Kurpińskiego.

</doc>
<doc id="402210" url="https://pl.wikipedia.org/wiki?curid=402210" title="Radomierz (województwo dolnośląskie)">
Radomierz (województwo dolnośląskie)

Radomierz (niem. "Seiffersdorf") – wieś w Polsce położona w województwie dolnośląskim, w powiecie karkonoskim, w gminie Janowice Wielkie, w Górach Kaczawskich w Sudetach Zachodnich.
Podział administracyjny.
W latach 1975–1998 miejscowość położona była w województwie jeleniogórskim.
Położenie.
Duża wieś łańcuchowa ciągnąca się na przestrzeni 3,6 km wzdłuż górnego biegu Radomierki od Kotliny Jeleniogórskiej po Przełęcz Radomierską w Górach Kaczawskich.
Historia.
Wzmiankowana była w 1305 roku jako "Sifridi villa". Jej dzieje są słabo udokumentowane. Początkowo była to wieś rycerska. Na przełomie XV i XVI w. we wsi wzniesiono murowany kościół, który wkrótce został przejęty przez ewangelików. Za zmianę wyznania mieszkańcy zostali dotkliwie ukarani podczas wojny trzydziestoletniej – najpierw przez kwaterujący we wsi pododdział rotmistrza Dehna, Umierającym czynili ostatnią posługę podając im Ciało Pańskie. Umarłych odprowadzali nocą na cmentarz. Mimo to ewangelicy się nie poddali i mimo iż w połowie XVII w. władze przekazały kościół parafialny katolikom, został on jedynie filią parafii w Miedziance, a w 1849 r. został rozebrany z wyjątkiem wieży przekształconej w dzwonnicę, natomiast w roku 2011 – w punkt widokowy.
Zabytki.
Do wojewódzkiego rejestru zabytków wpisane są obiekty:

</doc>
<doc id="402211" url="https://pl.wikipedia.org/wiki?curid=402211" title="Radomierz (województwo wielkopolskie)">
Radomierz (województwo wielkopolskie)

Radomierz – wieś w Polsce położona w województwie wielkopolskim, w powiecie wolsztyńskim, w gminie Przemęt.
Wieś duchowna, własność opata cystersów w Przemęcie pod koniec XVI wieku leżała w powiecie kościańskim województwa poznańskiego. 
W okresie Wielkiego Księstwa Poznańskiego (1815-1848) miejscowość wzmiankowana jako Radomierz należała do wsi większych w ówczesnym powiecie babimojskim rejencji poznańskiej. Radomierz należał do kaszczorskiego okręgu policyjnego tego powiatu i stanowił część majątku Kaszczor, który należał wówczas do rządu Królestwa Prus w Berlinie. Według spisu urzędowego z 1837 roku Radomierz liczył 268 mieszkańców, którzy zamieszkiwali 38 dymów (domostw).
W latach 1975–1998 miejscowość położona była w województwie leszczyńskim.
Zobacz też: Radomierz, Radomierzyce

</doc>
<doc id="402212" url="https://pl.wikipedia.org/wiki?curid=402212" title="Radomin (województwo kujawsko-pomorskie)">
Radomin (województwo kujawsko-pomorskie)

Radomin – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Radomin, przy drodze wojewódzkiej nr 534.
Podział administracyjny.
W okresie II RP miejscowość była siedzibą gminy Płonne. W latach 1975–1998 miejscowość położona była w województwie toruńskim. Obecnie siedziba gminy Radomin.
Demografia.
Według Narodowego Spisu Powszechnego (III 2011 r.) wieś liczyła 994 mieszkańców. Jest największą miejscowością gminy Radomin.
Grupy wyznaniowe.
We wsi znajduje się parafia pw. św. Mikołaja.
Sport.
W miejscowości mieści się gminny stadion (pojemność 500 miejsc, w tym: 80 siedzących; wymiary: 95 × 60 m), na którym swe mecze rozgrywają drużyny seniorów i juniorów "Klubu Sportowego Sokół Radomin" (zał. 15 lipca 1995). Od sezonu 2017/2018 Sokół uczestniczy w rozgrywkach 4 ligi gr. kujawsko-pomorskiej, awans do tej klasy rozgrywkowej był największym sukcesem w historii klubu. Natomiast największym sukcesem drużyny w Pucharze Polski, było dotarcie (w sezonie 2014/2015) do ½ finału w grupie: Kujawsko-Pomorski Związek Piłki Nożnej, gdzie ulegli 0:5 zespołowi Chemika Bydgoszcz.
Oświata i transport.
W centrum mieszczą się także dwie szkoły: Szkoła Podstawowa i Publiczne Gimnazjum. W Radominie znajduje się również gminny ośrodek kultury oraz wąskotorowa stacja kolejowa, przez którą przebiega nieczynna linia Dobre-Brodnica.
Zabytki.
Według rejestru zabytków NID na listę zabytków wpisane są obiekty:
Nieistniejący dwór z początków XIX w., uszkodzony podczas działań wojennych w 1945 r., znacjonalizowany w ramach reformy rolnej, zdewastowany, rozebrano po 1960 r..
Bitwa pod Radominem.
14 września 1769, w czasie Konfederacji Barskiej, doszło do bitwy pod Radominem. Stacjonujące w miejscowym dworze wojska rosyjskie pod dowództwem ks. Wołkońskiego, zostały zaatakowane przez konfederatów barskich pod dowództwem płk. Antoniego Morawskiego. Bitwa miała charakter wielogodzinnego pojedynku strzeleckiego. W bitwie poniosło śmierć około 350 Rosjan, zginął też miejscowy proboszcz, trafiony rosyjską kulą armatnią na progu kościoła. Moskale wymordowali szereg osób, w tym: dziedzica Ignacego Pawłowskiego i zrabowali dwór i plebanię, spłonęło szereg zabudowań, m.in. plebania i archiwum parafialne, w odwecie za powiadomienie konfederatów barskich, stacjonujących w pobliskim Golubiu-Dobrzyniu.

</doc>
<doc id="402213" url="https://pl.wikipedia.org/wiki?curid=402213" title="Radomin (województwo warmińsko-mazurskie)">
Radomin (województwo warmińsko-mazurskie)

Radomin – wieś w Polsce położona w województwie warmińsko-mazurskim, w powiecie nidzickim, w gminie Nidzica.
W latach 1975–1998 miejscowość położona była w województwie olsztyńskim.

</doc>
<doc id="402214" url="https://pl.wikipedia.org/wiki?curid=402214" title="Radom (województwo wielkopolskie)">
Radom (województwo wielkopolskie)

Radom – wieś w Polsce położona w województwie wielkopolskim, w powiecie obornickim, w gminie Ryczywół.
W latach 1975–1998 miejscowość położona była w województwie pilskim.

</doc>
<doc id="402215" url="https://pl.wikipedia.org/wiki?curid=402215" title="Radomyśl (województwo wielkopolskie)">
Radomyśl (województwo wielkopolskie)

Radomyśl – wieś w Polsce położona w województwie wielkopolskim, w powiecie leszczyńskim, w gminie Wijewo. W okresie międzywojennym nieopodal miejscowości znajdowało się piesze przejście graniczne między II RP a Trzecią Rzeszą.
W okresie międzywojennym w miejscowości stacjonowała placówka Straży Granicznej I linii „Radomyśl”.
W latach 1975–1998 miejscowość położona była w województwie leszczyńskim.
Zobacz też: Radomyśl, Radomyśl Wielki, Radomyśl nad Sanem

</doc>
<doc id="402216" url="https://pl.wikipedia.org/wiki?curid=402216" title="Radomyśl (powiat szczecinecki)">
Radomyśl (powiat szczecinecki)

Radomyśl (niem. "Klingbeck") – wieś w Polsce położona w województwie zachodniopomorskim, w powiecie szczecineckim, w gminie Grzmiąca.
Zobacz też: Radomyśl, Radomyśl Wielki, Radomyśl nad Sanem

</doc>
<doc id="402217" url="https://pl.wikipedia.org/wiki?curid=402217" title="Radonia (województwo łódzkie)">
Radonia (województwo łódzkie)

Radonia – wieś w Polsce położona w województwie łódzkim, w powiecie opoczyńskim, w gminie Mniszków.
Do 1954 roku istniała gmina Radonia. W latach 1975–1998 miejscowość położona była w województwie piotrkowskim.
Wierni Kościoła rzymskokatolickiego należą do parafii Narodzenia NMP i św. Mikołaja w Błogich Szlacheckich.

</doc>
<doc id="402218" url="https://pl.wikipedia.org/wiki?curid=402218" title="Radonia (województwo śląskie)">
Radonia (województwo śląskie)

Radonia (niem. "Radun") – wieś sołecka w Polsce, położona w województwie śląskim, w powiecie gliwickim, w gminie Wielowieś.
W latach 1975–1998 wieś położona była w województwie katowickim.

</doc>
<doc id="402219" url="https://pl.wikipedia.org/wiki?curid=402219" title="Radosław (województwo dolnośląskie)">
Radosław (województwo dolnośląskie)

Radosław – wieś w Polsce położona w województwie dolnośląskim, w powiecie górowskim, w gminie Góra.
Podział administracyjny.
W latach 1975–1998 miejscowość położona była w województwie leszczyńskim.

</doc>
<doc id="402220" url="https://pl.wikipedia.org/wiki?curid=402220" title="Radosław (województwo pomorskie)">
Radosław (województwo pomorskie)

Radosław – wieś w Polsce położona w województwie pomorskim, w powiecie słupskim, w gminie Potęgowo.
W latach 1975–1998 miejscowość położona była w województwie słupskim.

</doc>
<doc id="402221" url="https://pl.wikipedia.org/wiki?curid=402221" title="Radosław (województwo zachodniopomorskie)">
Radosław (województwo zachodniopomorskie)

Radosław – (niem.: "Coccejendorf") wieś w Polsce położona w województwie zachodniopomorskim, w powiecie sławieńskim, w gminie Sławno.
W latach 1975–1998 miejscowość położona była w województwie słupskim.
Zobacz też: Radosław

</doc>
<doc id="402222" url="https://pl.wikipedia.org/wiki?curid=402222" title="Radostowo (województwo pomorskie)">
Radostowo (województwo pomorskie)

Radostowo (, ) – wieś kociewska w Polsce położona w województwie pomorskim, w powiecie tczewskim, w gminie Subkowy.
Wieś położona na trasie linii kolejowej nr 131 Chorzów Batory – Tczew i przy drodze wojewódzkiej nr 230, jest siedzibą sołectwa "Radostowo" w którego skład wchodzą również miejscowości Starzęcin i Radostkowo. Radostowo leży w linii prostej 3 km od miejscowości Subkowy i 1,5 km od stacji kolejowej Subkowy.
Sołectwo Radostowo–Starzęcin zamieszkuje około 600 mieszkańców.
W latach 1975–1998 miejscowość położona była w województwie gdańskim.
Historia.
Radostowo wchodzące w skład ziemi gniewskiej w XIII w. było własnością Racibora, brata księcia pomorskiego Sambora II. Bezdzietny Racibor darował Ziemie te cystersom z Oliwy. Darowiznę tę potwierdził w roku 1224 książę Sambor w Tymawie. Dochody z jej użytkowania mieli cystersi przeznaczyć na budowę nowego klasztoru, stary, bowiem zniszczyli Prusowie. Na mocy wspomnianej umowy otrzymali ponadto cystersi 10 włók (17,95 ha według prawa chełmińskiego), w Rajkowach. Po śmierci Racibora, książę Sambor II zagniewany na cystersów ziemię tę obiecał Krzyżakom. 18 maja 1282 Krzyżacy otrzymali ziemię gniewską z wyjątkiem dwóch majątków: Rajków i Radostowa, które w dalszym ciągu pozostały w rękach cysterskich.
Zabytki.
W Radostowie znajduje się zespół dworsko–parkowy, który pochodzi z końca XVIII wieku i poł. XIX i składa się z części gospodarczej, w której centralny plac otacza zabudowa folwarczna oraz części reprezentacyjnej z dworem i parkiem.
Według rejestru zabytków NID na listę zabytków wpisany jest zespół dworski, XIX-XX, nr rej.: A-1145 z 3.03.1987:
Zespół dworsko–parkowy w Radostowie jest wpisany do rejestru zabytków nieruchomych województwa pomorskiego z uwagi na jego walory kulturowe, jaką tworzy zespół o ciągłości tradycji miejsca, walory przestrzenno-historyczne istniejącej zabudowy oraz przyrodnicze, jakie przedstawia drzewostan parku.
Dwór założony na planie litery L z niewielkimi dobudówkami, dwukondygnacyjny, przykryty dwuspadowym dachem, elewacje oprócz barokizującego portalu pozbawione elementów wystroju. Po północnej stronie dworu na obecnym terenie parku stoi kuźnia – jest to budynek ceglany z otwartym podcieniem wspartym na drewnianych słupach, przykryty dwuspadowym daszkiem pokrytym dachówką.
Obecnie w dworku mieści się gospodarstwo agroturystyczne „Pod Platanem”.

</doc>
<doc id="402223" url="https://pl.wikipedia.org/wiki?curid=402223" title="Radostów (województwo lubelskie)">
Radostów (województwo lubelskie)

Radostów – wieś w Polsce położona w województwie lubelskim, w powiecie hrubieszowskim, w gminie Mircze.
W latach 1975–1998 miejscowość położona była w województwie zamojskim. Wieś stanowi sołectwo gminy Mircze. Według Narodowego Spisu Powszechnego (III 2011 r.) wieś liczyła 104 mieszkańców.
Geografia.
Radostów położony jest na południowo-wschodnim skraju gminy Mircze, nad rzeką Bukową na pograniczu Kotliny Hrubieszowskiej i Grzędy Sokalskiej. Radostów jest wsią o charakterze rolniczym. 
Radostów graniczy z wsiami: Franusin, Wiszniów, Wasylów, Łykoszyn i Stara Wieś. Najbliższe miasta to: Łaszczów (oddalony o 10,8 km), Tyszowce (13,2 km), Hrubieszów (26,6 km), Tomaszów Lubelski (34,6 km) czy Zamość (46,8 km).
Historia.
Wieś położona historycznie w staropolskim powiecie bełskim. Po raz pierwszy wspomniano o niej w 1401 r., kiedy to książę Ziemowit IV nadał wieś Stefanowi “de Skale". Wymieniona później w akcie rozgraniczenia dóbr z sąsiednim Łykoszynem. W 1403 r. Paweł z Radostowa występował jako świadek w dokumencie uposażenia kościoła w Rzeplinie. W 1447 r. wymieniony zaś był Stanisław Sieciech z Radostowa. W 1472 r. Siennicki posiadał tu 1 i 1/2 łana użytków, dalsza cześć wsi tj. 2 i 1/2 łana należała do Stanisława Radostowskiego, który występował w dokumentach w latach 1462-1495. W latach 1494-1495 występował także Wojciech Radostowski. 
W 1490 r. wieś przynależała do Stanisława Nieborowskiego z Moniatycz. Wedle spisu poborowego z 1564 miała 5 łanów (84 ha) gruntów uprawnych, wówczas znajdowała się w posiadaniu rodziny Branickich. W 1578 r. wieś należała do Pawła Branickiego. 
W latach 1662-1682 Radostów należał do Pawła Borzęckiego, a w 1697 r. do Jana Stawskiego. Około 1700 r. wieś należała do Mikołaja Radeckiego, a w 1732 r. do Stanisława Radeckiego, który był kolatorem radostowskiej cerkwi. W 1748 r. właścicielem wsi był Wawrzyniec Radecki, który wybudował w Radostowie drewnianą cerkiew. W 1767 r. wieś należała do Jana Polanowskiego, stolnika horodelskiego. We wsi notowano wówczas staw i młyn wodny o 1 kole. 
W latach 1811-1823 właścicielem wsi był Jan Grabowski, który prawdopodobnie wybudował w Radostowie klasycystyczny dwór. W 1823 r. po ojcu majątek odkupił od rodzeństwa Ignacy Grabowski, żonaty z Izabelą Malewską. W 1841 r. Malewska owdowiała i sprzedała majątek za 177 tysięcy złotych polskich Gabrielowi Rulikowskiemu. Dwadzieścia lat później majątek wykupił za kwotę 300 tysięcy złotych polskich Gustaw Wierciński, żonaty z córką Rulikowskiego - Teresą. W 1892 r. Radostów nabył Stefan Dobiecki za 39 500 rubli, który ożenił się z córką Wiercińskiego - Konstancją. Dobiecki notowany właścicielem Radostowa był do 1929 r., kiedy folwark liczył 332 ha. 
W 1827 r. Radostów liczył 30 domów i 146 mieszkańców. W 1887 folwark Radostów zajmował 593 morgi. W folwarku było 10 budynków murowanych i 19 drewnianych. Wieś liczyła 63 domy i 557 mórg ziemi włościańskiej. W 1909 r. w Radostowie funkcjonowała cegielnia, zniszczona prawdopodobnie w 1915 r. Spis powszechny z r. 1921 wykazał we wsi 72 domy oraz 385 mieszkańców, w tym 9 Żydów i aż 210 Ukraińców, natomiast w folwarku 4 domy, 74 mieszkańców, w tym 18 Ukraińców. W czasie II wojny światowej zginęło 33 mieszkańców, w tym 6 Żydów, 15 Polaków, 12 Ukraińców. W 1991 r. wieś liczyła 150 mieszkańców, a w 2007 108 mieszkańców. 
Dwór.
Prawdopodobnie w drugiej połowie XVIII w. wybudowano w Radostowie parterowy dwór w stylu klasycystycznym. Pierwotnie był to budynek prostokątny na podmurówce. Dwór przykryto gontowym, łamanym dachem polskim. W części środkowej znajdowało się niskie piętro z małą salą od strony ogrodu. Wejście do dworu poprzedzał portyk z dwiema parami toskańskich kolumn. W XIX w. dobudowano poprzeczne skrzydło, w którym znajdowały się trzy pokoje. W pozostałej części znajdowała się sień, schody, jadalnia, salon, kilka pokoi mieszkalnych na parterze i piętrze. Obok dworu została wybudowana oficyna, kryta czterospadowym dachem. Wokół dworu funkcjonował rozległy park z aleją kasztanową i strzyżonym szpalerem grabowym. Dwór był przebudowany przez Gustawa Wiercińskiego w XIX w. W 1915 r. podczas wycofywania się Rosjan dwór został spalony. 
Dawna Cerkiew.
Pierwsza wzmianka o radostowskiej cerkwi pochodzi z roku 1510. W 1748 r. wybudowano drewnianą cerkiew. W 1760 r. notowano we wsi drewnianą cerkiew parafialną p.w. Opieki Najświętszej Marii Panny, należącą do dekanatu tyszowieckiego. Do 1761 r. parochem cerkwi był ks, Jan Kulczycki. W 1763 r. parochem był ks. Stefan Tyski. Parafia w 1786 r. liczyła 13 rodzin. Cerkiew wizytowana w 1817 r. miała "wygląd zbliżony do kościołów łacińskich". Cerkiew była remontowana w 1836 i 1874 r. Pod koniec XVIII w. parafię zlikwidowano, a cerkiew włączono do parafii w pobliskim Wiszniowie. Po 1875 r. cerkiew przekształcono na prawosławną. W 1899 r. wybudowano nową małą cerkiew z materiałów rozbiórkowych z cerkwi w Szychowicach. Dla cerkwi właściciel wsi - Dobiecki - przekazał w 1902 r. 6 mórg i 125 prętów ziemi. Po I wojnie światowej cerkiew została zamknięta. Cerkiew, wg niektórych relacji została spalono w 1915 r. Kolejne relacje podają, że cerkiew w Radostowie została zniszczona 25 czerwca 1938 r. Obok cerkwi założono cmentarz, funkcjonujący do lat 20. XX w., który zajmuje powierzchnię 0.3 ha. W Radostowie istnieje także cmentarz z okresu I wojny światowej o powierzchni 0,4 ha.

</doc>
<doc id="402224" url="https://pl.wikipedia.org/wiki?curid=402224" title="Radostów (województwo świętokrzyskie)">
Radostów (województwo świętokrzyskie)

Radostów – wieś w Polsce położona w województwie świętokrzyskim, w powiecie kieleckim, w gminie Raków.
W latach 1975–1998 miejscowość położona była w województwie kieleckim.
Historia.
W 1578 r. własność Stanisława Duczymińskiego herbu Rogala. Wieś miała 4 osadników, 1 łan, 6 zagrodników i jednego rzemieślnika.
W 1638 r. po zniesieniu pobliskiego zboru w Rakowie, do Radostowa przenieśli się Bracia polscy. Ich protektorką była Anna z Cikowskich Wilamowa herbu Radwan. Kaznodzieją w zborze był teolog ariański Andrzej Wiszowaty. Po śmierci protektorki w 1652 r. zbór został zniesiony przez jej zięcia, Piotra Sieniutę, byłego kalwinistę nawróconego na katolicyzm.
W XVIII w. Radostów był własnością Augusta Niemirycza, kasztelana połanieckiego. 
W 1827 r. Radostów miał 32 domy i 144 mieszkańców. W 1836 r. Józef Niemirycz w należącym do niego wtedy Radostowie założył kuźnicę. Kuźnica w 1875 r. wyprodukowała 500 pudów kutego żelaza. Znajdował się tu młyn wodny, cegielnia, pokłady torfu i tartak.

</doc>
<doc id="402225" url="https://pl.wikipedia.org/wiki?curid=402225" title="Radostów (województwo zachodniopomorskie)">
Radostów (województwo zachodniopomorskie)

Radostów (niem. "Karlstein") – osada w Polsce, położona w województwie zachodniopomorskim, w powiecie gryfińskim, w gminie Cedynia.
W latach 1975–1998 miejscowość położona była w województwie szczecińskim.

</doc>
<doc id="402226" url="https://pl.wikipedia.org/wiki?curid=402226" title="Radoszewice (województwo wielkopolskie)">
Radoszewice (województwo wielkopolskie)

Radoszewice – wieś w Polsce położona w województwie wielkopolskim, w powiecie kolskim, w gminie Babiak.
W latach 1975–1998 miejscowość położona była w województwie konińskim.
Zobacz też: Radoszewice

</doc>
<doc id="402227" url="https://pl.wikipedia.org/wiki?curid=402227" title="Radoszki (województwo kujawsko-pomorskie)">
Radoszki (województwo kujawsko-pomorskie)

Radoszki – wieś w Polsce położona w województwie kujawsko-pomorskim, w powiecie brodnickim, w gminie Bartniczka.
Podział administracyjny.
W latach 1975–1998 miejscowość administracyjnie należała do województwa toruńskiego.
Demografia.
Według Narodowego Spisu Powszechnego (III 2011 r.) liczyły 669 mieszkańców. Są drugą co do wielkości miejscowością gminy Bartniczka.
Zabytki.
Według rejestru zabytków NID na listę zabytków wpisany jest drewniany kościół parafialny pw. św.św. Wawrzyńca i Mikołaja z 1717, nr rej.: A/366 z 13.07.1936.
Związki wyznaniowe.
We wsi znajduje się parafia pod wezwaniem świętych Wawrzyńca i Mikołaja.

</doc>
<doc id="402228" url="https://pl.wikipedia.org/wiki?curid=402228" title="Radoszki (województwo świętokrzyskie)">
Radoszki (województwo świętokrzyskie)

Radoszki – wieś w Polsce położona w województwie świętokrzyskim, w powiecie sandomierskim, w gminie Wilczyce.
Historia.
Radoszki wymienione są w dokumencie z 1307 roku, w którym Władysław Łokietek przekazał tę wieś wraz z niedalekim Ocinkiem nowo mianowanemu wójtowi Markowi. W XVI wieku wójtostwo zostało wykupione przez radę miejską i w ten sposób wsie Radoszki i Ocinek powiększyły grunty miejskie.
Nazwa wsi pojawia się także w wyrokach sądów królewskich z XVII i XVIII wieku, kiedy chłopi z Radoszek, Wysiadłowa i Ocinka buntowali się przeciwko pełnieniu powinności feudalnych i stawiali zorganizowany opór.
Wieś wójtowska położona w starostwie sandomierskim była własnością Sandomierza w 1629 roku. Za Królestwa Polskiego istniała gmina Radoszki. W latach 1975–1998 miejscowość położona była w województwie tarnobrzeskim.
Przez wieś przechodzi żółty szlak rowerowy prowadzący z Sandomierza do Opatowa.
W Radoszkach urodził się polski kompozytor renesansowy i instrumentalista Mikołaj Gomółka.
We wsi, w dolinie rzeki Opatówki, odkryto kurhan, prawdopodobnie pozostałość kultury trzcinieckiej.

</doc>
<doc id="402229" url="https://pl.wikipedia.org/wiki?curid=402229" title="Radoszyce (województwo dolnośląskie)">
Radoszyce (województwo dolnośląskie)

Radoszyce – wieś w Polsce położona w województwie dolnośląskim, w powiecie lubińskim, w gminie Rudna.
Podział administracyjny.
W latach 1975–1998 miejscowość położona była w województwie legnickim.
Zabytki.
Do wojewódzkiego rejestru zabytków wpisany jest:

</doc>
<doc id="402230" url="https://pl.wikipedia.org/wiki?curid=402230" title="Radoszyce">
Radoszyce

Radoszyce (ang. fonet. [radɔˈʂɨt͡sɛ]; [Radoszyce], [Radashits]) – miasto w Polsce położone w województwie świętokrzyskim, w powiecie koneckim.
Miasto jest siedzibą władz gminy miejsko-wiejskiej Radoszyce oraz parafii Świętych Apostołów Piotra i Pawła. 
W latach 1975–1998 położone w województwie kieleckim. Należy do ziemi sandomierskej, będącej częścią historycznej Małopolski.
Nazwa miejscowości jest patronimiczno-dzierżawczą i najprawdopodobniej wywodzi się od imienia Rados lub Radosz, do którego należały okoliczne ziemie. 
Radoszyce są silnie związane z historią Polski. W okresie poprzedzającym ukształtowanie się państwowości polskiej, osada leżała na pograniczu terytoriów plemiennych Polan i Wiślan tj. późniejszej Małopolski i Wielkopolski. Później były miastem królewskim Korony Królestwa Polskiego. W okresie Potopu szwedzkiego stanowiły teatr działań wojennych armii Rzeczypospolitej oraz sprzymierzonych armii najeźdźczych Szwecji i Siedmiogrodu. W czasie wojny konfederackiej (1768-1774) starostwo radoszyckie stało się polem potyczek wojsk polskich, rosyjskich i pruskich. 18 listopada 1794 r. miała tu miejsce ostateczna kapitulacja powstania kościuszkowskiego, a w wyniku III rozbioru Polski w 1795 r. miasto znalazło się pod zaborem austriackim. Wszystkie te wydarzenia sprawiły, że wiek XVIII należy uznać za upadek dotychczas zamożnego i dobrze prosperującego ośrodka hutniczo-rzemieślniczego. W okresie powstania styczniowego mieszkańcy aktywnie manifestowali patriotyzm: chłopi nie płacili Imperium Carskiemu podatków, bojkotowano carskie zarządzenia, wyrabiano kosy dla powstańców oraz aktywnie wspierano cywilną organizację powstańczą. 22 stycznia 1863 r. ludność wzięła udział w zrywie, za co dekretem carskim Radoszyce utraciły prawa miejskie. 
Historia.
Dokładna data powstania Radoszyc nie jest znana, ale jak pisze S. Orgelbrand w Encyklopedii Powszechnej z 1884 r. "Radoszyce to osada bardzo starożytna". Jan Długosz przypisywał założenie miasta Kazimierzowi Wielkiemu, jednak najstarszy zapis poświadczający o długiej historii osady stanowi data opisowa fundacji kościoła, pierwotnie kaplicy myśliwskiej, "Ecclesia Haec Fundate Anno Domini Millesimo Quarto" (Kościół ten ufundowany roku pańskiego 1004). Za czasów Długosza było tutaj 12 łanów miejskich oddających dziesięcinę prebendzie Jaszkowskiej, przy katedrze sandomierskiej. Łany wójtowskie oddawały dziesięcinę plebanowi w Opocznie.
W 1411 r. w Radoszycach zatrzymał się król Władysław Jagiełło, udający się na wyprawę do Prus, który obchodził tu święto Trzech Króli. W 1425 r. zatrzymał się tu ponownie jadąc z Wielkopolski na Ruś. W 1428 roku uzyskały prawo składu. W 1428 r. król najprawdopodobniej przeniósł Radoszyce z prawa polskiego na niemieckie (mogło to być jednak tylko ponowienie aktu Kazimierza Wielkiego) i nadał miastu prawo do dwóch jarmarków: w poniedziałek po Narodzeniu N.P. i na św. Dorotę. W 1450 r. w Radoszycach zatrzymał się król Kazimierz Jagiellończyk, a przez pewien czas w przebywały tam też królewskie córki, prawdopodobnie chroniąc się przed zarazą. W 1456 r. Kazimierz Jagiellończyk potwierdził przywileje nadane przez poprzedników, zwolnił mieszczan od wszelkich ceł w kraju i wydał pozwolenie na zakup soli w królewskich żupach.
W XV w. odbywały się w Radoszycach roki sądowe grodzkie.
Według lustracji z 1564 r. miasto należało do starostwa chęcińskiego, a przyległe wsie Radoska i Grodzisko pełniły rolę jego przedmieść. Funkcjonowały dwa młyny, a w królewskim lesie znajdowało się 6 hut (5 czynnych).
W okresie Potopu szwedzkiego miasto znajdowało się pod jurysdykcją władz okupacyjnych Szwecji. W czasie wojen z oddziałami walczącymi z najeźdźcą przemaszerował przez Radoszyce król Jan Kazimierz, a w manewrach wojennych i m.in. obronie Krakowa brała udział sandomierska piechota łanowa, a więc mieszczanie i chłopi radoszyccy. Okres potopu przyniósł mieszkańcom ogromne koszty związane z pobytem najeźdźcy (Karol Gustaw m.in. przebywał w Radoszycach i stąd wydał rozkaz opanowania przeprawy Szwedów przez Bug i Narew, a przybyłe mu na pomoc wojska siedmiogrodzkie Jerzego II Rakoczego przedłużyły ten proceder), jak i sprzymierzeńców Rzeczypospolitej. Do najważniejszych szkód należy zaliczyć upadek gospodarczy, rabunki, dewastacje pól, rekwizycję mienia, pustoszenie miasta oraz częściowe jego spalenie przez najeźdźcę. Z kolei przemarsz jednostek sojuszniczych Rzeczypospolitej (np. spieszących z odsieczą oddziałów tatarskich czy wojsk cesarza Leopolda) wiązał się z całkowitym splądrowaniem miasta. Pauperyzacji ludności towarzyszyły szybko rozprzestrzeniające się choroby, w tym tzw. morowe powietrze.
Po wojnach szwedzkich w mieście zaczęła osiedlać się ludność żydowska. Pomiędzy chrześcijanami a żydami dochodziło do konfliktów o podłożu ekonomicznym, związanych z przejmowaniem przez Żydów handlu, rzemiosła oraz dumpingu, czego konsekwencją była uchwała burmistrza i Rady Miasta z 1740 r. Rada pod karą 40 grzywien, a nawet konfiskaty majątku, zakazała wówczas sprzedaży i zastawu domów Żydom.
W 1787 r. w Radoszycach przebywał król Stanisław August Poniatowski, który wracając z Krakowa zatrzymał się, by obejrzeć miejscowe fabryki żelazne piece i fryszerki. W 1788 r. król potwierdził dla Radoszyc prawo magdeburskie. Na sejmie z lat 1773-1775 Radoszyce wraz ze starostwem radzickim przekazano rodowi Małachowskich. W 1784 r. Radoszyce administracyjnie należące do powiatu chęcińskiego w województwie sandomierskim, nadal były własnością rodu Małachowskich, co potwierdza wpis w regestrze diecezjów, w którym jako właściciel figuruje Małachowski, podkanclerz koronny. 
16 listopada 1794 r. we wsi Jakimowice nieopodal Radoszyc rozegrał się epilog polskiego powstania narodowego przeciw Rosji i Prusom tzw. insurekcji kościuszkowskiej.
13 stycznia 1870 za wsparcie powstania styczniowego Radoszyce utraciły prawa miejskie.
W czasie II wojny światowej, mieszkańcy Radoszyc licznie uczestniczyli w kampanii wrześniowej, jednak sama miejscowość już 6 września została zajęta przez niemiecką jednostkę specjalną Einsatzkommandos, a po 10 września przyłączona do dystryktu radomskiego Generalnej Guberni. 2 września 1944 r. Niemcy spacyfikowali i spalili miejscowość. Do dziś nie ustalono dokładnych danych poległych w czasie potyczki mieszkańców, partyzantów oraz Niemców, a prezentowane w różnych opracowaniach dane znacznie się różnią.
1 stycznia 2018 Radoszyce restytuowano jako miasto.
Sport.
W Radoszycach działa klub piłki nożnej "GKS Partyzant Radoszyce" założony w 1947 r. W 2008 r. drużyna przygotowywana przez trenera Jarosława Komisarskiego po raz pierwszy wywalczyła awans do IV ligi. Największym sukcesem klubu był awans do III ligi w sezonie 2013/2014.

</doc>
<doc id="402231" url="https://pl.wikipedia.org/wiki?curid=402231" title="Raduń (województwo pomorskie)">
Raduń (województwo pomorskie)

Raduń (dodatkowa nazwa w j. kaszub. Reduń; niem. "Raduhn") – wieś kaszubska w Polsce położona w województwie pomorskim, w powiecie kościerskim, w gminie Dziemiany na obrzeżach Wdzydzkiego Parku Krajobrazowego przy drodze wojewódzkiej nr 235 i nad jeziorem Raduń. Na wschód od Radunia przebiega trasa linii kolejowej Kościerzyna-Lipusz-Brusy-Chojnice. W skład sołectwa "Raduń" wchodzą następujące miejscowości: Kalwaria, Kolano, Milkowo, Raduń-Osiedle i Tkalnia.
W latach 1975–1998 miejscowość położona była w województwie gdańskim. Miejscowość ta od 1945 roku należy do powiatu kościerskiego; wcześniej należała do powiatu chojnickiego.
W pobliżu miejscowości, nad jeziorem Brzeźno, znajduje się ośrodek szkoleniowo-wypoczynkowy Akademii Wychowania Fizycznego i Sportu w Gdańsku. We wsi mieści się placówka Ochotniczej Straży Pożarnej.

</doc>
<doc id="402232" url="https://pl.wikipedia.org/wiki?curid=402232" title="Radusz (województwo pomorskie)">
Radusz (województwo pomorskie)

Radusz (kaszb. "Redësz", niem. "Reddies") – wieś w Polsce położona w województwie pomorskim, w powiecie bytowskim, w gminie Kołczygłowy.
Wieś na południowych obrzeżach Parku Krajobrazowego Dolina Słupi, stanowi sołectwo gminy Kołczygłowy.
W latach 1975–1998 miejscowość administracyjnie należała do województwa słupskiego.
We wsi dwór z 1836, piętrowy z wgłębnym portykiem, w otoczeniu pozostałości parku.

</doc>
<doc id="402233" url="https://pl.wikipedia.org/wiki?curid=402233" title="Radusz (województwo zachodniopomorskie)">
Radusz (województwo zachodniopomorskie)

Radusz (dawniej niem. "Burghof") – wieś w Polsce położona w województwie zachodniopomorskim, w powiecie szczecineckim, w gminie Grzmiąca.
Przez wieś przepływa struga Radusza.

</doc>
<doc id="402234" url="https://pl.wikipedia.org/wiki?curid=402234" title="Radwanów (województwo lubuskie)">
Radwanów (województwo lubuskie)

Radwanów – wieś w Polsce położona w województwie lubuskim, w powiecie nowosolskim, w gminie Kożuchów.
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisane są:
Demografia.
Liczba mieszkańców miejscowości w poszczególnych latach:
Od 1998 do 2021 ilość mieszkańców Radwanowa zmniejszyła się o 1,4%.

</doc>
<doc id="402235" url="https://pl.wikipedia.org/wiki?curid=402235" title="Radwanów (województwo świętokrzyskie)">
Radwanów (województwo świętokrzyskie)

Radwanów – wieś w Polsce, położona w województwie świętokrzyskim, w powiecie koneckim, w gminie Słupia Konecka.
W latach 1975–1998 miejscowość administracyjnie należała do województwa kieleckiego.
Wierni Kościoła rzymskokatolickiego należą do parafii św. Michała Archanioła w Pilczycy.

</doc>
<doc id="402236" url="https://pl.wikipedia.org/wiki?curid=402236" title="Radwan (województwo łódzkie)">
Radwan (województwo łódzkie)

Radwan – wieś w Polsce położona w województwie łódzkim, w powiecie opoczyńskim, w gminie Białaczów.
Miejscowość wzmiankowana przez Jana Długosza, nazwa pochodzi od właściciela, Radwańskiego herbu Leliwa. Prywatna wieś szlachecka, położona była w drugiej połowie XVI wieku w powiecie opoczyńskim województwa sandomierskiego. W latach 1975–1998 miejscowość położona była w województwie piotrkowskim.
W Radwanie działa placówka OSP. 
Wierni kościoła rzymskokatolickiego należą do parafii Nawiedzenia Najświętszej Maryi Panny w Żelazowicach.

</doc>
<doc id="402237" url="https://pl.wikipedia.org/wiki?curid=402237" title="Radwan (województwo małopolskie)">
Radwan (województwo małopolskie)

Radwan – wieś w Polsce, położona w województwie małopolskim, w powiecie dąbrowskim, w gminie Szczucin.
W latach 1975–1998 miejscowość położona była w województwie tarnowskim.
Głównym źródłem zarobkowym ludności jest rolnictwo oraz mleczarstwo. Większość pól stanowią uprawy ziemniaków i zbóż, oraz pastwiska dla bydła. Dzięki stosunkowo niskiej industrializacji terenu, Radwan jest wsią powszechnie uznawaną za atrakcyjną z agroturystycznego punktu widzenia. Brak tam jednak większych atrakcji turystycznych, dlatego większość przyjezdnych stanowią miłośnicy natury.
W miejscowości znajduje się "kaplica pw. Dobrego Pasterza", gimnazjum im. "Kardynała Stefana Wyszyńskiego Prymasa Tysiąclecia". Gimnazjum obchodziło we wrześniu 2009 r. stulecie swojego istnienia oraz nadanie obecnego imienia.

</doc>
<doc id="402238" url="https://pl.wikipedia.org/wiki?curid=402238" title="Radwan (województwo świętokrzyskie)">
Radwan (województwo świętokrzyskie)

Radwan – wieś w Polsce położona w województwie świętokrzyskim, w powiecie opatowskim, w gminie Iwaniska.
W latach 1975–1998 miejscowość położona była w województwie tarnobrzeskim.

</doc>
<doc id="402239" url="https://pl.wikipedia.org/wiki?curid=402239" title="Radzanów (województwo lubelskie)">
Radzanów (województwo lubelskie)

Radzanów – wieś w Polsce położona w województwie lubelskim, w powiecie chełmskim, w gminie Sawin.
W latach 1975–1998 miejscowość położona była w województwie chełmskim. Według Narodowego Spisu Powszechnego (III 2011 r.) liczyła 71 mieszkańców i była dziewiętnastą co do wielkości miejscowością gminy Sawin. Administracyjnie wieś jest sołectwem.

</doc>
<doc id="402240" url="https://pl.wikipedia.org/wiki?curid=402240" title="Radzanów (województwo świętokrzyskie)">
Radzanów (województwo świętokrzyskie)

Radzanów – wieś w Polsce, położona w województwie świętokrzyskim, w powiecie buskim, w gminie Busko-Zdrój.
Do 1954 istniała gmina Radzanów. W latach 1975–1998 miejscowość położona była w województwie kieleckim.
W 1956 r. miejscowy dwór i przylegający do niego park posłużyły za plan filmowy przy kręceniu niektórych scen „Szkiców węglem”, ekranizacji noweli Henryka Sienkiewicza pod tym samym tytułem. Większość zdjęć realizowano w nieodległej Dobrowodzie.
 (zob. zbiorniki wodne w Radzanowie)

</doc>
<doc id="402241" url="https://pl.wikipedia.org/wiki?curid=402241" title="Radziejewo (województwo pomorskie)">
Radziejewo (województwo pomorskie)

Radziejewo (niem. "Rathadorf") – wieś kociewska w Polsce położona w województwie pomorskim, w powiecie starogardzkim, w gminie Zblewo, na Pojezierzu Starogardzkim.
W latach 1975–1998 miejscowość położona była w województwie gdańskim.
Inne miejscowości o nazwie Radziejewo, Radziejów, Radziejowice, Stary Radziejów
Prefiks w nazwie Radziejewa wskazuje na pochodzenie nazwy od imienia własnego "Radziej".
W końcu XIX wieku zbudowano gorzelnię parową z młynami, a przy Jeziorze Wielkim Borzechowskim - cegielnię (około 1885 r.).
Przy drodze do Sumina w lesie zachowane nikłe resztki cmentarza ewangelickiego z ok. 1800 r. Grodzisko wczesnośredniowieczne (od VII w.) położone 1,5 km na północ od wsi, na półwyspie Jeziora Raduńskiego. 
Pałac dworski z I połowy XIX w. w stylu neoklasycystycznym, z parkiem.

</doc>
<doc id="402242" url="https://pl.wikipedia.org/wiki?curid=402242" title="Radziejewo (województwo warmińsko-mazurskie)">
Radziejewo (województwo warmińsko-mazurskie)

Radziejewo – wieś w Polsce położona w województwie warmińsko-mazurskim, w powiecie braniewskim, w gminie Pieniężno.
Do zabytków wsi należy konsekrowany przez Marcina Kromera w roku 1583 kościół pw. św. Antoniego Opata, który posiada barokowe wyposażenie. Świątynia była rozbudowywana etapami od 1630 do 1854, wpłynęło to na brak konkretnego stylu korpusu, wieża neogotycka, zwieńczona okazałym neobarokowym hełmem.
W latach 1975–1998 miejscowość położona była w województwie elbląskim. Wieś znajduje się w historycznym regionie Warmia.
W roku 2011 wieś zamieszkiwało 251 osób.
Zobacz też: Radziejewo 

</doc>
<doc id="402243" url="https://pl.wikipedia.org/wiki?curid=402243" title="Radziejów (województwo lubelskie)">
Radziejów (województwo lubelskie)

Radziejów – wieś w Polsce położona w województwie lubelskim, w powiecie chełmskim, w gminie Dubienka.
W latach 1975–1998 miejscowość położona była w województwie chełmskim. Wieś stanowi sołectwo gminy Dubienka. Według Narodowego Spisu Powszechnego (III 2011 r.) liczyła 101 mieszkańców i była siódmą co do wielkości miejscowością gminy Dubienka.

</doc>
<doc id="402244" url="https://pl.wikipedia.org/wiki?curid=402244" title="Radziejów (województwo opolskie)">
Radziejów (województwo opolskie)

Radziejów (dodatkowa nazwa w j. niem. Juliusburg) – wieś w Polsce położona w województwie opolskim, w powiecie kędzierzyńsko-kozielskim, w gminie Reńska Wieś.
W latach 1975–1998 miejscowość położona była w województwie opolskim.
Historia.
Radziejów powstał z prywatnej inicjatywy szlacheckiego właściciela ziemskiego dopiero między 1773 a 1780 rokiem.
Stało się to po tym kiedy Fryderyk II ogłosił dnia 28 sierpnia 1773 roku swoją deklarację, w myśl której na Dolnym i Górnym Śląsku na stosownych miejscach miały zostać założone nowe wsie. Nazwa miejscowości pochodzi prawdopodobnie od imienia jej założyciela lub jednego z jego krewnych. Podczas oblężenia pruskiej twierdzy kozielskiej w 1807 roku stacjonowali w Radziejowie bawarscy żołnierze. Była to jedna z kompanii lekkiego batalionu Taxis. W 1861 roku we wsi
było 20 prywatnych domów mieszkalnych, 36 budynków gospodarczych i jedna karczma.
W granicach obszaru wiejskiego Radziejowa leżały 72 morgi ziemi uprawnej, 5 mórg ogrodów oraz 9 mórg dróg. Dzieliło je między sobą 17 rodzin chałupniczych i rodzina karczmarza. W marcu 1945 roku Radziejów został zajęty przez Armię Czerwoną.

</doc>
<doc id="402245" url="https://pl.wikipedia.org/wiki?curid=402245" title="Radzie (województwo podlaskie)">
Radzie (województwo podlaskie)

Radzie – wieś w Polsce położona w województwie podlaskim, w powiecie monieckim, w gminie Jaświły.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii św. Wawrzyńca w Dolistowie.

</doc>
<doc id="402246" url="https://pl.wikipedia.org/wiki?curid=402246" title="Radzie (województwo warmińsko-mazurskie)">
Radzie (województwo warmińsko-mazurskie)

Radzie (niem. "Radzien") – wieś w Polsce położona w województwie warmińsko-mazurskim, w powiecie giżyckim, w gminie Wydminy.
Wieś założono pod koniec XV w. – w 1485 r. komtur z Pokarmina Johann von Tieffen (późniejszy wielki mistrz zakonu krzyżackiego) nadał tu 10 włók chełmińskich (ok. 178 ha) Radziowi i Mazurowi jako majątek służebny. W 1561 r. książę pruski Albrecht Hohenzollern potwierdził przywilej dla wsi. Do 1945 r. znajdowała się na terenie Prus. 
W 1539 r. było tu 11 wolnych chłopów, którzy gospodarowali na prawie chełmińskim. W 1719 było tu 12 chłopów, a wieś zajmowała ponad 23 włók. W 1813 r. założono szkołę. W 1938 r. niemiecka administracja nazistowska zmieniła nazwę wsi z "Radzien" na "Königsfliess". Rok później było tu 396 mieszkańców, wieś liczyła 1175,5 ha, była tu karczma, szkoła z 2 nauczycielami i dwiema salami lekcyjnymi oraz młyn (napędzany energią wiatrową). 
W styczniu 1945 r. większość mieszkańców ewakuowała się na zachód uchodząc przed armią radziecką. Pozostali tzw. Starzy Mazurzy (z rodzin zamieszkałych tu od wielu pokoleń) wyjechali do Niemiec w latach pięćdziesiątych i siedemdziesiątych XX wieku. Osiedlili się tutaj nowi mieszkańcy pochodzący z Podlasia i z południowo-wschodniej Polski (z dzisiejszej Białorusi i Litwy). 
W 1970 r. we wsi mieszkało 316 osób w 43 domach, było tu 36 gospodarstw o łącznej powierzchni 355 ha, 43 domy. W 2015 r. mieszkało tu 114 osób w 32 domach. W latach 1975–1998 miejscowość położona była w województwie suwalskim.
Zobacz też: Radzie 

</doc>
<doc id="402247" url="https://pl.wikipedia.org/wiki?curid=402247" title="Radzików (województwo dolnośląskie)">
Radzików (województwo dolnośląskie)

Radzików (niem. "Rudelsdorf") – wieś w Polsce położona w województwie dolnośląskim, w powiecie dzierżoniowskim, w gminie Łagiewniki.
Podział administracyjny.
W latach 1975–1998 miejscowość położona była w województwie wrocławskim.
Zabytki.
Do wojewódzkiego rejestru zabytków wpisane są obiekty:

</doc>
<doc id="402248" url="https://pl.wikipedia.org/wiki?curid=402248" title="Radzików (województwo lubuskie)">
Radzików (województwo lubuskie)

Radzików () – wieś w Polsce położona w województwie lubuskim, w powiecie słubickim, w gminie Cybinka.
W latach 1975–1998 miejscowość położona była w województwie zielonogórskim.
Miejscowość położona jest na drodze lokalnej Cybinka – Sądów – Radzików – Jerzmanice.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="402249" url="https://pl.wikipedia.org/wiki?curid=402249" title="Radzików (osada w województwie mazowieckim)">
Radzików (osada w województwie mazowieckim)

Radzików – osada w Polsce położona w województwie mazowieckim, w powiecie warszawskim zachodnim, w gminie Błonie.
Do 1954 istniała gmina Radzików. W latach 1975–1998 miejscowość położona była w województwie warszawskim.
Znajduje się tu główna siedziba Instytutu Hodowli i Aklimatyzacji Roślin oraz osiedle mieszkaniowe Spółdzielni Mieszkaniowej IHAR.

</doc>
<doc id="402250" url="https://pl.wikipedia.org/wiki?curid=402250" title="Radziwiłłów (województwo mazowieckie)">
Radziwiłłów (województwo mazowieckie)

Radziwiłłów – wieś w Polsce położona w województwie mazowieckim, w powiecie żyrardowskim, w gminie Puszcza Mariańska.
W latach 1977–1976 w gminie Skierniewice. W latach 1975–1998 miejscowość administracyjnie należała do województwa skierniewickiego.
We wsi znajduje się dworzec dawnej kolei warszawsko-wiedeńskiej, obecny budynek wzniesiony został w latach 1919–1923 i stylem nawiązuje do architektury dworkowej. W tym samym okresie we wsi został wzniesiony kościół pod wezwaniem św. Antoniego z Padwy w stylu neogotyckim.
We wsi wytwarzane są makarony radziwiłłowskie wpisane na ministerialną listę produktów tradycyjnych.
Dojazd.
Koleją – ze Skierniewic i Warszawy do stacji Radziwiłłów Mazowiecki, położonej w bezpośrednim sąsiedztwie wsi. Pociągi w obu kierunkach odjeżdżają średnio co godzinę. Podróż do centrum Warszawy zajmuje od 50 do 70 minut.
Samochodem – ze Skierniewic i Warszawy drogą wojewódzką nr 719, należy skręcić w Puszczy Mariańskiej w kierunku Radziwiłłowa Mazowieckiego. Podróż do granic Warszawy zajmuje ok. 50 minut.

</doc>
<doc id="402251" url="https://pl.wikipedia.org/wiki?curid=402251" title="Radziwiłłów (województwo wielkopolskie)">
Radziwiłłów (województwo wielkopolskie)

Radziwiłłów – wieś w Polsce położona w województwie wielkopolskim, w powiecie ostrowskim, w gminie Ostrów Wielkopolski, ok. 8 km na południowy zachód od Ostrowa.
Miejscowość przynależała administracyjnie w latach 1887–1932 do powiatu odolanowskiego, w latach 1975–1998 do województwa kaliskiego, a w latach 1932–1975 i od 1999 do powiatu ostrowskiego.

</doc>
<doc id="402252" url="https://pl.wikipedia.org/wiki?curid=402252" title="Radzyń (województwo lubuskie)">
Radzyń (województwo lubuskie)

Radzyń – wieś w Polsce położona w województwie lubuskim, w powiecie wschowskim, w gminie Sława.
Wieś wzmiankowana w XIII wieku.
W latach 1975–1998 miejscowość położona była w województwie zielonogórskim.
W Radzyniu na terenie ośrodka wypoczynkowego Wratislavia odbywa się coroczny festiwal "Las, woda &amp; blues". Co roku organizowane są zloty historycznych pojazdów, m.in. "Zlot Garbatych Bolidów" (Volkswagen), amerykańskich klasyków i motocykli.
W miejscowości nad jeziorem Sławskim znajduje się Stacja hydrologiczna IMGW im. Zbigniewa Pasławskiego.
Ze wsi pochodzi poseł na sejm V kadencji Waldemar Starosta.

</doc>
<doc id="402253" url="https://pl.wikipedia.org/wiki?curid=402253" title="Radzyń (województwo łódzkie)">
Radzyń (województwo łódzkie)

Radzyń – wieś w Polsce położona w województwie łódzkim, w powiecie łęczyckim, w gminie Grabów.
W latach 1975–1998 miejscowość położona była w województwie konińskim.
Zobacz też: Radzyń, Radzyń Chełmiński, Radzyń Podlaski, Radzyń-Wieś, Radzyń-Wybudowanie
 przez wieś biegnie Łódzka magistrala rowerowa (ukł, N-S)

</doc>
<doc id="402254" url="https://pl.wikipedia.org/wiki?curid=402254" title="Rajgród (województwo kujawsko-pomorskie)">
Rajgród (województwo kujawsko-pomorskie)

Rajgród – osada w Polsce położona w województwie kujawsko-pomorskim, w powiecie nakielskim, w gminie Mrocza.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 146 mieszkańców. Jest szesnastą co do wielkości miejscowością gminy Mrocza.
Zabytki.
Według rejestru zabytków NID na listę zabytków wpisany jest zespół dworski, nr rej.: 141/A z 15.06.1985:

</doc>
<doc id="402255" url="https://pl.wikipedia.org/wiki?curid=402255" title="Rajsko (województwo wielkopolskie)">
Rajsko (województwo wielkopolskie)

Rajsko – wieś w Polsce położona w województwie wielkopolskim, w powiecie kaliskim, w gminie Opatówek, ok. 17 km na wschód od Kalisza.
W roku 1931 w Rajsku było według map Wojskowego Instytutu Geograficznego 56 domów. Było też już w tamtym czasie siedzibą parafii. Do 1954 roku siedziba gminy Marchwacz. W latach 1975–1998 miejscowość położona była w województwie kaliskim.
Rajsko po raz pierwszy w historii pojawia się na kartach Bulli gnieźnieńskiej z roku 1136 w postaci "Rayzco" (Bgn 120-121).

</doc>
<doc id="402256" url="https://pl.wikipedia.org/wiki?curid=402256" title="Rajsko (województwo zachodniopomorskie)">
Rajsko (województwo zachodniopomorskie)

Rajsko (niem. "Bethanien") wieś sołecka w Polsce położona w województwie zachodniopomorskim, w powiecie choszczeńskim, w gminie Recz. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 51 mieszkańców. 
Geografia.
Wieś leży ok. 3,5 km na południe od Recza, między Reczem a Żeliszewem.
Historia.
Historyczne Rajsko ("Bethanien") wymieniane jest w 1856 r. wśród jedenastu dużych posiadłości prywatnych na terenie Recza, o łącznej pow. 240 ha. W latach 1820 - 1821 miały miejsce próby uregulowania spłat z Żeliszewa na rzecz Recza, niezmiennych praktycznie od XVI wieku. W 1821 r. kpt. Bayer, ówczesny właściciel dóbr, zaproponował rozdzielenie spłat na poszczególnych płatników: właściciela, kościół i chłopów, lecz już w 1848 r. powrócono ponownie do renty jednorazowej. W 2. poł. XIX wieku – przypuszczalnie na miejscu wcześniejszego – pobudowano nowy kościół. Przypuszczalnie w tym okresie powstał także niewielki folwark zlokalizowany na północ od zwartej zabudowy wsi. Po 1945 r. zabudowania w tym miejscu przestały istnieć, pozostały jedynie fundamenty, resztki sadów a nazwa Rajsko została przeniesiona na związany z Żeliszewem folwark. Po II wojnie światowej wieś zamieszkują rolnicy indywidualni.

</doc>
<doc id="402257" url="https://pl.wikipedia.org/wiki?curid=402257" title="Rakowice (powiat bolesławiecki)">
Rakowice (powiat bolesławiecki)

Rakowice (niem. "Rothlach") – wieś w Polsce położona w województwie dolnośląskim, w powiecie bolesławieckim, w gminie Bolesławiec, na pograniczu Pogórza Kaczawskiego w Sudetach i Niziny Śląskiej. W latach 1975–1998 miejscowość położona była w województwie jeleniogórskim.
Zabytki.
Do wojewódzkiego rejestru zabytków wpisany jest:

</doc>
<doc id="402258" url="https://pl.wikipedia.org/wiki?curid=402258" title="Rakowice (województwo łódzkie)">
Rakowice (województwo łódzkie)

Rakowice – wieś w Polsce położona w województwie łódzkim, w powiecie sieradzkim, w gminie Wróblew.
Prywatna wieś szlachecka położona była w drugiej połowie XVI wieku w powiecie sieradzkim województwa sieradzkiego. W latach 1975–1998 miejscowość położona była w województwie sieradzkim.

</doc>
<doc id="402259" url="https://pl.wikipedia.org/wiki?curid=402259" title="Rakowice (województwo pomorskie)">
Rakowice (województwo pomorskie)

Rakowice (potocznie "Mały Rakowiec", dawniej: niem. "Klein Krebs") – wieś w Polsce położona w województwie pomorskim, w powiecie kwidzyńskim, w gminie Kwidzyn.
W latach 1975–1998 miejscowość położona była w województwie elbląskim.
Zobacz też: Rakowiec, Rakowice, Rakowice Małe, Rakowice Wielkie

</doc>
<doc id="402260" url="https://pl.wikipedia.org/wiki?curid=402260" title="Rakowice (województwo warmińsko-mazurskie)">
Rakowice (województwo warmińsko-mazurskie)

Rakowice – wieś w Polsce położona w województwie warmińsko-mazurskim, w powiecie iławskim, w gminie Lubawa.
W latach 1975–1998 miejscowość położona była w województwie olsztyńskim.
Zobacz też: Rakowice, Rakowice Małe, Rakowice Wielkie 

</doc>
<doc id="402261" url="https://pl.wikipedia.org/wiki?curid=402261" title="Rakowiska (województwo lubelskie)">
Rakowiska (województwo lubelskie)

Rakowiska – wieś w Polsce położona w województwie lubelskim, w powiecie bialskim, w gminie Biała Podlaska.
Miejscowość znajduje się tuż przy granicy z Białą Podlaską i stanowi zaplecze sypialne tego miasta. Rakowiska połączone są z Białą Podlaską miejską linią autobusową.
Wieś jest siedzibą rzymskokatolickiej parafii św. Ojca Pio.
W latach 1975–1998 miejscowość położona była w województwie bialskopodlaskim.

</doc>
<doc id="402262" url="https://pl.wikipedia.org/wiki?curid=402262" title="Rakowiska (województwo pomorskie)">
Rakowiska (województwo pomorskie)

Rakowiska – wieś w Polsce położona w województwie pomorskim, w powiecie nowodworskim, w gminie Nowy Dwór Gdański na obszarze Żuław Wiślanych. Miejscowość leży na szlaku Żuławskiej Kolei Dojazdowej i znajduje się w niej jej przystanek.
Wieś komornictwa zewnętrznego Elbląga w XVII i XVIII wieku. W latach 1975–1998 miejscowość położona była w województwie elbląskim.
Inne miejscowości o nazwie Rakowiska: Rakowiska

</doc>
<doc id="402263" url="https://pl.wikipedia.org/wiki?curid=402263" title="Rakowo (województwo lubuskie)">
Rakowo (województwo lubuskie)

Rakowo (niem. "Krebse") – osada w Polsce położona w województwie lubuskim, w powiecie międzyrzeckim, w gminie Skwierzyna.
W latach 1975–1998 miejscowość położona była w województwie gorzowskim.

</doc>
<doc id="402264" url="https://pl.wikipedia.org/wiki?curid=402264" title="Rakowo (województwo podlaskie)">
Rakowo (województwo podlaskie)

Rakowo – wieś w Polsce, położona w województwie podlaskim, w powiecie grajewskim, w gminie Szczuczyn.
W latach 1975–1998 wieś położona była w województwie łomżyńskim.
Prywatna wieś szlachecka położona była w drugiej połowie XVI wieku w powiecie wąsoskim ziemi wiskiej województwa mazowieckiego. 
W okresie międzywojennym w miejscowości stacjonowała placówka Straży Celnej „Rakowo” a następnie placówka Straży Granicznej I linii „Rakowo”.
Wierni kościoła rzymskokatolickiego należą do parafii Imienia Najświętszej Maryi Panny w Szczuczynie.

</doc>
<doc id="402265" url="https://pl.wikipedia.org/wiki?curid=402265" title="Rakówek (województwo podlaskie)">
Rakówek (województwo podlaskie)

Rakówek – wieś w Polsce położona w województwie podlaskim, w powiecie suwalskim, w gminie Przerośl.
W okresie międzywojennym stacjonowała tu placówka Straży Celnej „Rakówek II”.
W latach 1975–1998 miejscowość położona była w województwie suwalskim.

</doc>
<doc id="402266" url="https://pl.wikipedia.org/wiki?curid=402266" title="Rakówek (województwo warmińsko-mazurskie)">
Rakówek (województwo warmińsko-mazurskie)

Rakówek – wieś w Polsce położona w województwie warmińsko-mazurskim, w powiecie gołdapskim, w gminie Dubeninki.
W latach 1975–1998 miejscowość położona była w województwie suwalskim.
W okresie międzywojennym stacjonowała tu placówka Straży Celnej „Rakówek I”.
Zobacz też: Rakówek

</doc>
<doc id="402267" url="https://pl.wikipedia.org/wiki?curid=402267" title="GeForce FX">
GeForce FX

GeForce FX – piąta generacja procesorów graficznych z serii GeForce produkowanych przez firmę nVidia.

</doc>
<doc id="402269" url="https://pl.wikipedia.org/wiki?curid=402269" title="Rakówka (województwo lubelskie)">
Rakówka (województwo lubelskie)

Rakówka – wieś w Polsce położona w województwie lubelskim, w powiecie biłgorajskim, w gminie Księżpol.
W latach 1975–1998 miejscowość położona była w województwie zamojskim. Według Narodowego Spisu Powszechnego (III 2011 r.) liczyła 542 mieszkańców i była piątą co do wielkości miejscowością gminy Księżpol. We wsi znajduje się szkoła podstawowa i działa klub sportowy Rakovia. Wieś stanowi sołectwo (zobacz jednostki pomocnicze gminy Księżpol). 
Według spisu powszechnego z roku 1921 miejscowość Rakówka posiadała 138 domów i 612 mieszkańców, w tym 17 wyznania mojżeszowego.

</doc>
<doc id="402270" url="https://pl.wikipedia.org/wiki?curid=402270" title="Rakówka (województwo świętokrzyskie)">
Rakówka (województwo świętokrzyskie)

Rakówka – wieś w Polsce położona w województwie świętokrzyskim, w powiecie kieleckim, w gminie Raków.
W latach 1975–1998 miejscowość położona była w województwie kieleckim.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Rakówki zawarty w tabeli 1.

</doc>
<doc id="402272" url="https://pl.wikipedia.org/wiki?curid=402272" title="Rakówka (województwo wielkopolskie)">
Rakówka (województwo wielkopolskie)

Rakówka – wieś w Polsce położona w województwie wielkopolskim, w powiecie kościańskim, w gminie Czempiń. Na południe od miejscowości rozciągają się obszary Parku Krajobrazowego im. gen. Dezyderego Chłapowskiego.
W 1371 roku Godźwin wraz z matką Jawroszką przekazali Rakówkę klasztorowi w Lubiniu. W XVIII wieku właścicielem Rakówki był Antoni Zakrzewski, podczaszy łęczycki, a potem Adam Wasiłkowski. Pod koniec XIX wieku miejscowość leżała w powiecie śremskim. Posiadłość liczyła 5 domostw i 63 mieszkańców, z czego 48 deklarowało się jako katolicy, a 15 jako protestanci. Majątek obejmował obszar 143,8 ha. W latach 1975–1998 miejscowość położona była w województwie poznańskim. W 2011 roku w Rakówce mieszkało 29 osób.
W Rakówce znajduje się zabytkowy dwór z lat 1925-1928, otoczony parkiem.

</doc>
<doc id="402273" url="https://pl.wikipedia.org/wiki?curid=402273" title="Raków (województwo lubuskie)">
Raków (województwo lubuskie)

Raków – wieś w Polsce, położona w województwie lubuskim, w powiecie świebodzińskim, w gminie Świebodzin.
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="402274" url="https://pl.wikipedia.org/wiki?curid=402274" title="Raków (województwo łódzkie)">
Raków (województwo łódzkie)

Raków (dawn. Raków-Kolonia) – kolonia w Polsce położona w województwie łódzkim, w powiecie piotrkowskim, w gminie Moszczenica. Przez miejscowość przepływa struga Rakówka.
Południową część (430 ha) Rakowa-Kolonii włączono 1 lutego 1977 do Piotrkowa Trybunalskiego.
Historia.
Od 1867 w gminie Uszczyn w powiecie piotrkowskim w guberni piotrkowskiej. Od 1919 w woj. łódzkim. Tam 19 października 1933 utworzono gromadę o nazwie "Kolonja Raków" w gminie Uszczyn, składającej się z samej kolonii Raków.
Podczas II wojny światowej miejscowość włączono do Generalnego Gubernatorstwa (dystrykt radomski, powiat Petrikau), nadal w gminie Uszczyn. W 1943 roku liczba mieszkańców Dorfgemeinde Raków kol. wynosiła 135.
Po wojnie ponownie w województwie łódzkim i powiecie piotrkowskim, jako jedna z 13 gromad gminy Uszczyn. 21 września 1953 gminę Uszczyn przemianowano na "Poniatów". W związku z reorganizacją administracji wiejskiej jesienią 1954, miejscowość weszła w skład nowej gromady Raków, a po jej zniesieniu 31 grudnia 1959 – do gromady Poniatów.
Od 1 stycznia 1973 w nowo utworzonej gminie Piotrków Trybunalski w powiecie piotrkowskim. 1 lutego 1977 gminę Piotrków Trybunalski zniesiono, a Raków-Kolonię włączono do gminy Moszczenica, oprócz południowej części (430 ha), którą włączono do Piotrkowa Trybunalskiego.
W latach 1975–1998 miejscowość położona była w województwie piotrkowskim.

</doc>
<doc id="402275" url="https://pl.wikipedia.org/wiki?curid=402275" title="Raków (województwo mazowieckie)">
Raków (województwo mazowieckie)

Raków – wieś w Polsce położona w województwie mazowieckim, w powiecie gostynińskim, w gminie Pacyna. 
W latach 1975–1998 miejscowość administracyjnie należała do województwa płockiego.

</doc>
<doc id="402276" url="https://pl.wikipedia.org/wiki?curid=402276" title="Raków (województwo opolskie)">
Raków (województwo opolskie)

Raków (, ) – wieś w Polsce położona w województwie opolskim, w powiecie głubczyckim, w gminie Baborów, na lewym, północnym brzegu Psiny.
Historia.
Historycznie miejscowość leży na tzw. "polskich Morawach", czyli na obszarze dawnej diecezji ołomunieckiej. Po raz pierwszy wzmiankowane zostały w 1223 roku jako "Rachow", kiedy to kiedy należało do czeskiego Margrabstwa Moraw, później do wydzielonego z niego w 1269 księstwa opawskiego, które to co najmniej od końca XV wieku było już uważane za część Górnego Śląska.
Po wojnach śląskich znalazła się w granicach Prus i powiatu głubczyckiego. Pomimo przynależności do morawskojęzycznej (archi)diecezji ołomunieckiej mieszkańcy posługiwali się polsko-śląskim dialektem sułkowskim, w przeciwieństwie do pobliskiego laskojęzycznego Baborowa, np. w 1910 stanowili oni 80% mieszkańców. Pomimo tego identyfikowali się oni jako Morawcy. W granicach Polski od końca II wojny światowej. Po drugiej wojnie światowej Morawców uznano za ludność polską i pozwolono im pozostać. Po 1956 nastąpiła fala emigracji do Niemiec.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="402277" url="https://pl.wikipedia.org/wiki?curid=402277" title="Raków (województwo wielkopolskie)">
Raków (województwo wielkopolskie)

Raków – wieś w Polsce położona w województwie wielkopolskim, w powiecie kępińskim, w gminie Łęka Opatowska.
Położony ok. 12 km na południe od Kępna, w pobliżu linii kolejowej Ostrów Wielkopolski – Kluczbork. Znajduje się tutaj zabytkowy piętrowy spichrz z XVIII wieku.
Trzy rezerwaty przyrody:
W latach 1975–1998 miejscowość położona była w województwie kaliskim.

</doc>
<doc id="402278" url="https://pl.wikipedia.org/wiki?curid=402278" title="Ramoty (województwo podlaskie)">
Ramoty (województwo podlaskie)

Ramoty – wieś w Polsce położona w województwie podlaskim, w powiecie kolneńskim, w gminie Stawiski.
W latach 1975–1998 miejscowość położona była w województwie łomżyńskim.
Historia.
Początki wsi sięgają pierwszej połowy XV wieku. W roku 1421 bracia Grzymisław i Ramot z Siemiątkowa otrzymali od księcia mazowieckiego Janusza I trzydzieści włók ziemi zapisanych jako Manino. Potomkowie Ramota posługiwali się nazwiskiem Ramotowski, a powstałą osadę nazwano Ramoty.
Dawniej prywatna wieś szlachecka "Romoty" położona była w drugiej połowie XVI wieku w powiecie radziłowskim ziemi wiskiej województwa mazowieckiego.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Przytuły.
Według Powszechnego Spisu Ludności z 1921 roku zamieszkiwało tu 139 osób w 21 budynkach mieszkalnych. Miejscowość należała do miejscowej parafii rzymskokatolickiej w m. Romany. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Przytuły.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład Landkreis Lomscha, Bezirk Bialystok III Rzeszy.

</doc>
<doc id="402279" url="https://pl.wikipedia.org/wiki?curid=402279" title="Ramoty (województwo pomorskie)">
Ramoty (województwo pomorskie)

Ramoty (niem. "Ramten") – wieś w Polsce w województwie pomorskim, w powiecie sztumskim, w gminie Stary Targ.
Wieś położona przy drodze wojewódzkiej nr 515, utworzona w typie ulicówki, niegdyś szlachecka.
Wieś jest siedzibą sołectwa Ramoty, w którego skład wchodzą również miejscowości Waplewko i Waplewo Wielkie. 
Wieś szlachecka położona była w I Rzeczypospolitej w województwie malborskim. W latach 1945–1975 miejscowość administracyjnie należała do województwa gdańskiego, a w latach 1975–1998 do województwa elbląskiego.
Historia.
W XV wieku wieś nosiła nazwy Rammoth, Ramaw i Ramod, w XVI Rampten, w XVII wieku występowały nazwy Ramuty i Ramułty. W II połowie XVIII wieku miała nazwę Ranten i należała do rodziny Bagniewskich. Wiek później była w posiadaniu hr. Adama Sierakowskiego. Liczyła wówczas ponad 200 mieszkańców, z czego blisko 80% stanowili katolicy, a resztę ewangelicy. Znajdowała się tam wówczas stacja pocztowa. Dawny układ ruralistyczny miejscowości został zachowany. Utrzymało się kilka budynków (oraz kapliczka) z przełomu XIX i XX wieku.

</doc>
<doc id="402280" url="https://pl.wikipedia.org/wiki?curid=402280" title="Ramoty (województwo warmińsko-mazurskie)">
Ramoty (województwo warmińsko-mazurskie)

Ramoty (niem. "Ramten") – osada w Polsce położona w województwie warmińsko-mazurskim, w powiecie ostródzkim, w gminie Łukta. W latach 1975–1998 miejscowość położona była w województwie olsztyńskim.
Wieś jest siedzibą sołectwa Ramoty, leży około 1500 metrów od brzegu urokliwego jeziora Marąg (Morąg). 
Dojazd do wsi drogą nr 530 około 2,5 km od Łukty w kierunku Dobrego Miasta. Dojazd z Olsztyna drogą nr 527 w kierunku Pasłęka do Łukty (29 km – około 30 minut jazdy), na rondzie w Łukcie zjazd w kierunku Dobrego Miasta.
Historia.
Wieś lokowana w 1340 r. przez trzech pruskich braci, nazwę swą wzięła od imienia jednego z nich. W dokumentach z 1419 r. miejscowość zapisana była jako Ramod, później (1515) jako Ramot. W późniejszych dokumentach pojawiały się następujące nazwy wsi: Rammut (1541), Rambten (1578) i w końcu Ramten. W dokumentach z 1540 r. zachowały się imiona chłopów, mieszkających w Ramotach: Radieschke, Martscheine, Urban, Marcus, Casper, Jane, Jandresche, wymieniona była także „wdowa” (ale bez podania imienia). W tym czasie wieś miała prawo chełmińskie, czynsz kościelny od każdej włóki wynosił 15 szylingów, pastuch płacił 4 szylingi. Do wsi należały także dobra w "Wittigt", obciążone podatkiem w wysokości 6 marek.
W 1578 r. książę Albrecht wydał pozwolenie Achatiusowi Borck na wydobywania rudy darniowej na terenie, zawiadywanym przez urząd w Morągu. Pozwolenie wystawiono na 10 lat za 50 marek rocznego czynszu. Postawiono jednak warunek, że Borck nie zniszczy okolicznych łąk, pól i lasów, a powstałe doły po wydobyciu rudy zostaną zasypane. Gdyby zasoby rudy nie były wystarczające do produkcji, wtedy na specjalna prośbę udostępnione zostaną tereny przyległe. Budowa huty żelaza rozpoczęła się w 1591 r. Wydobyto zaledwie 50 przyczep rudy darniowej, co nie było wystarczające. Brakowało przede wszystkim wody, gdyż w okresie suszy brakowało wody by poruszać maszyny w młotowni. Postanowiono doprowadzić wodę z kilku źródeł i okolicznych rzeczek (dopływ wody z dwu ramuckich jezior i rzeki Locke – Łukcianka, rzeka Łukta). Pomimo tych inwestycji młotownia nie pracowała wydajnie, dlatego Borck przestawił się na wytwarzanie smoły drzewnej. W 1595 r. Borck uzyskał zezwolenie na wycinkę, w ciągu sześciu lat, drzew z okolicznych lasów. Opłatę roczną wyznaczono na 80 marek gotówką oraz dwie tony smoły i dziegciu na potrzeby zamku w Ostródzie. W tym czasie spór o połów ryb w okolicznych wodach toczyli Achanatius Borck i Fabian von der Baltz z Koziej Góry.
W 1619 Fabian Borck (syn Achanatiusa) wybudował w Ramotach młyn. Posiadał także tartak w innej wsi. Mniej więcej w 1630 r. zmienił nazwisko na von Bock i został nadmarszałkiem.
Przed 1939 r. w Ramotach znajdował się ośrodek doświadczalny hodowli roślin (zboża, ziemniaki). We wsi mieściła się zawodowa szkoła mleczarska oraz gospodarstwo rolne rodziny von Dohna. W 1939 roku we wsi mieszkało 177 osób.
W 1974 r. do sołectwa Komorowo (Gmina Łukta, powiat ostródzki) należały następujące miejscowości: wieś Komorowo, PGR Komorowo, PGR Nowe Ramoty i PGR Ramoty.
Zabytki.
We wsi znajdują się zabytkowe (zespół dworski): dwór wraz z chlewnią, oborą, dwoma stodołami, stajnią, kuźnią oraz magazynem zbożowym.
Zobacz też: Ramoty

</doc>
<doc id="402281" url="https://pl.wikipedia.org/wiki?curid=402281" title="Raszków (województwo dolnośląskie)">
Raszków (województwo dolnośląskie)

Raszków (, ) – wieś w Polsce położona w województwie dolnośląskim, w powiecie kłodzkim, w gminie Radków.
Położenie.
Raszków to wieś łańcuchowa o długości około 2,2 km leżąca we Wzgórzach Ścinawskich, pomiędzy Suszyną na wschodzie i Wambierzycami na zachodzie, na wysokości około 390-410 m n.p.m.
Podział administracyjny.
W latach 1975–1998 miejscowość położona była w województwie wałbrzyskim.
Historia.
Pierwsza wzmianka o Raszkowie pochodzi z 1316 roku, wieś nazywała się wtedy "Seifersdorf". W roku 1357 w miejscowości istniał kościół i parafia. Na początku XIX wieku Raszków wchodził w skład posiadłości rodziny von Magnis. We wsi były wtedy: kościół, szkoła, gorzelnia i wytwórnia sadzy drzewnej, używanej jako barwnik. W 1840 roku było tu 98 budynków, w tym: kościół, folwark, szkoła, gorzelnia i 16 warsztatów tkackich.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:
Inne zabytki:

</doc>
<doc id="402282" url="https://pl.wikipedia.org/wiki?curid=402282" title="Raszków (województwo świętokrzyskie)">
Raszków (województwo świętokrzyskie)

Raszków – wieś w Polsce położona w województwie świętokrzyskim, w powiecie jędrzejowskim, w gminie Słupia.
W 1595 roku wieś położona w powiecie lelowskim województwa krakowskiego była własnością Macieja Szczepanowskiego. W latach 1975–1998 miejscowość administracyjnie należała do województwa kieleckiego.
Zabytki.
Zespół pałacowy wpisany do rejestru zabytków nieruchomych (nr rej.: A.143/1-3 z 5.12.1957 i z 20.05.1970):

</doc>
<doc id="402283" url="https://pl.wikipedia.org/wiki?curid=402283" title="Raszowa (województwo dolnośląskie)">
Raszowa (województwo dolnośląskie)

Raszowa – wieś w Polsce położona w województwie dolnośląskim, w powiecie lubińskim, w gminie Lubin.
Podział administracyjny.
W latach 1975–1998 miejscowość położona była w województwie legnickim.
Do 1998 roku, przed ponownym podziałem administracyjnym, nazwa miejscowości brzmiała "Raszowa Duża".
Przed II wojną światową miejscowość należała do terytorium III Rzeszy i nosiła nazwę "Groß Reichen".
Powojenni osadnicy polscy.
Wśród pierwszych osadników znaleźli się: Żurawicki Józef, Bobik Jan, Sobuś Eugeniusz, Mazań Michał, Babuszka Rudolf, Macków Czesław, Maćków Andrzej, Kołkowski Zdzisław, Kuchciak Mikołaj, Ciołkosz Ludwik, Cirko Michał i Kupnicka Rozalia.
Zabytki.
Do wojewódzkiego rejestru zabytków wpisane są:
 W 2000 roku świątynię wpisano do rejestru zabytków pod numerem 46/A. Od tego też czasu rozpoczęto prace remontowe świątyni, odnowiono elewacje zewnętrzne, gzymsy, framugi oraz zamontowano instalację odgromową. W roku 2005 przeprowadzono remont iglicy i wieży kościelnej. Kościół parafialny pw. Niepokalanego Serca Najświętszej Marii Panny znajduje się w pobliskiej Raszówce.
Inne zabytki:
Przedsięwzięcia infrastrukturalne.
Parafia pw. Niepokalanego Serca Najświętszej Maryi Panny w Raszówce jest przynależna do dekanatu Lubin-Wschód, spośród 29 dekanatów znajdujących się w diecezji legnickiej.
Dekretem z 27 listopada 1981 Metropolita Wrocławski J.Em. Kardynał Henryk Gulbinowicz erygował Parafię pw. Niepokalanego Serca Najświętszej Maryi Panny z siedzibą w Raszówce.
Kościół parafialny wraz z plebanią został zbudowany w latach 1980-1984 przy dużej pomocy mieszkańców wsi Raszówka i pobliskich miejscowości: Raszowa, Gorzelin, Lipiny, Karczowiska. 30 września 1984 świątynia została poświęcona przez J.Em. Księdza Kardynała Henryka Gulbinowicza. Budowniczym kościoła był ówczesny proboszcz Ks. Kazimierz Pietryga.
Święta Wielkanocne.
Młodzież ze wsi Raszowa, przy udziale Ochotniczej Straży Pożarnej, strzeże każdego roku Grobu Pańskiego. Zwyczaj ten, jak w wielu miejscowościach w Polsce, jest kultywowany od dawna. Świątynię na czas adwentu przystrajają mieszkańcy. W Wielką Sobotę, zwykle w południe, w kościele odbywa się święcenie pokarmów. W drugi dzień świąt Wielkiej Nocy zwanym Lanym Poniedziałkiem w Raszowej mieszkańcy oblewają się wodą.

</doc>
<doc id="402284" url="https://pl.wikipedia.org/wiki?curid=402284" title="Raszyn (województwo lubuskie)">
Raszyn (województwo lubuskie)

Raszyn (niem. "Räschen", łuż. "Rašyn") – wieś w Polsce położona w województwie lubuskim, w powiecie żarskim, w gminie Lubsko.
W latach 1975–1998 miejscowość położona była w województwie zielonogórskim.
Wieś wystąpiła pierwszy raz w dokumentach w roku 1541 pod niemieckimi nazwami "Rechmer" i "Reschmer". We wcześniejszym okresie do wsi należały: folwark, domki mieszkalne, młyn wodny i wiatrak, oraz aż do lat czterdziestych XX wieku przędzalnia wełny czesankowej i zakład tłoczący obudowy aparatów telefonicznych. Znajduje się tam otynkowany kościół z ciemnym pokryciem i ładnymi architektonicznymi proporcjami.

</doc>
<doc id="402285" url="https://pl.wikipedia.org/wiki?curid=402285" title="Rataje (województwo dolnośląskie)">
Rataje (województwo dolnośląskie)

Rataje – wieś w Polsce położona w województwie dolnośląskim, w powiecie wołowskim, w gminie Wołów.
Podział administracyjny.
W latach 1975–1998 miejscowość położona była w województwie wrocławskim.
Nazwa.
Miejscowość została wymieniona w staropolskiej, zlatynizowanej formie "Radtaj" w łacińskim dokumencie wydanym 10 sierpnia 1201 przez kancelarię papieża Innocentego III wydanym w Segni. W dokumencie z 1217 roku wydanym przez biskupa wrocławskiego Lorenza miejscowość wymieniona jest w obecnie używanej polskiej formie "„Rataie”".
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Srothow" oraz "Srothowy". Niemiecka nazwa Rathe.
Turystyka.
Corocznie w okresie wakacyjnym organizowane są festyny ekologiczne, na które przybywają ludzie z całego powiatu. 
Położenie.
Przez wieś przebiega droga wojewódzka nr 338.

</doc>
<doc id="402286" url="https://pl.wikipedia.org/wiki?curid=402286" title="Rataje (województwo mazowieckie)">
Rataje (województwo mazowieckie)

Rataje – wieś w Polsce położona w województwie mazowieckim, w powiecie ostrołęckim, w gminie Olszewo-Borki.
W latach 1975–1998 miejscowość położona była w województwie ostrołęckim.
Wierni kościoła rzymskokatolickiego należą do parafii Narodzenia Najświętszej Maryi Panny w Nowej Wsi.

</doc>
<doc id="402287" url="https://pl.wikipedia.org/wiki?curid=402287" title="Rataje (województwo świętokrzyskie)">
Rataje (województwo świętokrzyskie)

Rataje – wieś w Polsce położona w województwie świętokrzyskim, w powiecie starachowickim, w gminie Wąchock. Leży na skraju Sieradowickiego Parku Krajobrazowego.
Wierni Kościoła rzymskokatolickiego należą do parafii Wniebowzięcia Najświętszej Maryi Panny i św. Floriana w Wąchocku.
Historia.
Pierwotnie wieś była własnością opatów wąchockich, którzy posiadali tu dworek myśliwski oraz pola uprawne, stąd wcześniejsza nazwa wsi to Zalesie (XVI-XVII w.). W roku 1888 wieś liczyła 18 domostw, 82 mieszkańców, 367 mórg dworskich i 105 mórg włościańskich. W tym czasie folwark Rataje stanowił majorat rządowy, nadany Mikołajowi Miliutinowi. 
Po kasacie Opactwa Cystersów tutejszy majątek ziemski wraz z dworem zmieniał kilkakrotnie właścicieli: rodzina Miliutinów, skarb państwa, a od okresu międzywojennego rodzina Grotowskich. Część zabudowań dworskich przetrwała do początku lat 90. XX w., kiedy to ostatecznie rozebrano zniszczone już budynki. Obecnie zachowały się jedynie pozostałości dawnego parku dworskiego oraz fragmenty bramy wjazdowej.
We wsi znajduje się modrzewiowa kaplica św. Zofii najprawdopodobniej z połowy XIX w., z późniejszą murowaną zakrystią, spełniająca rolę kościoła filialnego parafii Wąchock. Fundator kaplicy nie jest znany. W ołtarzu głównym znajduje się obraz będący alegorią św. Zofii z jej trzema córkami: Wiarą, Nadzieją i Miłością. Obraz ten wraz z szafą ołtarza to jedyne pozostałości po rozebranym w 1845 dawnym kościele parafialnym pod wezwaniem św. Elżbiety w Wąchocku.
W czasie powstania styczniowego doszło w Ratajach 11 czerwca 1863 r. do potyczki oddziału Dionizego Czachowskiego z wojskami rosyjskimi. Liczące ok. 100 ludzi zgrupowanie, ścigane przez Rosjan w dniach wcześniejszych, zostało tu rozbite, a żołnierzom dowódca rozkazał rozproszyć się w okolicznych lasach. Potyczkę z 1863 r., w której zginęło trzech powstańców, upamiętnia okazały krzyż w południowej części wioski. Wzniesiono go w 1973 r. w miejsce pierwotnego, który uroczyście ustawiono 20 maja 1923 r. w miejscu domniemanej mogiły nieznanego powstańca. Pierwotny napis „Tobie Polsko! fundatorowie młodzież wsi Rataje 1863-1923” oraz żelazna tablica z napisem „Cześć Nieznanemu Powstańcowi z 1863 r.” zaginęły.
W latach 1975–1998 miejscowość położona była w województwie kieleckim.
Związani z Ratajami.
W Ratajach urodziła się mieszkała i tworzyła Marianna Wiśnios (1909/14–1996), znana i ceniona malarka ludowa.
Turystyka.
Przez wieś przechodzi niebieski szlak turystyczny im. E. Wołoszyna z Wąchocka do Cedzyny, niebieski szlak rowerowy ze Skarżyska-Kamiennej do Ostrowca Świętokrzyskiego oraz czerwony szlak rowerowy do Starachowic.
Zabytki.
Do rejestru zabytków nieruchomych zostały wpisane obiekty:

</doc>
<doc id="402288" url="https://pl.wikipedia.org/wiki?curid=402288" title="Ratowice (województwo dolnośląskie)">
Ratowice (województwo dolnośląskie)

Ratowice (niem. "Rattwitz") – wieś w Polsce położona w województwie dolnośląskim, w powiecie wrocławskim, w gminie Czernica.
W latach 1809-1824 pracujący jako nauczyciel w ratowickiej szkole Baltazar Działas ułożył z inspiracji Jerzego Samuela Bandtkiego słownik dialektu dolnośląskiego, pt. „Zbiór wyrazów szląsko-polskich”, przechowywany obecnie w Bibliotece Jagiellońskiej.
Podział administracyjny.
W latach 1975–1998 miejscowość położona była w województwie wrocławskim.
Geografia.
Miejscowość Ratowice znajduje się we wschodniej części powiatu wrocławskiego i południowo-wschodniej części gminy Czernica. Położona jest przy drodze wojewódzkiej nr 455. Leży na obszarze południowego układu przestrzennego sieci osiedleńczej gminy Czernica pełniącego funkcję zaplecza mieszkaniowego dla Wrocławia i Jelcza-Laskowic. Przez jej obszar przepływa rzeka Odra.

</doc>
<doc id="402289" url="https://pl.wikipedia.org/wiki?curid=402289" title="Ratowice (województwo wielkopolskie)">
Ratowice (województwo wielkopolskie)

Ratowice – wieś w Polsce położona w województwie wielkopolskim, w powiecie leszczyńskim, w gminie Lipno.
W latach 1975–1998 miejscowość położona była w województwie leszczyńskim.
Zobacz też: Ratowice 

</doc>
<doc id="402290" url="https://pl.wikipedia.org/wiki?curid=402290" title="Rawicz (województwo łódzkie)">
Rawicz (województwo łódzkie)

Rawicz – wieś w Polsce, położona w województwie łódzkim, w powiecie bełchatowskim, w gminie Drużbice.
W latach 1975–1998 miejscowość położona była w województwie piotrkowskim.
Części wsi.
Przez wieś przebiega droga asfaltowa, powiatowa nr 01906E. Drogowskazy oraz dane komisji wyborczych wymieniają sołectwo pod nazwą Rawicz Podlas.

</doc>
<doc id="402291" url="https://pl.wikipedia.org/wiki?curid=402291" title="Rączki (województwo świętokrzyskie)">
Rączki (województwo świętokrzyskie)

Rączki – wieś w Polsce położona w województwie świętokrzyskim, w powiecie włoszczowskim, w gminie Kluczewsko. Przez Rączki przebiega droga wojewódzka nr 742.
W latach 1975–1998 miejscowość położona była w województwie piotrkowskim.
Wierni Kościoła rzymskokatolickiego należą do parafii św. Aleksego w Przedborzu.
Części wsi.
W Rączkach zaczyna się zielony szlak turystyczny prowadzący do Wojciechowa.
Przez wieś przechodzi również czarny szlak turystyczny prowadzący z Białego Brzegu do Mrowiny.
Na zachód od miejscowości przebiega pieszy Szlak Rekreacyjny Rzeki Pilicy.

</doc>
<doc id="402292" url="https://pl.wikipedia.org/wiki?curid=402292" title="Rączki (województwo warmińsko-mazurskie)">
Rączki (województwo warmińsko-mazurskie)

Rączki – wieś w Polsce położona w województwie warmińsko-mazurskim, w powiecie nidzickim, w gminie Nidzica.
W latach 1975–1998 miejscowość położona była w województwie olsztyńskim.
Wieś położona jest 8 km od wsi Łyna, w pobliżu rezerwatu Źródła Rzeki Łyny.
W Rączkach położone są przystanek PKS i sklep. Znajduje się tam Publiczna Szkoła Podstawowa im. Stanisława Mikołajczyka w Rączkach, istnieje od 1946. W 1996 szkoła obchodziła 50-lecie swojego istnienia. Podczas tego uroczystego wydarzenia placówka otrzymała imię swojego patrona oraz sztandar.

</doc>
<doc id="402293" url="https://pl.wikipedia.org/wiki?curid=402293" title="Recz (województwo kujawsko-pomorskie)">
Recz (województwo kujawsko-pomorskie)

Recz – wieś w województwie kujawsko-pomorskim, w powiecie żnińskim, w gminie Rogowo.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 98 mieszkańców. Jest dziewiętnastą co do wielkości miejscowością gminy Rogowo. We wsi znajduje się pomnik przyrody – Dąb Chrobry, o obwodzie 787 cm (w 2011 roku).

</doc>
<doc id="402294" url="https://pl.wikipedia.org/wiki?curid=402294" title="Reczyce (województwo łódzkie)">
Reczyce (województwo łódzkie)

Reczyce – wieś w Polsce położona w województwie łódzkim, w powiecie łowickim, w gminie Domaniewice.
W latach 1975–1998 miejscowość położona była w województwie skierniewickim.

</doc>
<doc id="402295" url="https://pl.wikipedia.org/wiki?curid=402295" title="Reczyce (województwo zachodniopomorskie)">
Reczyce (województwo zachodniopomorskie)

Reczyce – wieś w Polsce położona w województwie zachodniopomorskim, w powiecie myśliborskim, w gminie Boleszkowice.
W latach 1975–1998 miejscowość położona była w województwie gorzowskim.

</doc>
<doc id="402297" url="https://pl.wikipedia.org/wiki?curid=402297" title="Regulice (województwo małopolskie)">
Regulice (województwo małopolskie)

Regulice – wieś w Polsce, położona nad potokiem Regulka, w województwie małopolskim, powiecie chrzanowskim, gminie Alwernia.
Pierwsza wzmianka zanotowana była w rejestrach papieskich poborców podatkowych w latach 1325–1327.
W latach 1975–1998 miejscowość położona była w województwie krakowskim.
Zabytki.
Obiekty wpisane do rejestru zabytków nieruchomych województwa małopolskiego.
Na północno-zachodnich krańcach wsi przebiega autostrada A4 (E40).
Przez Regulice przebiega nieczynna już linia kolejowa nr 103 Trzebinia – Wadowice, którą wybudowano w 1899 roku. Na linii znajdują się stacja kolejowa Regulice oraz przystanek kolejowy Regulice Górne. Od 2002 roku ruch osobowy został wstrzymany, niespełna rok później zamarł także ruch towarowy. Obecnie odcinek linii Bolęcin – Regulice – Alwernia ma status "PLK" "zawieszony z przeznaczeniem do likwidacji".
W Regulicach znajduje się nieczynny kamieniołom ("Czarna Góra") permskich skał wylewnych – melafirów, znany z wystąpień agatów i ametystów. Znajduje się tu również Źródełko Jurajskie. W Regulicach Dolnych od ok. 1917 roku jednostka Ochotniczej Straży Pożarnej ma swoją siedzibę.
Na terenie Regulic funkcjonuje rzymskokatolicka parafia św. Wawrzyńca Diakona i Męczennika. Miejscowi Świadkowie Jehowy należą do zboru Tenczynek z Salą Królestwa w pobliskim Rudnie.

</doc>
<doc id="402298" url="https://pl.wikipedia.org/wiki?curid=402298" title="Regulice (województwo opolskie)">
Regulice (województwo opolskie)

Regulice () – wieś w Polsce, położona w województwie opolskim, w powiecie nyskim, w gminie Nysa.
Nazwa.
9 grudnia 1947 r. nadano miejscowości polską nazwę Regulice.
Historia.
W 1933 r. w miejscowości mieszkało 213 osób, a w 1939 r. – 199 osób.

</doc>
<doc id="402299" url="https://pl.wikipedia.org/wiki?curid=402299" title="Rejowiec">
Rejowiec

Rejowiec – miasto w Polsce, położone w województwie lubelskim, w powiecie chełmskim, w gminie Rejowiec.
Leży w historycznej ziemi chełmskiej. Od 1547 do 12 stycznia 1870 r. Rejowiec był miastem; odzyskał status miasta 1 stycznia 2017 roku. Według danych GUS z 31 grudnia 2019 r. Rejowiec liczył 2068 mieszkańców. Obok miejscowości przepływa struga Rejka, dopływ Wieprza.
Historia.
Wieś Sawczyn wraz z częścią dóbr Kobyle, Rybie oraz Siennica, jako posag Zofii Kościeniówny trafił w ręce Mikołaja Reja (prawdopodobnie w 1542). W roku 1547 Mikołaj Rej uzyskał od króla Zygmunta I Starego przywilej lokacyjny i prawo używania nazwy "Rejowiec" (od nazwiska założyciela miasta). Miasto otrzymało też prawo organizowania dwóch jarmarków. Dla założyciela miasta sprzedaż parcel żydowskim osadnikom stanowiła ważne źródło dochodu. Z inicjatywy Reja powstał tu również silny ośrodek kalwinizmu. Miejscowy zbór kalwiński przetrwał do 1700. Być może w Rejowcu zmarł Mikołaj Rej, który został pochowany w ufundowanym przez siebie zborze kalwińskim w Oksie. W rękach spadkobierców Mikołaja Reja Rejowiec pozostawał do końca XVII wieku. Potem właścicielami miejscowości byli m.in. hetman Wacław Rzewuski, Boreccy, Studzińscy, Zalescy, Ossolińscy, Woronieccy. Józef Kajetan Ossoliński – jako właściciel Rejowca wybudował tu w 1796 cerkiew unicką pw. św. Michała Archanioła i pałac dla swej córki Konstancji przyszłej dziedziczki Rejowca. W I. połowie XIX w. Ossolińscy odnowili w stylu klasycystycznym swój pałac. W XIX w. za sprawą Józefa Budnego – właściciela miasta, w Rejowcu zaczął rozwijać się przemysł. Powstała cukrownia i gorzelnia (istniejące do dziś) oraz młyny. Z inicjatywy Budnego w latach 1906–1907 zbudowano kościół w stylu neogotyckim pw. św. Jozafata. W XIX wieku liczba ludności szybko wzrastała w związku z rozwojem przemysłu: w 1810 448 mieszkańców, a w 1886 – 1710 osób (w tym roku powstała gmina Rejowiec). Rejowiec utracił prawa miejskie w ramach represji caratu po upadku powstania styczniowego. W 1921 miejscowość liczyła 2596 mieszkańców.
W kwietniu 1940 roku, w okresie II wojny światowej, Niemcy utworzyli w Rejowcu getto żydowskie. Obok Żydów miejscowych osadzono w nim Żydów wysiedlonych z Krakowa i Lublina. Z kolei wiosną 1942 roku w Rejowcu zorganizowano „getto tranzytowe”, w którym znalazło się co najmniej 6 tys. Żydów ze Słowacji oraz Protektoratu Czech i Moraw. Getto istniało do sierpnia 1942 roku, a w formie szczątkowej – do wiosny 1943 roku. Przeszło przezeń około 8 tys. Żydów polskich i zagranicznych, spośród których niemal wszyscy zmarli lub zostali zamordowani.
W czasie wojny w okolicach Rejowca działał silny ruchu oporu. 27 marca 1944 roku partyzanci z oddziału Armii Ludowej E. Gronczewskiego „Przepiórki” porwali tu na ulicy SS-mana. Rejowiec został wyzwolony przez oddziały radzieckie 23 lipca 1944 roku. Po wojnie Rejowiec zamieszkiwało 1400 osób. Ten znaczny spadek liczby ludności był skutkiem wymordowania przez Niemców ludności żydowskiej.
W latach 1975–1998 miejscowość położona była w województwie chełmskim. Od 1 stycznia 2006 wchodzi w skład powiatu chełmskiego (przedtem krasnostawskiego). W 2016 r. w Rejowcu odbyły się konsultacje w sprawie przywrócenia praw miejskich, w których wzięło udział 69,41% uprawnionych (3755 osób z 5410), spośród których 89,8% opowiedziało się za nadaniem statusu miasta. Miejscowość jest siedzibą gminy Rejowiec. Znajduje się w odległości 14 km na zachód od Chełma i 5 km na południowy wschód od Rejowca Fabrycznego.

</doc>
<doc id="402300" url="https://pl.wikipedia.org/wiki?curid=402300" title="Rejowiec (województwo wielkopolskie)">
Rejowiec (województwo wielkopolskie)

Rejowiec – wieś w Polsce położona w województwie wielkopolskim, w powiecie wągrowieckim, w gminie Skoki.
Wieś założył Andrzej Rey (wnuk Mikołaja Reja) w 1626 r., zakładając jednocześnie parafię ewangelicko-reformowaną. Obecny drewniany kościół poewangelicki zbudowano prawdopodobnie w 1820 r. W kruchcie kościoła znajdują się kalwińskie blachy trumienne z polskimi herbami.
W latach 1975–1998 miejscowość położona była w województwie poznańskim.
W Rejowcu znajduje się baza paliw koncernu PKN Orlen.
Przypisy.
Zobacz też: Rejowiec, Rejowiec Fabryczny, Rejowiec-Kolonia 

</doc>
<doc id="402301" url="https://pl.wikipedia.org/wiki?curid=402301" title="Rekle (województwo łódzkie)">
Rekle (województwo łódzkie)

Rekle – wieś w Polsce położona w województwie łódzkim, w powiecie pajęczańskim, w gminie Rząśnia.
W latach 1975–1998 miejscowość położona była w województwie piotrkowskim.

</doc>
<doc id="402302" url="https://pl.wikipedia.org/wiki?curid=402302" title="Rekle (województwo podlaskie)">
Rekle (województwo podlaskie)

Rekle – wieś w Polsce położona w województwie podlaskim, w powiecie monieckim, w gminie Krypno.
Wieś królewska (sioło), należąca do wójtostwa długołęckiego starostwa knyszyńskiego w 1602 roku, położona była w 1795 roku w ziemi bielskiej województwa podlaskiego. W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Narodzenia Najświętszej Maryi Panny w Krypnie.

</doc>
<doc id="402303" url="https://pl.wikipedia.org/wiki?curid=402303" title="Rekownica (województwo pomorskie)">
Rekownica (województwo pomorskie)

Rekownica (kaszb. "Rekòwnica") – wieś kaszubska w Polsce położona w województwie pomorskim, w powiecie kościerskim, w gminie Nowa Karczma. Wieś jest siedzibą sołectwa Rekownica, w którego skład wchodzi również miejscowość Śledziowa Huta. W kierunku północno-wschodnim od Rekownicy znajduje się Jezioro Grabowskie, zaś południowo-wschodnim Będomińskie Duże.
W latach 1975–1998 miejscowość położona była w województwie gdańskim.
Nazwy źródłowe miejscowości.
niem. "Rekau", dawniej "Rakowo"
Zabytki.
Według rejestru zabytków NID na listę zabytków wpisane są:

</doc>
<doc id="402304" url="https://pl.wikipedia.org/wiki?curid=402304" title="Rekownica (województwo warmińsko-mazurskie)">
Rekownica (województwo warmińsko-mazurskie)

Rekownica (niem. "Rekownitza", w latach 1921–1945 "Großwalde") – wieś w Polsce położona w województwie warmińsko-mazurskim, w powiecie szczycieńskim, w gminie Jedwabno.
W latach 1975–1998 miejscowość położona była w województwie olsztyńskim.
Przez wieś przebiega droga wojewódzka nr 508.
Zobacz też: Rekownica 

</doc>
<doc id="402305" url="https://pl.wikipedia.org/wiki?curid=402305" title="Rekowo (województwo mazowieckie)">
Rekowo (województwo mazowieckie)

Rekowo – wieś w Polsce, położona w województwie mazowieckim, w powiecie sierpeckim, w gminie Zawidz.
W latach 1975–1998 wieś administracyjnie należała do województwa płockiego.

</doc>
<doc id="402306" url="https://pl.wikipedia.org/wiki?curid=402306" title="Rekowo (powiat bytowski)">
Rekowo (powiat bytowski)

Rekowo (dodatkowa nazwa w j. kaszub. Rekòwò; niem. "Reckow") – wieś kaszubska w Polsce, położona w województwie pomorskim, w powiecie bytowskim, w gminie Bytów. na Pojezierzu Bytowskim, w regionie Kaszub zwanym Gochami, przy trasie drogi wojewódzkiej nr 212 i nad wschodnim brzegiem jeziora Wiejskiego. 
kierunku zachodnim znajduje się wzniesienie "Siemierzycka Góra" (256 m n.p.m.). W okolicy znajduje się kilka malowniczych jezior, w tym Połczyca (Płocicz), Boruja Duża, Boruja Mała. Wieś jest siedzibą sołectwa Rekowo w którego skład wchodzą także Bory, Brynki Rekowskie i Pustkowie Rekowskie (wyludnione i opuszczone). Wieś jest również placówką Ochotniczej Straży Pożarnej.
W latach 1975–1998 wieś położona była w województwie słupskim.
Historia.
Rekowo jest starym siedliskiem kaszubskiej szlachty zagrodowej, swoje korzenie ma tu ród Rekowskich, oraz, być może, Regawskich. Do 1919 roku miejscowość znajdowała się pod administracją zaboru pruskiego. W okresie 20-lecia międzywojennego (pozostając po niemieckiej stronie granicy) należała do ówczesnego powiatu bytowskiego i była miejscowością graniczną (granica niemiecko-polska przebiegała na południe od wsi). Lasy na wschód od Rekowa były obszarem operacyjnym Gryfa Pomorskiego. Od zakończenia II wojny światowej wieś ponownie należy do Polski. Na obrzeżach Rekowa jest stary cmentarz niemiecki z przełomu XVIII i XIX wieku.
Niemiecka nazwa z okresu zaborów: "Reckow"

</doc>
<doc id="402307" url="https://pl.wikipedia.org/wiki?curid=402307" title="Rembowo (województwo mazowieckie)">
Rembowo (województwo mazowieckie)

Rembowo – wieś w Polsce położona w województwie mazowieckim, w powiecie ciechanowskim, w gminie Opinogóra Górna.
W latach 1975–1998 miejscowość położona była w województwie ciechanowskim.

</doc>
<doc id="402308" url="https://pl.wikipedia.org/wiki?curid=402308" title="Rembowo (województwo warmińsko-mazurskie)">
Rembowo (województwo warmińsko-mazurskie)

Rembowo – wieś w Polsce położona w województwie warmińsko-mazurskim, w powiecie nidzickim, w gminie Janowo.
Wierni kościoła rzymskokatolickiego należą do parafii św. Rocha w Janowie.
W latach 1975–1998 miejscowość położona była w województwie olsztyńskim.

</doc>
<doc id="402309" url="https://pl.wikipedia.org/wiki?curid=402309" title="Rembów (województwo świętokrzyskie)">
Rembów (województwo świętokrzyskie)

Rembów – wieś (dawniej miasto) w Polsce położona w województwie świętokrzyskim, w powiecie kieleckim, w gminie Raków.
Rembów uzyskał lokację miejską w 1588 roku, zdegradowany po 1607 roku. Do 1954 roku siedziba gminy Rembów. W latach 1975–1998 miejscowość położona była w województwie kieleckim.
Historia.
Rembów założony został w drugiej połowie XVI w. na gruntach wsi Podgrodzie. Założycielem miasta, podobnie jak sąsiedniego Rakowa był Jan Sienieński. Początkowo osada nazywana była "Wrębowem". Rembów uzyskał prawa miejskie 10 lutego 1588 r. Jednakże jako miasto funkcjonował dość krótko.

</doc>
<doc id="402310" url="https://pl.wikipedia.org/wiki?curid=402310" title="Reńsko (województwo wielkopolskie)">
Reńsko (województwo wielkopolskie)

Reńsko () – wieś w Polsce położona w województwie wielkopolskim, w powiecie grodziskim, w gminie Wielichowo.
W sąsiedztwie wsi przepływa Środkowy Kanał Obry.
W historii wsi używano nazwy Reńsko, a wcześniej Renczko, Reczko i Rącko.
Reńsko było wymienione w 1416 jako jedna ze wsi w opolu przemęckim. Ok. 1793 właścicielem Reńska był Wincenty Zbijewski, dziedzic Białcza.
W okresie Wielkiego Księstwa Poznańskiego (1815-1848) miejscowość wzmiankowana jako Reńsko Olendry należała do wsi większych w ówczesnym pruskim powiecie Kosten rejencji poznańskiej. Reńsko Olendry należało do okręgu wielichowskiego tego powiatu i stanowiło część prywatnego majątku Białcz, którego właścicielem była wówczas Zbiewska. Według spisu urzędowego z 1837 roku Reńsko Olendry liczyło 211 mieszkańców, którzy zamieszkiwali 28 dymów (domostw).
Pod koniec XIX wieku Reńsko nadal wchodziło w skład powiatu kościańskiego (Śmigiel). Liczyło wtedy 37 domostw i 279 mieszkańców, wśród których 43 było katolikami, a 236 protestantami. Właścicielem folwarku Reńsko (2 domostwa, 15 mieszkańców) był Marceli Żółtowski.
 - ewangelicy, którzy uciekli z Reńska przed zbliżającym się frontem.
W latach 1975–1998 miejscowość położona była w województwie poznańskim. W 2011 Reńsko liczyło 116 mieszkańców.
Przez Reńsko przebiega zielony znakowany szlak pieszy z Ziemina do Książa Wielkopolskiego.

</doc>
<doc id="402311" url="https://pl.wikipedia.org/wiki?curid=402311" title="Reńsko (województwo zachodniopomorskie)">
Reńsko (województwo zachodniopomorskie)

Reńsko (niem. "Schönbrunn") – wieś w Polsce położona w województwie zachodniopomorskim, w powiecie pyrzyckim, w gminie Warnice.
W latach 1975–1998 miejscowość położona była w województwie szczecińskim.
Zobacz też: Reńsko 

</doc>
<doc id="402312" url="https://pl.wikipedia.org/wiki?curid=402312" title="Reszki (województwo mazowieckie)">
Reszki (województwo mazowieckie)

Reszki – wieś w Polsce położona w województwie mazowieckim, w powiecie gostynińskim, w gminie Szczawin Kościelny.
W latach 1975–1998 miejscowość administracyjnie należała do województwa płockiego.

</doc>
<doc id="402313" url="https://pl.wikipedia.org/wiki?curid=402313" title="Reszki (województwo podlaskie)">
Reszki (województwo podlaskie)

Reszki – wieś w Polsce położona w województwie podlaskim, w powiecie augustowskim, w gminie Bargłów Kościelny.
Wieś dóbr goniądzko-rajgrodzkich Mikołaja II Radziwiłła, w 1795 roku położona była w ziemi bielskiej województwa podlaskiego.
Według Powszechnego Spisu Ludności z 1921 roku Reszki (wieś i folwark) zamieszkiwane były przez 114 osób, wśród których 113 zadeklarowało wyznanie rzymskokatolickie, a jedna mojżeszowe. Jednocześnie wszyscy mieszkańcy zadeklarowali polską przynależność narodową.
W 1929 r. majątek ziemski posiadał tu Maksymilian Binsztajn (361 morgów).
W latach 1975–1998 miejscowość położona była w województwie suwalskim.

</doc>
<doc id="402314" url="https://pl.wikipedia.org/wiki?curid=402314" title="Reszki (województwo pomorskie)">
Reszki (województwo pomorskie)

Reszki (dodatkowa nazwa w j. kaszub. Reszczi; niem. "Resche") – wieś kaszubska w Polsce położona w województwie pomorskim, w powiecie wejherowskim, w gminie Wejherowo. Leży na obszarze Trójmiejskiego Parku Krajobrazowego.
W latach 1975–1998 miejscowość położona była w województwie gdańskim.
Inne miejscowości o nazwie "Reszki": Reszki
Ludność miejscowości w latach:

</doc>
<doc id="402315" url="https://pl.wikipedia.org/wiki?curid=402315" title="Reszki (wieś w województwie warmińsko-mazurskim)">
Reszki (wieś w województwie warmińsko-mazurskim)

Reszki (niem. "Röschken") – wieś w Polsce, położona w województwie warmińsko-mazurskim, w powiecie ostródzkim, w gminie Ostróda. Siedziba sołectwa Reszki.
W latach 1975–1998 wieś położona była w województwie olsztyńskim.
We wsi znajduje się jednostka Ochotniczej Straży Pożarnej.
Historia.
Wieś lokowana w 1347 roku, kiedy to wielki mistrz Henryk Tusmer nadał Mikołajowi z Reszek i jego rodzeństwu 124 włók na prawie chełmińskim, patronat nad kościołem, prawo do połowu ryb w rzece Drwęcy oraz prawo wypasu bydła w okolicznej puszczy, z zobowiązaniem do dwóch służb w lekkiej zbroi konno. W 1468 r. mistrz Reuss von Plauen nadał wieś Reszki Węgrowi Pankracemu Entczebeckowi w zastaw za 220 guldenów węgierskich. W 1528 r. Jan z Bałcyn zwany Sperlingiem oddał w dzierżawę pod zastaw Quirynowi von Schlickowi. W tym czasie majątek był mocno zniszczony i zaniedbany. Sołtys Zemorowski posiadał 6 włók i miał pozostałe 54 włoki zagospodarować i obsadzić nowymi osadnikami (najprawdopodobniej z Mazowsza). Trzy lata później majątek ziemski i wieś były już obsadzone. W 1621 r. we wsi mieszkali sami Polacy. Tutejsza szlachta, a w szczególności Finckowie, nakładali nowe obciążenia na chłopów, chcąc zmusić ich do opuszczenia ziemi. Na przykład Ernest Finck zażądał odszkodowania od chłopów za niewykarczowanie całego lasu przeznaczonego na osadnictwo i za nieukończenie zabudowy. 25 chłopów z Reszek odrabiało szarwark w Gierłoży. W XVII w. duże zniszczenia przyniosły wojny. Po pierwszej wojnie szwedzkiej szwedzkiej w 1633 r.
tylko dwa gospodarstwa były obsadzone, 26 gospodarstw (po dwie włoki) leżało odłogiem. W 1625 wybuchła zaraza i liczba ludności zmalała.
W 1714 r. we wsi był sołtys (Nagoszewski), karczmarz i sześciu chłopów dwuwłókowych. 40 włók leżało odłogiem. W 1751 r. sołtysem był Andrzej Abramowski. Założył we wsi sady i rozwinął pszczelarstwo. W 1776 r. we wsi było 31 domów, zamieszkanych przez 236 osób. W 1861 r. wieś obejmowała 4319 mórg ziemi rolnej i zamieszkane były przez 491 ludzi, w tym 35 katolików.
W 1886 r. we wsi powstała biblioteka polska Towarzystwa Czytelni Ludowych, założona przez Michała Licznerskiego. W 1925 r. we wsi mieszkały 572 osoby. W 1939 roku w Reszkach było 496 mieszkańców.

</doc>
<doc id="402316" url="https://pl.wikipedia.org/wiki?curid=402316" title="Retków (województwo dolnośląskie)">
Retków (województwo dolnośląskie)

Retków – wieś w Polsce położona w województwie dolnośląskim, w powiecie polkowickim, w gminie Grębocice.
Podział administracyjny.
W latach 1975–1998 miejscowość położona była w województwie legnickim.
Nazwa.
W roku 1295 w kronice łacińskiej "Liber fundationis episcopatus Vratislaviensis" (pol. „Księdze uposażeń biskupstwa wrocławskiego”) miejscowość wymieniona jest w zlatynizowanej formie "Rybky".
Zabytki.
Do wojewódzkiego rejestru zabytków wpisany jest:

</doc>
<doc id="402317" url="https://pl.wikipedia.org/wiki?curid=402317" title="Retków (województwo mazowieckie)">
Retków (województwo mazowieckie)

Retków – wieś w Polsce położona w województwie mazowieckim, w powiecie mińskim, w gminie Stanisławów.
W latach 1975–1998 miejscowość położona była w województwie siedleckim.

</doc>
<doc id="402318" url="https://pl.wikipedia.org/wiki?curid=402318" title="Retowo (województwo pomorskie)">
Retowo (województwo pomorskie)

Retowo (kaszb. "Retowò", hist. "Rtò") – dawna wieś w Polsce położona w województwie pomorskim, w powiecie słupskim, w gminie Smołdzino na Wybrzeżu Słowińskim. Do wsi tej należy jedynie kilka budynków położonych na wysokim południowym brzegu jeziora Gardno. 
W latach 1975–1998 miejscowość położona była w województwie słupskim.
W 2011 miejscowość liczyła 28 mieszkańców.

</doc>
<doc id="402319" url="https://pl.wikipedia.org/wiki?curid=402319" title="Retowo (województwo zachodniopomorskie)">
Retowo (województwo zachodniopomorskie)

Retowo (niem. "Rottow") – wieś w Polsce położona w województwie zachodniopomorskim, w powiecie białogardzkim, w gminie Tychowo. W latach 1975–1998 wieś należała do woj. koszalińskiego. Według danych UM, na dzień 31 grudnia 2014 roku wieś miała 30 stałych mieszkańców.
Wchodzi w skład sołectwa Bukowo.
Położenie.
Wieś leży w odległości ok. 5 km na północ od Tychowa, przy drodze wojewódzkiej nr 167, w pobliżu rzeki Chotli.
Historia.
Dawny majątek rodu von Münchow, do którego należały również pobliskie majątki w Bukowie i Bukówku. W 1782 r. posiadłości te kupił Krzysztof Kazimierz von Versen i stworzył z nich alodium. Po jego śmierci całość majątku była współwłasnością jego sióstr, zamężnych von Schmiedeseck i von Zastrow, a od 1828 r. wyłączną własnością rodziny von Schmiedeseck. W 1884 r. właścicielem Retowa był Lewin, natomiast w XX wieku Fryderyk Karol von Heydebreck.
Komunikacja.
W miejscowości znajduje się przystanek komunikacji autobusowej.

</doc>
<doc id="402320" url="https://pl.wikipedia.org/wiki?curid=402320" title="Rębowo (województwo mazowieckie)">
Rębowo (województwo mazowieckie)

Rębowo – wieś w Polsce położona w województwie mazowieckim, w powiecie płockim, w gminie Wyszogród.
Wieś "Rębow" należała do starostwa wyszogrodzkiego w 1617 roku. Do 1954 roku siedziba wiejskiej gminy Rębowo. W latach 1975–1998 miejscowość administracyjnie należała do województwa płockiego. 1 stycznia 2003 będące dotychczasowymi częściami wsi: Górna Kolonia, Jachówki, Kanada, Pod Lasem, Pod Miastem, Pod Wilczkowem, Stara Wieś i Wagówki zostały zlikwidowane jako osobne miejscowości.
We wsi znajduje się parafia pw. św. Jana Chrzciciela.

</doc>
<doc id="402321" url="https://pl.wikipedia.org/wiki?curid=402321" title="Rębów (województwo mazowieckie)">
Rębów (województwo mazowieckie)

Rębów – wieś w Polsce położona w województwie mazowieckim, w powiecie gostynińskim, w gminie Gostynin. We wsi znajduje się remiza Ochotniczej Straży Pożarnej. 
W średniowieczu znajdował się tu lokalny dwór biskupi z folwarkiem. W 1363 roku Jan Doliwa biskup poznański wydał przywilej na sołectwo w Rębowie na prawie średzkim. W 1419 roku posiadaczami wójtostwa w Rębowie byli rycerze Jarand i Jan ze Skłot z ziemi łęczyckiej.
W latach 1975–1998 miejscowość administracyjnie należała do województwa płockiego.

</doc>
<doc id="402323" url="https://pl.wikipedia.org/wiki?curid=402323" title="Rębów (województwo świętokrzyskie)">
Rębów (województwo świętokrzyskie)

Rębów – wieś w Polsce, położona w województwie świętokrzyskim, w powiecie pińczowskim, w gminie Kije.
W latach 1975–1998 miejscowość położona była w województwie kieleckim.

</doc>
<doc id="402324" url="https://pl.wikipedia.org/wiki?curid=402324" title="Rędziny (wieś w województwie łódzkim)">
Rędziny (wieś w województwie łódzkim)

Rędziny – wieś w Polsce, położona w województwie łódzkim, w powiecie radomszczańskim, w gminie Żytno.
W miejscowości znajduje się zrujnowany budynek dworu z pocz. XX w. Dawniej istniał tutaj folwark. Dworek był własnością ministra Józefa Becka.
W latach 1975–1998 miejscowość położona była w województwie częstochowskim.

</doc>
<doc id="402325" url="https://pl.wikipedia.org/wiki?curid=402325" title="Robakowo (województwo kujawsko-pomorskie)">
Robakowo (województwo kujawsko-pomorskie)

Robakowo – wieś w Polsce położona w województwie kujawsko-pomorskim, w powiecie chełmińskim, w gminie Stolno.
Podział administracyjny.
Do 1954 roku miejscowość była siedzibą gminy Robakowo. W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 425 mieszkańców. Jest szóstą co do wielkości miejscowością gminy Stolno.
Położenie.
Przez wieś przechodzi droga wojewódzka nr 543.

</doc>
<doc id="402326" url="https://pl.wikipedia.org/wiki?curid=402326" title="Robakowo (województwo pomorskie)">
Robakowo (województwo pomorskie)

Robakowo (dodatkowa nazwa w j. kaszub. Robôkòwò) – wieś kaszubska w Polsce położona w województwie pomorskim, w powiecie wejherowskim, w gminie Luzino.
Wieś szlachecka położona była w II połowie XVI wieku w powiecie puckim województwa pomorskiego. W latach 1975–1998 miejscowość położona była w województwie gdańskim.
Podczas zaboru pruskiego wieś nosiła nazwę niemiecką "Robbakau". Podczas okupacji niemieckiej nazwa "Robbakau" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Rebbekau".
Demografia.
Wieś charakteryzuje się szybkim przyrostem liczby ludności. We wsi intensywnie rozwija się budownictwo mieszkaniowe jednorodzinne.

</doc>
<doc id="402328" url="https://pl.wikipedia.org/wiki?curid=402328" title="Robakowo (województwo wielkopolskie)">
Robakowo (województwo wielkopolskie)

Robakowo – wieś w Polsce położona w województwie wielkopolskim, w powiecie poznańskim, w gminie Kórnik.
Historia.
Wieś szlachecka położona była w 1580 roku w powiecie poznańskim województwa poznańskiego. W latach 1975–1998 miejscowość położona była w województwie poznańskim.
Gospodarka.
W miejscowości znajdują się:

</doc>
<doc id="402329" url="https://pl.wikipedia.org/wiki?curid=402329" title="Rodowo (województwo pomorskie)">
Rodowo (województwo pomorskie)

Rodowo – wieś w Polsce w województwie pomorskim, w powiecie kwidzyńskim, w gminie Prabuty.
We wsi znajduje się zabytkowy kościół pw. św. Stanisława Kostki, zespół szkół i charakterystyczna wieża przekaźnikowa Telekomunikacji Polskiej.
W latach 1975–1998 miejscowość położona była w województwie elbląskim.
Historia.
Rodowo (niem. "Gross Rohdau" lub "Rodau") powstało około 1285. Było wówczas własnością Ditricha Stange, którą otrzymał od biskupa pomezańskiego Henryka. Po śmierci Ditricha Stange Rodowo wskutek zamiany stało się ponownie własnością biskupią. Nie jest znany pierwszy przywilej lokacyjny wsi. W 1361 biskup pomezański Mikołaj lokował wieś na prawie chełmińskim na prośbę sołtysa Segeharda. 
Rodowo zniszczyły wojny XV i XVI wieku oraz rozruchy ludności Prabut z 1455. W 1561 nowy przywilej lokacyjny dla Rodowa wystawił książę Albrecht Hohenzollern. W 1570 wieś stała się własnością radcy książęcego Wenzela Schack von Stangenberg. W rękach tej rodziny, która zmieniła nazwisko na Schack von Wittenau, wieś pozostawała przez 200 lat. 
W 1789 Rodowo było wsią szlachecką. Około 1890 powstała tutaj szkoła. W 1900 założono mleczarnię i Towarzystwo Mleczne. Od 1891 działało krótko Towarzystwo Gospodarcze. We wsi istniała sala katechetyczna oraz sala ludowa ("Turnhalle"). 
Po II wojnie światowej wieś nazywano początkowo Rudawą. W 1947 przyjęto urzędową nazwę Rodowo. 
W 2014 r. tutejsza szkoła podstawowa i gimnazjum przyjęły imię Kresowian oraz otrzymały sztandar.
Parafia.
Parafia katolicka powstała w Rodowie na początku XIV wieku. W 1414 kościół został spalony w czasie wojny głodowej. Jeszcze w XVIII wieku odprawiano msze po polsku. Kościół protestancki powstał z parafią w 1624. Nowy kościół (obecnie katolicki) wybudowano w 1754. 
Do 1945 na XIX-wiecznym cmentarzu przykościelnym istniał pomnik poległych w I wojnie światowej. W latach 90. XX wieku proboszczem parafii Rodowo był ks. Waldemar Dylewski – autor kilku tomów opublikowanych kazań. Z inicjatywy ks. Waldemara Dylewskiego Beata Ewa Białecka namalowała do kościoła w Rodowie Drogę Krzyżową.
Zabytki.
Według rejestru zabytków NID na listę zabytków wpisany jest kościół filialny pw. św. Stanisława Kostki, XIV, 1624, 1754, XIX, nr rej.: A-463 z 17.11.1967.
Niewielka późnobarokowa świątynia z XVIII w. posiada smukłą wieżę. Wewnątrz znajduje się m.in. ambona z 1690 prawdopodobnie autorstwa Joachima Sebastiana Doebla. Na balustradzie chóru sygnatura pastora lub cieśli – G. Selcke (być może chodzi o rzeźbiarza Jana Henryka Selcke z Prabut, który działał w okresie budowy kościoła w XVIII w.).
Na cmentarzu lapidarium i głaz upamiętniający dawnych mieszkańców Rodowa – polską i niemiecką ludność wyznania ewangelicko-augsburskiego. Pochowano tu m.in.: pastora Paula Hallpaapa (1854–1925), jego syna Karla – żołnierza poległego w 1915 oraz miejscowego szlachcica – kapitana pruskiej kawalerii Augusta von Kolzenberga (1769–1846).
"Pole Sztuk".
W 1990 mieszkaniec Rodowa – Ryszard Rabeszko (wieloletni prezes Zarządu Głównego Stowarzyszenia Twórców Ludowych) zorganizował we wsi plener malarsko-rzeźbiarski. Od 1993 plener prowadzi Wydział Rzeźby Akademii Sztuk Pięknych w Gdańsku pod nazwą Międzynarodowy Plener Malarsko-Rzeźbiarski „Pole Sztuk”. 
Do 2019 odbyło się łącznie 29 plenerów prowadzonych przez artystę rzeźbiarza, prof. zw. dr. hab. Mariusza Białeckiego (ASP Gdańsk, mieszkańca Rodowa) i jego żonę – malarkę Beatę Ewę Białecką (absolwentkę ASP Kraków – uczennicę Jerzego Nowosielskiego). Uczestnikami pleneru było wielu artystów malarzy i rzeźbiarzy, jak np. Martin Bornholm (Szwecja), Jan Tutaj (ASP Kraków), Jacek Kornacki (ASP Gdańsk), Jacek Zdybel (ASP Gdańsk), Benedykt Kroplewski, Stanisław Ciesielski, Ewa Golińska-Pisarkiewicz i Wiesław Żarczyński (Polska). 
Od lat podczas plenerów „Pole Sztuk” Mirosław Pisarkiewicz pisze cykl opowiadań „Legendy Rodowa” publikowanych m.in. na łamach czasopisma "Gazeta Prabucka". Od 2016 roku krakowskie Wydawnictwo "Ridero" opublikowało sześć "papierowych" wydań zebranych "Legend Rodowa", a także e-book pod tym samym tytułem. 
Rodowo z powodu działań artystycznych uzyskało nazwę „Wioski Cudów”. Posiada tutaj swoją pracownię rzeźbiarską prof. Mariusz Białecki – zrealizowano w niej m.in. pomnik konny Kazimierza Wielkiego dla Bydgoszczy, pomnik Adama Loreta dla Warszawy oraz konny posąg króla Kazimierza Jagiellończyka dla Malborka. Beata Ewa Białecka tworzy od lat w Rodowie swoje obrazy. 
Podczas realizacji filmu „Król Olch” Volker Schlondorff zorganizował w Rodowie „poligon” dla statystów. Wieś i plener odwiedzał Jerzy Buzek. We wsi ustawiono wiele rzeźb Tomasza Skórki (ASP w Gdańsku).

</doc>
<doc id="402330" url="https://pl.wikipedia.org/wiki?curid=402330" title="Rodowo (powiat braniewski)">
Rodowo (powiat braniewski)

Rodowo (niem. "Radau") – wieś w Polsce położona w województwie warmińsko-mazurskim, w powiecie braniewskim, w gminie Braniewo.
W latach 1975–1998 miejscowość położona była w województwie elbląskim.
Inne miejscowości o nazwie Rodowo: Rodowo

</doc>
<doc id="402331" url="https://pl.wikipedia.org/wiki?curid=402331" title="Rogale (województwo lubelskie)">
Rogale (województwo lubelskie)

Rogale – wieś w Polsce położona w województwie lubelskim, w powiecie biłgorajskim, w gminie Księżpol.
W latach 1975–1998 miejscowość położona była w województwie zamojskim. Według Narodowego Spisu Powszechnego (III 2011 r.) liczyła 391 mieszkańców i była siódmą co do wielkości miejscowością gminy Księżpol. Wieś stanowi sołectwo gminy Księżpol.

</doc>
<doc id="402332" url="https://pl.wikipedia.org/wiki?curid=402332" title="Rogale (województwo podlaskie)">
Rogale (województwo podlaskie)

Rogale – wieś w Polsce położona w województwie podlaskim, w powiecie kolneńskim, w gminie Stawiski. Przez miejscowość przepływa Dzierzbia.
Wierni kościoła rzymskokatolickiego należą do parafii św. Antoniego Padewskiego w Stawiskach.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Stawiski.
Według Powszechnego Spisu Ludności z 1921 roku wieś zamieszkiwały 203 osoby w 35 budynkach mieszkalnych. Miejscowość należała do parafii rzymskokatolickiej w m. Stawiski. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Stawiski.
W wyniku napaści ZSRR na Polskę we wrześniu 1939 wieś znalazła się pod okupacją sowiecką. W październiku 1939 roku weszła w skład Zachodniej Białorusi – a 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="402333" url="https://pl.wikipedia.org/wiki?curid=402333" title="Rogalin (województwo lubelskie)">
Rogalin (województwo lubelskie)

Rogalin – wieś (do 31 grudnia 2002 kolonia) w Polsce położona w województwie lubelskim, w powiecie hrubieszowskim, w gminie Horodło.
W latach 1975–1998 miejscowość położona była w województwie zamojskim. Od 1 stycznia 2003 roku ówczesna kolonia Rogalin stała się wsią, a jej częścią stała się ówczesna kolonia Starzeń.
Wieś stanowi sołectwo gminy Horodło.
W 2006 r. wieś zamieszkiwało 410 osób, a w 2011 r. 398 osób.

</doc>
<doc id="402335" url="https://pl.wikipedia.org/wiki?curid=402335" title="Rogienice (województwo mazowieckie)">
Rogienice (województwo mazowieckie)

Rogienice – wieś w Polsce położona w województwie mazowieckim, w powiecie sierpeckim, w gminie Gozdowo.
W latach 1975–1998 miejscowość administracyjnie należała do województwa płockiego.

</doc>
<doc id="402336" url="https://pl.wikipedia.org/wiki?curid=402336" title="Rogienice (województwo świętokrzyskie)">
Rogienice (województwo świętokrzyskie)

Rogienice – wieś w Polsce położona w województwie świętokrzyskim, w powiecie włoszczowskim, w gminie Włoszczowa.
W latach 1975–1998 miejscowość położona była w województwie kieleckim.

</doc>
<doc id="402337" url="https://pl.wikipedia.org/wiki?curid=402337" title="Rogi (województwo lubuskie)">
Rogi (województwo lubuskie)

Rogi – wieś w Polsce położona w województwie lubuskim, w powiecie sulęcińskim, w gminie Lubniewice.
W latach 1975–1998 miejscowość położona była w województwie gorzowskim.
Historia.
Wieś została założona w roku 1773 i należała do rodziny von Waldów.
Zabytki.
Do wojewódzkiego rejestru zabytków wpisany jest:

</doc>
<doc id="402338" url="https://pl.wikipedia.org/wiki?curid=402338" title="Rogi (województwo łódzkie)">
Rogi (województwo łódzkie)

Rogi – wieś w Polsce położona w województwie łódzkim, w powiecie radomszczańskim, w gminie Wielgomłyny.
W latach 1975–1998 miejscowość położona była w województwie piotrkowskim.
Pochodzi stąd aktorka Elżbieta Starostecka (ur. 1943), znana z głównej roli w filmie "Trędowata" w reżyserii Jerzego Hoffmana.

</doc>
<doc id="402339" url="https://pl.wikipedia.org/wiki?curid=402339" title="Rogi (województwo małopolskie)">
Rogi (województwo małopolskie)

Rogi – wieś w Polsce położona w województwie małopolskim, w powiecie nowosądeckim, w gminie Podegrodzie.
Położenie.
Niewielka wieś położona w dolinie rzeki Słomka, w Kotlinie Sądeckiej, na wysokości od 350 do 450 m n.p.m. Graniczy z Olszaną, Naszacowicami, Juraszową, Podegrodziem, Mokrą Wsią oraz Owieczką. Zajmuje 2,51 km² (3,9% powierzchni gminy)).
Toponimika nazwy.
Nazwa wsi jest rzadkim na tym terenie przykładem nazwy rodowej. Pochodzi od nazwy starego szlacheckiego rodu "Rogów", w przeszłości właścicieli wsi. Jan Długosz w „"Liber beneficiorum dioecesis Cracoviensis"” zapisuje nazwę wsi na dwa sposoby: "Rogi" i "Rogy". W dokumantch z 1431 pojawia się "Petro de Rogy", który był przedstawicielem tej rodziny, tak samo jak "Sebastiansvs de Rogi" – fundator obrazu z Kaplicy św. Anny w Podegrodziu.
Mieszkańcy nazwę wsi tłumaczą legendą: "Pewnego dnia jeden z baranów uciekł do sąsiedniej wsi. Jedni mieszkańcy chwycili go za rogi, natomiast drudzy za tułów. Baranowi zostały urwane rogi, które pozostały po jednej stronie, a tułów po drugiej". Stąd nazwa "Rogi" i "Owieczka"
Historia.
Pierwsze wzmianki o powstaniu wsi pochodzą z 1431. Należały do znanego rodu szlacheckiego Rogów. W 1581 r. wieś była własnością Marcisza Rogowskiego.
Podczas II wojny światowej w Rogach prowadzone było tajne nauczanie.
W czasie okupacji aktywna działalność prowadziły Bataliony Chłopskie, których imię nosi tutejsza szkoła podstawowa.
W latach 1975–1998 miejscowość położona była w województwie nowosądeckim.
Wierni Kościoła rzymskokatolickiego należą do parafii w Podegrodziu.
Sztuka.
W Rogach mieszka Józef Lizoń, rzeźbiarz ludowy. Na terenie swojej posesji, wokół swojego domu i wewnątrz, utworzył Skansen Rzeźby Monumentalnej. Wykonał ponad 100 krzyży oraz 10 ołtarzy kościelnych. Swoje prace przedstawiał m.in. we Francji, Niemczech i Szwajcarii. Trzy rzeźby znajdują się w Muzeum Watykańskim. Rzeźbił również dla prezydenta USA – G. Busha, od którego otrzymał specjalne podziękowanie. W 1999 otrzymał nagrodę Krakowskiej Izby Rzemieślniczej. Jest członkiem Stowarzyszenia Lachów Sądeckich

</doc>
<doc id="402340" url="https://pl.wikipedia.org/wiki?curid=402340" title="Rogi (województwo opolskie)">
Rogi (województwo opolskie)

Rogi (niem. "Rogau")– wieś w Polsce położona w województwie opolskim, w powiecie opolskim, w gminie Niemodlin.
Miejscowość położona w województwie opolskim, w odległości ok. 9 km od Niemodlina. Można zobaczyć tam ponad stuletni kościół w stylu neogotyckim, tudzież zabytkowy pałacyk letni hrabiów niemodlińskich Praschmów, dziś zamieniony w szkołę podstawową.
Zabytki.
Do wojewódzkiego rejestru zabytków wpisane są:

</doc>
<doc id="402341" url="https://pl.wikipedia.org/wiki?curid=402341" title="Rogi (województwo podkarpackie)">
Rogi (województwo podkarpackie)

Rogi – wieś w Polsce położona w województwie podkarpackim, w powiecie krośnieńskim, w gminie Miejsce Piastowe. Przez wieś przepływa rzeka Lubatówka.
W latach 1975–1998 miejscowość położona była w województwie krośnieńskim.
Wieś graniczy z sołectwami: Miejsce Piastowe, Iwonicz, Równe, Lubatówka i Wrocanka.
Historia.
Osada Rogi według wykopalisk archeologicznych istniała w okresie rzymskim (I - IV wiek) i w czasach wczesnego średniowiecza. Potwierdzeniem tego są wykopaliska zaliczane do kultury Kurhanów Podkarpackich. W 1340 r. Kazimierz Wielki z powrotem włączył tereny Rusi Halickiej do Polski, przesuwając południowo-wschodnią granicę Państwa z rzeki Jasiołki na rzekę Dniestr. Ten władca w 1345 roku przez Rogi, Miejsce Piastowe i Targowiska wyznaczył kupcom drogę.
Najstarszym dokumentem pisanym jest wydany w czasie Oktawy św. Trójcy, czyli 3 czerwca 1358 r. przez króla Kazimierza Wielkiego w Wiślicy dokument sprzedaży sołectwa we wsi Rogy,rządzącej się prawem magdeburskim, Piotrowi – wójtowi z Kołaczyc: "W tejże wiosce Rogy dajemy wyżej wzmiankowanemu Piotrowi sołtysowi nad wymienioną rzeczką Lubatową po obu jej stronach, zaczynając od "Meszcza" w górę 110 łanów frankońskich naprawie magdeburskim w pełne władanie".
W 1425 r. zastawiona przez króla Władysława Jagiełłę część Rogów, posiadali szlacheccy bracia z Dębowca: Jan, Mikołaj Czarnoccy, którzy przy podziale 25 sierpnia 1425 r. sprzedali swojemu bratu Piotrowi Czarnockiemu kanonikowi krakowskiemu, piszącemu się w 1431 r. Marcinowi z Wrocimowic de Rogi, chorążemu krakowskiemu, wsie Rogi i Lubatówkę z sołectwami. W 1444 r. powstał spór między sanockimi a Czarnockimi, którzy nie chcieli naprawić przęseł w parkanie zamku sanockiego i ustanowiono w 1445 r., że będą one stawiane przez Rogi między Lubatówką a Miejscem, co zatwierdzono w 1448 r.
22 sierpnia 1462 r. podzielono wsie między Piotra, Jana, Mikołaja, Marcina i Stanisława Czarnockich. Właścicielami Rogów oprócz Czarnockich, kolejno byli; Kobylańscy, Bobowscy, Kurdwanowscy oraz Dembińscy. Za Jana Długosza wieś Rogi należała do Jana Kandziorki.
W 1471 r. dzierżawcą Rogów był Jan Kobylański. Z tego dokumentu wynika, że wieś miała zamek z wieżami dużą i małą oraz stawy, kościół i plebanię. W 1495 r. Hieronim z Kobylan, w 1505 r. wykupił wieś z rąk Czarnockich. W 1524 r. król Zygmunt Stary potwierdził fundację parafii Rogi, wspomnianą w aktach biskupich z 1536 r. W 1539 r. właścicielem Rogów był Jan Tarło. Od ok. 1550 r. w ramach ruchu egzekucyjnego powróciły Rogi do dóbr królewskich. W 1565 r. władał dobrami Mikołaj Tarło – chorąży przemyski, dworzanin i sekretarz królewski. Stanowiły one wiano Jadwigi Tarłówny (córki wspomnianego Mikołaja i Jadwigi ze Stadnickich), wydanej ok. r. 1592 za Jerzego Mniszcha, wojewodę sandomierskiego. Od końca XVI w. wieś dzierżawiła Tarłowa. Mniszchowie odsprzedali Wojciechowi Boboli w dożywocie wieś Rogi.
Kościół powstał tu w 1358 r., wzmiankowany w 1462 r. i konsekrowany w 1464 r. po zniszczeniach najazdów wojsk tatarskich i węgierskich. Około 1598 r. przystąpiono do budowy nowej świątyni, Istniejący kościół pochodzi z 1600 roku. Poświęcił go 28 września 1603 r. biskup Maciej Pstrokoński. W 1639 r. stary, drewniany kościółek pw. św. Anny nad rzeką, z czasem zaczął pełnić funkcje kaplicy dworskiej. Wieś była często niszczona na skutek wrogich najazdów. 1474 r. – Węgrzy, 1624 r. – Tatarzy, 1655 r. – Szwedzi i Kozacy, a w 1657 r. Jerzy II Rakoczy. Z powodu zniszczeń dzierżawca wsi Wojciech Krzycki, stolnik ziemi czerskiej, dworzanin i sekretarz króla Jana Kazimierza, został w późniejszym czasie zwolniony od płacenia podatków (za okres od 1657 do 1665 r.). W 1665 r. posesorem tej wsi jest Wojciech Krzycki stolnik ziemi czerskiej, sekretarz królewski Jana Kazimierza. W latach 1707–1708 trwały we wsi spory pomiędzy Cieciszewskimi, a Karczewskimi. Na mocy przywileju Augusta III Sasa z 10 listopada 1760 roku wieś posiadał Ignacy Oraczewski – starosta rogowski, konfederat (zm. w 1779 roku), a żona jego Anna (zm. w 1768). Druga żona starostowa rogowska Krystyna Oraczewska odziedziczyła te dobra po roku 1779 i zarządzała nimi przez dwa lata.
W tym czasie w Rogach określanych mianem miasteczka, posiadającego starostwo, odbywały się targi i huczne jarmarki.
6 kwietnia 1769 r. na polach między Rogami a Miejscem oraz Iwoniczem, w północno-wschodniej części, rozegrała się bitwa pomiędzy konfederatami barskimi kroczącymi od Dukli a Rosjanami nacierającymi od Iwonicza. W czasie wycofywania wojsk swoich w kierunku Głowienki i Krosna, został ranny gen. Kazimierz Pułaski. Poległych żołnierzy pochowano w dwóch zbiorowych mogiłach na terenie Rogów i w Miejscu, obok dworu przy kapliczce konfederackiej. W ramach traktatu I rozbioru Polski królewszczyzna Rogi została zajęta przez wojska austriackie 12 czerwca 1772 r., a następnie "prawnie" 11 września 1775 r. i 15 stycznia 1781 sprzedana Józefowi Bobowskiemu, a potem Dębowskim, którzy uruchomili tu warsztaty sukiennicze. W 1841 r. córka właściciela Rogów – Wanda z Bobowskich h. Gryf wyszła za mąż za dziedzica Nienadowej – hr. Eustachego Dembińskiego, h. Rawicz (1802–1878), i dała początek rogowskiej linii Dembińskich (umarła w 1866 r.). W połowie XIX wieku właścicielką posiadłości tabularnej w Rogach była Wanda Dembińska.
Słownik geograficzny Królestwa Polskiego i innych krajów słowiańskich, (Tom IV. s 709) wymienia Rogi jako "miasteczko" należące do powiatu krośnieńskiego. W 1849 roku Rogi zostały obrabowane przez wojska rosyjskie cara Mikołaja, idącego tędy na Węgry.
W drugiej połowie XIX wieku następuje rozwój miejscowości związany z tworzeniem tu i w okolicy przemysłu naftowego. We wsi Rogi wywiercono pierwszy otwór w 1888 roku. W 1933 roku ułożono nowy rurociąg ropny na przestrzeni Równe-Krosno.
Stąd pochodził (i tu spoczywa na cmentarzu) oficer dywersyjny krośnieńskiego obwodu AK OP-15 - Franciszek Kochan organizujący różne akcje przeciw okupantowi. Po wkroczeniu we wrześniu 1944 r. AR, NKWD dokonało aresztowań członków AK, szczególnie zasłużonych dla wsi, m.in. byłego wójta F. Matusiewicza.
Wieś słynęła z licznych rzemieślników i jarmarków odbywających się na św. Annę (26 VII), św. Bartłomieja (24 VIII), św. Mikołaja (6 XII).
Zamek obronny w Rogach.
W Rogach istniał zamek obronny, po którym pozostały ślady w terenie, w kształcie majdanów i fos dawniej zalanych wodą.
Istnienie zamku wynika z dokumentu z 22 sierpnia 1462 r. dotyczącego podziału wsi pomiędzy braci Czarnockich a nawet określenie, że warownia ta miała dwie wieże: dużą i małą.
Po napadzie Tatarów 1672 r. i Szwedów w 1702 r., na początku XVIII w., na miejscu zrujnowanego zamku, wybudowano kamienny dwór, który stał się siedzibą, wójtostwa Rogi i starostwa rogowskiego. Mieszkał w nim Ignacy Oraczewski, starosta rogowski (zm. w 1779 roku) wraz z żoną Krystyną. Stanisław Oraczewski też był starostą rogowskim i mieszkał w dworku z żoną Anną, zm. w 1768 roku. Świadczy o tym epitafium w kościele pod wezwaniem sw. Piotra i Pawła (wzniesionym w latach 1771–1786) w Sędziszowie.

</doc>
<doc id="402342" url="https://pl.wikipedia.org/wiki?curid=402342" title="Rogowo (powiat białostocki)">
Rogowo (powiat białostocki)

Rogowo – wieś w Polsce położona w województwie podlaskim, w powiecie białostockim, w gminie Choroszcz.
Wieś szlachecka położona była w końcu XVIII wieku w powiecie grodzieńskim województwa trockiego. W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Najświętszego Serca Pana Jezusa w Konowałach.

</doc>
<doc id="402343" url="https://pl.wikipedia.org/wiki?curid=402343" title="Rogowo (województwo wielkopolskie)">
Rogowo (województwo wielkopolskie)

Rogowo – wieś w Polsce położona w województwie wielkopolskim, w powiecie gostyńskim, w gminie Krobia.
Historia.
Pierwsza historyczna informacja o Rogowie pochodzi z 1407 roku, kiedy to wieś należała do możnego rodu Awdańców. Na początku XVI wieku Rogowo stanowiło własność rodziny Pępowskich, a od końca XVI wieku Czackich. Wieś szlachecka położona była w 1581 roku w powiecie kościańskim województwa poznańskiego. W 1622 roku właścicielką wsi była Elżbieta Bojanowska, a w końcu XVIII wieku – pułkownik Andrzej Twardowski, po nim Mateusz Błociszewski – konfederata barski. Następnie wieś przeszła w ręce rodziny Kwiatkowskich.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Kröben (krobskim) w rejencji poznańskiej. Rogowo należało do okręgu krobskiego tego powiatu i stanowiło odrębny majątek, którego właścicielem był wówczas (1846) Kwiatkowski. Według spisu urzędowego z 1837 roku wieś liczyła 172 mieszkańców, którzy zamieszkiwali 17 dymów (domostw).
Od 1862 roku właścicielem dóbr był Piotr Albrecht Humblot, po którym w 1898 roku odziedziczyła je jego córka Bertha Magnus z domu Humblot, a wkrótce Paul Magnus z Berlina. W 1924 roku majątek przeszedł na własność Skarbu Państwa, od którego w tym samym roku odkupił go Adam Remigiusz Grocholski z Grudziądza. W latach 80. XIX wieku na terenie majątku znajdowały się cztery domy, w których mieszkało 125 osób. W 1881 roku powierzchnia dóbr wynosiła 321 ha, z czego 221,5 ha zajmowały pola, 26,22 ha łąki, 50,9 ha lasy, 9,11 ha pastwiska. W 1913 roku było tu 35 koni, 111 krów i 163 świnie.
W 1926 roku działała tu mleczarnia elektryczna i młyn, prowadzono także hodowlę ryb. Na początku XX wieku, w północnej części wsi, po zachodniej stronie drogi Niepart – Krobia, wzniesiono pałac, który obecnie mieści dom pomocy społecznej dla kobiet.
W latach 1975–1998 miejscowość położona była w województwie leszczyńskim.
Wieś oddalona jest 4 km od Krobi. Powierzchnia wsi wynosi 379,90 ha. W wiosce dominuje budownictwo jednorodzinne (jedynym wyjątkiem jest tu blok 8-rodzinny). Miejscowość ma zwartą zabudowę, ulokowaną wzdłuż drogi Krobia – Niepart. Według danych ze spisu powszechnego w 2011 roku znajduje się tu 27 budynków mieszkalnych. Wszystkie mieszkania są własnością prywatną.

</doc>
<doc id="402344" url="https://pl.wikipedia.org/wiki?curid=402344" title="Rogoźnica (województwo dolnośląskie)">
Rogoźnica (województwo dolnośląskie)

Rogoźnica (niem. "Groß Rosen", w latach 1945–1948 "Rogozne" lub "Rogozno") – wieś w Polsce położona w województwie dolnośląskim, w powiecie świdnickim, w gminie Strzegom.
Położenie.
Wieś znajduje się w paśmie Przedgórza Sudeckiego (tzw. Wzgórza Strzegomskie), w dolinie potoku Wierzbiak.
Nazwa.
Pierwsza wzmianka o miejscowości pochodzi ze średniowiecznego dokumentu z 1291 roku gdzie wymieniona jest jako "Rogozen". W 1295 w kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") miejscowość wymieniona jest jako "Rogosnitz".
Podział administracyjny.
W latach 1975–1998 miejscowość położona była w województwie wałbrzyskim.
Gospodarka.
Przemysł wydobywczy – liczne kamieniołomy granitu.
Kolej.
Stacja kolejowa na Podsudeckiej Magistrali Kolejowej.
Zabytki.
Do wojewódzkiego rejestru zabytków wpisane są:
inne zabytki:
zabytki nieistniejące:

</doc>
<doc id="402345" url="https://pl.wikipedia.org/wiki?curid=402345" title="Rogoźnica (województwo lubelskie)">
Rogoźnica (województwo lubelskie)

Rogoźnica – wieś w Polsce położona w województwie lubelskim, w powiecie bialskim, w gminie Międzyrzec Podlaski.
Wieś była własnością starosty guzowskiego i nowomiejskiego Stanisława Opalińskiego, leżała w województwie podlaskim w 1673 roku. Wieś magnacka położona była w końcu XVIII wieku w hrabstwie bialskim w powiecie brzeskolitewskim województwa brzeskolitewskiego. W latach 1975–1998 miejscowość położona była w województwie bialskopodlaskim.
Części wsi.
29 sierpnia 1831 roku w okolicach Rogoźnicy miała miejsce zwycięska dla powstańców bitwa.

</doc>
<doc id="402346" url="https://pl.wikipedia.org/wiki?curid=402346" title="Rogoźnica (Głogów Małopolski)">
Rogoźnica (Głogów Małopolski)

Rogoźnica – część Głogowa Małopolskiego. Do 31 grudnia 2019 roku wieś w Polsce, w województwie podkarpackim, w powiecie rzeszowskim, w gminie Głogów Małopolski. Posiada powierzchnię 259,32 ha.
W latach 1975–1998 miejscowość położona była w województwie rzeszowskim.
W Rogoźnicy istnieje parafia św. Maksymiliana Kolbe, należąca do dekanatu Głogów Małopolski, diecezji rzeszowskiej oraz podstrefa Specjalnej Strefy Ekonomicznej Euro-Park w Mielcu, w której mieści się kilkanaście zakładów produkcyjnych m.in. była fabryka sprzętu AGD Zelmer - obecnie BSH (koncern Siemens - Bosch).

</doc>
<doc id="402347" url="https://pl.wikipedia.org/wiki?curid=402347" title="Rogoźnik (województwo dolnośląskie)">
Rogoźnik (województwo dolnośląskie)

Rogoźnik () – wieś w Polsce położona w województwie dolnośląskim, w powiecie legnickim, w gminie Ruja.
Podział administracyjny.
W latach 1975–1998 miejscowość położona była w województwie legnickim.
Nazwa.
W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Rosnik".
Zabytki.
Do wojewódzkiego rejestru zabytków wpisane są:

</doc>
<doc id="402348" url="https://pl.wikipedia.org/wiki?curid=402348" title="Rogoźnik (województwo małopolskie)">
Rogoźnik (województwo małopolskie)

Rogoźnik – wieś w Polsce położona w województwie małopolskim, w powiecie nowotarskim, w gminie Nowy Targ.
W 1237 roku Rogoźnik kupił wojewoda krakowski Teodor, przekazując go następnie cystersom ludźmierskim. Wieś duchowna, własność opactwa cystersów szczyrzyckich położona była w drugiej połowie XVI wieku w powiecie sądeckim województwa krakowskiego. W latach 1975–1998 miejscowość położona była w województwie nowosądeckim.
Położenie.
Rogoźnik położony jest w Kotlinie Nowotarskiej. Przez miejscowość przepływa potok Wielki Rogoźnik uchodzący do Dunajca. Na południe od niego wznosi się pas wzgórz, w którym znajduje się rezerwat przyrody Skałka Rogoźnicka, a w nim Skałka Rogoźnicka będąca jedną ze skałek Pienińskiego Pasa Skałkowego.

</doc>
<doc id="402349" url="https://pl.wikipedia.org/wiki?curid=402349" title="Rogoźnik (województwo śląskie)">
Rogoźnik (województwo śląskie)

Rogoźnik – wieś w Polsce położona w Zagłębiu Dąbrowskim, w województwie śląskim, w powiecie będzińskim, w gminie Bobrowniki. Znajduje się w niewielkiej kotlinie pomiędzy wzgórzami Buczyna i Sadowie. Rogoźnik sąsiaduje: od północy z sołectwem Siemonia (gmina Bobrowniki), od południa z miastem Wojkowice, od wschodu z sołectwami Strzyżowice i Góra Siewierska (gmina Psary), od zachodu z sołectwami Bobrowniki i Dobieszowice (gmina Bobrowniki).
Nazwa.
Nazwa miejscowości wywodzi się od rogoza (nazwa florystyczna rośliny rosnącej na terenach miejscowości). Używana była w czasach średniowiecza, po raz pierwszy spotkano się z nią w dokumentach z 1225 roku kiedy przy fundacji kościoła Wszystkich Świętych w Siemoni wymienione zostały imiona rycerzy Boguchwała i Gausę z Rogoźnika.
Początkowe zapisy nazwy to: Rogosnic, Rogoznick, Rogosnig, Rogosenic.
Historia.
Pierwsze wzmianki historyczne o istnieniu miejscowości Rogoźnik posadowionej nad potokiem Jaworznik, otoczonej pasmem wzgórz i lasów, odnajdujemy w akcie kupna Księstwa Siewierskiego z roku 1443. Kim byli pierwsi właściciele właściwie nie wiadomo. Pojawiają się w tym względzie tylko przypuszczenia, że byli to Mikołaj i Piotr Rogożowie dziedzice wioski sąsiedniej, zwanej Górą Siewierską. Od XII wieku wioską władali kolejno: Krylińscy, Paweł Wąsowicz, Franciszek Pożarowski, Jan Grabiański, Herdlitzk, Bełszyńscy. W XIX wieku wioska została zakupiona przez Towarzystwo Górniczo-Przemysłowe „Saturn”. W roku 1864 utworzone zostały gminy. Rogoźnik najpierw przydzielony został do Gminy Ożarowice, a następnie do Gminy Bobrowniki, do której należał aż do roku 1954. Wraz z kolejnym podziałem administracyjnym Rogoźnik stał się gromadą i siedzibą Gromadzkiej Rady Narodowej. Ponownie stał się częścią Gminy Bobrowniki po reaktywowaniu gmin, w roku 1973. Ludność wioski początkowo trudniła się pracą na roli. W XVIII wieku w wiosce było kilka młynów poruszanych wodą Jaworznika, karczma. Z kolei w XIX wieku rozwinęło się górnictwo galmanowe. W tym czasie wioska posiadała już ponad 70 domów i połączenie komunikacyjne koleją pasażerską. Pierwsza szkoła powstała w roku 1900, Ochotnicza Straż Pożarna w roku 1919 zaś Koło Gospodyń Wiejskich w roku 1922. 
W okresie po II wojnie światowej w miejscowości wybudowano zakłady ogniotrwałe, utworzono państwowe gospodarstwo rolne i rolniczą spółdzielnię produkcyjną. Rogoźnik został wyzwolony przez oddziały 59 armii i 4 samodzielnego korpusu pancernego gwardii I Frontu Ukraińskiego. 
W latach 70. nad brzegiem Jaworznika i u podnóża góry Buczyna urządzono ośrodek sportu i rekreacji o zasięgu powiatowym. Obecnie Rogoźnik posiada prawie 3000 mieszkańców. Jest dobrze wyposażony w sieci infrastruktury technicznej. Posiada szkołę podstawową, gimnazjum, przedszkole, ośrodek zdrowia, filię gminnego ośrodka kultury i bibliotekę, boisko sportowe. W miejscowości działa wiele prywatnych firm o różnych profilach działalności. Prężnie rozwija się budownictwo mieszkaniowe. Mieszkańcy tworzą zintegrowaną społeczność a swoją aktywność społeczną przejawiają poprzez działalność w stowarzyszeniach i organizacjach społecznych oraz strukturach samorządu gminnego.
Geografia i administracja.
Rogoźnik zajmuje w gminie drugie miejsce pod względem liczby ludności (po Bobrownikach) oraz również drugie miejsce pod względem zajmowanego obszaru (po Sączowie). Posiada duże walory krajobrazowe, gdyż posadowiona jest u podnóża Buczyny (376,9 m n.p.m.), otoczona lasami i zbiornikami wodnymi. Na obszarze leśnym położonym nad potokiem Jaworznik w latach 70. poprzedniego stulecia urządzony został ośrodek rekreacyjny, który funkcjonował najpierw jako ośrodek powiatowy, później jako ośrodek rekreacyjno wypoczynkowy „Huty Katowice” w Dąbrowie Górniczej. Obecnie obszar ten stanowi zaplecze rekreacyjne dla mieszkańców gminy i mieszkańców ościennych miast. Stan własnościowy tego terenu jest zróżnicowany. W przeważającej części są to grunty Skarbu Państwa w zarządzie Starostwa Powiatowego w Będzinie. Znaczny odsetek stanowią również grunty będące w użytkowaniu wieczystym lub stanowiące własność osób fizycznych. Podobnie jest z infrastrukturą tego ośrodka (domki campingowe, obiekty gastronomiczne, wyposażenie techniczne).
Demografia.
Liczba ludności w miejscowości ma tendencję rosnącą. Związane jest to z napływem ludności z sąsiednich miast. W 2011 roku liczba ludności wyniosła 3 075 mieszkańców, z czego 51,6% stanowią kobiety, a 48,4% mężczyźni. W latach 1998-2021 liczba mieszkańców wzrosła o 0,6%. Na przestrzeni lat stan liczby mieszkańców zameldowanych na pobyt stały przedstawia się następująco:
Środowisko kulturowe.
Na terenie Rogoźnika wyznaczona została strefa ochrony archeologicznej oraz ustalony wykaz obiektów o charakterze zabytkowym. Należą do nich domy z początku XX wieku, krzyże przydrożne również z początku XX wieku, kolejowy wiadukt z XIX wieku. Do wartości kulturowych Rogoźnika głównie należą wartości krajobrazowe terenów w otoczeniu zbiorników wodnych wraz ze zboczami Buczyny, zaliczone do obszarów o wysokich i ponadprzeciętnych wartościach oraz dwór zaadaptowany do pełnienia funkcji upowszechnienia kultury w sołectwie, w którym mieści się filia Gminnego Ośrodka Kultury w Bobrownikach.
Oświata i wychowanie.
W Rogoźniku działa przedszkole publiczne, które w 2007 roku miało 50 wychowanków oraz zespół szkół obejmujący szkołę podstawową i gimnazjum, do którego w 2007 roku uczęszczało 254 uczniów. W budynku zespołu szkół znajduje się również siedziba Gminnego Zespołu Oświaty, który zapewnia obsługę wszystkich placówek oświato-wychowawczych w gminie Bobrowniki.
Placówki oświatowe w sołectwie:
W Rogoźniku ma swą siedzibę Międzynarodowe Miasteczko Edukacji Ekologicznej – Ośrodek Edukacji Ekologicznej prowadzący od 1991r różne zajęcia (warsztaty i obozy ekologiczne) dla dzieci, młodzieży i dorosłych z kraju i zagranicy. Rocznie w zajęciach uczestniczy kilka tysięcy uczestników.
Sport i rekreacja.
W sołectwie działa klub sportowy "Cyklon Rogoźnik" założony w 1929 roku. Drużyna piłkarska wchodząca w skład klubu gra obecnie w lidze okręgowej, w grupie IV katowickiej. Niezależnie od swojej statusowej działalności klub zajmuje się upowszechnianiem sportu wśród dzieci i młodzieży, jest współorganizatorem różnych imprez integrujących miejscowe społeczeństwo.
Filia Gminnego Ośrodka Kultury obejmuje działalność świetlicy i biblioteki. W sołectwie działa Koło Gospodyń Wiejskich, Folklorystyczny Zespół „Rogozanki”. Gminny Ośrodek Kultury prowadzi również grupy artystyczne dzieci i młodzieży, przeglądy twórczości i wernisaże miejscowych artystów.
Ochotnicza Straż Pożarna jest ważnym podmiotem krzewienia kultury i sportu w miejscowości. Dysponuje własnym zapleczem materialno-technicznym.
W Rogoźniku działa także 103. koło Polskiego Związku Wędkarskiego. W zbiorniku wodnym "Rogoźnik II" pływają Jaź, Karp, Leszcz, Lin, Okoń, Płoć, Szczupak i Wzdręga.
Turystyka.
Szlaki turystyczne.
 Szlak Historii Górnictwa Górnośląskiego (100,60 km)
 Szlak Świerklaniecki (26 km)
Gospodarka.
Rolnictwo.
W Rogoźniku istnieje tylko 51 gospodarstw rolnych. Zajmują one łącznie 198 ha. Znajdują się w następujących przedziałach obszarowych:
Duża część gruntów jest odłogowana. Mimo że wymienione jednostki zaliczane są zgodnie z przepisami do gospodarstw rolnych, nie zalicza się ich do gospodarstw o dużej zdolności gospodarczej. Płody rolne z gruntów użytkowanych rolniczo przeznaczane są na samozaopatrzenie. Gospodarstwa rolne nie stanowią źródeł utrzymania dla ich właścicieli.
Rezydencja i rekreacja.
Bliskie sąsiedztwo obszarów zurbanizowanych predestynują Rogoźnik do pełnienia funkcji rezydencjalnych i rekreacyjnych. Z napływem nowych mieszkańców łączy się wzbogacenie kapitału społecznego, rozwój usług, a co za tym idzie poprawa dochodów mieszkańców. Z napływem nowych mieszkańców następuje zahamowanie spadku liczby ludności a ponadto wpływa to na poprawę struktury wiekowej mieszkańców. Ludność napływowa to w większości osoby do 30. roku życia, a więc w okresie wzmożonej aktywności zawodowej. Podobnie jest z rozwojem funkcji rekreacyjnych, których prawidłowe ukierunkowanie wpływa na wzrost kapitału miejscowości i podnosi jego prestiż. 125 ha obszaru Rogoźnika zajmują tereny rekreacyjne, które do roku 1990 funkcjonowały jako ośrodek sportowo-wypoczynkowy Kombinatu Metalurgicznego „Huta Katowice” w Dąbrowie Górniczej. Na obszarze tym swoje ośrodki wypoczynkowe posiadały również inne zakłady z pobliskich miast, ale głównym właścicielem wyposażenia ośrodka w urządzenia techniczne (budowle, sieci energetyczne, sieci wodociągowe i kanalizacyjne) był wymieniony Kombinat. Restrukturyzacja przedsiębiorstwa „Huta Katowice” oraz innych przedsiębiorstw państwowych prowadzona w latach dziewięćdziesiątych spowodowała wyzbycie się majątku trwałego znajdującego się na obszarze byłego ośrodka na rzecz różnych mniejszych podmiotów, głównie osób fizycznych lub spółek handlowych. Żaden z tych podmiotów nie przejął funkcji wiodącej w zarządzaniu omawianym obszarem. Z tego też powodu w okresie przekształceń w zasadzie nie były prowadzone na tym obszarze żadne inwestycje dążące do wzmocnienia funkcji rekreacyjnej, a wręcz wpływały na jej osłabienie. Pomimo opisanych problemów nadal odnotowuje się zainteresowanie miejscowych osób a także mieszkańców sąsiednich sołectw i miast spędzaniem wolnego czasu w okresie letnim w tym ośrodku. Nadal też ośrodek pełni funkcję wypoczynku sobotnio–niedzielnego, a przede wszystkim stanowi miejsce spacerowe dla różnych grup i osób. Ponadto stanowi ważną bazę żywieniowo-dydaktyczno-noclegową dla działającego tu od 1991r Międzynarodowego Miasteczka Edukacji Ekologicznej.
Struktura własnościowa tego obszaru przedstawia się następująco:
Pozostałe branże gospodarcze.
Mieszkańcy w większości pracują zawodowo w firmach, poza swoją miejscowością. W Rogoźniku istnieje 150 firm o różnych branżach. Około 40 to firmy transportowe, około 40 świadczy usługi w sektorze budowlanym, 20 świadczy usługi handlowe i gastronomiczne. W miejscowości są dwie piekarnie pieczywa, jeden zakład ogrodniczy i jeden produkujący akcesoria ogrodnicze. Pozostałe zakłady świadczą w węższym zakresie i w rozmaitych branżach usługi na rzecz miejscowej ludności.
Transport i komunikacja.
W pobliżu miejscowości przebiegają drogi:
Drogi Wojewódzkie:
Drogi Krajowe:
Autobusy.
Połączenia wewnątrz wsi i między całą gminą zapewnia komunikacja autobusowa. Usługi komunikacyjne świadczone są przez ZTM. We wsi kursuje dziewięć linii autobusowych:

</doc>
<doc id="402350" url="https://pl.wikipedia.org/wiki?curid=402350" title="Rogóźno (powiat łaski)">
Rogóźno (powiat łaski)

Rogóźno – wieś sołecka w Polsce położona w województwie łódzkim, w powiecie łaskim, w gminie Widawa.
Miejscowość leży przy drodze wojewódzkiej nr 481 z Łasku do Wielunia.
W latach 1975–1998 miejscowość położona była w województwie sieradzkim.
W obrębie wsi, pomiędzy drogą z Widawy do Łasku a linią kolejową nr 131 Śląsk - porty, są zachowane dwa polskie schrony betonowe dla stanowiska ckm i trzech żołnierzy. Schrony te powstały w sierpniu 1939 na linii obrony w oparciu o rzeki: Warta i Widawka. We wrześniu 1939 walczył tu radomski 72 Pułk Piechoty.

</doc>
<doc id="402351" url="https://pl.wikipedia.org/wiki?curid=402351" title="Rogówek (województwo mazowieckie)">
Rogówek (województwo mazowieckie)

Rogówek – wieś w Polsce położona w województwie mazowieckim, w powiecie ostrowskim, w gminie Stary Lubotyń.
Wierni kościoła rzymskokatolickiego należą do parafii Nawiedzenia Najświętszej Maryi Panny w Starym Lubotyniu.
Historia.
W latach 1921–1939 folwark i wieś leżała w województwie białostockim, w powiecie łomżyńskim, w gminie Lubotyń.
Według Powszechnego Spisu Ludności z 1921 roku zamieszkiwało:
Miejscowości należały do parafii rzymskokatolickiej w m. Lubotyń. Podlegały pod Sąd Grodzki i Okręgowy w Łomży; właściwy urząd pocztowy mieścił się w m. Ostrów Mazowiecka.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką, a od czerwca 1941 roku pod okupacją niemiecką. Od 22 lipca 1941 do 1945 włączona była w skład Landkreis Lomscha, w Bezirk Bialystok III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="402352" url="https://pl.wikipedia.org/wiki?curid=402352" title="Rogówek (województwo podlaskie)">
Rogówek (województwo podlaskie)

Rogówek – wieś w Polsce położona w województwie podlaskim, w powiecie białostockim, w gminie Choroszcz.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii św. Jana Chrzciciela i św. Szczepana w Choroszczy.

</doc>
<doc id="402353" url="https://pl.wikipedia.org/wiki?curid=402353" title="Rogówek (województwo świętokrzyskie)">
Rogówek (województwo świętokrzyskie)

Rogówek – wieś w Polsce położona w województwie świętokrzyskim, w powiecie koneckim, w gminie Gowarczów.
W latach 1975–1998 miejscowość położona była w województwie radomskim.
Wierni kościoła rzymskokatolickiego należą do parafii Świętych Apostołów Piotra i Pawła w Gowarczowie.

</doc>
<doc id="402354" url="https://pl.wikipedia.org/wiki?curid=402354" title="Rogówko (województwo warmińsko-mazurskie)">
Rogówko (województwo warmińsko-mazurskie)

Rogówko (dawniej niem. "Rogowken") – wieś w Polsce położona w województwie warmińsko-mazurskim, w powiecie oleckim, w gminie Kowale Oleckie. W latach 1975–1998 miejscowość położona była w województwie suwalskim.
Historia.
Wieś czynszowa założona w 1581 roku, na 40 włókach. Przywilej lokacyjny wydał książę Albrecht, wymienia się w nim, że starosta "Henryk Kracht" sprzedał "Stańkowi Kukowskiemu" z Rogowa 4 włóki z zadaniem założenia wsi czynszowej na gruntach, których nie zdołał zagospodarować wcześniejszy nabywca – "Maciej Czukta" z Chełch. Wynika z tego, że była to ponowna lokacja wsi.
Wieś należała do parafii Szarejki, do urzędu stanu cywilnego w Kowalach Oleckich, a dzieci uczęszczały do dwuklasowej szkoły w Szarejkach. W 1938 roku w Rogówku było 148 mieszkańców.
W 1938 r., w ramach akcji germanizacyjnej, zmieniono dawne, historyczne nazwy "Rogowken", "Rogowa" na niemiecką "Roggenfelde".

</doc>
<doc id="402355" url="https://pl.wikipedia.org/wiki?curid=402355" title="Rogówko (województwo zachodniopomorskie)">
Rogówko (województwo zachodniopomorskie)

Rogówko – wieś w Polsce położona w województwie zachodniopomorskim, w powiecie łobeskim, w gminie Węgorzyno.
W latach 1975–1998 miejscowość położona była w województwie szczecińskim.

</doc>
<doc id="402356" url="https://pl.wikipedia.org/wiki?curid=402356" title="Rogów (województwo małopolskie)">
Rogów (województwo małopolskie)

Rogów – wieś w Polsce położona w województwie małopolskim, w powiecie miechowskim, w gminie Kozłów.
W latach 1975–1998 miejscowość położona była w województwie kieleckim.

</doc>
<doc id="402357" url="https://pl.wikipedia.org/wiki?curid=402357" title="Rogów (województwo opolskie)">
Rogów (województwo opolskie)

Rogów (niem."Rogau") – wieś w Polsce położona w województwie opolskim na Górnym Śląsku, w powiecie brzeskim, w gminie Grodków.
W latach 1975–1998 miejscowość położona była w województwie opolskim.
W maju 1939 roku Rogów zamieszkiwało 85 mieszkańców, wieś należała do ówczesnego górnośląskiego powiatu "Grodków" stanowiąc równocześnie granicę z Dolnym Śląskiem.
Nazwa.
Nazwa miejscowości pochodzi od nazwy róg. W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Rogow".

</doc>
<doc id="402358" url="https://pl.wikipedia.org/wiki?curid=402358" title="Rogów (województwo śląskie)">
Rogów (województwo śląskie)

Rogów (niem. "Rogau") – wieś w Polsce położona w województwie śląskim, w powiecie wodzisławskim, w gminie Gorzyce. W latach 1975–1998 miejscowość położona była w województwie katowickim. Miejscowość położona jest w południowej części powiatu wodzisławskiego, około 11 km na południe od Wodzisławia Śląskiego.
Sport.
W miejscowości działa Klub Sportowy Przyszłość Rogów.

</doc>
<doc id="402359" url="https://pl.wikipedia.org/wiki?curid=402359" title="Rogów (województwo wielkopolskie)">
Rogów (województwo wielkopolskie)

Rogów – wieś w Polsce położona w województwie wielkopolskim, w powiecie tureckim, w gminie Przykona.
W latach 1975–1998 miejscowość położona była w województwie konińskim.

</doc>
<doc id="402360" url="https://pl.wikipedia.org/wiki?curid=402360" title="Rogóźnia (wieś w województwie mazowieckim)">
Rogóźnia (wieś w województwie mazowieckim)

Rogóźnia – wieś w Polsce położona w województwie mazowieckim, w powiecie ostrowskim, w gminie Ostrów Mazowiecka.
W latach 1975–1998 miejscowość położona była w województwie ostrołęckim.
Wierni kościoła rzymskokatolickiego należą do parafii Chrystusa Dobrego Pasterza w Ostrowi Mazowieckiej.

</doc>
<doc id="402362" url="https://pl.wikipedia.org/wiki?curid=402362" title="Rogóźnia (województwo podkarpackie)">
Rogóźnia (województwo podkarpackie)

Rogóźnia (do 2010 "Rogoźnia") – wieś w Polsce położona w województwie podkarpackim, w powiecie niżańskim, w gminie Harasiuki.
W latach 1975–1998 miejscowość położona była w województwie tarnobrzeskim.

</doc>
<doc id="402363" url="https://pl.wikipedia.org/wiki?curid=402363" title="Rogóźno (województwo kujawsko-pomorskie)">
Rogóźno (województwo kujawsko-pomorskie)

Rogóźno (niem. "Roggenhausen") – wieś w Polsce położona w województwie kujawsko-pomorskim, w powiecie grudziądzkim, w gminie Rogóźno.
Podział administracyjny.
W latach 1975–1998 miejscowość położona była w województwie toruńskim. Miejscowość jest siedzibą gminy Rogóźno.
Demografia.
Według Narodowego Spisu Powszechnego (III 2011 r.) wieś liczyła 946 mieszkańców. Jest największą miejscowością gminy Rogóźno.
Historia i zabytki.
Wieś wzmiankowana w przywileju krzyżackim z 1410 roku. We wsi znajduje się kościół parafialny pw. św. Wojciecha, założony ok. 1300 r., obecny kościół zbudowany został na początku XIV wieku. Kościół jest gotycki, orientowany, został zbudowany z kamienia polnego, zaś zakrystia, wieża i szczyty z cegły. W XVII wieku dwukrotnie niszczona przez Szwedów, odbudowywana z użyciem cegieł z zamku. Wyposażenie z XVIII/XIX wieku, głównie barokowe. We wsi, a dokładnie we wsi Rogóźno-Zamek znajdują się ruiny warowni krzyżackiej, zrujnowanej przez Szwedów. Zachowała się wieża bramna zamknięta broną i fragment przyziemia.
Kościół wpisany jest do rejestru zabytków NID pod nr rej. A/202 z 13.07.1936.
II wojna światowa.
Na wiejskim cmentarzu znajduje się mogiła zbiorowa 36 mieszkańców okolicznych wsi pomordowanych przez hitlerowców jesienią 1939 roku.
Komunikacja.
Na terenie wsi znajduje się 5 przystanków autobusowych: Rogóźno I, Rogóźno II, Rogóźno / Dworzec kolejowy, Rogóźno / Kościół oraz Rogóźno / Urząd Gminy, na których zatrzymują się linie autobusowe nr 3 i 7.

</doc>
<doc id="402364" url="https://pl.wikipedia.org/wiki?curid=402364" title="Rogóźno (województwo mazowieckie)">
Rogóźno (województwo mazowieckie)

Rogóźno – wieś w Polsce położona w województwie mazowieckim, w powiecie wyszkowskim, w gminie Rząśnik.
W latach 1975–1998 miejscowość położona była w województwie ostrołęckim.
Wierni kościoła rzymskokatolickiego należą do parafii św. Stanisława Biskupa i Męczennika w Lubielu.

</doc>
<doc id="402365" url="https://pl.wikipedia.org/wiki?curid=402365" title="Rogóżno">
Rogóżno

Rogóżno – wieś w Polsce, położona w województwie podkarpackim, w powiecie łańcuckim, w gminie Łańcut.
Miejscowość jest siedzibą rzymskokatolickiej parafii św. Józefa.
W latach 1975–1998 miejscowość położona była w województwie rzeszowskim.
Położenie geograficzne.
Rogóżno położone jest na granicy dwóch jednostek fizycznogeograficznych. Północna część wsi znajduje się w obrębie Pradoliny Podkarpackiej – regionu rolniczego o płaskiej powierzchni. Środkowe i południowe przysiółki miejscowości zlokalizowane są na Podgórzu Rzeszowskim – obszarze pofalowanym o żyznych gruntach uprawnych. Charakterystyczne dla tego terenu są wąwozy i holwegi w pokrywach o lessowej genezie. Kuesta geomorfologiczna między obiema krainami jest bardzo wyraźna i przebiega analogicznie do linii kolejowej Kraków – Przemyśl.
Historia.
Wieś lokowana około 1422 roku przez Jana z Pilczy syna Elżbiety Granowskiej, trzeciej żony Władysława Jagiełły albo przed 1409 rokiem przez jego ojca Wincentego z Granowa starostę nakielskiego. Po raz pierwszy wzmiankowana w 1424 roku w wykazie dziesięciny dla Kapituły przemyskiej. W księdze Ziemskiej Przeworskiej wymieniona wpisem z 1439 roku. Wpis z roku 1442 wymienia Tomasza syna sołtysa z Rogóżna Klemensa. W roku 1443 dodano również dziesięcinę z Rogóżna do uposażenia parafii Kosina. Dokument z roku 1450 w którym Wacław książę Opolski siostrzeniec Jana z Pilczy zawiera z nim ugodę, wymienia między licznymi posiadłościami również Rogóżno (Rogoszno). W 1478 roku wieś odziedziczył najmłodszy z synów Jana z Pilczy, Otto podkomorzy lubelski, a po nim jego najstarszy syn Mikołaj. Jeszcze przed jego śmiercią w 1550 roku, około 1544 roku dziedzicem Rogóżna została jego żona Barbara z Konińskich, a po niej ich zmarły w 1568 syn Krzysztof Pilecki, dziedzic Łańcuta i zwolennik reformacji. Prawdopodobnie on przed 1556 rokiem sprzedał Rogóżno Janowi Starzechowskiemu wojewodzie podolskiemu i dziedzicowi sąsiedniej wsi Białoboki. Rejestr poborowy z 1556 roku wymienia : 8 i 1/2 łana, 12 wolnych zagrodników, 2 zagrodników, 8 rzemieślników, 6 komorników, młyn walnik o 2 kołach, tartak, kocioł gorzelniany, karczmę dziedziczną i drugą roczną. Po śmierci Jana Starzechowskiego w 1567 roku Rogóżno odziedziczył jego starszy syn Stanisław Starzechowski, podkomorzy lwowski, a po jego śmierci w 1582 roku żona Anna z Tarłów Starzechowska oraz dzieci : Jan, Dorota, Katarzyna i Zofia. Opiekunem prawnym wyznaczony został Mikołaj Tarło wojewoda lubelski, ojciec Anny. Z tego okresu (1578 rok) pochodzi najstarszy znany zapis składu ławy gomadzkiej. Wójtem był Sebastian Piotrosz a przysiężnikami : Adam Wrzecionko, Wojciech Kowal, Jakub młynarz (Kiełb), Andrzej Wańko, Walenty Gucmin, Józef Kraus i Mateusz Jach.
Według rejestru poborowego z 1589 roku we wsi było: 7 łanów, młyn o dwóch kołach, 2 karczmy, komorników posiadających bydło – 6, komorników ubogich 10, zagrodników 12, rzemieślników 8.
Młynarzem co najmniej od 1575 roku był Jakub Kiełb który w 1614 roku sprzedał młyn swojemu synowi Walentemu za 250 grzywien. Podsiębierny młyn o dwóch kołach znajdował się na rzece Wisłok.
Od 1589 roku dziedzicem został pochodzący z Kandii na wyspie Kreta, a w 1571 roku przez króla Zygmunta Augusta przyjęty do stanu szlacheckiego, kupiec lwowski Konstanty Korniakt, herbu Krucini. Po jego śmierci w 1603 roku dobra odziedziczył jego syn Konstanty Korniakt z Białobok. Zmarł on w 1624 roku w wyniku ran odniesionych w czasie czerwcowego najazdu Tatarów na Ziemię przemyską. W czasie tego najazdu w jasyr wzięci zostali znani z nazwiska mieszkańcy Rogóżna: Kasper Kiblar, Wojciech Skrobirożek, Mateusz Tereszko, Szymon Szczepanek i dwaj bracia o nazwisku Jac. We wsi zostały spalone: folwark, dwie karczmy, młyn. Po śmierci Konstantego dziedzicem została jego żona Elżbieta z Ossolińskich Korniaktowa, a później kolejno jego synowie Aleksander Zbigniew Korniakt i od 1632 roku Karol Franciszek.
W 1633 roku syn miejscowego chłopa Wojciecha Wcisło, Krzysztof był studentem Akademii Krakowskiej i uzyskał tytuł bakałarza.
Do 1784 roku wieś związana ekonomicznie i wspólną ławą gromadzką z sąsiednim, założonym przez Konstantego, Korniaktowem. Od początku XVII wieku przez większość okresu wieś była zarządzana przez dzierżawców, m.in.: Adama Domanowskiego, Krzysztofa Kalickiego, Benedykta Faleńskiego, Benedykta Chraleckiego, Jana Zegarta, Samuela Kossowskiego z Głogowy. Ostatni z rodu, Antoni Karol Korniakt w 1710 roku był w niewoli moskiewskiej, a później przebywał na Śląsku gdzie zmarł przed 1718 rokiem. Sporządzona po III wojnie północnej dla celów podatkowych Rewizja Generalna Ziemi Przemyskiej zasańskiej z ok. 1713 roku określa włości jako „korniaktowszczyznę” i wykazuje we wsi: 22 chałupy, kmieci 5, zagrodników ćwierciowych 13, chałupników 4, karczmę zajezdną. Dobra Antoniego Korniakta były mocno obciążone kwotami zastawnymi, długi pod ich zastaw zaciągał już jego ojciec Karol Franciszek Korniakt. W rozstrzygnięcie roszczeń zaangażowany był wielokrotnie już od 1700 roku Trybunał Koronny lubelski. W 1700 roku dzierżawcą zastawnym został Mikołaj Głuchowski, w następnym roku po jego śmierci Antoni Głuchowski jego syn i w końcu wdowa po Antonim Aleksandra ze Starzechowskich po następnym mężu Wąsowiczowa. Decyzją Trybunału lubelskiego w 1706 roku pojawia się współdzierżawca Aleksander Ścibor Chełmski. Po 1710 roku Aleksander Ścibor Chełmski poślubia Magdalenę z Jelców, wdowę po Rafale Mieleckim. W 1718 roku Aleksander Chełmski spłaca kwoty zastawne Wąsowiczom i przejmuje całe Rogóżno i Korniaktów na własność. Po jego śmierci jedyną spadkobierczynią jest żona Magdalena. W 1721 roku właścicielką jest Magdalena z Jelców po trzecim mężu Rojowska. Po śmierci Jakuba Rojowskiego Magdalena wychodzi ponownie w 1728 za mąż za Józefa Nakwaskiego starostę sochaczewskiego. Zmarła ona bezpotomnie na wiosnę 1736 roku. Po jej śmierci rozpoczęła się trwająca niemal 20 lat batalia o spadek po niej między Józefem Nakwaskim a reprezentującym spadkobierców jej sióstr Janem hrabią z Siecina Krasickim.Batalia ta zakończyła się w 1755 roku ugodą, już po śmierci Nakwaskiego i Krasickiego. Sprawę komplikowało to że Nakwaski żeniąc się w 1738 roku z Eleonorą Potocką zabezpieczył jej posag na dobrach Rogóżno, Korniaktów, Pleszowice i Byków. W 1746 roku jako dziedzic występował Józef Nakwaski poseł, senator, a od 1744 roku kasztelan rawski. Z nim należy wiązać powstanie ostatniego drewnianego dworu w którym pomieszkiwał oraz założenie ogrodu włoskiego[13]. Zabudowania wsi ułożone były po wschodniej i zachodniej stronie drogi prowadzącej z Markowej do lasów korniaktowskich. Od północy ograniczał je gościniec prowadzący z Łańcuta do Sieniawy, od południa zaś inny gościniec wiodący z Łańcuta do Jarosławia – najpierw stary, a następnie wybudowany na początku panowania austriackiego nowy, tzw. cesarski. Józef Nakwaski zmarł w 1749 roku. Jedyne jego dziecko z Eleonorą z Potockich zmarło w niemowlęctwie. Dziedziczyły po nim wdowa i jedyna córka z pierwszego małżeństwa Salomea zamężna za Maciejem Sołtykiem synem kasztelana lubelskiego. W 1751 następuje podział klejnotów pozostałych po Magdalenie, a w 1755 roku Anna Krasicka wdowa po Janie zostaje skwitowana z wszystkich sum przez Eleonorę Nakwaską. Dobra Pleszowice i Byków w całości wracają do Krasickich. Rogóżno i Korniaktów pozostaje w rękach Nakwaskich. Dziedzicem Rogóżna na 6 lat zostaje Maciej Sołtyk, późniejszy kasztelan warszawski.
Około 1761 roku właścicielem został Franciszek Salezy Potocki, w owym czasie najbogatszy magnat Rzeczypospolitej zwany „królikiem Rusi”, a po nim jego syn Stanisław Szczęsny Potocki, który w 1775 roku pożyczył od Konstancji z Bekierskich Bielskiej 800 000 złotych pod zastaw klucza albigowskiego i 4 innych wsi. W 1786 roku klucz albigowski (Rogóżno, Albigowa, Kraczkowa z Cierpiszem, Wysoka, Handzlówka, Korniaktów) został przejęty przez Konstancję z Bekierskich, teraz już po następnym mężu Rogalińską, wojewodzinę inflancką. Sporządzony w związku z tym inwentarz wymieniał między innymi: oficynę dworską, zabudowania dworskie, karczmę zajezdną, karczmę oraz 51 chałup, kmieci 4 (jeden zbiegły), „ćwiertników” 5, zagrodników 43, komorników 4. Wójtem gromadzkim był Franciszek Kraus, a po nim Jan Cybula, podwójcim Antoni Surmacz. Kluczem zarządzał Tadeusz Łodzia Rogaliński. Właścicielka umarła we Lwowie w 1787 roku, a rok później jej mąż Kasper Rogaliński. Spadkobiercami byli małoletni synowie jej nieżyjącej już córki Teresy Bielskiej i Jana hr. Skarbka, Ignacy i Stanisław. Administratorem prawnym został wyznaczony dożywotnio ich ojciec Jan Skarbek. Jan Skarbek umarł w roku 1792, opiekę nad nieletnimi braćmi przejęła przyrodnia siostra ich ojca, Julianna Rzewuska. W rękach Skarbków wieś pozostawała do 1804 roku.
W 1804 roku Ignacy Skarbek sprzedał Rogóżno Henrykowi Lubomirskiemu ulubieńcowi i wychowankowi Elżbiety Lubomirskiej. W 1806 roku w wyniku epidemii gorączki tyfoidalnej zmarły 42 osoby co stanowiło około 15% populacji. W 1820 roku wieś liczyła 52 domy. Poza tym były: dwór, folwark, lamus etc., oraz dwie karczmy. Wójtem był Antoni Pusz. Od 1825 wieś i folwark weszła w skład tworzonej przez Henryka Lubomirskiego Ordynacji Przeworskiej Lubomirskich. W latach 1847-48 w wyniku epidemii tyfusu i czerwonki zmarło 39 osób, a w sierpnuiu i wrześniu 1849 roku kolejne 23 osoby na cholerę przywleczoną do Galicji przez biorące w tłumieniu Wiosny Ludów na Węgrzech wojska rosyjskie. Administratorem folwarku Lubomirskich w drugiej połowie XIX wieku był Antoni Zabielski uczestnik Powstania Styczniowego. W posiadaniu Lubomirskich z Przeworska wieś pozostała do 1944 roku.
Powstały przystanek Rogóżno koło Łańcuta Kolei galicyjskiej im. Karola Ludwika w 1859 roku połączył wieś z Krakowem, a w 1861 ze Lwowem. Została również utworzona placówka pocztowa, a w późniejszych latach stacja telegraficzna.

</doc>
<doc id="402366" url="https://pl.wikipedia.org/wiki?curid=402366" title="Rojewo (województwo lubuskie)">
Rojewo (województwo lubuskie)

Rojewo – wieś w Polsce położona w województwie lubuskim, w powiecie międzyrzeckim, w gminie Międzyrzecz.
W latach 1975–1998 miejscowość położona była w województwie gorzowskim.

</doc>
<doc id="402367" url="https://pl.wikipedia.org/wiki?curid=402367" title="Rojewo (województwo wielkopolskie)">
Rojewo (województwo wielkopolskie)

Rojewo – wieś w Polsce położona w województwie wielkopolskim, w powiecie grodziskim, w gminie Grodzisk Wielkopolski.
W okresie Wielkiego Księstwa Poznańskiego (1815-1848) wieś wzmiankowana jako Rojewo Olędry należała do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Rojewo Olędry należało do okręgu grodziskiego i stanowiło część majątku Grodzisk (Grätz), którego właścicielem był wówczas Szolc i Łubieński. Według spisu urzędowego z 1837 roku wieś liczyła 127 mieszkańców i 29 dymów (domostw).
W latach 1975–1998 miejscowość położona była w województwie poznańskim.
Zobacz też: Rojewo

</doc>
<doc id="402368" url="https://pl.wikipedia.org/wiki?curid=402368" title="Rojków (województwo łódzkie)">
Rojków (województwo łódzkie)

Rojków – wieś w Polsce położona w województwie łódzkim, w powiecie zduńskowolskim, w gminie Zapolice.
W latach 1975–1998 miejscowość położona była w województwie sieradzkim.

</doc>
<doc id="402369" url="https://pl.wikipedia.org/wiki?curid=402369" title="Rojków (województwo mazowieckie)">
Rojków (województwo mazowieckie)

Rojków – wieś w Polsce położona w województwie mazowieckim, w powiecie wołomińskim, w gminie Poświętne.
W latach 1975–1998 miejscowość położona była w województwie siedleckim.

</doc>
<doc id="402370" url="https://pl.wikipedia.org/wiki?curid=402370" title="Rokicie (województwo zachodniopomorskie)">
Rokicie (województwo zachodniopomorskie)

Rokicie – osada w Polsce położona w województwie zachodniopomorskim, w powiecie stargardzkim, w gminie Stara Dąbrowa, położona 3,5 km na północny wschód od Starej Dąbrowy (siedziby gminy) i 15 km na północny wschód od Stargardu (siedziby powiatu).
W latach 1975–1998 miejscowość położona była w województwie szczecińskim.
Zobacz też: Rokicie 

</doc>
<doc id="402371" url="https://pl.wikipedia.org/wiki?curid=402371" title="Rokiciny (województwo pomorskie)">
Rokiciny (województwo pomorskie)

Rokiciny (dodatkowa nazwa w j. kaszub. Roczicënë; niem. "Neurakitt") – wieś w Polsce, położona w województwie pomorskim, w powiecie bytowskim, w gminie Czarna Dąbrówka, na pograniczu pojezierzy Kaszubskiego i Bytowskiego.
W latach 1975–1998 wieś należała administracyjnie do województwa słupskiego.
W Rokicinach znajduje się m.in. remiza Ochotniczej Straży Pożarnej.
1 lipca 1947 r. nadano miejscowości polską nazwę Rokiciny.

</doc>
<doc id="402372" url="https://pl.wikipedia.org/wiki?curid=402372" title="Rokietnica (województwo podkarpackie)">
Rokietnica (województwo podkarpackie)

Rokietnica – wieś w Polsce położona w województwie podkarpackim, w powiecie jarosławskim, w gminie Rokietnica.
W latach 1975–1998 miejscowość położona była w województwie przemyskim. Przepływa przez nią rzeka, Łęk Rokietnicki.
We wsi znajduje się kościół św. Mikołaja i Maryi Panny z XV–XVI wieku, przebudowany w początkach XVII wieku. Potem odrestaurowywany jeszcze raz w 2017–2020. Są tam relikwie św. Walentego, dawnego patrona kościoła. Parafia Rokietnica znana była już w 1400 r., założona przez braci Mikołaja i Stanisława Derszniaków herbu Korczak.
8 marca 1943 w odwecie za zabicie konfidenta Gestapo, Niemcy spacyfikowali wieś. W trakcie akcji śmierć poniosło 45 mieszkańców.
W Rokietnicy znajduje się także dwór i park z wieku XIX.
Sport.
W miejscowości działa klub piłki nożnej, "Pogórze Rokietnica", założony w 1976. W sezonie 2017/2018 występował w B klasie, grupa "Jarosław I".

</doc>
<doc id="402373" url="https://pl.wikipedia.org/wiki?curid=402373" title="Rokietnica (województwo wielkopolskie)">
Rokietnica (województwo wielkopolskie)

Rokietnica – wieś w Polsce położona w województwie wielkopolskim, w powiecie poznańskim, w gminie Rokietnica.
Wieś szlachecka Rokitnica położona była w 1580 roku w powiecie poznańskim województwa poznańskiego. W latach 1975–1998 miejscowość położona była w województwie poznańskim. Według stanu na 2020 rok wieś Rokietnica liczy 7523 mieszkańców. W całej gminie Rokietnica mieszka około 18000 ludzi.
Historia.
Rokietnicę w 1249 otrzymać miał w darze klasztor w Obrze z rąk Strąsławy, córki Wilka, wdowy po Andrzeju. Potem przeszła na własność Klasztoru Cysterek w Owińskach. Wieś pojawia się w dokumentach także w roku 1387 i 1394. W 1580 posiadał tu 11 łanów ziemi niejaki Marcin Przecławski. W końcu wieku XVIII wieś należała do rodu Lniskich, a następnie do Mlickich. W XIX wieku dostała się w ręce niemieckie. Większy rozwój nastąpił od 1848, kiedy to oddano do użytku linię kolejową 351 z Poznania do Stargardu, a potem Szczecina. Od 1888 była to stacja węzłowa dla linii 363 do Międzychodu. W 1890 powstał kościół ewangelicki (od 1980 parafia katolicka), a w początkach XIX wieku dwór (obecnie Zespół Szkół im. J. i W. Zamoyskich).
W 2018 otwarto we wsi nową remizę strażacką.
Zabytki i osobliwości.
W Rokietnicy znajdują się:
Szkoła Podstawowa im. Jana Brzechwy (dawniejsze Gimnazjum im. Noblistów) rozbudowane w latach 2015–2017 otrzymało nagrodę Green Building Award 2017 w konkursie organizowanym przez Polskie Stowarzyszenie Budownictwa Ekologicznego.
Legenda.
Ze wsią jest związana legenda. W dawnych czasach teren obecnej Rokietnicy pokrywały bagniste łąki, a nad niewielką rzeką rosła pewna liczba strych wierzb nazywanych "rokitami". W jednej z dziupli w tych wierzbach zamieszkał diabeł Rokita. Był psotny, ale nie narzucał się ludziom nadmiernie, aż do czasu, gdy pewien chłop postanowił ściąć jego drzewo. Zdenerwowało to diabła, który zagroził mężczyźnie, że zabierze go do piekła. Ten prosił Rokitę o litość, a diabeł odpuścił mu, jednak pod warunkiem, że przez całe życie będzie sadził wierzby przy lokalnych drogach, miedzach i nad rzeczkami. Chłop faktycznie wywiązał się ze swojej części umowy. Wybudował też w tym rejonie dom. A że dzięki wierzbom okolica stała się malownicza, to zaczęło przybywać kolejnych mieszkańców, w wyniku czego powstała osada o nazwie "Rokitnica".

</doc>
<doc id="402375" url="https://pl.wikipedia.org/wiki?curid=402375" title="Rokitnica (województwo lubuskie)">
Rokitnica (województwo lubuskie)

Rokitnica (niem. "Schönfeld") – wieś w Polsce położona w województwie lubuskim, w powiecie świebodzińskim, w gminie Skąpe.
Rokitnica położona jest 5 km na północny zachód od miejscowości Skąpe, obok rzeczki Ołobok. Wieś powstała prawdopodobnie w XIII w. i od 1223 do 1810 r. znajdowała się w posiadaniu klasztoru cysterek w Trzebnicy.
W latach 1975–1998 miejscowość położona była w województwie zielonogórskim.
Nazwa.
Nazwa miejscowości w obecnie używanej formie "Rokitnica" pojawia się w łacińskim dokumencie z 1257 roku. Miejscowość pod obecnie używaną nazwą "Rokitnica" wymieniona jest w łacińskim dokumencie wydanym w Poznaniu w 1280 roku sygnowanym przez króla polskiego Przemysła II.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="402376" url="https://pl.wikipedia.org/wiki?curid=402376" title="Rokitnica (województwo mazowieckie)">
Rokitnica (województwo mazowieckie)

Rokitnica – wieś w Polsce położona w województwie mazowieckim, w powiecie grójeckim, w gminie Nowe Miasto nad Pilicą.
W latach 1975–1998 miejscowość położona była w województwie radomskim.
Przez miejscowość przepływa rzeczka Rokitna, lewobrzeżny dopływ Pilicy.

</doc>
<doc id="402377" url="https://pl.wikipedia.org/wiki?curid=402377" title="Rokitnica (województwo pomorskie)">
Rokitnica (województwo pomorskie)

Rokitnica (niem. "Müggenhahl") – wieś w Polsce położona w województwie pomorskim, w powiecie gdańskim, w gminie Pruszcz Gdański na obszarze Żuław Gdańskich. Wieś stanowi właściwie północno-wschodnie przedmieście Pruszcza Gdańskiego.
Dzięki położeniu przy granicach Gdańska (dzielnica Niegowo) i Pruszcza Gdańskiego (dzielnica Osiedle Wschód) we wsi rozwija się podmiejska zabudowa mieszkaniowa.
Dojazd z Gdańska do miejscowości zapewnia droga wojewódzka nr 226 (Pruszcz Gdański – Przejazdowo), po której kursują autobusy linii 841, łączącej wieś z Gdańskiem i Pruszczem Gdańskim.
Rokitnica została lokowana w 1363 r. jako wieś owalnicowa. Wieś należąca do Gdańskiej Wyżyny terytorium miasta Gdańska położona była w drugiej połowie XVI wieku w województwie pomorskim. W 1924 koło nieistniejącego kościoła odsłonięto pomnik wdzięczności w kształcie serca z czerwonego piaskowca. Do 1945 we wsi istniał gotycki kościół z 1603 roku. Obecny kościół pw. Matki Boskiej Królowej Polski, poświęcony 7 lipca 1957, powstał z dawnej kaplicy cmentarnej, rozbudowanej na przełomie lat 70. i 80. XX wieku i w ostatnim czasie powiększonej. Zachowały się stojący nieopodal kościoła budynek dawnej plebanii, 2 zagrody holenderskie z pocz. XVIII i z 1845 r. oraz stajnia z niem. napisem na szczycie „Erbaut im Jahre 1870 von Andreas Heim” („wybudował w 1870 Andrzej Hein”). Przed posesją przy ul. Bałtyckiej 32 zachowały się słupki wzorowane na gdańskich przedprożach z 1701 roku.
W związku z katastrofalnymi powodziami, 22 maja 1888 roku w Rokitnicy powołano do życia Rokitnicki Związek Wałowy (Müggenhahler Deichverband).
W latach 1945-1998 miejscowość położona była w województwie gdańskim.
20 listopada 2018 oddano do użytku boisko o wymiarach 32,6 x 19,6 m i nawierzchni poliuretanowej.
W Rokitnicy urodzili się:
Inne miejscowości o nazwie "Rokitnica": Rokitnica, Rokitnica-Kąty, Rokitnica-Wieś

</doc>
<doc id="402378" url="https://pl.wikipedia.org/wiki?curid=402378" title="Rokitno (województwo mazowieckie)">
Rokitno (województwo mazowieckie)

Rokitno – wieś w Polsce, położona w województwie mazowieckim, w powiecie warszawskim zachodnim, w gminie Błonie. Obecnie sołectwo Rokitno znajduje się w osadzie Rokitno-Majątek.
W latach 1975–1998 miejscowość położona była w województwie warszawskim.
Wieś duchowna położona była w drugiej połowie XVI wieku w powiecie błońskim ziemi warszawskiej województwa mazowieckiego. 
Miejscowość jest siedzibą parafii Wniebowzięcia NMP. W strukturze kościoła rzymskokatolickiego parafia należy do archidiecezji warszawskiej, dekanatu błońskiego.
Położenie.
Miejscowość położona na Równinie Łowicko-Błońskiej, nad Rokitnicą (dopływ Utraty). Leży na skrzyżowaniu dróg wojewódzkich: nr 700 (Rokitno-Duchnice) i nr 720 (Błonie-Brwinów).
Historia.
Rokitno wymieniane jest jako gród kasztelański w latach 1280-1282, zlokalizowany w tzw. Rokitnie Górnym nad Utratą, nazywany „Żywą Górą” (datowane na XIII wiek), dziś znane jako grodzisko w Błoniu, zwane „Łysa Góra”. W tzw. Rokitnie Dolnym 2,5 km dalej znajdowała się osada otwarta, datowana na X-XI wiek. Od 1297 majątek Rokitno Górne jest uposażeniem archidiakona warszawskiego, natomiast Rokitno Dolne podlega archidiakonowi czerskiemu. Kasztelania rokicka zostaje przeniesiona najprawdopodobniej do Warszawy na początku XIV wieku.
W 1333 wymieniana jest tu parafia Św. Wojciecha w Rokitnie Górnym, natomiast w 1603 w Rokitnie wymieniane są dwa drewniane kościoły: pod wezwaniem św. Wojciecha ("Rokitno Inferior") i pod wezwaniem św. Jakuba Apostoła ("Rokitno Superior"). 
W 1700 parafii Św. Wojciecha zrzeka się ostatecznie archidiakon warszawski, a w 1704 roku następuje unia kościołów w Rokitnie staraniem Mikołaja Święcickiego, biskupa poznańskiego. Stary kościół Św. Wojciecha popada w coraz większą ruinę i już w 2 połowie XVIII wieku nie istnieje.

</doc>
<doc id="402379" url="https://pl.wikipedia.org/wiki?curid=402379" title="Rokitno (województwo zachodniopomorskie)">
Rokitno (województwo zachodniopomorskie)

Rokitno – wieś w Polsce położona w województwie zachodniopomorskim, w powiecie myśliborskim, w gminie Nowogródek Pomorski.
W 2002 r. wieś miała 44 mieszkańców.
W latach 1975–1998 miejscowość położona była w województwie gorzowskim.

</doc>
<doc id="402380" url="https://pl.wikipedia.org/wiki?curid=402380" title="Rokity (województwo pomorskie)">
Rokity (województwo pomorskie)

Rokity (dodatkowa nazwa w j. kaszub. Roczitë; niem. "Groß Rakitt") – wieś kaszubska w Polsce, położona w województwie pomorskim, w powiecie bytowskim, w gminie Czarna Dąbrówka, na zachodnim krańcu Pojezierza Kaszubskiego, przy drodze wojewódzkiej nr 211. 
W latach 1945-54 siedziba gminy Rokity. W latach 1975–1998 wieś należała administracyjnie do województwa słupskiego.
Wieś jest placówką Ochotniczej Straży Pożarnej. Na zachód od Rokit znajduje się jezioro Jasień.
W Rokitach znajduje się dawny budynek straży granicznej w formie dworku oraz kościół z 1908 z szeroką wieżą, oszalowaną w górnej części.

</doc>
<doc id="402381" url="https://pl.wikipedia.org/wiki?curid=402381" title="Rokity (województwo zachodniopomorskie)">
Rokity (województwo zachodniopomorskie)

Rokity (niem. "Rackitt, Kreis Pyritz") – wieś w Polsce położona w województwie zachodniopomorskim, w powiecie pyrzyckim, w gminie Kozielice.
W latach 1975–1998 miejscowość położona była w województwie szczecińskim.

</doc>
<doc id="402382" url="https://pl.wikipedia.org/wiki?curid=402382" title="Rokosowo (wieś w województwie wielkopolskim)">
Rokosowo (wieś w województwie wielkopolskim)

Rokosowo – wieś w Polsce położona w województwie wielkopolskim, w powiecie gostyńskim, w gminie Poniec.
Historia.
Wieś szlachecka Rokossowo położona była w 1580 roku w powiecie kościańskim województwa poznańskiego.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Kröben (krobskim) w rejencji poznańskiej. Rokosowo należało do okręgu krobskiego tego powiatu i stanowiło odrębny majątek, którego właścicielem był wówczas (1846) Józef Mycielski. Według spisu urzędowego z 1837 roku wieś liczyła 291 mieszkańców, którzy zamieszkiwali 35 dymów (domostw). W skład majątku Rokosowo wchodziła także wieś Bączylas.
Od nazwy wsi pochodzi nazwisko rodu Rokossowskich, którego przedstawicielem jest marszałek Polski i ZSRR Konstanty Rokossowski
Wieś rycerska Rokossowo, własność księcia Zygmunta Czartoryskiego, położona była w 1909 roku w powiecie gostyńskim rejencji poznańskiej w Wielkim Księstwie Poznańskim.
W latach 1975–1998 miejscowość znajdowała się w województwie leszczyńskim.
Zabytki.
Zobacz też: Rokosowo

</doc>
<doc id="402383" url="https://pl.wikipedia.org/wiki?curid=402383" title="Rokosowo (województwo zachodniopomorskie)">
Rokosowo (województwo zachodniopomorskie)

Rokosowo (niem. "Rogzow") – wieś w Polsce położona w województwie zachodniopomorskim, w powiecie świdwińskim, w gminie Sławoborze.
W miejscowości działało "Państwowe Gospodarstwo Rolne Rokosowo".
Zabytkowy kościół.
We wsi znajduje się zabytkowy, szachulcowy kościół z XVIII w. (nr rej. 197 z 1.07.1959 r.), pw. N.S.J., filia parafii w Sławoborzu. Posiada cechy barokowe, trójbocznie zamknięty, z wieżą podwyższoną hełmem piramidalnym, obecnie cerkiew grekokatolicka .
Zobacz też: Rokosowo

</doc>
<doc id="402384" url="https://pl.wikipedia.org/wiki?curid=402384" title="Rokszyce (województwo podkarpackie)">
Rokszyce (województwo podkarpackie)

Rokszyce – wieś w Polsce położona w województwie podkarpackim, w powiecie przemyskim, w gminie Krasiczyn}.
W latach 1975–1998 miejscowość położona była w województwie przemyskim.

</doc>
<doc id="402385" url="https://pl.wikipedia.org/wiki?curid=402385" title="Role (województwo lubelskie)">
Role (województwo lubelskie)

Role – wieś w Polsce położona w województwie lubelskim, w powiecie łukowskim, w gminie Łuków.
Wierni Kościoła rzymskokatolickiego należą do parafii św. Jana Chrzciciela w Krynce.
W latach 1975–1998 miejscowość położona była w województwie siedleckim.
Według danych z 30 czerwca 2013 roku wieś liczyła 491 mieszkańców.
Role leżą w północno-zachodniej części Równiny Łukowskiej, w dorzeczu Krzny Północnej.
We wsi znajduje się Szkoła Podstawowa im. Jana Pawła II oraz kaplica.

</doc>
<doc id="402386" url="https://pl.wikipedia.org/wiki?curid=402386" title="Role (województwo pomorskie)">
Role (województwo pomorskie)

Role (kaszb. "Róle") – wieś w Polsce położona na Pojezierzu Bytowskim, w województwie pomorskim, w powiecie bytowskim, w gminie Miastko.
W latach 1975–1998 miejscowość położona była w województwie słupskim.
Wieś stanowi sołectwo gminy Miastko.

</doc>
<doc id="402387" url="https://pl.wikipedia.org/wiki?curid=402387" title="Role (województwo zachodniopomorskie)">
Role (województwo zachodniopomorskie)

Role (niem. "Röhlshof") – wieś w Polsce położona w województwie zachodniopomorskim, w powiecie świdwińskim, w gminie Rąbino. Wieś jest siedzibą sołectwa "Role" w którego skład wchodzi również miejscowość Modrzewiec.
W latach 1975–1998 wieś należała do woj. koszalińskiego.
Zobacz też: Role

</doc>
<doc id="402388" url="https://pl.wikipedia.org/wiki?curid=402388" title="Romanowo (województwo dolnośląskie)">
Romanowo (województwo dolnośląskie)

Romanowo (niem. "Raumnitz", czyli "Równica", od parownicy, czyli rzeki płynącej w parowie, po 1945 także "Rąbieniec", od lat 50. XX w. "Rudnica Dolna" i "Rudnica Górna", od lat 60. XX w. nazwa obecna) – wieś w Polsce położona w województwie dolnośląskim, w powiecie kłodzkim, w gminie Kłodzko.
Położenie.
Mała górska wieś o rozproszonej zabudowie ciągnąca się w dolinie rzeki Piotrówka, w Krowiarkach, na wysokości około 350-450 m n.p.m.
Podział administracyjny.
W latach 1975–1998 miejscowość położona była w województwie wałbrzyskim.
Historia.
Wzmiankowana w roku 1350 jako "Ramnicz", w latach późniejszych zmieniono nazwę na "Raumnitz". Wieś prawie przez cały czas należała do Ołdrzychowic (przebiegała w tym rejonie granica dóbr ołdrzychowickich i gorzanowskich). W roku 1358 funkcjonowało tu wolne sędziostwo. W XVIII wieku powstała kolonia domów i od tego czasu datuje się podział na Romanowo Górne i Dolne. W końcu XVIII wieku największa część wsi należała do barona von Heunna. Był tu młyn wodny i folwark. W XIX wieku obie części wsi należały do hrabiego von Schlabrendorfa. Mimo powstawania kilku kamieniołomów wapienia nie rozwijała się zbyt dynamicznie, będąc kolonią Ołdrzychowic. Po roku 1945 przestały funkcjonować wapienniki, a większość wyrobisk kamienia porzucono.
Obecnie w miejscowości funkcjonuje Kamieniołom „Romanowo” – największy na ziemi kłodzkiej eksploatowany kamieniołom białego marmuru (grzbiet Rychtarzowej Góry – 498 m n.p.m.).

</doc>
<doc id="402389" url="https://pl.wikipedia.org/wiki?curid=402389" title="Romanowo (powiat aleksandrowski)">
Romanowo (powiat aleksandrowski)

Romanowo – wieś w Polsce położona w województwie kujawsko-pomorskim, w powiecie aleksandrowskim, w gminie Koneck.
Podział administracyjny.
W latach 1975–1998 miejscowość położona była w województwie włocławskim. Wieś sołecka – zobacz jednostki pomocnicze gminy Koneck w BIP.
Demografia.
W roku 2009 liczyło 96 mieszkańców. Według Narodowego Spisu Powszechnego (III 2011 r.) było ich 93. Jest piętnastą co do wielkości miejscowością gminy Koneck. 

</doc>
<doc id="402390" url="https://pl.wikipedia.org/wiki?curid=402390" title="Romanowo (powiat makowski)">
Romanowo (powiat makowski)

Romanowo – wieś w Polsce położona w województwie mazowieckim, w powiecie makowskim, w gminie Karniewo.
W latach 1975–1998 miejscowość położona była w województwie ciechanowskim.

</doc>
<doc id="402391" url="https://pl.wikipedia.org/wiki?curid=402391" title="Romanowo (województwo podlaskie)">
Romanowo (województwo podlaskie)

Romanowo – wieś w Polsce położona w województwie podlaskim, w powiecie białostockim, w gminie Michałowo.
W latach 1975–1998 miejscowość położona była w województwie białostockim.
Wierni prawosławni należą do parafii Podwyższenia Krzyża Świętego w Jałówce.

</doc>
<doc id="402392" url="https://pl.wikipedia.org/wiki?curid=402392" title="Romanowo (powiat ełcki)">
Romanowo (powiat ełcki)

Romanowo (niem. "Heldenfelde") – wieś w Polsce położona w województwie warmińsko-mazurskim, w powiecie ełckim, w gminie Kalinowo.
W latach 1975–1998 miejscowość położona była w województwie suwalskim.
Zobacz też: Romanowo

</doc>
<doc id="402394" url="https://pl.wikipedia.org/wiki?curid=402394" title="Romanowo (powiat średzki)">
Romanowo (powiat średzki)

Romanowo – wieś w Polsce położona w województwie wielkopolskim, w powiecie średzkim, w gminie Środa Wielkopolska. Wieś jest siedzibą sołectwa "Romanowo" w którego skład wchodzą również miejscowości Babin, Gajówka i Podgaj.
W latach 1975–1998 miejscowość położona była w województwie poznańskim.

</doc>
<doc id="402395" url="https://pl.wikipedia.org/wiki?curid=402395" title="Romanówka (województwo łódzkie)">
Romanówka (województwo łódzkie)

Romanówka – wieś w Polsce położona w województwie łódzkim, w powiecie piotrkowskim, w gminie Rozprza.
W latach 1975–1998 miejscowość położona była w województwie piotrkowskim.
Zobacz też: Romanówka 

</doc>
<doc id="402396" url="https://pl.wikipedia.org/wiki?curid=402396" title="Romanówka (województwo świętokrzyskie)">
Romanówka (województwo świętokrzyskie)

Romanówka – wieś w Polsce położona w województwie świętokrzyskim, w powiecie sandomierskim, w gminie Dwikozy.
W latach 1975–1998 miejscowość położona była w województwie tarnobrzeskim.

</doc>
<doc id="402397" url="https://pl.wikipedia.org/wiki?curid=402397" title="Romanów (województwo dolnośląskie)">
Romanów (województwo dolnośląskie)

Romanów – wieś w Polsce położona w województwie dolnośląskim, w powiecie strzelińskim, w gminie Przeworno.
Podział administracyjny.
W latach 1975–1998 miejscowość położona była w województwie wałbrzyskim.

</doc>
<doc id="402399" url="https://pl.wikipedia.org/wiki?curid=402399" title="Romanów (województwo świętokrzyskie)">
Romanów (województwo świętokrzyskie)

Romanów – wieś w Polsce położona w województwie świętokrzyskim, w powiecie ostrowieckim, w gminie Bodzechów.
W latach 1975–1998 miejscowość położona była w województwie kieleckim.

</doc>
<doc id="402400" url="https://pl.wikipedia.org/wiki?curid=402400" title="Romanów (województwo wielkopolskie)">
Romanów (województwo wielkopolskie)

Romanów – wieś w Polsce położona w województwie wielkopolskim, w powiecie krotoszyńskim, w gminie Krotoszyn.
W okresie Wielkiego Księstwa Poznańskiego (1815-1848) miejscowość wzmiankowana jako "kolonia Romanów" należała do wsi większych w ówczesnym pruskim powiecie Krotoszyn w rejencji poznańskiej. Kolonia Romanów należała do okręgu kobylińskiego tego powiatu i stanowiła część majątku Starogród, którego właścicielem była wówczas Bronikowska. Według spisu urzędowego z 1837 roku wieś liczyła 113 mieszkańców, którzy zamieszkiwali 17 dymów (domostw).
W latach 1975–1998 miejscowość położona była w województwie kaliskim.
Zobacz też: Romanów

</doc>
<doc id="402401" url="https://pl.wikipedia.org/wiki?curid=402401" title="Romany (województwo podlaskie)">
Romany (województwo podlaskie)

Romany – wieś w Polsce położona w województwie podlaskim, w powiecie kolneńskim, w gminie Stawiski.
Historia.
Dawniej prywatna wieś szlachecka położona była w drugiej połowie XVI wieku w powiecie radziłowskim ziemi wiskiej województwa mazowieckiego. W latach 1921–1939 wieś i osada młyńska leżała w województwie białostockim, w powiecie kolneńskim (od 1932 w powiecie łomżyńskim), w gminie Przytuły.
Według Powszechnego Spisu Ludności z 1921 roku wieś i osadę młyńską zamieszkiwały 282 osoby, 270 było wyznania rzymskokatolickiego a 12 mojżeszowego. Jednocześnie 270 mieszkańców zadeklarowało polską przynależność narodową a 12 żydowską. Było tu 35 budynków mieszkalnych. Miejscowość należała do miejscowej parafii rzymskokatolickiej. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Stawiski.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość położona była w województwie łomżyńskim.
W miejscowości znajduje się kościół, który jest siedzibą parafii Nawiedzenia NMP. W strukturze kościoła rzymskokatolickiego parafia należy do metropolii białostockiej, diecezji łomżyńskiej, dekanatu Jedwabne.

</doc>
<doc id="402402" url="https://pl.wikipedia.org/wiki?curid=402402" title="Romany (województwo warmińsko-mazurskie)">
Romany (województwo warmińsko-mazurskie)

Romany (niem. "Rohmanen") – wieś w Polsce położona w województwie warmińsko-mazurskim, w powiecie szczycieńskim, w gminie Szczytno.
W latach 1975–1998 miejscowość położona była w województwie olsztyńskim.
Opis wsi.
Miejscowość leży przy drodze wojewódzkiej nr 600, w odległości ok. 2 km od granic miasta Szczytna. Wieś jest siedzibą jednostki OSP. Wieś o charakterze owalnicy z murowanymi budynkami w większości pochodzącymi z początku XX w. W centrum wsi znajduje się szkoła. Za wsią znajduje się cmentarz wojenny z okresu pierwszej wojny światowej, z mogiłami 19 żołnierzy armii rosyjskiej i jednym armii niemieckiej.
Historia.
Wieś lokowana w XIV w. W XVIII i XIX w. obok rolnictwa miejscowa ludność trudniła się także wypalaniem wapna, w które obfitowały okoliczne wzgórza.
W 2005 r. zebrano pieniądze na rekultywację stawu znajdującego się w centrum wsi. Staw oczyszczono, odmulono, zrekultywowano także brzegi. Staw zarybiono. Obecnie jest miejscem wypoczynku mieszkańców. Powierzchnia zbiornika to ok. 1,12 ha, pojemność ok. 11,2 tys. m². W 2005 r. podobnie jak we wszystkich większych wsiach gminy Szczytno został wybudowany chodnik na całej długości drogi.

</doc>
<doc id="402403" url="https://pl.wikipedia.org/wiki?curid=402403" title="Rosnowo (województwo wielkopolskie)">
Rosnowo (województwo wielkopolskie)

Rosnowo – wieś w Polsce położona w województwie wielkopolskim, w powiecie poznańskim, w gminie Komorniki.
Wieś szlachecka położona była w 1580 roku w powiecie poznańskim województwa poznańskiego. W latach 1975–1998 miejscowość położona była w województwie poznańskim.
Rosnowo leży w otulinie Wielkopolskiego Parku Narodowego. Znajduje się tutaj Oddział Zewnętrzny (P3) Aresztu Śledczego w Poznaniu. Wokół Rosnowa kiedyś znajdowały się sady o powierzchni ponad 320ha, obecnie są to w przeważającej ilości pola.

</doc>
<doc id="402404" url="https://pl.wikipedia.org/wiki?curid=402404" title="Rosnówko (województwo wielkopolskie)">
Rosnówko (województwo wielkopolskie)

Rosnówko – wieś w Polsce położona w województwie wielkopolskim, w powiecie poznańskim, w gminie Komorniki, nad jeziorem Rosnowskim Dużym i jeziorem Ług. Leży na Pojezierzu Wielkopolskim w aglomeracji Poznańskiej.
Rosnówko jest miejscowością sołecką, do której należą: Walerianowo i Jarosławiec.
Historia.
Wieś szlachecka położona była w 1580 roku w powiecie poznańskim województwa poznańskiego. W latach 1975–1998 miejscowość położona była w województwie poznańskim.
Transport.
Przez Rosnówko przebiega droga krajowa nr 5. 
W miejscowości znajduje się przystanek kolejowy Trzebaw Rosnówko (dawniej niem. Rosenhagen w latach 1939-1941 i Trebau w latach 1942-1945) na linii 357 Luboń/k Poznania - Powodowo (dawniej linia biegła do Sulechowa). Obecnie na przystanku zatrzymują się pociągi poznańskiej kolei metropolitalnej linii PKM3 (Grodzisk Wielkopolski - Wągrowiec) obsługiwane przez Koleje Wielkopolskie. W rozkładzie jazdy 2019/2020 pociągi kursowały do stacji: Wolsztyn, Grodzisk Wielkopolski, Poznań Główny, Wągrowiec i Gołańcz. 
We wsi znajduje się 5 przystanków autobusowych (Rosnówko/Stawnego, Rosnówko/Stacja, Rosnówko/Dworcowa, Rosnówko/Dom Kultury, Rosnówko/Wichrowa) obsługiwanych przez 2 linie 705 (Górczyn - Konarzewa/Pętla) oraz 707 (Górczyn - Rosnówko/Stacja) organizowanych przez ZTM Poznań. 
Turystyka.
Przez Rosnówko przebiega szlak turystyczny Stęszew - Szreniawa, a przy przystanku kolejowym Trzebaw Rosnówko ma początek szlak turystyczny Trzebaw Rosnówko – Dymaczewo Stare
Miejscowości leży w otulinie Wielkopolskiego Parku Narodowego. 

</doc>
<doc id="402405" url="https://pl.wikipedia.org/wiki?curid=402405" title="Rosnówko (województwo zachodniopomorskie)">
Rosnówko (województwo zachodniopomorskie)

Rosnówko – osada w Polsce położona w województwie zachodniopomorskim, w powiecie gryfińskim, w gminie Trzcińsko-Zdrój.
W latach 1975–1998 miejscowość położona była w województwie szczecińskim.
Zobacz też: Rosnówko, Rosnowo 

</doc>
<doc id="402406" url="https://pl.wikipedia.org/wiki?curid=402406" title="Rosocha (województwo łódzkie)">
Rosocha (województwo łódzkie)

Rosocha – wieś w Polsce położona w województwie łódzkim, w powiecie tomaszowskim, w gminie Będków.
W latach 1975–1998 miejscowość położona była w województwie piotrkowskim.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="402407" url="https://pl.wikipedia.org/wiki?curid=402407" title="Rosocha (województwo mazowieckie)">
Rosocha (województwo mazowieckie)

Rosocha – wieś w Polsce położona w województwie mazowieckim, w powiecie grójeckim, w gminie Nowe Miasto nad Pilicą.
Wieś szlachecka położona była w drugiej połowie XVI wieku w powiecie bielskim ziemi rawskiej województwa rawskiego. W latach 1975–1998 miejscowość położona była w województwie radomskim.

</doc>
<doc id="402408" url="https://pl.wikipedia.org/wiki?curid=402408" title="Rosocha (województwo warmińsko-mazurskie)">
Rosocha (województwo warmińsko-mazurskie)

Rosocha (niem. "Jägerswalde") – wieś w Polsce położona w województwie warmińsko-mazurskim, w powiecie mrągowskim, w gminie Piecki.
W latach 1975–1998 miejscowość położona była w województwie olsztyńskim.

</doc>
<doc id="402409" url="https://pl.wikipedia.org/wiki?curid=402409" title="Rosocha (województwo zachodniopomorskie)">
Rosocha (województwo zachodniopomorskie)

Rosocha (niem. "Rotzog") – wieś w Polsce położona w województwie zachodniopomorskim, w powiecie koszalińskim, w gminie Polanów.
W latach 1975–1998 miejscowość administracyjnie należała do województwa koszalińskiego.
Zobacz też: Rosocha 

</doc>
<doc id="402410" url="https://pl.wikipedia.org/wiki?curid=402410" title="Rosochy (województwo mazowieckie)">
Rosochy (województwo mazowieckie)

Rosochy – wieś w Polsce położona w województwie mazowieckim, w powiecie mławskim, w gminie Stupsk. Leży nad rzeką Łydynia.
W latach 1975–1998 miejscowość położona była w województwie ciechanowskim.

</doc>
<doc id="402411" url="https://pl.wikipedia.org/wiki?curid=402411" title="Rosochy (województwo opolskie)">
Rosochy (województwo opolskie)

Rosochy – wieś w Polsce położona w województwie opolskim, w powiecie oleskim, w gminie Praszka.
W latach 1975–1998 miejscowość położona była w województwie częstochowskim.

</doc>
<doc id="402412" url="https://pl.wikipedia.org/wiki?curid=402412" title="Rosochy (województwo świętokrzyskie)">
Rosochy (województwo świętokrzyskie)

Rosochy – wieś w Polsce położona w województwie świętokrzyskim, w powiecie opatowskim, w gminie Opatów.
W latach 1975–1998 miejscowość położona była w województwie tarnobrzeskim.

</doc>
<doc id="402413" url="https://pl.wikipedia.org/wiki?curid=402413" title="Rososz (województwo lubelskie)">
Rososz (województwo lubelskie)

Rososz – wieś w Polsce położona w województwie lubelskim, w powiecie ryckim, w gminie Ryki.
W latach 1975–1998 miejscowość położona była w województwie lubelskim.
Wieś historycznie położona w Ziemi Stężyckiej Małopolski. Geograficznie leży w południowej części Wysoczyzny Żelechowskiej, części Niziny Południopodlaskiej.
W Rososzy działa klub piłkarski Amator Rososz.
Wieś stanowi sołectwo gminy Ryki.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Leopoldowie.
Historia.
Rososz to dawna wieś królewska notowana od XVI wieku.
W 1569 roku wieś Rososz należąca do starostwa stężyckiego, miała gruntów 23½ łana kmiecego i 20 zagrodników (Pawiński, Małopolska, 839). W 1664 roku Rososz, wieś królewska w powiecie stężyckim, miała 24 domów i 102 mieszkańców należała do starostwa Ryki.
Rososz (Rossosz) w wieku XIX stanowił wieś z folwarkiem, a także i dobra tej nazwy w powiecie garwolińskim, gminie i parafii Ryki, odległy 40 wiorst od Garwolina, według noty słownika „posiada stację drogi żelaznej nadwiślańskiej (Leopoldów), stację pocztową, dwa młyny wodne, fabrykę kafli, pokłady glinki, 58 domów i 497 mieszkańców”.
Według spisu miast, wsi i osad Królestwa Polskiego z 1827 roku były tu 82 domy i 455 mieszkańców. W 1885 roku folwark wsi Rossosz z nomenklaturą Żelazna posiadał rozległość 1127 mórg [...]. Wieś Rossosz osad 58, z gruntem mórg 865, wieś Grabów Rykski osad 22, z gruntem mórg 396; wieś Kruków osad 6, z gruntem mórg 116.

</doc>
<doc id="402414" url="https://pl.wikipedia.org/wiki?curid=402414" title="Rososz (województwo łódzkie)">
Rososz (województwo łódzkie)

Rososz – wieś w Polsce położona w województwie łódzkim, w powiecie wieluńskim, w gminie Biała.
W latach 1975–1998 miejscowość położona była w województwie sieradzkim.
Zobacz też: Rososz, Rososza, Rososzka, Rososznica, Rososzyca 

</doc>
<doc id="402415" url="https://pl.wikipedia.org/wiki?curid=402415" title="Rostki (powiat piski)">
Rostki (powiat piski)

Rostki (niem. "Rostken") – wieś mazurska w Polsce położona w województwie warmińsko-mazurskim, w powiecie piskim, w gminie Pisz, położona nad jeziorem Rostki, 2 km od tra­sy Orzysz – Ełk. W latach 1975–1998 miejscowość położona była w województwie suwalskim.
Historia.
Wieś powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej). W XVI w. wieś wymieniana pod nazwą Bartosze (Bartuschen) i narażała do parafii w Piszu. Później miejscowość należała do parafii w Klusach. 
Wieś lokowana w 1483 r., gdy "Jerzy Raimmg von Ramung" wystawił przywi­lej dla niejakiego Grzegorza, nadając mu 12 łanów na prawie magdeburskm z obowiązkiem jed­nej służby, oraz 10 latami wolnizny. Wolni otrzymali możli­wość samodzielnego polowa­nia, jednakże musieli z upolowa­nych bobrów i kun dostar­czać Krzyżakom skóry, za od­powiednia opłatą. W przywi­leju przyznano niższe sądow­nictwo w granicach swoich dóbr do 4 szelągów. Wolni zobowiązani byli do od­dawania płużnego w wyso­kości 2 korców żyta i tyleż pszenicy, a zwolnieni z bu­dowy i naprawy zamku oraz szarwarku za opłatą. Mogli otrzymać zezwolenie na zakładanie pasiek w ogro­dach i w granicach dóbr oraz mogli zajmować się wolnym rybołówstwem za pomocą saków. powtórna lokacja nastąpiła już rok później, bowiem w 1484 r., wieś służebna Rostki, lokowana była przez komtura "Erazma von Reitzensteina" na 40 łanach na prawie magdeburskim, z obowiązkiem jednej służby zbrojnej, z 10. letnim okresem wolnizny. Możliwe, że drugi przywilej dotyczył także nowych, powiększonych łanów. Przywilej otrzymał niejaki "Marcin" za wierną służbę zakonowi krzyżackiemu. Nadane dobra leżały w dawnych granicach (z więc wieś istniała już wcześniej pod nazwą "Bartosze", wywodzącą się od poprzedniego właściciela) między rzeczkami "Czarna Struga" oraz "Wilkus". Nowy właściciel i nowa lokacja wskazuje, że pierwsza kolonizacja gruntów puszczańskich nie powiodła się z nieznanych przyczyn.
Rostki były wymienione w popisie wojskowym z 1519 r. W październiku 1656 r. siedemnastu mieszkańców, w tym 8 kobiet zostało uprowadzonych przez Tatarów. 
W dniu 16 lipca 1938 roku ówczesna niemiecka władza nazistowska Prus Wschodnich dokonała zmiany historycznej nazwy "Rosiken" na "Krigstin". W tym czasie Rostki podlegały rewirowi w Grzegorzach.
Zobacz też: Rostki, Rostki Bajtkowskie, Rostki Skomackie, Rostki Wielkie, Rostki-Daćbogi, Rostki-Piotrowice 

</doc>
<doc id="402417" url="https://pl.wikipedia.org/wiki?curid=402417" title="Rostkowice (województwo mazowieckie)">
Rostkowice (województwo mazowieckie)

Rostkowice – wieś w Polsce położona w województwie mazowieckim, w powiecie płockim, w gminie Wyszogród. Dawniej pod nazwą Bielice. Miejscowość ta znajduje się przy drodze krajowej numer 50 w kierunku Płońska, 9km od miejscowości Wyszogród
W latach 1975–1998 miejscowość administracyjnie należała do województwa płockiego.
Linki zewnętrzne.
 

</doc>
<doc id="402418" url="https://pl.wikipedia.org/wiki?curid=402418" title="Rostkowice (województwo opolskie)">
Rostkowice (województwo opolskie)

Rostkowice (dodatkowa nazwa w j. niem. Rosenberg) – wieś w Polsce, położona w województwie opolskim, w powiecie prudnickim, w gminie Biała. Historycznie leży na Górnym Śląsku, na ziemi prudnickiej. Położona jest na terenie Wysoczyzny Bialskiej, będącej częścią Niziny Śląskiej.
W latach 1975–1998 miejscowość należała administracyjnie do ówczesnego województwa opolskiego.
Według danych na 2011 wieś była zamieszkana przez 202 osoby.
Geografia.
Położenie.
Wieś jest położona w południowo-zachodniej Polsce, w województwie opolskim, około 5 km od granicy z Czechami, na Wysoczyźnie Bialskiej. Należy do Euroregionu Pradziad. Ma charakter rolniczy. Leży na terenie Nadleśnictwa Prudnik (obręb Prudnik).
Środowisko naturalne.
W Rostkowicach panuje klimat umiarkowany ciepły. Średnia temperatura roczna wynosi +8,2 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Rostkowic wynoszą 623 mm. Dominują wiatry zachodnie.
Nazwa.
Topograficzny opis Górnego Śląska z 1865 roku notuje wieś pod polską nazwą "Rostkowicze", a także niemiecką "Rosenberg" podając również nazwy historyczne we fragmencie: "„Rosenberg (1467 Rostkowicze, polnisch noch jetzt Rostkowicze)”". 9 września 1947 r. nadano miejscowości polską nazwę "Rostkowice".
Historia.
Wieś została założona w połowie XV wieku. Pierwsza wzmianka o niej pochodzi z 1467.
Według spisu ludności z 1 grudnia 1910, na 399 mieszkańców Rostkowic 16 posługiwało się językiem niemieckim, 379 językiem polskim, a 4 było dwujęzycznych. Po I wojnie światowej we wsi powstał pomnik upamiętniający mieszkańców wsi, którzy zginęli podczas niej. W 1921 w zasięgu plebiscytu na Górnym Śląsku znalazła się tylko część powiatu prudnickiego. Rostkowice znalazły się po stronie wschodniej, w obszarze objętym plebiscytem. Do głosowania uprawnionych było w Rostkowicach 341 osób, z czego 235, ok. 68,9%, stanowili mieszkańcy (w tym 230, ok. 67,4% całości, mieszkańcy urodzeni w miejscowości). Oddano 333 głosy (ok. 97,7% uprawnionych), w tym 332 (ok. 99,7%) ważne; za Niemcami głosowało 298 osób (ok. 89,8%), a za Polską 34 osoby (ok. 10,2%).
W latach 1945–1950 Rostkowice należały do województwa śląskiego, a od 1950 do województwa opolskiego.
W latach 1945–1954 wieś należała do gminy Gostomia.
Mieszkańcy.
Miejscowość zamieszkiwana jest przez mniejszość niemiecką oraz Ślązaków. Mieszkańcy wsi posługują się gwarą prudnicką, będącą odmianą dialektu śląskiego. Należą do podgrupy gwarowej nazywanej "Goloki".
Zabytki.
Do wojewódzkiego rejestru zabytków wpisany jest:
Zgodnie z gminną ewidencją zabytków w Rostkowicach chronione są ponadto:
Gospodarka.
W miejscowości działała "Rolnicza Spółdzielnia Produkcyjna Rostkowice". Jej prezesem był między innymi Stanisław Derda.
Turystyka.
Przez wieś przebiega trasa rowerowa PTTK nr 261 C.

</doc>
<doc id="402419" url="https://pl.wikipedia.org/wiki?curid=402419" title="Roszkowice (województwo lubuskie)">
Roszkowice (województwo lubuskie)

Roszkowice (do 1945 ) – wieś w Polsce położona w województwie lubuskim, w powiecie gorzowskim, w gminie Bogdaniec. Według danych z 2011 r. liczyła 40 mieszkańców. Miejscowość została założona w 1771 r. w ramach kolonizacji fryderycjańskiej – zagospodarowania tzw. łęgów warciańskich. Od 1945 r. leży w granicach Polski.
W latach 1975–1998 miejscowość należała administracyjnie do województwa gorzowskiego.
Położenie.
Zgodnie z podziałem fizycznogeograficznym Polski według Kondrackiego teren, na którym położone są Roszkowice należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pradolina Toruńsko-Eberswaldzka oraz w końcowej klasyfikacji do mezoregionu Kotlina Gorzowska.
Miejscowość położona jest 14 km na południowy zachód od Gorzowa Wielkopolskiego.
Demografia.
Ludność w ostatnich 3 stuleciach:
Nazwa.
"Raumerswalde" 1771, 1944; "Roszkowice" 1947.
Niemiecka nazwa pochodzi od nazwiska pruskiego podpułkownika Karla Albrechta Friedricha von Raumera.
Administracja.
Miejscowość jest siedzibą sołectwa Roszkowice.
Edukacja i nauka.
Uczniowie uczęszczają do szkoły podstawowej w Jenińcu i do gimnazjum w Bogdańcu.
Religia.
Miejscowość przynależy do parafii rzymskokatolickiej pw. św. Jana Chrzciciela w Bogdańcu. We wsi nie ma kościoła.

</doc>
<doc id="402420" url="https://pl.wikipedia.org/wiki?curid=402420" title="Roszkowo (województwo pomorskie)">
Roszkowo (województwo pomorskie)

Roszkowo (niem. "Rostau") – wieś w Polsce położona w województwie pomorskim, w powiecie gdańskim, w gminie Pruszcz Gdański na obszarze Żuław Gdańskich przy drodze wojewódzkiej nr 227. Wieś stanowi właściwie wschodnie przedmieście Pruszcza Gdańskiego.
Historia.
Historyczne nazwy Roszkowa to: Rostow, Rostaw, Rostau
Wieś była majątkiem rycerskim przejętym przez Krzyżaków na początku XIV wieku. Najwcześniejsza pisana wzmianka na jej temat pochodzi z początków XV wieku i dotyczy czynszów i świadczeń wsi na rzecz Zakonu krzyżackiego. Mówi o zobowiązaniu do wystawienia sołtysa i jednego zbrojnego do udziału w wojnach prowadzonych przez Zakon. W 1454 roku na mocy przywileju króla Kazimierza Jagiellończyka osada została włączona do gdańskiego patrymonium wiejskiego i było wydzierżawiane okolicznej szlachcie. Prawdopodobnie właścicielami wsi byli dzierżawcy dworu w Warczu, na rzecz którego mieszkańcy świadczyli obowiązki pańszczyźniane. Wieś należąca do Gdańskiej Wyżyny terytorium miasta Gdańska położona była w drugiej połowie XVI wieku w województwie pomorskim. W 1597 roku zostało włączone do parafii w Pruszczu. W 1675 odnotowano w dokumentach istnienie szkoły z własnym nauczycielem.
W 1869 w Roszkowie były 23 budynki mieszkalne i 6 zabudowań gospodarczych na obszarze 1157,60 morgów, a wieś wraz wybudowaniem i karczmą Schmaudkrug (Schmandtkrug) nad potokiem Gęś liczyła 200 mieszkańców.
13 grudnia 1872 wieś podlegała obwodowi wiejskiemu w Pruszczu, a w 1887 po reformie administracyjnej, przydzielono do powiatu wiejskiego Gdańska Nizina. W 1920 wraz z wybudowaniem Schmandkrug wieś weszła w skład Wolnego Miasta Gdańska, a 1 kwietnia 1942 została wcielona do „hanzeatyckiego miasta Gdańska”.
W 1793 roku we wsi mieszkało 103 mieszkańców w 20 rodzinach, w 1856 roku 173 osoby, w 1905 roku - 175, a w 1910 roku - 179, a w 1829 - 170.
W latach 1975–1998 miejscowość położona była w województwie gdańskim.
Dom podcieniowy.
Przed II wojną światową we wsi znajdował się dom podcieniowy P. Knoopa w stylu dolnosaksońskim. Styl ten pojawił się na Żuławach przed późniejszym środkowoniemieckim stylem budownictwa i charakteryzował się wejściem od węższej strony budynku, ulokowaniem inwentarza w pomieszczeniach po obydwu stronach bramy wjazdowej, a zbiorów płodów rolnych na strychu nad pomieszczeniami gospodarczymi i mieszkalnymi. Do pomieszczeń dla zwierząt przylegało od tyłu palenisko, a za nim znajdowały się pokoje mieszkalne właściciela.

</doc>
<doc id="402421" url="https://pl.wikipedia.org/wiki?curid=402421" title="Roszków (województwo śląskie)">
Roszków (województwo śląskie)

Roszków (niem. "Roschkau") – wieś w Polsce położona w województwie śląskim, w powiecie raciborskim, w gminie Krzyżanowice. Dzisiaj jest to niewielka miejscowość, o charakterze rolniczym, położona przy drodze prowadzącej z Krzyżanowic do Zabełkowa.
Historia.
Pierwsze wzmianki dotyczące wioski pochodzą z 1264 roku, ale nazwa Roszków po raz pierwszy pojawiła się w dokumentach z 1507 roku, kiedy książę Walentyn wystawił pisemne zezwolenie na prowadzenie wyszynku piwa i gorzałki w Roszkowie i Krzyżanowicach. W XVI wieku we wsi działał mały młyn wodny usytuowany nad stawem, w którym prowadzono hodowlę ryb. Część terenów wchodziła w skład majątku ziemskiego w Nowym Dworze o łącznej powierzchni 254 ha. W 1784 roku w Roszkowie mieszkało 17 gospodarzy, 12 zagrodników i 2 chałupników. W 1869 roku zakończono budowę szkoły, a w 1883 roku zbudowano kaplicę.
W latach 1975–1998 miejscowość administracyjnie należała do województwa katowickiego.
Nazwa.
Według legend nazwa wioski wywodzi się od rożkowatego zakola Odry, wokół którego powstała osada, lecz kroniki historyczne notują również nazwisko hrabiego Roszkowskiego, który był jednym z właścicieli Roszkowa.
Środowisko naturalne.
Wody powierzchniowe.
W bezpośrednim sąsiedztwie wsi znajduje się staw wodny o powierzchni 50 ha – Roszków Bobrowy. Zbiornik ten jest sztucznym zbiornikiem wodnym utworzonym poprzez wydobycie piasku i żwiru w latach 80. Głębokość zbiornika według miejscowych wędkarzy dochodzi do 12 metrów. W większości miejsc oscyluje w granicach 4 metrów. Na środku akwenu znajdują się dwie wyspy. Woda kryje liczne górki, zwalone drzewa, ciekawe spady i wypłycenia, występuje tu piękna flora i fauna. Zbiornik jest oddzielony od zabudowań wiejkich wałem przeciwpowodziowym, który się ciągnie aż do Krzyżanowic.
W niedalekiej okolicy (ok. 1 km) od wsi przepływa rzeka Odra. Rzeka jest oddzielona od zbiornika Bobrowy wysokim nasypem ziemnym.
Przez wieś przepływa również niewielki potok, który wpływa do zbiornika wodnego Roszków Bobrowy.
Zalew Roszków Bobrowy wchodzi w skład zbiornika przeciwpowodziowego Racibórz Dolny w ramach polderu Bukow.
Transport i komunikacja.
Miejscowość leży przy drodze krajowej nr 45, przez co ma łatwy dostęp do Czech (przez Chałupki) i dalej na południe w stronę Ostrawy, jak i do Raciborza i dalej na północ. W pobliżu sołectwa (5km od wsi) znajduje się również droga krajowa nr 78, która od Zabełkowa, przez Wodzisław Śląski prowadzi do Rybnika i dalej na północ. W niedalekiej odległości od wsi znajduje się również Polaska autostrada A1 (w odległości ok. 14km) i Czeska autostrada D1 (w odległości ok. 10km).
Przez miejscowość przebiaga linia kolejowa nr 151 (Kędzierzyn-Koźle - Chałupki), dzięki czemu we wsi znajduje się stacja kolejowa "Roszków Raciborski".
Turystyka.
Roszków przecinają:

</doc>
<doc id="402422" url="https://pl.wikipedia.org/wiki?curid=402422" title="Roszków (województwo wielkopolskie)">
Roszków (województwo wielkopolskie)

Roszków – wieś sołecka w Polsce położona w województwie wielkopolskim, w powiecie jarocińskim, w gminie Jarocin.
We wsi znajduje się przystanek kolejowy Brzostów Wielkopolski, położony na nieczynnej linii kolejowej nr 360. Przed zamknięciem linii, funkcjonowały połączenia do Jarocina i Leszna.
Znajduje się tutaj dwór z końca XIX wieku, wybudowany dla rodu von Radolin. Po zakończeniu II wojny światowe był siedzibą administracji Rolniczej Spółdzielni Produkcyjnej. Obecnie budynek jest opuszczony i niedostępny. W Roszkowie znajduje się także Kościół Najświętszego Serca Pana Jezusa.
Położenie.
Roszków jest położony nad rzeką Lubieszką. Na rzece, w pobliżu wsi w roku 1997 powstał zbiornik zaporowy o powierzchni 34,2 ha i o średniej głębokości 2,9 m.
W latach 1975–1998 miejscowość położona była w województwie kaliskim.
Zobacz też: Roszków, Roszkowo, Roszkówko

</doc>
<doc id="402423" url="https://pl.wikipedia.org/wiki?curid=402423" title="Rościszewo (województwo mazowieckie)">
Rościszewo (województwo mazowieckie)

Rościszewo – wieś w Polsce położona w województwie mazowieckim, w powiecie sierpeckim, w gminie Rościszewo.
Prywatna wieś szlachecka położona była w drugiej połowie XVI wieku w powiecie sierpeckim województwa płockiego. W latach 1975–1998 miejscowość administracyjnie należała do województwa płockiego.
Miejscowość jest siedzibą gminy Rościszewo.
W Rościszewie znajduje się unowocześniony kompleks parkowy, otaczający odrestaurowany dworek, w którym obecnie znajduje się Urząd Gminy Rościszewo, barokowy kościół, któremu patronuje święty Józef, Szkoła Podstawowa im. Fryderyka Chopina w Rościszewie oraz Gminna Biblioteka Publiczna.

</doc>
<doc id="402425" url="https://pl.wikipedia.org/wiki?curid=402425" title="Rościszewo (województwo pomorskie)">
Rościszewo (województwo pomorskie)

Rościszewo (kaszb. "Ròscëszewò", niem. "Groß Roschau", od 1938 "Roschau") – wieś w Polsce położona w województwie pomorskim, w powiecie gdańskim, w gminie Trąbki Wielkie.
W latach 1975–1998 miejscowość położona była w województwie gdańskim.
Wieś stanowi sołectwo gminy Trąbki Wielkie.

</doc>
<doc id="402426" url="https://pl.wikipedia.org/wiki?curid=402426" title="Rowy (województwo łódzkie)">
Rowy (województwo łódzkie)

Rowy – wieś w Polsce położona w województwie łódzkim, w powiecie sieradzkim, w gminie Wróblew.
Prywatna wieś szlachecka położona była w drugiej połowie XVI wieku w powiecie sieradzkim województwa sieradzkiego. W latach 1975–1998 miejscowość położona była w województwie sieradzkim.
Położenie.
Rowy znajdują się 15 kilometrów na południowy zachód od Sieradza.
Rowy to najdalej wysunięta na zachód wieś w gminie Wróblew.
Historia.
3 września 1939 żołnierze Wehrmachtu zamordowali we wsi 12 osób. 9 mieszkańców Kliczkowa Wielkiego i 3 mieszkańców Rowów.
W ramach planu 6-letniego w Rowach wybudowano szkołę podstawową. Jej pierwszym dyrektorem został Jan Łuczak. Następnym dyrektorem był Józef Stanioch.
W roku 1999 szkoła została zlikwidowana. Uczniowie zostali przeniesieni do szkoły podstawowej im. Władysława Reymonta w Charłupii Wielkiej.
Z inicjatywy proboszcza Charłupii Wielkiej i mieszkańców wsi została wybudowana w Rowach kaplica. Budowę zakończono w 1997 roku.

</doc>
<doc id="402427" url="https://pl.wikipedia.org/wiki?curid=402427" title="Rowy (powiat pułtuski)">
Rowy (powiat pułtuski)

Rowy – wieś w Polsce położona w województwie mazowieckim, w powiecie pułtuskim, w gminie Obryte.
W latach 1975–1998 miejscowość położona była w województwie ostrołęckim.

</doc>
<doc id="402428" url="https://pl.wikipedia.org/wiki?curid=402428" title="Rozalin (województwo lubelskie)">
Rozalin (województwo lubelskie)

Rozalin – wieś w Polsce położona w województwie lubelskim, w powiecie opolskim, w gminie Opole Lubelskie.
W latach 1975–1998 miejscowość położona była w województwie lubelskim.
Wieś stanowi sołectwo gminy Opole Lubelskie.

</doc>
<doc id="402429" url="https://pl.wikipedia.org/wiki?curid=402429" title="Rozalin (województwo podkarpackie)">
Rozalin (województwo podkarpackie)

Rozalin – wieś w Polsce położona w województwie podkarpackim, w powiecie tarnobrzeskim, w gminie Nowa Dęba.
W latach 1975–1998 miejscowość położona była w województwie tarnobrzeskim.
Historia.
Rozalin k. Nowej Dęby to niewielka miejscowość lokowana na początku XIX wieku przez Tarnowskich. Z chwilą zajęcia Galicji przez Austrię zostały zapoczątkowane akcje osadnicze, mające na celu zajęcie ziem leśnych pod uprawę roli. Analogiczną działalność prowadzili Tarnowscy. Puszcza nie dawała należytych dochodów. Bardziej opłacało się osadzanie włościan i pobieranie czynszów, danin. W dorzeczu Dęby, na świeżo odwadnianych terenach porośniętych licha brzeziną i olchą ulokowali oni 3 wsie: Tarnowską Wolę, Rozalin i Gabrielin. Nieco później, bo około 1836, ulokowali kolejne wsie – Alfredówkę, Janówkę, Hermanów.
Wszystkie wsie, w tym i Rozalin, mają po dziś dzień jednakowy kształt – przedstawiają one jeden lub 2 rzędy domów z trójpolowym układem gruntów.
W książce adresowej z 1929 roku możemy przeczytać, że Rozalin zamieszkiwało wówczas 565 mieszkańców, a władali nim hrabia Zdzisław i Zofia Tarnowscy. Sprzedażą wyrobów tytoniowych zajmował się J. Furtak, a wyszynk trunków prowadził Ch. Safior. Ponadto we wsi był kołodziej – Dobrowolski i kowal – J. Furtak.
W środku wsi znajduje się kapliczka z dzwonnicą z 1913 roku. Wg tradycji w dniu śmierci któregokolwiek z mieszkańców rozbrzmiewał dzwon.
Legenda.
Nazwa Rozalin pochodzi od imienia zmarłej przedwcześnie córki Tarnowskich.
Wg legendy córka Tarnowskich Rozalia chorowała na nogi i nie mogła chodzić. Leczono ją w różnych miastach, lecz żaden lekarz nie potrafił jej wyleczyć. Hrabia chciał córce poprawić humor i kupował rozmaite rzeczy. W Krakowie kupił naszyjnik i kolczyki, lecz kiedy je przywiózł, hrabianka mu podziękowała, lecz wolała oddać je biedniejszym ludziom. Hrabia szukał dalej czegoś, aby uszczęśliwić córkę. Kiedy był w Biele, postanowił wybudować tam kapliczkę na skraju lasu, aby ludzie mogli się modlić za zdrowie jego córki. Kiedy wrócił do domu, opowiedział córce, co zamierza zrobić. Rozalia bardzo się uradowała i prosiła, aby ją tam zawieźć, kiedy budowa się ukończy. Tak uczyniono. Kiedy hrabianka dojechała na miejsce, cudem wstała, odzyskując zdrowie. Hrabia kupił obraz świętej Rozalii na ołtarz do kaplicy. Od tego czasu wieś nazywa się Rozalin.

</doc>
<doc id="402430" url="https://pl.wikipedia.org/wiki?curid=402430" title="Rozalin (województwo śląskie)">
Rozalin (województwo śląskie)

Rozalin – wieś w Polsce położona w województwie śląskim, w powiecie kłobuckim, w gminie Lipie.
W latach 1975–1998 miejscowość położona była w województwie częstochowskim.

</doc>
<doc id="402431" url="https://pl.wikipedia.org/wiki?curid=402431" title="Rozdoły (województwo lubelskie)">
Rozdoły (województwo lubelskie)

Rozdoły – wieś w Polsce położona w województwie lubelskim, w powiecie zamojskim, w gminie Sitno.
Położenie.
Rozdoły położone są w północno-wschodniej części gminy Sitno zajmując powierzchnię 612,09 ha. Podźródła (północna część wsi) położone w okolicach źródełek, z których bierze początek Marianka (dopływ Wolicy), znajdują się na terenie Działów Grabowieckich, częściowo w obrębie Skierbieszowskiego Parku Krajobrazowego.
W okresie międzywojennym teren współczesnej wsi administracyjnie należał do gminy Nowa Osada.
W latach 1975–1998 miejscowość położona była w województwie zamojskim.
Toponimia.
Nazwa wsi powstała na początku XX wieku i jest nazwą topograficzną, związaną z ukształtowaniem terenu. Na terenie Rozdołów funkcjonuje kilka nazw lokalnych: Kolonia (część południowo-wschodnia), Podzagajnik (część centralna), Podźródła (część północna), Krzaki.
Nazwa wsi w określonych granicach administracyjnych wymieniona została po raz pierwszy w 1952 roku.
Historia.
Prehistoria.
Najstarsze ślady pobytu człowieka na terenie dzisiejszej wsi związane są z kulturą trzciniecką.
Na zachodnim skraju wsi znajduje się cmentarzysko kurhanowe składające się z 6–8 kopców o średnicach 2–5 m, a wysokościach do ok. 1 m. Jeden z kopców, zlokalizowany na polu prywatnym, jest niemal całkowicie zniwelowany. Nie przeprowadzono dotąd badań wykopaliskowych kurhanów.
Znaleziono również ślady osadnictwa (fragmenty naczyń glinianych i ceramiki) z okresu wczesnego średniowiecza.
XX wiek.
Na mapie z 1910 roku obszar wsi porastał las. Na mapie z 1938 roku na obszarze dzisiejszego Podzagajnika zaznaczone zostało kilka zabudowań i napis "Rozdoły" jako nazwa lasu Ordynacji Zamojskiej. Na obszarze dzisiejszych Podźródeł widniał napis "Rozdoły" i skupisko kilku domów.
W okresie międzywojennym przybyli tu pierwsi osadnicy, którzy zakupili działki od Państwowego Banku Rolnego w Warszawie. W połowie lat 30. las "Rozdoły" został bowiem przejęty przez Bank od Ordynacji Zamojskiej. Wśród pierwszych mieszkańców Rozdołów były rodziny Milkowskich, Mazurów, Soboniów i Śmieciuszewskich.
W czasie II wojny światowej mieszkańcy zostali wysiedleni. Po wojnie na terenie wsi osiedlała się ludność głównie z terenów południowej Zamojszczyzny (gminy: Tereszpol, Łukowa, Aleksandrów).
Tuż po II wojnie światowej we wsi powstała szkoła podstawowa, której fundamenty wystawiono z kamienia pochodzącego z rozbiórki spichlerza w byłym majątku Grodeckich w Horyszowie Polskim. Szkołę otwarto pod koniec lat 50. Działała do 1979 roku, a następnie w latach 1987–1997.
W 1954 roku została powołana we wsi jednostka Ochotniczej Straży Pożarnej stacjonująca w wybudowanej w 1958 roku drewnianej remizie. Nowa remiza powstała w latach 1993–1996.
W 1965 roku wieś została zelektryfikowana.
W 1971 roku na terenie wsi powstała sieć wodociągowa.
Kultura i folklor.
Miejscowość znana jest w regionie z kultywowania tradycji ludowych. Artystki ludowe z Rozdołów były laureatkami konkursów sztuki ludowej (Zofia Gilewska, Elżbieta Dudek, Wanda Jersak, Edyta Jersak, Agata Wierzbicka). Rękodzieła Zofii Gilewskiej znajdują się w zbiorach Muzeum Zamojskiego.
Osobliwością Podźródeł jest dziewięć źródełek, z których początek bierze Marianka. Nad największym z nich, tzw. "Źródłem Zjawienia" lub "Zjawieniem", na dębowych palach stała cerkiew drewniana wybudowana w 1886 roku na planie krzyża, a poświęcona przez prawosławnego biskupa Lublina, Flawiana. Impulsem do wybudowania świątyni było cudowne objawienie maryjne, które dokonało się 15 lipca 1882 roku na oczach wiejskiej dziewczyny, a kilkunastu dalszym osobom w dniach następnych. Odpust, który odbywał się 2 lipca (Matki Bożej Jagodnej) przyciągał pielgrzymki prawosławnych (najwięcej Ukraińców z pobliskich miejscowości: Cześników, Horyszowa i Sławęcina). Katolicy czerpali ze źródła wodę mającą uzdrawiać z chorób po wypiciu lub obmyciu.
W 1939 roku cerkiew została zniszczona. Po dawnej świątyni zostały tylko częściowo zachowane pale drewniane.
Miejscowość należy częściowo do Parafii Podwyższenia Krzyża Świętego w Horyszowie Polskim oraz częściowo do Parafii Niepokalanego Serca Najświętszej Marii Panny w Łaziskach.

</doc>
<doc id="402432" url="https://pl.wikipedia.org/wiki?curid=402432" title="Rozdoły (województwo pomorskie)">
Rozdoły (województwo pomorskie)

Rozdoły – osada w Polsce położona w województwie pomorskim, w powiecie człuchowskim, w gminie Debrzno.
W latach 1975–1998 miejscowość położona była w województwie słupskim.

</doc>
<doc id="402433" url="https://pl.wikipedia.org/wiki?curid=402433" title="Rozkochów (województwo opolskie)">
Rozkochów (województwo opolskie)

Rozkochów (dodatkowa nazwa w j. niem. Rosnochau) – wieś w Polsce, położona w województwie opolskim, w powiecie krapkowickim, w gminie Walce.
W latach 1975–1998 miejscowość położona była w województwie opolskim.
Sołectwo zajmuje 15,4% powierzchni gminy Walce tj. 10,69 km². Wieś zamieszkuje też 10% mieszkańców gminy. 
Nazwa.
W alfabetycznym spisie miejscowości z terenu Śląska wydanym w 1830 roku we Wrocławiu przez Johanna Knie miejscowość występuje pod polską nazwą "Rosnochow" oraz zgermanizowaną "Rosnochau". Topograficzny opis Górnego Śląska z 1865 roku notuje wieś pod niemiecką nazwą "Rosnochau", a także polską "Roźnochów" we fragmencie: "Rosnochau (polnisch Roźnochów)". W historii wsi pojawia się też nazwa "Rosswiede". 15 marca 1947 r. nadano miejscowości, wówczas administracyjnie należącej do powiatu prudnickiego, polską nazwę "Rozkochów".
Historia.
Najstarsza wzmianka na temat miejscowości pochodzi z roku 1264 i wspomina o jej ówczesnym właścicielu - Janie Szulcu (Johanes Schulz). Następny dokument z 1290 roku stwierdza, że do tego roku wioska należała do klasztoru Cystersów w Lubiążu, a następnie przeszła we władanie biskupa wrocławskiego Tomasza, któremu składała dziesięcinę. W 1330 r. część wioski należy do klasztoru w Czarnowąsach. W roku 1330 wioska miała już swój kościół pod wezwaniem św. Katarzyny. Po okresie reformacji w 1679 roku kościół stał się kościołem filialnym probostwa w Komornikach. W 1428 r. wieś zostaje zniszczona przez husytów. W 1469 r. właścicielem majątku został Jan Rozkochowski, później dobra należały do Wacława von Kaltenbrunn, poborcy podatkowego w księstwie opolsko-raciborskim i deputowanego do stanów księstwa. Później ówczesny zamek wraz z Krapkowicami i Stradunią przeszedł w ręce rodu von Redern. Hans von Redern buduje w wiosce pierwszy pałac. Następnym właścicielem posiadłości staje się rodzina von Pückler, która w 1734 r. buduje nowy pałac. W 1784 r. we wsi istnieje na pewno folwark, młyn i szkoła. W 1818 r. zarządcą majątku staje się graf Antoni Winkler, który sprzedaje go hrabiemu Fryderykowi von Harrach. Natomiast od 1851 r. właścicielami Rozkochowa zostaje rodzina von Seherr-Thoss i taki stan rzeczy utrzymuje się do 1945 r. Według spisu ludności z 1 grudnia 1910, na 422 mieszkańców Rozkochowa 25 posługiwało się językiem niemieckim, 390 językiem polskim, a 7 było dwujęzycznych. W 1937 r. między Rozkochowem i Nowymi Kotkowicami powstało lotnisko Rossweide używane w czasie II WŚ, a które zlikwidowano niedługo po zakończeniu wojny. Do 1956 roku Rozkochów należał do powiatu prudnickiego. W związku z reformą administracyjną, w 1956 Rozkochów został odłączony od powiatu prudnickiego i przyłączony do nowo utworzonego krapkowickiego.
Demografia.
1784 r. - 269
1817 r. - 715 (liczba parafian w wiosce)
1941 r. - 831
1998 r. - 711
2002 r. - 618
2009 r. - 564
2011 r. - 530
2018 r. - 512
2019 r. - 511.
Zabytki.
Do wojewódzkiego rejestru zabytków wpisane są:
Instytucje.
We wsi działa m.in. OSP, przedszkole, biblioteka, piekarnia/cukiernia czy stacja uzdatniania wody.
Religia.
Wieś jest siedzibą parafii rzymskokatolickiej. 

</doc>
<doc id="402434" url="https://pl.wikipedia.org/wiki?curid=402434" title="Roztoka (województwo lubelskie)">
Roztoka (województwo lubelskie)

Roztoka – wieś w Polsce położona w województwie lubelskim, w powiecie chełmskim, w gminie Żmudź.
W latach 1975–1998 miejscowość położona była w województwie chełmskim.
Wieś stanowi sołectwo gminy Żmudź.
Położenie.
Roztoka administracyjnie przynależy do gminy Żmudź w powiecie chełmskim, w województwie lubelskim.
Wieś Roztoka położona jest w południowo-wschodniej części gminy Żmudź. Jest to typowo wiejska mała miejscowość. Odległość od Urzędu Gminy w Żmudzi wynosi 8 km, od Chełma 27 km, od Lublina 100 km.
Historia.
Roztoka także Rostoka w wieku XIX wieś i folwark w powiecie chełmskim, gminie Żmudź, parafii rzymskokatolickiej Kumów, obrzędu wschodniego Rakołupy, odległa 21 wiorst od Chełma, posiada cerkiew po unicką filialną. 
Według spisu z 1827 r. wieś posiadała 14 domów i 145 mieszkańców. 
W 1886 r. folwark Roztoka posiadał rozległość 480 mórg. W skład dóbr poprzednio wchodziły: wieś Rostoka osad 36, z gruntem mórg 745, wieś Dryszczów osad 48, z gruntem mórg 1291, wieś Syczów osad 10, z gruntem 210 mórg, wieś Żmudź osad 55, z gruntem 959 mórg, wieś Lipinki osad 30, z gruntem 699 mórg i wsi Ksawerów osad 24, z gruntem 227 mórg. 
Rostockie starostwo niegrodowe, w województwie ruskim, ziemi chełmskiej, podług spisów podskarbińskich z r. 1716 obejmowało dwie wsie: Rostoka i Lipinki z przyległościami, które w r. 1771 posiadał Jan Zamoyski, ordynat i starosta lubelski, opłacając z nich 790 złotych polskich groszy 11 kwarty a hiberny 1369 złp i groszy 20. Dykcjonariusz Geograficzny Echarda nazywa Rostokę miastem. 
Rząd austriacki dobra te sprzedał i odtąd stały się prywatną własnością.
Religia i wyznania.
Wieś podlega parafii rzymskokatolickiej pod wezwaniem Najświętszej Maryi Panny w Klesztowie oddalonym o 3 km. 
Kościół w Klesztowie murowany, wybudowany przed 1772 r. pw. Wniebowzięcia NMP dla unitów. Konsekrował go bp unicki M. Ryłło 13.11.1773 r. W 1875 r., po kasacie unii zamieniony na cerkiew, od 1920 r. jest kościołem katolickim. Resturowany był w 1927 r. i 1958 - prof. Kadłuczka z Krakowa polichromię, w 1960 r. dobudowano nową zakrystię, w 1975 - prof. Alojzy Goss z Torunia dokonał renowacji polichromii kruchty, starej zakrystii i prezbiterium. Świątynia jest murowana z cegły, jednonawowa, późnobarokowa, przy prezbiterium 2 zakrystie, nawa z kruchtą, polichromia wykonana ok. 1772 r. przez Gabriela Sławińskiego. Ołtarze drewniane, malowane iluzjonistycznie. W głównym - obraz MB Chełmskiej z 1745 r., po lewej stronie nawy - św. Łukasza z II poł. XVIII w., po prawej - MB Częstochowskiej. Na małym chórze muzycznym fisharmonia, w zakrystii późnobarokowa szafa z II poł. XVIII w. Cmentarz otoczony murem z bramą-dzwonnicą (wymurowane z cegły po 1772 r.) W obrębie cmentarza inne budynki zabytkowe, niezamieszkane: dla służby kościelnej i szpital dla ubogich. Plebania z kamienia i cegły z XVIII (XIX w.)
W granicach miejscowości Roztoka pośród pól, znajduje się również cmentarz prawosławny z 1. poł. XX w.

</doc>
<doc id="402435" url="https://pl.wikipedia.org/wiki?curid=402435" title="Roztoka (województwo mazowieckie)">
Roztoka (województwo mazowieckie)

Roztoka – wieś w Polsce położona w województwie mazowieckim, w powiecie warszawskim zachodnim, w gminie Leszno.
W latach 1975–1998 miejscowość położona była w województwie warszawskim.

</doc>
<doc id="402436" url="https://pl.wikipedia.org/wiki?curid=402436" title="Roztoka (województwo podkarpackie)">
Roztoka (województwo podkarpackie)

Roztoka – wieś w Polsce położona w województwie podkarpackim, w powiecie przemyskim, w gminie Bircza. Leży na terenie Pogórza Przemyskiego.
W latach 1975–1998 miejscowość położona była w województwie przemyskim.
Wieś zamieszkuje 51 osób.
Historia.
Pierwsza wzmianka o wsi pochodzi z 1538 r. Wieś była wtedy własnością Wzdowskich herbu Szreniawa, prawdopodobnie odłamu rodu Kmitów. Na przełomie XVIII i XIX wieku wsie Roztoka, Trzcianiec i Krzywe były własnością Adama Lewickiego. Od tego ostatniego zakupił je w 1804 r. Sebastian Ostaszewski herbu Ostoja. Po Sebastianie Ostaszewskim dobra te odziedziczyła jego córka Karolina Ostaszewska (1809-1861, córka Sebastiana Ostaszewskiego), zamężna z Aleksandrem Izydorem Gniewoszem, a po nich ich syn Stanisław Gniewosz.
Po 1945 ludność Roztoki została wysiedlona, a do opuszczonych domów wprowadzili się mieszkańcy sąsiedniej Kuźminy.
Cerkiew.
We wsi znajduje się drewniana cerkiew greckokatolicka, zbudowana w 1936, na miejscu starszej drewnianej cerkwi z 1822 Cerkiew należy do grupy zabytków, licznie reprezentowanych na obszarze południowo-wschodniej Polski, których forma ukształtowała się w wyniku poszukiwań stylistycznych, mających doprowadzić do wypracowania form tzw. uniwersalnego "stylu narodowego".
Cerkiew jest obecnie wykorzystywana jako rzymskokatolicki kościół filialny Świętych Apostołów Piotra i Pawła należący do parafii Matki Boskiej Nieustającej Pomocy w Kuźminie, w dekanacie Bircza.

</doc>
<doc id="402437" url="https://pl.wikipedia.org/wiki?curid=402437" title="Roztoka (województwo wielkopolskie)">
Roztoka (województwo wielkopolskie)

Roztoka – wieś w Polsce położona w województwie wielkopolskim, w powiecie konińskim, w gminie Kleczew.
W latach 1975–1998 miejscowość położona była w województwie konińskim.

</doc>
<doc id="402438" url="https://pl.wikipedia.org/wiki?curid=402438" title="Roztoki (województwo dolnośląskie)">
Roztoki (województwo dolnośląskie)

Roztoki (niem. "Schönfeld") – wieś w Polsce położona w województwie dolnośląskim, w powiecie kłodzkim, w gminie Międzylesie.
Położenie.
Roztoki leżą na północ od Międzylesia, na skraju Wysoczyzny Międzylesia, na wysokości około 390–425 m n.p.m. Wieś przecina droga krajowa nr 33, kierująca się do Czech.
Podział administracyjny.
W latach 1975–1998 miejscowość położona była w województwie wałbrzyskim.
Historia.
Pierwsza wzmianka wymieniająca Roztoki jako część posiadłości Zamku Szczerba pochodzi z 1358 roku. Już wtedy istniał we wsi kościół. W czasie wojen husyckich miejscowość znacznie ucierpiała. Na początku XVII wieku Roztoki zostały kupione przez rodzinę Tschirnhausów. W roku 1643 podczas wojny trzydziestoletniej wieś została złupiona przez wojska szwedzkie. W roku 1840 w miejscowości były 92 budynki, w tym: kościół z plebanią, dwór z folwarkiem, szkoła, gorzelnia, dwa młyny wodne i cegielnia. Mieszkańcy zajmowali się też produkcją płótna, w roku 1853 uruchomiono w Roztokach tkalnię mechaniczną. W 1875 roku zbudowano przystanek na linii kolejowej z Kłodzka do Międzylesia i wieś stała się punktem wypadowym dla turystów udających się w Masyw Śnieżnika i w Góry Bystrzyckie. Po 1945 roku wieś utrzymała swój charakter, przez pewien czas nadal działała tkalnia, która w późniejszym okresie została zamieniona w ośrodek kolonijny.
Zabytki.
Do wojewódzkiego rejestru zabytków wpisane są obiekty:
Inne zabytki:
Zbiornik.
W Roztokach znajduje się zbiornik przeciwpowodziowy na potoku Goworówka.

</doc>
<doc id="402440" url="https://pl.wikipedia.org/wiki?curid=402440" title="Roztoki (województwo kujawsko-pomorskie)">
Roztoki (województwo kujawsko-pomorskie)

Roztoki – wieś w Polsce położona w województwie kujawsko-pomorskim, w powiecie sępoleńskim, w gminie Sośno.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 116 mieszkańców. Jest piętnastą co do wielkości miejscowością gminy Sośno.

</doc>
<doc id="402441" url="https://pl.wikipedia.org/wiki?curid=402441" title="Roztoki (województwo podkarpackie)">
Roztoki (województwo podkarpackie)

Roztoki (daw. "Rostoki") – wieś w Polsce położona w województwie podkarpackim, w powiecie jasielskim, w gminie Tarnowiec.
Wieś leży na lewym brzegu Jasiołki około 7 km na wschód od Jasła. Droga przechodząca przez wieś prowadzi (w kierunku zachodnim) do przystanku kolejowego w sąsiedniej wsi Gliniczek (ok 1,5 km) i dalej do Jasła. W przeciwnym kierunku - do wsi Sądkowa i dalej do siedziby gminy - Tarnowiec (ok. 3 km) oraz poprzez most na Jasiołce w Dobrucowej do skrzyżowania z drogą krajową nr 28 w miejscowości Szebnie (ok. 5 km).
Wieś należy do rzymskokatolickiej Parafii Narodzenia Najświętszej Maryi Panny w Tarnowcu w dekanacie Jasło Wschód, diecezji rzeszowskiej.
Historia.
Wieś prawdopodobnie powstała na początku XV w. Jan Długosz pisał, ze należała ona do parafii w Jaśle. W 1905 została założona Szkoła Ludowa, a w 1907 powstało Kółko Rolnicze. Wieś liczyła wówczas 227 mieszkańców. W okresie międzywojennym funkcjonowały także Koło Młodzieżowe, Straż Pożarna (od 1910), Dom Ludowy oraz Koło Gospodyń Wiejskich (od 1936). W latach 1900-1935 pracował młyn wodny wykorzystujący wody Jasiołki. W latach 30. XIX w. wielu mieszkańców wsi znalazło zatrudnienie w rozwijającym się tutaj przemyśle naftowym. W czasie II wojny światowej, na jesieni 1944, wieś znalazła się w strefie frontowej, została wysiedlona i mocno ucierpiała. Po wojnie rozpoczęto budowę Gazoliniarni w Roztokach i ukończono z początkiem 1946 r. W latach 50. wybudowano dom kółka rolniczego, drogę do Ośrodka Zdrowia i do szkoły, odremontowano Dom Ludowy, powiększono szkołę o dwie nowe sale lekcyjne, zainstalowano światło uliczne oraz wybudowano kładkę na rzece Jasiołce. W latach 1983-1986 do budynku szkoły dobudowano skrzydło, w którym mieści się 5 sal lekcyjnych, biblioteka i sala gimnastyczna. W roku 2003 szkoła otrzymała imię kardynała Stefana Wyszyńskiego. Od 2011 szkoła funkcjonuje jako placówka niepubliczna.
W latach 1975–1998 miejscowość położona była w województwie krośnieńskim.

</doc>
<doc id="402442" url="https://pl.wikipedia.org/wiki?curid=402442" title="Rozwadów (województwo lubelskie)">
Rozwadów (województwo lubelskie)

Rozwadów – wieś w Polsce położona w województwie lubelskim, w powiecie radzyńskim, w gminie Ulan-Majorat. Obok miejscowości przepływa Bystrzyca, niewielka rzeka dorzecza Wisły.
W latach 1975–1998 miejscowość położona była w województwie bialskopodlaskim.
Wierni Kościoła rzymskokatolickiego należą do parafii św. Małgorzaty w Ulanie-Majoracie.

</doc>
<doc id="402443" url="https://pl.wikipedia.org/wiki?curid=402443" title="Rozwadów (województwo mazowieckie)">
Rozwadów (województwo mazowieckie)

Rozwadów – wieś w Polsce położona w województwie mazowieckim, w powiecie łosickim, w gminie Sarnaki.
Wierni Kościoła rzymskokatolickiego należą do parafii św. Stanisława Biskupa i Męczennika w Sarnakach.
Zmiany administracyjne.
Od 1867 po podziale na powiaty i gminy, Rozwadów należał do gminy Chlebczyn w powiecie konstantynowskim w guberni siedleckiej, a w latach 1912-1915 do guberni chełmskiej. Po odzyskaniu niepodległości w 1918 gmina Sarnaki wraz z Rozwadowem w powiecie konstantynowskim należała do województwa lubelskiego. W 1932 został przyłączony wraz z Sarnakami do powiatu siedleckiego. W czasie okupacji wieś należała do dystryktu warszawskiego Generalnego Gubernatorstwa. W 1949 powiat siedlecki został wyłączony z województwa lubelskiego i przyłączony do województwa warszawskiego. W 1956 utworzono nowy powiat łosicki przynależny do województwa warszawskiego.
W latach 1975–1998 miejscowość położona była w województwie bialskopodlaskim.
Dzieje wsi.
W 1528 Rozwadów (Rozwadowo) pierwszy raz wymienione jako własność szlachecka, a w 1580 właścicielem jest Jakub Rozwadowski. W 1674 figuruje jako wieś drobnoszlachecka. Odnotowano 18 drobnych właścicieli ziemskich z 6 poddanymi oraz właściciela dworu Michała Głazneckiego (skarbnik podlaski) z 10 poddanymi. W XIX w. część gruntów Rozwadowa stanowiło już folwark majątku Klimczyce. Pod koniec wieku, miał 3 domy, 86 mieszkańców oraz 586 morgów. W skład wsi wchodziło 19 domów i 124 mieszkańców.
Obecnie we wsi jest kilkanaście gospodarstw, a liczne łąki przyciągnęły bociany do budowania gniazd.

</doc>
<doc id="402444" url="https://pl.wikipedia.org/wiki?curid=402444" title="Rozwory (województwo pomorskie)">
Rozwory (województwo pomorskie)

Rozwory (niem. "Rosenfelde") – wieś w Polsce, położona w województwie pomorskim, w powiecie człuchowskim, w gminie Debrzno.
Historia.
W lipcu 2012 została odkopana tablica z nazwiskami 15 niemieckich żołnierzy poległych podczas I wojny światowej, będąca fragmentem nieistniejącego pomnika.
W latach 1975–1998 miejscowość położona była w województwie słupskim.

</doc>
<doc id="402445" url="https://pl.wikipedia.org/wiki?curid=402445" title="Rożental (województwo pomorskie)">
Rożental (województwo pomorskie)

Rożental – wieś kociewska w Polsce położona w województwie pomorskim, w powiecie tczewskim, w gminie Pelplin.
W latach 1975–1998 miejscowość położona była w województwie gdańskim.
Inne miejscowości o nazwie Rożental: Rożental

</doc>
<doc id="402446" url="https://pl.wikipedia.org/wiki?curid=402446" title="Rożental (województwo warmińsko-mazurskie)">
Rożental (województwo warmińsko-mazurskie)

Rożental (niem."Rosental") – wieś w Polsce położona w województwie warmińsko-mazurskim, w powiecie iławskim, w gminie Lubawa.
W latach 1975–1998 miejscowość położona była w województwie olsztyńskim. 
Historia.
Miejscowość położona 7 km na północ od Lubawy. Wsi nadano przywilej lokacyjny na 100 łanów na prawie chełmińskim. Miejscowość była własnością biskupów chełmińskich aż do 1773 roku. Na początku XV wieku wybudowano tu kościół parafialny, który uległ zniszczeniu, a w 1667-1672 wybudowano nowy – pod wezwaniem św. Wawrzyńca. W XVI wieku biskupi postawili tu młyn o jednym kole. W roku 1773 wieś przeszła na własność króla pruskiego. Szkoła istniała tu już przed rokiem 1798. Nauczycielem był organista. 100 lat później we wsi pracowało już 3 nauczycieli: dwóch katolickich i jeden ewangelicki. W 1906 roku wybuchł tu strajk szkolny.
W 1977 roku Rożental w konkursie o miano "Wzorowej wsi" zdobył nagrodę w wysokości 250 tys. złotych. Ponad 70 lat istniała już straż pożarna. W 1973 roku była to wieś sołecka, do której należały kolonie: Gaj i Dybzak. W 1978 roku była tu szkoła podstawowa, przedszkole, biblioteka i klubokawiarnia.
Zabytki.
Zabytkowy kościół parafialny pod wezwaniem św. Wawrzyńca, drewniany, barokowy, jednonawowy z wieżą frontową, bocznymi kaplicami i częściowo barokowym wystrojem, zbudowany w 1761 roku należy do najbardziej malowniczych kościołów na terenie gminy. Do zabytków budownictwa wiejskiego zaliczają się 3 drewniane chałupy z połowy XIX wieku. 

</doc>
<doc id="402447" url="https://pl.wikipedia.org/wiki?curid=402447" title="Rożki (województwo lubelskie)">
Rożki (województwo lubelskie)

Rożki ("do roku 1998 Różki") – wieś w Polsce położona w województwie lubelskim, w powiecie krasnostawskim, w gminie Żółkiewka.
W latach 1975–1998 miejscowość położona była w województwie zamojskim.
W miejscowości wypływa rzeka Żółkiewka, dopływ Wieprza.
Wieś stanowi sołectwo gminy Żółkiewka. Według Narodowego Spisu Powszechnego (III 2011 r.) wieś liczyła 242 mieszkańców.

</doc>
<doc id="402448" url="https://pl.wikipedia.org/wiki?curid=402448" title="Rożki (województwo mazowieckie)">
Rożki (województwo mazowieckie)

Rożki – wieś w Polsce położona w województwie mazowieckim, w powiecie radomskim, w gminie Kowala.
Prywatna wieś szlachecka "Roszki", położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie radomskim.
19 września 1942 roku na stacji kolejowej w Rożkach miała miejsce potyczka między grupą likwidacyjną AK i niemiecką żandarmerią. W odwecie 12 października w okolicach stacji Niemcy publicznie powiesili 15 Polaków. 
Do miejscowości można się dostać autobusami MZDiK Radom linii 5 oraz komunikacją prywatną "Chełmińska" na linii do Parznic.
Wierni Kościoła rzymskokatolickiego należą do parafii św. Wojciecha w Kowali.

</doc>
<doc id="402449" url="https://pl.wikipedia.org/wiki?curid=402449" title="Rożki (województwo świętokrzyskie)">
Rożki (województwo świętokrzyskie)

Rożki – wieś w Polsce, położona w województwie świętokrzyskim, w powiecie sandomierskim, w gminie Obrazów.
W latach 1975–1998 wieś położona była w województwie tarnobrzeskim.
Przez wieś przebiega droga krajowa nr 77 z Lipnika do Przemyśla.

</doc>
<doc id="402450" url="https://pl.wikipedia.org/wiki?curid=402450" title="Rożniatów (województwo łódzkie)">
Rożniatów (województwo łódzkie)

Rożniatów – wieś w Polsce położona w województwie łódzkim, w powiecie poddębickim, w gminie Uniejów.
W latach 1975–1998 miejscowość położona była w województwie konińskim.
W Rożniatowie znajdują się bogate złoża margla eksploatowane głównie w XIX i w XX w. na potrzeby lokalnego budownictwa. W całym regionie istnieje nadal wiele zabudowań wiejskich powstałych z tego budulca.
W pobliskim Uniejowie na cmentarzu rzymskokatolickim istnieje neogotycki pomnik z piaskowca wykonany w firmie Walicki i Ginter w Kaliszu. Postawiono go na grobie właściciela Rożniatowa, doktora medycyny i byłego oficera Wojsk Polskich, Teofila Pieczyńskiego (zm. w 1885 r.) i jego żony Katarzyny Heloizy Pieczyńskiej z Hastier du Moussai (ur. we Francji w 1829 r., zm. w Kaliszu w 1907 r.). Według nekrologu zamieszczonego 12 lipca 1885 r. w "Kurierze Warszawskim" Teofil Pieczyński urodził się w Uniejowie w 1810 r. Uczył się w Kaliszu, a następnie studiował na uczelniach w Wilnie, Warszawie i Paryżu. W Paryżu uzyskał stopień naukowy z medycyny. Przez 20 lat praktykował na terenie Francji. W 1856 r. powrócił do rodzinnych dóbr w Rożniatowie i zajął się rolnictwem. Pisywał także artykuły do prasy krajowej i francuskiej. Jego rozprawa doktorska ukazała się drukiem w Paryżu.
Pod koniec XVIII właścicielem Rożniatowa był Rupert Dunin ze Skrzynna herbu Łabędź, poseł na sejm, chorąży województwa łęczyckiego. 
Nie zachowały się informacje o dziejach dworu i folwarku rożniatowskiego.
W 1789 r. w pobliżu Rożniatowa osadzono kolonistów holenderskich tzw. Olędrów.
Opodal wsi przebiega autostrada A2.

</doc>
<doc id="402451" url="https://pl.wikipedia.org/wiki?curid=402451" title="Rożnowo (województwo warmińsko-mazurskie)">
Rożnowo (województwo warmińsko-mazurskie)

Rożnowo – osada w Polsce położona w województwie warmińsko-mazurskim, w powiecie ostródzkim, w gminie Miłakowo.
W latach 1975–1998 miejscowość położona była w województwie olsztyńskim.
Zobacz też: Rożnowo, Rożnowo Nowogardzkie, Rożnowo Łobeskie, Rożnów

</doc>
<doc id="402452" url="https://pl.wikipedia.org/wiki?curid=402452" title="Rożnowo (województwo wielkopolskie)">
Rożnowo (województwo wielkopolskie)

Rożnowo – wieś sołecka w Polsce położona w województwie wielkopolskim, w powiecie obornickim, w gminie Oborniki. Największa wieś gminy Oborniki.
W latach 1975–1998 miejscowość położona była w województwie poznańskim.
Historia.
Po raz pierwszy miejscowość wzmiankowano w 1387, gdy wadzili się o nią Janusz Skocki (Jan Radło) i Sędziwój Objezierski. Pierwszy kościół istniał na pewno przed rokiem 1399 i został zburzony w czasie potopu szwedzkiego.
W latach 1939–1945, w czasie okupacji niemieckiej, w okolicznych lasach Rożnowskich dokonano masowych egzekucji ok. Polaków z województwa poznańskiego oraz Bydgoszczy, w tym ok. 1030 pacjentów Zakładu Psychiatrycznego w Owińskach i księży katolickich.
Zabytki.
Najcenniejszym zabytkiem wsi jest barokowy kościół pod wezwaniem św. Katarzyny z roku 1798. W ołtarzu mieści się XVII-wieczny obraz świętej Anny Samotrzeciej, słynący z wielu łask. Przy kościele spoczywa Franciszek Bronisław Mickiewicz. Proboszczem parafii od 2014 roku jest ks. Przemysław Prętki.
Oświata.
W Rożnowie znajduje się Zespół Szkół im. Franciszka Mickiewicza, obejmujący szkołę podstawową i gimnazjum. Do szkoły uczęszczają dzieci i młodzież z Rożnowa, Kowanówka, Marszewca, Łukowa i Pacholewa. Funkcję dyrektora piastuje (od 2019r.) Grażyna Przybył.
Sport.
Rożnowski Klub Sportowy „Rożnovia Rożnowo” znajduje się obecnie w A klasie piłki nożnej.
Urodzeni w Rożnowie.
Z Rożnowa pochodzili:

</doc>
<doc id="402453" url="https://pl.wikipedia.org/wiki?curid=402453" title="Rożnowo (województwo zachodniopomorskie)">
Rożnowo (województwo zachodniopomorskie)

Rożnowo (niem. "Rosenfelde") – osada w Polsce położona w województwie zachodniopomorskim, w powiecie gryfińskim, w gminie Banie.
W 2003 r. osada miała 210 mieszkańców.
W latach 1975–1998 miejscowość położona była w województwie szczecińskim.

</doc>
<doc id="402454" url="https://pl.wikipedia.org/wiki?curid=402454" title="Rożnów (województwo dolnośląskie)">
Rożnów (województwo dolnośląskie)

Rożnów – wieś w Polsce położona w województwie dolnośląskim, w powiecie strzelińskim, w gminie Przeworno.
Podział administracyjny.
W latach 1975–1998 miejscowość położona była w województwie wałbrzyskim.

</doc>
<doc id="402455" url="https://pl.wikipedia.org/wiki?curid=402455" title="Rożnów (województwo opolskie)">
Rożnów (województwo opolskie)

Rożnów () – wieś w Polsce położona w województwie opolskim, w powiecie kluczborskim, w gminie Wołczyn.
W latach 1975–1998 miejscowość położona była w województwie opolskim. 1 stycznia 2003 dotychczasowy przysiółek Rożnów Dolny został zlikwidowany jako osobna miejscowość i wszedł w skład wsi Rożnów.
Zabytki.
Do wojewódzkiego rejestru zabytków wpisane są:

</doc>
<doc id="402456" url="https://pl.wikipedia.org/wiki?curid=402456" title="Równe (wieś w województwie mazowieckim)">
Równe (wieś w województwie mazowieckim)

Równe – wieś w Polsce położona w województwie mazowieckim, w powiecie wołomińskim, w gminie Strachówka.
Prywatna wieś szlachecka położona była w drugiej połowie XVI wieku w powiecie kamienieckim ziemi nurskiej województwa mazowieckiego. W latach 1975–1998 miejscowość położona była w województwie siedleckim.
W roku 2010 powstał klub sportowy RKS Równe występujący w amatorskiej Lidze Bobra w Tłuszczu.

</doc>
<doc id="402458" url="https://pl.wikipedia.org/wiki?curid=402458" title="Równe (województwo opolskie)">
Równe (województwo opolskie)

Równe (niem. "Roben", cz. "Rovné") – wieś w Polsce położona w województwie opolskim, w powiecie głubczyckim, w gminie Głubczyce.
W latach 1975–1998 miejscowość położona była w województwie opolskim.
Leży na terenie Nadleśnictwa Prudnik (obręb Prudnik).
W latach 1945–1989 stacjonowała tu strażnica Wojsk Ochrony Pogranicza.
Nazwa.
Miejscowość została zanotowana w roku 1377 jako "Rofne" oraz "Rosne". W 1434 Rowny, a w roku 1461 Rowen. Nazwa pochodzi od starosłowiańskiego "ravn" oznaczającego w języku polskim "równy". Jej nazwa odnosi się do fizjograficznych właściwości terenu, na którym powstało - "równego płaskiego terenu" - "równiny".
Zabytki.
Do wojewódzkiego rejestru zabytków wpisane są:

</doc>
<doc id="402459" url="https://pl.wikipedia.org/wiki?curid=402459" title="Równo (województwo pomorskie)">
Równo (województwo pomorskie)

Równo (kaszb. "Rómno" lub też "Rómne", niem. "Rowen") – wieś w Polsce położona w województwie pomorskim, w powiecie słupskim, w gminie Główczyce.
W latach 1975–1998 miejscowość położona była w województwie słupskim.
Inne miejscowości o nazwie Równo: Równo, Równopole, Rówienko, Równe

</doc>
<doc id="402460" url="https://pl.wikipedia.org/wiki?curid=402460" title="Równo (województwo zachodniopomorskie)">
Równo (województwo zachodniopomorskie)

Równo – wieś w Polsce, w województwie zachodniopomorskim, w powiecie myśliborskim, w gminie Barlinek, na północnym skraju gminy, 8 km na północ-północny zachód od Barlinka.
Wieś w dolinie Płoni, wzmiankowana już w 1278. Po 1290 wymieniona jako własność cysterek z Pełczyc.
We wsi ruiny kościoła z granitowych ciosów z XVIII w., zespół dworski z lat 30. XIX w. (dwór, budynek gospodarczy z zegarem słonecznym, park krajobrazowy o powierzchni 1,3 ha), zbór Kościoła Ewangelicznych Chrześcijan.
Węzeł szlaków turystycznych:
W latach 1975–1998 miejscowość położona była w województwie gorzowskim.
0,5 km na wschód rezerwat przyrody "Skalisty Jar Libberta".
Zobacz też: Równo, Równopole

</doc>
<doc id="402461" url="https://pl.wikipedia.org/wiki?curid=402461" title="Różaniec (województwo lubelskie)">
Różaniec (województwo lubelskie)

Różaniec – wieś w Polsce na Płaskowyżu Tarnogrodzkim, położona w województwie lubelskim, w powiecie biłgorajskim, w gminie Tarnogród.
Krótki opis.
Różaniec leży w południowej części województwa lubelskiego nad rzeką Pasternik (dopływ Lubieni). Dzieli się na trzy części: sołectwo Różaniec Pierwszy (880 mieszk.) i Różaniec Drugi (676 mieszk.) oraz tzw. Różaniec-Szkoła. Ze względu na taki podział, obie części posiadają własnych sołtysów. W latach 1975–1998 miejscowość położona była w województwie zamojskim. W 2011 wieś liczyła 1479 mieszkańców.
W skład parafii pw. Św. Antoniego wchodzą dwa kościoły; kościół filialny jest pod wezwaniem Św. Stanisława Kostki. W miejscowości są dwie szkoły podstawowe (w Różańcu I, Szkoła Podstawowa im. kardynała Stefana Wyszyńskiego).
We wsi zlokalizowany jest Zespół Szkół Agrotechnicznych im. Wincentego Witosa (dawniej "Zespół Szkół Rolniczych w Różańcu"). W latach 70. i 80. szkoła ta przeżywała swoje złote lata, jednak obecnie ze względu na koniunkturę w rolnictwie, szkoła musiała się nieco przekwalifikować; szkoła prowadzi także studium policealne.
W Różańcu znajduje się czynny cmentarz rzymskokatolicki; pierwotnie we wsi istniał także założony w 1848, użytkowany do lat 50. XX w. greckokatolicki i prawosławny cmentarz grzebalny.
Historia.
Wieś została założona w roku 1550 przez Jana Dymitra Kuźmę, aktem erekcyjnym króla Zygmunta II Augusta, który nadał przywilej osadniczy z prawem karczowania puszczy nad rzeką Lubienią. Królewską wieś Różaniec zamieszkiwało pierwotnie dwudziestu kmieci z których każdy posiadał pół łana pola, oraz bartnicy. We wsi znajdował się także młyn wodny. W 1588 roku Różaniec razem z całym starostwem zamechskim znalazł się w posiadaniu kanclerza Jana Zamojskiego, który w 1589 włączył wieś do Ordynacji Zamojskiej. W 1591 pierwszy raz wzmiankowana jest prawosławna cerkiew Narodzenia Matki Bożej w Różańcu, która prawdopodobnie krótko po zawarciu aktu unii brzeskiej przeszła do Kościoła katolickiego obrządku bizantyjskiego.
W 1624 wieś została doszczętnie spalona i zniszczona podczas najazdu tatarskiego. W wyniku najazdu około pięciuset osób zabito lub zabrano do niewoli. Wieś jednak szybko się odbudowała i już w 1629 roku stał nowy folwark ordynacki. W początkach XVII w. we wsi istniał też dwu łanowy folwark wójtowski, który był w posiadaniu rodziny Jamińskich – wnuków założyciela wsi. Podczas potopu szwedzkiego różaniecki folwark został ponownie zniszczony, ale już w 1664 roku odbudowano zabudowania dworskie i odnowiono ogród. Na początku osiemnastego stulecia w folwarku znajdował się budynek czeladni z którego korzystał podstarości, a także staw rybny. W 1705 zbudowano w Różańcu browar, a w 1707 roku na rzece Lubieni odbudowano młyn z foluszem. Przemarsze wojsk w czasie wojny północnej sprawiły, że wieś znowu została wyniszczona. W roku 1739 wzniesiono nową cerkiew drewnianą na miejscu poprzedniej (według innego źródła nastąpiło to dopiero w 1811).
Wieś była wzmiankowana w regestrach poborowych, które zapisali poborcy podatkowi ziemi przemyskiej z lat: 1628 (12 łanów kmiecych), 1651, 1658 i 1674, gdy we wsi było 63 domy.
W drugiej połowie XVIII wieku Różaniec zaczął pełnić funkcję "klucza dóbr" ordynacji, do którego należały Płusy i Wola Różaniecka. Podczas zaboru austriackiego w 1784 roku ówczesny ordynat osadził w Różańcu 12 rodzin niemieckich. W Królestwie Polskim po 1815 Różaniec stał się wsią graniczną. Podczas powstania w 1863 roku miejscowi chłopi rekrutowali się do oddziałów powstańczych a dwór zaangażowany był w przemyt broni z Galicji. W XIX wieku miejscowość była przejściowo siedzibą gminy Wola Różaniecka.
W 1921 roku wieś liczyła 325 domów, w których zamieszkiwało ok. 2 tys. mieszkańców Polaków, Ukraińców i Żydów. W latach międzywojennych główny folwark wyłączono z Ordynacji i w 1934 roku przejął go Państwowy Bank Rolny. Na terenie Różańca był też drugi folwark, zwany Bolesławin. W 1936 rozebrano cerkiew w Różańcu. Czynny natomiast do końca II wojny światowej był cmentarz prawosławny.
18 marca 1943 w czasie okupacji niemieckiej jednostki Wehrmachtu, SS i żandarmerii dokonały pacyfikacji wsi. Spłonęło wówczas około 260 gospodarstw i zginęło ok. 200 mieszkańców Różańca. W dniu 7 maja 1980 r. miejscowość została odznaczona Krzyżem Partyzanckim.
Kościół.
W 1591 roku w Różańcu już od jakiegoś czasu istniała cerkiew Narodzenia Matki Bożej. W 1701 roku zbudowano ostatnią cerkiew, która była filią parochii w Babicach. W 1842 roku Unici z Babic przeszli na prawosławie, a w Różańcu utworzono samodzielną parafię, która w 1875 roku na mocy likwidacji unickiej diecezji chełmskiej ponownie stała się świątynią prawosławną, a w 1919 roku została przejęta przez rzymsko-katolików.
Rzymsko-katolicy z Różańca należeli do parafii w Tarnogrodzie. W latach 1906-1907 zbudowano murowaną kaplicę pw. św. Antoniego Padewskiego. W 1919 roku cerkiew prawosławna została przejęta przez kościół rzymskokatolicki, ale już w 1936 roku z powodu złego stanu technicznego została rozebrana. W latach 1958-1961 do kaplicy dobudowano drewnianą nawę główną i nawy boczne z kruchtą. W 1968 roku dobudowano zakrystie i przedsionki. Pierwszym rektorem tego kościoła został wikariusz tarnogrodzki ks. Edward Wawerski, a po jego wyjeździe do USA, obowiązki rektora pełnił ks. emeryt Marian Szarek. W 1973 roku rektorem kościoła został ks. Franciszek Łysikowski.
30 września 1975 roku dekretem bp Bolesława Pylaka została erygowana parafia, a w jej skład weszły Różaniec, Wola Różaniecka i Kolonia Różaniecka. 20 lipca 1980 roku poświęcono cmentarz parafialny. W latach 1983-1991 w Różańcu I zbudowano murowaną kaplicę filialną pw. św. Stanisława Kostki, której poświęcenia 20 września 1992 roku dokonał bp Jan Śrutwa. W 1989 roku w dzwonnicy przy kościele parafialnym zainstalowano dzwony.
Parafia przynależy do dekanatu Tarnogród w diecezji zamojsko-lubaczowskiej.
Sport.
W miejscowości istnieje klub sportowy „Grom” Różaniec, który obecnie gra w IV lidze, gr. lubelskiej. W Różańcu Pierwszym znajduje się także boisko wielofunkcyjne „Orlik”, z którego mogą korzystać mieszkańcy całej gminy.

</doc>
<doc id="402462" url="https://pl.wikipedia.org/wiki?curid=402462" title="Różanka (województwo podkarpackie)">
Różanka (województwo podkarpackie)

Różanka – wieś w Polsce położona w województwie podkarpackim, w powiecie strzyżowskim, w gminie Wiśniowa.
W latach 1975–1998 miejscowość położona była w województwie rzeszowskim.

</doc>
<doc id="402463" url="https://pl.wikipedia.org/wiki?curid=402463" title="Różanki (wieś w województwie lubuskim)">
Różanki (wieś w województwie lubuskim)

Różanki – wieś w Polsce położona w województwie lubuskim, w powiecie gorzowskim, w gminie Kłodawa. Leży przy drodze krajowej nr 22. 
W latach 1975–1998 miejscowość położona była w województwie gorzowskim. 
Położenie.
Wieś wielodrożnica położona na skraju Puszczy Gorzowskiej. W obrębie tej miejscowości istnieją dwa sołectwa: Różanki liczące 1433 mieszkańców i Szklarnia licząca 253 mieszkańców.
Historia.
Wieś wzmiankowana w 1337 r. jako własność rodu Stolle. W latach 1492–1608 należała do rycerskiej rodziny von Strauss. Kolejnymi właścicielami i dzierżawcami byli: od 1646 r. Aleksander Gordon (z pochodzenia Szkot), od początku XVIII w. rodzina von Polentz, później w rękach Hohenzollernów. Ostatnim dzierżawcą był Alfred Balcke – hodowca i teoretyk uprawy ziemniaka. Przed II wojną światową wieś nosiła nazwę Stolzenberg. 
Zabytki.
Do wojewódzkiego rejestru zabytków wpisane są:
inne obiekty w zespole, poza rejestrem:
Edukacja.
We wsi znajduje się Szkoła Podstawowa im. Św. Jana Pawła II (Do 2019 r. połączona z gimnazjum).
Sport.
Działa tu klub piłkarski Wielosekcyjny Klub Sportowy „Róża” Różanki, który został założony w 1962 roku i występuje w gorzowskiej klasie okręgowej.

</doc>
<doc id="402464" url="https://pl.wikipedia.org/wiki?curid=402464" title="Różanki (województwo warmińsko-mazurskie)">
Różanki (województwo warmińsko-mazurskie)

Różanki – osada w Polsce położona w województwie warmińsko-mazurskim, w powiecie iławskim, w gminie Susz.
W latach 1975–1998 miejscowość położona była w województwie elbląskim.
Zobacz też: Różanki 

</doc>
<doc id="402465" url="https://pl.wikipedia.org/wiki?curid=402465" title="Różanna (powiat świecki)">
Różanna (powiat świecki)

Różanna – wieś w Polsce położona w województwie kujawsko-pomorskim, w powiecie świeckim, w gminie Bukowiec.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 216 mieszkańców. Jest ósmą co do wielkości miejscowością gminy Bukowiec.

</doc>
<doc id="402466" url="https://pl.wikipedia.org/wiki?curid=402466" title="Różanna (województwo łódzkie)">
Różanna (województwo łódzkie)

Różanna – wieś w Polsce położona w województwie łódzkim, w powiecie opoczyńskim, w gminie Opoczno. Około 3 km od Opoczna.
W latach 1975–1998 miejscowość położona była w województwie piotrkowskim. 
Znajduje się tam sklep spożywczy wraz ze świetlicą. Na Różannej znajduje się Chata Opoczyńska. Obie wsie liczą ponad 100 mieszkańców. 
Wierni kościoła rzymskokatolickiego należą do parafii św. Bartłomieja w Opocznie.

</doc>
<doc id="402467" url="https://pl.wikipedia.org/wiki?curid=402467" title="Różanna (województwo mazowieckie)">
Różanna (województwo mazowieckie)

Różanna – wieś w Polsce położona w województwie mazowieckim, w powiecie przysuskim, w gminie Odrzywół.
W latach 1975–1998 miejscowość położona była w województwie radomskim.
Wierni kościoła rzymskokatolickiego należą do parafii św. Jadwigi w Odrzywole.

</doc>
<doc id="402468" url="https://pl.wikipedia.org/wiki?curid=402468" title="Różanna (województwo wielkopolskie)">
Różanna (województwo wielkopolskie)

Różanna – wieś w Polsce położona w województwie wielkopolskim, w powiecie słupeckim, w gminie Orchowo, w sołectwie Różanna. We wsi znajduje się nowoczesny kościół św. Brata Alberta z 1996-2000, niepubliczna Szkoła Podstawowa i Gimnazjum oraz duży sklep.
W latach 1975–1998 miejscowość położona była w województwie konińskim.

</doc>
<doc id="402469" url="https://pl.wikipedia.org/wiki?curid=402469" title="Róża (powiat tomaszowski)">
Róża (powiat tomaszowski)

Róża – wieś w Polsce, położona w województwie lubelskim, w powiecie tomaszowskim, w gminie Susiec.
W latach 1975–1998 miejscowość położona była w województwie zamojskim.
Wieś stanowi sołectwo gminy Susiec.
Historia.
Opisana w wieku XIX jako wieś w powiecie biłgorajskim, gminie Majdan Sopocki, parafii Krasnobród, posiadała 17 osad 118 mórg obszaru. Wchodziła w skład dóbr Ciotusza.
Podczas II wojny światowej i okupacji Polski przez III Rzeszę Niemiecką 2 lutego 1943 oddziały żandarmerii niemieckiej z Krasnobrodu dokonały masowego mordu na polskiej ludności cywilnej mordując 36 osób i paląc 9 gospodarstw we wsi Róża w gminie Susiec.
W lutym 1943 w okolicach wsi hitlerowcy rozbili wycofujący się po bitwie pod Zaborecznem oddział Batalionów Chłopskich „Azji”. Fakt ten upamiętnia pomnik wykonany z piaskowca przez Adama Grochowicza.

</doc>
<doc id="402470" url="https://pl.wikipedia.org/wiki?curid=402470" title="Róża (województwo łódzkie)">
Róża (województwo łódzkie)

Róża – wieś w Polsce położona w województwie łódzkim, w powiecie pabianickim, w gminie Dobroń. W latach 1975–1998 miejscowość położona była w województwie sieradzkim. Wieś położona wśród lasów w pd.-wsch. części gm. Dobroń. W 1881 r. była kolonią liczącą 21 dymów i 206 włościan. W pobliskim lesie zachował się cmentarz z I wojny światowej z kilkudziesięcioma grobami. Przez wieś przebiega droga asfaltowa, powiatowa nr 03310E.
W pobliżu wsi zlokalizowany jest węzeł dróg ekspresowych S8 i S14, które wraz z autostradami A1 i A2 utworzą obwodnicę wokół Łodzi.

</doc>
<doc id="402471" url="https://pl.wikipedia.org/wiki?curid=402471" title="Róża (województwo podkarpackie)">
Róża (województwo podkarpackie)

Róża – wieś w Polsce, położona w województwie podkarpackim, w powiecie dębickim, w gminie Czarna.
Miejscowość jest siedzibą rzymskokatolickiej parafii Najświętszego Serca Pana Jezusa należącej do dekanatu Radomyśl Wielki.
Historia.
Róża powstała około XIV wieku.
24 lipca 1943 tarnowskie Gestapo, żandarmeria niemiecka i Bahnschutzpolizei spacyfikowały wieś. Niemcy aresztowali mieszkańców na podstawie przygotowanej listy. Po śledztwie i torturach zastrzelili 11 osób. Gestapowcy znaleźli również broń przechowywaną we wsi przez partyzantów.
W latach 1975–1998 miejscowość położona była w województwie tarnowskim.
Za walkę z okupantem podczas II wojny światowej wieś odznaczona została Krzyżem Grunwaldu III klasy.

</doc>
<doc id="402472" url="https://pl.wikipedia.org/wiki?curid=402472" title="Róża (powiat nowotomyski)">
Róża (powiat nowotomyski)

Róża – wieś w Polsce położona w województwie wielkopolskim, w powiecie nowotomyskim, w gminie Nowy Tomyśl.
Wieś szlachecka położona była w 1580 roku w powiecie poznańskim województwa poznańskiego.
W okresie Wielkiego Księstwa Poznańskiego (1815-1848) miejscowość wzmiankowana jako Róża należała do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Róża należała do okręgu lutomyślskiego i stanowiła część rozległego majątku Tomyśl stary, którego właścicielem był wówczas Hangsdorf. W skład majątku Tomyśl stary wchodziło łącznie 13 wsi. Według spisu urzędowego z 1837 roku Róża liczyła 131 mieszkańców i 12 dymów (domostw).
W latach 1975–1998 miejscowość położona była w województwie poznańskim.
We wsi znajduje się krzyż z drewnianą rzeźbą Ukrzyżowanego z XIX w.
Zobacz też: Nowa Róża

</doc>
<doc id="402473" url="https://pl.wikipedia.org/wiki?curid=402473" title="Różnowo (województwo kujawsko-pomorskie)">
Różnowo (województwo kujawsko-pomorskie)

Różnowo – wieś w Polsce położona w województwie kujawsko-pomorskim, w powiecie chełmińskim, w gminie Chełmno.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 157 mieszkańców. Jest siedemnastą co do wielkości miejscowością gminy Chełmno.

</doc>
<doc id="402474" url="https://pl.wikipedia.org/wiki?curid=402474" title="Różnowo (województwo wielkopolskie)">
Różnowo (województwo wielkopolskie)

Różnowo – wieś w Polsce położona w województwie wielkopolskim, w powiecie konińskim, w gminie Ślesin.
W latach 1975–1998 miejscowość położona była w województwie konińskim.
Zobacz też: Różnowo

</doc>
<doc id="402475" url="https://pl.wikipedia.org/wiki?curid=402475" title="Różyna (województwo opolskie)">
Różyna (województwo opolskie)

Różyna (niem. "Rosenthal") – wieś w Polsce położona w województwie opolskim, w powiecie brzeskim, w gminie Lewin Brzeski.
W latach 1975–1998 miejscowość położona była w województwie opolskim.
We wsi znajduje się kościół filialny pw. św. Mikołaja wzmiankowany w 1310 r. W średniowieczu znajdował się pod patronatem komturstwa maltańskiego w Łosiowie. Jego obecna barokowa bryła pochodzi z 1813 r., kiedy to został odbudowany po pożarze. W otoczeniu mur gotycki XV/XVIII w. z kamienia i cegły, oszkarpowany.
Wewnątrz kościoła największą wartość historyczną ma figura „Pieta” (obecnie, ze względów bezpieczeństwa przechowywana w Muzeum w Brzegu). Rzeźba drewniana o wymiarach 86 cm x 96 cm, polichromowana, wydrążona przedstawia siedzącą Marię z martwym Chrystusem na kolanach. Rzeźba pochodzi najprawdopodobniej z wystroju pierwotnego kościoła w Różynie.
W tej wsi można spotkać zachowane w dobrym stanie stodoły szachulcowe.
Przy drodze z Różyny w kierunku wsi Wronów widzimy kilka z kilkunastu dębów szypułkowych stanowiących grupowy pomnik przyrody na starorzeczu Odry, na terenie Stobrawskiego Parku Krajobrazowego, którego granica przebiega wzdłuż gminnej drogi gruntowej od rozwidlenia aż do Wronowa. Pierwszy bardzo okazały dąb jest na samym rozwidleniu, natomiast trzy następne po lewej stronie drogi, a dwa po prawej stronie drogi w odległości nie większej niż 200 m od skrzyżowania.
Po lewej stronie drogi stoi lekko przechylony krzyż pokutny (100 m od rozwidlenia). W gęstych zaroślach, między wiekowymi dębami, stoi wyciosany z kamienia krzyż.
Około 700 m na zachód od rozwidlenia zlokalizowano stanowisko archeologiczne: pracownię hutniczą ludności kultury przeworskiej datowaną na IV-V wiek n.e.
W kierunku na północ od tej drogi znajduje się objęty ochroną przyrodniczą Zespół przyrodniczo-krajobrazowy „Grądy Odrzańskie”. Na jego terenie grupowy pomnik przyrody - rząd dziesięciu dębów czerwonych, na lewo od drogi, nad brzegiem oczka wodnego rośnie kilka bardzo okazałych dębów szypułkowych.
Największymi walorami przyrodniczymi tego terenu są pozostałości nielicznych na Opolszczyźnie, zwartych i stosunkowo dużych kompleksów nadrzecznych grądów z typową dla nich florą i fauną.
Flora jest tu również bogato reprezentowana przez następujące gatunki chronione i rzadkie takie jak: śnieżyczka przebiśnieg, przytulia wonna, konwalia majowa, kruszyna pospolita, grzybienie białe, listera jajowata, grążel żółty, kotewka orzech wodny.
Na północy tego zespołu użytek ekologiczny „Nad Nysą”. Brzegi tego ekosystemu porośnięte są bardzo nielicznie reprezentowanym w dolinie Odry lasem łęgowym oraz liczniej reprezentowanym grądem. Występują tu chronione: kotewka orzech wodny, grzybienie białe, grążel żółty. Z ptaków zasługują na uwagę: dzięcioł średni i muchołówka białoszyja. 
W kierunku północnym, na styku z granicą Gminy Brzeg istniało średniowieczne stożkowe grodzisko (XIV-XV wiek).
Zabytki.
Do wojewódzkiego rejestru zabytków wpisany jest:

</doc>
<doc id="402476" url="https://pl.wikipedia.org/wiki?curid=402476" title="Różyna (województwo warmińsko-mazurskie)">
Różyna (województwo warmińsko-mazurskie)

Różyna (niem. "Rosenort") – wieś w Polsce położona w województwie warmińsko-mazurskim, w powiecie bartoszyckim, w gminie Sępopol. W latach 1975–1998 miejscowość położona była w województwie olsztyńskim.
Historia.
W 1935 r. w tutejszej szkole uczyło się 44 dzieci. W tym czasie w szkole zatrudniony by jeden nauczyciel. W 1939 r. we wsi mieszkało 276 osób.
W 1946 r. ponownie uruchomiono szkołę. Pierwsza kierowniczką szkoły była Weronika Michałowska. W 1975 r. szkoła podstawowa w Różynie została zamknięta. W 1978 r. we wsi było 46 indywidualnych gospodarstw rolnych, uprawiających łącznie 554 ha ziemi. W tym czasie we wsi była świetlica, punkt biblioteczny oraz przedszkole z 17 dziećmi. W 1983 r. we wsi było 28 domów z 231 mieszkańcami.
Linki zewnętrzne.
strona www Różyny Warmińskiej

</doc>
<doc id="402477" url="https://pl.wikipedia.org/wiki?curid=402477" title="Rucewo (województwo kujawsko-pomorskie)">
Rucewo (województwo kujawsko-pomorskie)

Rucewo – wieś w Polsce położona w województwie kujawsko-pomorskim, w powiecie inowrocławskim, w gminie Złotniki Kujawskie.
W latach 1975–1998 miejscowość położona była w województwie bydgoskim.
Zabytki.
Według rejestru zabytków NID na listę zabytków wpisany jest zespół dworski, nr rej.: A/295/1-2 z 30.12.1991:
Obecnie są to ruiny eklektycznego, parterowego dworu z I poł. XIX w. Do 1939 r. dwór był siedzibą właścicieli ziemskich, a po 1945 r. najpierw przedszkolem, a następnie mieścił mieszkania. Obecnie własność prywatna; obiekt znajduje się w postępującej dewastacji.

</doc>
<doc id="402478" url="https://pl.wikipedia.org/wiki?curid=402478" title="Rucewo (województwo warmińsko-mazurskie)">
Rucewo (województwo warmińsko-mazurskie)

Rucewo (niem. "Rotzung, Rotzingscher Winkel") – wieś w Polsce położona w województwie warmińsko-mazurskim, w powiecie iławskim, w gminie Zalewo.
W latach 1975–1998 miejscowość położona była w województwie olsztyńskim.
Historia.
W latach 1945-46 miejscowość nosiła nazwę "Rozciąg".
Wieś wzmiankowana w dokumentach z roku 1712, jako wieś szkatułowa na trzech włókach. W roku 1782 we wsi odnotowano cztery domy, natomiast w 1858 w 6 gospodarstwach domowych było 55 mieszkańców. W latach 1937-39 było 56 mieszkańców. W roku 1973 wieś należała do powiatu morąskiego, gmina Zalewo, poczta Jerzwałd.

</doc>
<doc id="402479" url="https://pl.wikipedia.org/wiki?curid=402479" title="Ruda-Kolonia (województwo lubelskie)">
Ruda-Kolonia (województwo lubelskie)

Ruda-Kolonia – kolonia w Polsce położona w województwie lubelskim, w powiecie chełmskim, w gminie Ruda-Huta.
W latach 1975–1998 miejscowość położona była w województwie chełmskim. Według Narodowego Spisu Powszechnego (III 2011 r.) liczyła 192 mieszkańców i była dziesiątą co do wielkości miejscowością gminy Ruda-Huta.
Historia.
Wieś powstała jako kolonia niemiecka o nazwie "Kolonia Ruda" założona w 1897 r. W wykazie majątków z 1947 r. w miejscowości było 21 gospodarstw poniemieckich. Obecna nazwa Ruda-Kolonia obowiązuje od roku 1970.

</doc>
<doc id="402480" url="https://pl.wikipedia.org/wiki?curid=402480" title="Ruda-Kolonia (województwo mazowieckie)">
Ruda-Kolonia (województwo mazowieckie)

Ruda-Kolonia – kolonia w Polsce położona w województwie mazowieckim, w powiecie sokołowskim, w gminie Bielany.
Wierni wyznania Rzymskokatolickiego zamieszkali we wsi należą do parafii św. Wawrzyńca w Kożuchówku.
W latach 1975–1998 miejscowość położona była w województwie siedleckim.

</doc>
<doc id="402481" url="https://pl.wikipedia.org/wiki?curid=402481" title="Rudawa (powiat wołowski)">
Rudawa (powiat wołowski)

Rudawa – wieś w Polsce położona w województwie dolnośląskim, w powiecie wołowskim, w gminie Wińsko.
W latach 1975–1998 miejscowość należała administracyjnie do województwa wrocławskiego.
Nazwa.
Dawne nazwy miejscowości: "Seyfridaw" (1437 r.), "Seyffrodau" (1736 r.), "Seyfrodau" (1787 r.) i "Seifrodau" (lata 1845-1945). Według Damrotha nazwa miejscowości, a przynajmniej jej pierwszy człon, "Seif" - jest pochodzenia osobowego i utworzona została od niemieckiego imienia "Siegfried".
Historia wsi i dóbr.
Pierwsza historyczna wzmianka o miejscowości pochodzi z roku 1437. Początkowo na terenie wsi istniało 20 ½ łanów kmiecych. Wieś prawdopodobnie lokowana była na prawie niemieckim. Do roku 1734, 19 kmiecych łanów przeszło na własność tutejszego majątku szlacheckiego. W roku 1787, struktura społeczna wsi przedstawiała się następująco: 1 kmieć, 28 zagrodników i 6 chałupników. W tym czasie do wsi należał folwark polny "Isoldenort" (obecnie: Gołaszów). W roku 1830, wśród danych statystycznych pojawia się po raz pierwszy informacja o kolonii "Leopoldshain" (obecnie: Mysłoszów - przysiółek wsi Brzózka). Na terenie wsi istniała, wzmiankowana już w 1830 roku, szkoła ewangelicka. Patronami szkoły byli: właściciel tutejszych dóbr oraz właściciel wsi Brzózka. Mieszkańcy wsi wyznania katolickiego należeli do kościoła w Baszynie, natomiast ewangelicy uczęszczały do kościoła w Smogorzewie Wielkim. Właścicielem dóbr szlacheckich, w roku 1787 był hrabia Von Dyherrn. W tym czasie wzmiankowana jest, istniejąca na terenie majątku, siedziba szlachecka. Przed rokiem 1830 dobra przeszły na własność rodziny von Werder. W roku 1840 majątek został zakupiony przez podpułkownika von Lekow. Wzmiankowana w literaturze siedziba szlachecka, obecnie nie istnieje. Do dnia dzisiejszego, z zabudowy folwarcznej, zachowały się tylko nieliczne obiekty: spichlerz z początku XX w., chlewnia i stodoła. Budynki te są opuszczone i znajdują się obecnie, w złym stanie technicznym.

</doc>
<doc id="402483" url="https://pl.wikipedia.org/wiki?curid=402483" title="Rudawa (województwo świętokrzyskie)">
Rudawa (województwo świętokrzyskie)

Rudawa – wieś w Polsce położona w województwie świętokrzyskim, w powiecie pińczowskim, w gminie Złota.
W latach 1975–1998 miejscowość położona była w województwie kieleckim.

</doc>
<doc id="402484" url="https://pl.wikipedia.org/wiki?curid=402484" title="Ruda (województwo śląskie)">
Ruda (województwo śląskie)

Ruda (niem. "Ruda") – wieś w Polsce położona w województwie śląskim, w powiecie raciborskim, w gminie Kuźnia Raciborska.
W latach 1975–1998 miejscowość położona była w województwie katowickim.

</doc>
<doc id="402485" url="https://pl.wikipedia.org/wiki?curid=402485" title="Rudka (powiat radomszczański)">
Rudka (powiat radomszczański)

Rudka – wieś w Polsce położona w województwie łódzkim, w powiecie radomszczańskim, w gminie Wielgomłyny.
W latach 1975–1998 miejscowość położona była w województwie piotrkowskim.
Przez miejscowość przepływa Struga, dopływ Pilicy.
Historia.
W czasach Królestwa Polskiego wieś nosiła nazwę Ruthka.
Dworek w Rudce zbudowany przez hrabiego Adama Ostrowskiego w 1897 roku był otoczony trzymetrowym murem kamiennym. Do dworku prowadziła brama wjazdowa i furta dla pieszych. Po ślubie córki hrabiego Ostrowskiego z hrabią Stanisławem Potockim był własnością rodu Potockich, którzy mieli pałac z siedzibą w Maluszynie. Sama wieś dworska miała cztery budynki zwane czworakami. Były one przeznaczone dla robotników, którzy pracowali we dworze. Rudka posiadała gorzelnię, kuźnię, młyn wodny nad Biestrzykówką, karczmę oraz owczarnię i stawy rybne. W dworku w Rudce mieszkał zarządca niemiecki o nazwisku Krause. We dworze były pokoje dla hrabiego, kiedy to zajeżdżał z wizytą kontrolną.
Ostatnim zarządcą był Mieczysław Świątkowski, którego Niemcy w 1940 roku przesiedlili z Silniczki do Rudki. Obecnie dworek znajduje się w posiadaniu wnuczki Mieczysława Świątkowskiego zmarłego 22 lutego 1988.
W Rudce funkcjonuje muzeum (które prowadził Ś.P Zdzisław Tomczyk, malarz i pisarz) i kaplica. W budynku remizy OSP Rudka znajduje się kawiarenka internetowa. Straż organizuje liczne imprezy kulturalne dla mieszkańców. Niedawno powstało stowarzyszenie „Rudka na Pilicą”, które również organizuje imprezy okolicznościowe dla mieszkańców Rudki oraz gminy Wielgomłyny. Głównym celem Stowarzyszenia jest działalność edukacyjna, kulturalna, charytatywna na rzecz rozwoju, integracji, aktywizacji lokalnej grupy mieszkańców. Stowarzyszenie ma również za zadanie podnoszenie jakości życia i świadomości społecznej.

</doc>
<doc id="402486" url="https://pl.wikipedia.org/wiki?curid=402486" title="Rudka (powiat ostrowiecki)">
Rudka (powiat ostrowiecki)

Rudka – wieś w Polsce, położona w województwie świętokrzyskim, w powiecie ostrowieckim, w gminie Kunów.
W latach 1975–1998 miejscowość położona była w województwie kieleckim.

</doc>
<doc id="402487" url="https://pl.wikipedia.org/wiki?curid=402487" title="Rudka (województwo warmińsko-mazurskie)">
Rudka (województwo warmińsko-mazurskie)

Rudka (niem. "Hamerudau") – wieś w Polsce położona w województwie warmińsko-mazurskim, w powiecie szczycieńskim, w gminie Szczytno. W latach 1975–1998 miejscowość położona była w województwie olsztyńskim.
Rudka jest wsią dość dużą, w 2004 r. miała 579 mieszkańców. W miejscowości jest m.in. szkoła podstawowa. Dojazd do Rudki przebiega utwardzoną drogą na południowy wschód od Szczytna, od granic miasta jest ok. 2,5 km. Rudka jest najdalszą wsią, do której dojeżdża jedna z linii komunikacji miejskiej Szczytna. Jeżdżą też tam autobusy podmiejskie. Wieś posiada własny cmentarz.
Historia.
Na funkcjonowanie Rudki od samego jej początku duży wpływ, pomimo niewielkich rozmiarów, miała rzeka Wałpusza. W młodszej epoce kamienia stanowiła ona, wraz z jeziorem Wałpusz, duże centrum osadnicze. Na terenie obecnej wsi, w zakolu rzeki Wałpuszy, znajdowało się w późnej epoce kamienia osiedle. Znaleziona na terenie wsi siekierka z brązu z szerokim półkolistym ostrzem świadczyć może o obecności człowieka w okolicach Rudki już w epoce brązu. Prawdopodobnie pierwsi mieszkańcy osady zajmowali się wypalaniem węgla drzewnego. Pod koniec XIV w. zwrócono uwagę na znajdujące się w okolicy pokłady rudy darniowej. Postanowiono uruchomić kuźnię hutniczą. Pierwsza wzmianka o niej pochodzi z 1387 r., była zaczątkiem wsi, kazał ją założyć Zakon Krzyżacki. Według rejestru z 1466 r. kuźnica w Rudce dostarczała rocznie dla komtura elbląskiego, tytułem daniny czynszowej, 12 funtów okrętowych żelaza (ok. 2,5 tony).
W 1634 roku kuźnica spłonęła, a na jej miejscu powstał młyn wodny i tartak. W rejestrze szczycieńskiego kościoła zapisano, że Rudka jest wsią ziemiańską z 14 włókami. Natomiast w 1741 roku otrzymała zapis na 7 włók na prawie chełmińskimi i była odtąd wsią czynszową. W 1782 r. liczyła 9 dymów. W 1858 r. już 21 dymów i ponad 12 włók. W 1939 r. liczyła 343 mieszkańców. W czasie II wojny światowej na terenie Rudki przebywali robotnicy przymusowi. W styczniu 1945 r. po ataku Armii Czerwonej na Prusy Wschodnie, wielu mieszkańców ewakuowało się, część pozostała. Po przejściu frontu zaczęła napływać tu ludność z Mazowsza. Rozpoczęła działalność polska szkoła. Pierwszym sołtysem wsi był Kazimierz Kachel. W latach sześćdziesiątych działało kółko rolnicze. Od 1972 Rudka uzyskała połączenie PKS ze Szczytnem. Przez wiele lat funkcjonował tu Wiejski Dom Kultury. W latach osiemdziesiątych zawiązała się Solidarność Rolników Indywidualnych.

</doc>
<doc id="402488" url="https://pl.wikipedia.org/wiki?curid=402488" title="Rudki (województwo kujawsko-pomorskie)">
Rudki (województwo kujawsko-pomorskie)

Rudki – wieś w Polsce położona w województwie kujawsko-pomorskim, w powiecie świeckim, w gminie Pruszcz. Według spisu powszechnego z 31 marca 2011 roku wieś liczyła 141 mieszkańców. 
W latach 1975–1998 miejscowość położona była w województwie bydgoskim.
Zobacz też: Rudki 

</doc>
<doc id="402489" url="https://pl.wikipedia.org/wiki?curid=402489" title="Rudki (gmina Zakrzówek)">
Rudki (gmina Zakrzówek)

Rudki – kolonia w Polsce położona w województwie lubelskim, w powiecie kraśnickim, w gminie Zakrzówek.
W latach 1975–1998 miejscowość położona była w województwie lubelskim.
W Rudkach istnieje Leśniczówka Nadleśnictwa Kraśnik przy jednym obszarów leśnych w powiatu kraśnickiego tzw. "Ordynackim". Przez las biegnie gruntowa droga do Kraśnika o długości ok. 5 km.
Miejscowość stanowi sołectwo gminy Zakrzówek. Według Narodowego Spisu Powszechnego (III 2011 r.) wieś liczyła 160 mieszkańców.

</doc>
<doc id="402490" url="https://pl.wikipedia.org/wiki?curid=402490" title="Rudki (województwo zachodniopomorskie)">
Rudki (województwo zachodniopomorskie)

Rudki – wieś w Polsce, położona w województwie zachodniopomorskim, w powiecie wałeckim, w gminie Wałcz.
W latach 1975–1998 wieś położona była w województwie pilskim.

</doc>
<doc id="402491" url="https://pl.wikipedia.org/wiki?curid=402491" title="Rudna Mała (województwo dolnośląskie)">
Rudna Mała (województwo dolnośląskie)

Rudna Mała (niem. "Klein Räudchen") – wieś w Polsce położona w województwie dolnośląskim, w powiecie górowskim, w gminie Wąsosz.
Podział administracyjny.
W latach 1975–1998 miejscowość położona była w województwie leszczyńskim.
Zabytki.
Do wojewódzkiego rejestru zabytków wpisany jest obiekt:

</doc>
<doc id="402492" url="https://pl.wikipedia.org/wiki?curid=402492" title="Rudna Mała (województwo podkarpackie)">
Rudna Mała (województwo podkarpackie)

Rudna Mała – wieś w Polsce, położona w województwie podkarpackim, w powiecie rzeszowskim, w gminie Głogów Małopolski.
W latach 1975–1998 miejscowość położona była w województwie rzeszowskim.
Do Rudnej Małej z Pogwizdowa Nowego na mocy uchwały Rady Miejskiej w Głogowie Małopolskim z dnia 30 grudnia 2019 r. została przyłączona Pieronka, która stała się częścią Rzeszowa jako obszar Pogwizdowa Nowego z dniem 1 stycznia 2021 r. na podstawie rozporządzenia Rady Ministrów.
Z dniem 1 stycznia 2021 r. część wsi, w tym obszar przysiółka Podbór, weszła w skład Głogowa Małopolskiego.
Od 1910 r. w Rudnej Małej działa Ochotnicza Straż Pożarna.
Transport.
Rudna Mała stanowi ważny węzeł drogowy. Przez wieś przebiegają:

</doc>
<doc id="402493" url="https://pl.wikipedia.org/wiki?curid=402493" title="Rudna Wielka (województwo dolnośląskie)">
Rudna Wielka (województwo dolnośląskie)

Rudna Wielka (niem. "Gross Räudchen") – wieś w Polsce położona w województwie dolnośląskim, w powiecie górowskim, w gminie Wąsosz.
Podział administracyjny.
W latach 1945–1954 siedziba gminy Rudna Wielka. W latach 1975–1998 miejscowość położona była w województwie leszczyńskim.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w polskiej formie "Rudna".

</doc>
<doc id="402494" url="https://pl.wikipedia.org/wiki?curid=402494" title="Rudna Wielka (województwo podkarpackie)">
Rudna Wielka (województwo podkarpackie)

Rudna Wielka – wieś w Polsce położona w województwie podkarpackim, w powiecie rzeszowskim, w gminie Świlcza.
W latach 1975–1998 miejscowość położona była w województwie rzeszowskim.
Miejscowość jest siedzibą parafii Św. Teresy od Dzieciątka Jezus, należącej do dekanatu Głogów Małopolski, diecezji rzeszowskiej.
Na terenie wsi znajduje się zabytkowy park i pałac rodziny Dąmbskich herbu Godziemba, a na terenie cmentarza rodzinny grobowiec, gdzie pochowany jest m.in. Stanisław Dąmbski, właściciel ziemski, doktor prawa, społecznik, fundator szkół w Rudnej i Pogwizdowie oraz kościoła i plebanii dla utworzonej za jego staraniem parafii w Rudnej w 1912 roku, późniejszy senator Rzeczypospolitej i patron tutejszej szkoły podstawowej.
Urodził się tu Franciszek Sagan – polski uczestnik podziemia niepodległościowego.
Demografia.
"Źródło"
Sport.
W Rudnej Wielkiej w 1952 roku powstał klub „Rudnianka Rudna Wielka”, który od ponad 50 lat rozgrywa mecze w rzeszowskiej B-klasie.

</doc>
<doc id="402495" url="https://pl.wikipedia.org/wiki?curid=402495" title="Rudna (województwo dolnośląskie)">
Rudna (województwo dolnośląskie)

Rudna (niem. "Raudten") – wieś w Polsce położona w województwie dolnośląskim, w powiecie lubińskim, w gminie Rudna. Siedziba gminy Rudna. Dawniej miasto, uzyskała lokację miejską przed 1339 rokiem, zdegradowana w 1945 roku. W latach 1975–1998 miejscowość położona była w województwie legnickim.
Położenie.
Rudna leży nad rzeką Rudną i uchodzącą do niej Kalinówką. Na zachód od miejscowości znajduje się zbiornik Żelazny Most.
Środowisko naturalne.
Wieś znajduje się w obrębie mikroregionu Wzgórza Polkowickie, wchodzącego w skład mezoregionu Wzgórza Dalkowskie.
Historia.
Pierwsze wzmianki pochodzą z XIII wieku (grodzisko w Starej Rudnej), w drugiej połowie tego wieku zbudowano tu zamek. Osada szybko rozrastała się i przed rokiem 1339 otrzymała prawa miejskie. Miasto pełniło rolę ośrodka administracyjnego i gospodarczego zaplecza dla okolicznego rolnictwa. Tereny te od roku 1329 były pod zwierzchnictwem Czech, od roku 1526 Habsburgów, a od roku 1742 w Prusach. Do 1932 roku wchodziła w skład powiatu ścinawskiego. W roku 1871 powstało połączenie kolejowe z Legnicą i Głogowem, a trzy lata później (1874) z Wrocławiem. Od tego czasu nastąpił szybki rozwój miasta. Zniszczenia w roku 1945 przyczyniły się do utraty praw miejskich. W roku 1974 uruchomiono największą w kraju kopalnię rud miedzi i Zakład Wzbogacania Miedzi „Rudna”.
Zabytki.
Do wojewódzkiego rejestru zabytków wpisane są:
inne obiekty:
nieistniejące obiekty:
Demografia.
Według Narodowego Spisu Powszechnego (III 2011 r.) liczyła 1646 mieszkańców. Jest to największa miejscowość w gminie Rudna i druga po Ścinawie w powiecie lubińskim.
Transport.
We wschodniej części wsi przebiegają: linia kolejowa nr 273 (Szczecin Główny – Wrocław Główny) i linia kolejowa nr 289 (Rudna Gwizdanów – Legnica). W miejscowości znajduje się stacja Rudna Miasto, natomiast w pobliskiej wsi Gwizdanów – Rudna Gwizdanów.
Przez wieś przebiega droga wojewódzka nr 323, która nieopodal miejscowości krzyżuje się z drogą wojewódzką nr 292.
Sport.
Siedziba założonego w 1956 Gminnego Klubu Sportowego Sparta Rudna, którego drużyna piłkarska, używająca barw czerwono-czarnych, występowała w IV Lidze Dolnośląskiej (grupa zachód). Stadion klubowy (gminny) w sezonie 2018/19 przeszedł gruntowny remont, otrzymując oświetlenie, piłkołapy, nową nawierzchnię, a boisko ze sztuczną nawierzchnią do treningów i meczów juniorów oraz powiększone trybuny.

</doc>
<doc id="402496" url="https://pl.wikipedia.org/wiki?curid=402496" title="Rudna (województwo lubuskie)">
Rudna (województwo lubuskie)

Rudna – wieś w Polsce położona w województwie lubuskim, w powiecie sulęcińskim, w gminie Krzeszyce.
W latach 1975–1998 miejscowość położona była w województwie gorzowskim.
Zabytki.
Do wojewódzkiego rejestru zabytków wpisany jest:

</doc>
<doc id="402497" url="https://pl.wikipedia.org/wiki?curid=402497" title="Rudnica (województwo dolnośląskie)">
Rudnica (województwo dolnośląskie)

Rudnica (niem. "Raudnitz") – wieś w Polsce położona w województwie dolnośląskim, w powiecie ząbkowickim, w gminie Stoszowice.
Podział administracyjny.
W latach 1975–1998 miejscowość położona była w województwie wałbrzyskim.
Nazwa.
W roku 1228 miejscowość wzmiankowana jako "Rudno", w roku 1240 – "Rudna", w roku 1667 – "Raudnitz". W latach 1945–1947 miejscowość nosiła nazwę "Rudzienice".
Zabytki.
Do wojewódzkiego rejestru zabytków wpisane są:

</doc>
<doc id="402498" url="https://pl.wikipedia.org/wiki?curid=402498" title="Rudnica (województwo lubuskie)">
Rudnica (województwo lubuskie)

Rudnica – wieś w Polsce położona w województwie lubuskim, w powiecie sulęcińskim, w gminie Krzeszyce. W latach 1975–1998 miejscowość położona była w województwie gorzowskim. 
Historia.
Zarówno polska nazwa wioski jak i niemiecka (Hammer) nawiązują do tego, iż wydobywano i przetapiano tu rudę żelaza.
Wieś powstała na obszarze, który w XV w. należał do Wielkopolski. Sama Rudnica należała zaś do Brandenburgii. Obecna wieś wzięła początek od kuźnicy założonej w połowie XVI w. na gruntach wsi Kołczyn (stąd osada-kuźnica nosiła nazwę Neuen Koltzschen). W 1580 kuźnicę nazwano "die Rede". Nazwa Hammer zaczęła funkcjonować w XIX w., zaś majątek rycerski otrzymał miano: Hammer-Koltschen. Głównym właścicielem ówczesnych ziem był płk. Arenda von Waldow, a współwłaścicielami: ppłk. Adam Christoph von Waldow, ppłk. Friedrich Sigismund von Waldow, kpt. Karl Andersen von Maxen oraz Sebastian von Waldow. W latach 1772-72 Rudnicę wraz z częścią Kołczyna nabył Karl Sigismund von Reitzenstein, lecz na skutek małżeństwa jego córki Ernestine von Reitzenstein z Carlem Ernestem Christianem von Waldow, wieś wróciła w ręce Waldowów. Rezydencja szlachecka w Rudnicy powstała po wojnie trzydziestoletniej. Jako siedziba rycerska została wspomniana w 1724. Do XVIII w. Rudnica wchodziła w skład majątku Kołczyn, określanego jeszcze w 1792 jako Waldower Gestift oder Kolschenschen Territirium. W 1715 do posiadłości tych włączono powstałe w XV i XVI w. osady: Rudnica, Brzozowa (Neuwalde), Stobno (Stubbenhgen), Maszków (Neudorf) i Rudna (Rauden). W 1775 w ramach odszkodowania przyznano majątkowi kolonie Włotów (Lossow) i Krzyszczyzna (Cocceji). Do majątku w Rudnicy w 1718 należało 5 łanów chłopskich. W 1785 w folwarku Hammerhof mieszkało 10 rodzin chałupników. Na przełomie XVIII/XIX w. folwark podupadł i przekształcił się w leśną osadę, Altenhof. Początek obecnej wsi dała kuźnica, od której przepływająca przez wieś Lubniewka (Muhlenfließ) wzięła lokalną nazwę: Hammerfließ. 
Zabytki.
Do wojewódzkiego rejestru zabytków wpisany jest:
inne obiekty:
Kultura.
Od 1964 w Rudnicy działa Zespół Ludowy "Rudniczanka", mający na swoim koncie pokaźny dorobek artystyczny. Jego zadaniem jest podtrzymywanie i rozwój tradycji ludowych, a także występy na przeglądach zespołów kulturalnych i wszelkiego rodzaju imprezach kulturalnych. Kierownikiem zespołu była śp. Barbara Badurko, a jego opiekunem Grzegorz Zawadzki, dyrektor GOK. Tradycje kulturalne jak i ludowe podtrzymuje również dziecięcy zespół "Leśne Duszki".
Sport.
W Rudnicy ma siedzibę Klub Sportowy „Kosmos 78” Rudnica, który został założony w 1978 roku i występuje w słubickiej grupie A-klasy.

</doc>
<doc id="402499" url="https://pl.wikipedia.org/wiki?curid=402499" title="Rudniki (województwo lubelskie)">
Rudniki (województwo lubelskie)

Rudniki – wieś sołecka w Polsce położona w województwie lubelskim, w powiecie bialskim, w gminie Międzyrzec Podlaski.
Wieś była własnością starosty guzowskiego i nowomiejskiego Stanisława Opalińskiego, leżała w województwie podlaskim w 1673 roku. W latach 1975–1998 miejscowość położona była w województwie bialskopodlaskim.
Wierni Kościoła rzymskokatolickiego należą do parafii św. Józefa Oblubieńca Najświętszej Marii Panny w Międzyrzecu Podlaskim.

</doc>
<doc id="402500" url="https://pl.wikipedia.org/wiki?curid=402500" title="Rudniki (województwo opolskie)">
Rudniki (województwo opolskie)

Rudniki – wieś w Polsce położona w województwie opolskim, w powiecie oleskim, w gminie Rudniki, której miejscowość jest siedzibą. Leży na terenie historycznej ziemi wieluńskiej.
W latach 1975–1998 miejscowość administracyjnie należała do województwa częstochowskiego.
Przed 2023 r. częścią wsi była Teodorówka.
Historia.
Miejscowość historycznie należała do ziemi wieluńskiej. Ma metrykę średniowieczną i istnieje co najmniej od XIV wieku. Pierwsze pewne wzmianki o miejscowości zapisane zostały w 1381, gdzie wymieniono ją jako „Rudniki in terra Welusiensis” – (pol. „Rudniki w ziemi wieluńskiej”).
W źródłach pisanych pochodzi z 1381 roku i wymieniona jest w dokumencie lokacyjnym Władysława Opolczyka dla wsi Wierzbie, jako wioska oddalona o 20 km na południe od Wielunia. Dzieje Rudnik ściśle związane są z dziejami parafii, która prawdopodobnie powstała w 1397 roku jako parafia pod wezwaniem św. Mikołaja.
Wieś od końca XIV wieku znajdowała się w prywatnym posiadaniu jako szlachecka. W ciągu następnych wieków największe zasługi dla rozwoju Rudnik wniosły następujące rody:
Wieś została odnotowana w historycznych dokumentach prawnych, własnościowych i podatkowych. Jeden z nich w 1386 odnotowuje darowiznę niejakiej Rejczowej, która ofiarowała klasztorowi augustianek w Wieluniu posiadłość, jaką miała tytułem zastawu w Rudnikach. W 1399 Albert „Oczesna” wraz z żoną Kachną zastawił wieś za 30 grzywien Stanisławowi i Krystkowi z Rudzka. W 1459 odnotowano zakup Kuźnicy Rudnickiej przez sołtysa Rudnik Bieniarza za kwotę 45 grzywien i 7 florenów. W 1473 król polski Kazimierz IV Jagiellończyk zapisał Małgorzacie, wdowie po Zbigniewie z Góry, 600 grzywien m.in. na Rudnikach.
Na początku XVI wieku wymienia ją Liber beneficiorum archidiecezji gnieźnieńskiej spisany przez Jana Łaskiego. W 1511 wieś liczyła 6 łanów, a w 1518 łanów było 5. W 1552 w miejscowości gospodarowało 21 kmieci. Funkcjonowały w niej 3 młyny, a czwarty był w budowie. Do wsi przynależała również kuźnia – Kuźnica Rudnicka. W 1553 Rudniki liczyły 5 łanów. W 1520 2 łany należały do plebana, a reszta do zagrodników. Płacili oni dziesięcinę snopową od jednego kmiecia wolnego, a z ról opustoszałych i z sołectwa plebanowi, natomiast kmiecie płacili kanonikowi wieluńskiemu dziesięcinę w wysokości dwóch grzywien.
Obecny kościół parafialny, wybudowany w 1830 roku jest już trzecim z kolei. Wcześniej funkcjonowały dwa, „drewniane, ze starości upadające”. Fundatorem obecnego kościoła był ks. Piotr Celestyn Westerowski, kanonik kielecki zmarły w 1822 roku.
Nie są znane informacje dotyczące wyglądu pierwszego Rudnickiego kościoła, aczkolwiek na podstawie dokumentu z 1688 roku wiadomo, iż były w nim trzy bogato zdobione ołtarze. W 1691 roku w Rudnikach wybudowany został drugi kościół, także drewniany, konsekrowany 8 IX 1763 roku przez ks. bpa Ignacego Kozierowskiego. Kościół ten rozebrano po wybudowaniu obecnej, murowanej świątyni, a z uzyskanego drzewa postawiono kaplicę pod wezwaniem św. Krzyża na miejscowym cmentarzu, zniszczoną przez Niemców w 1942 roku.
We wsi znajduje się kościół pod wezwaniem św. Mikołaja zbudowany w 1830 w stylu klasycystycznym oraz pomnik ku czci poległych i pomordowanych mieszkańców gminy w okresie terroru hitlerowskiego.
W okresie międzywojennym stacjonowała w miejscowości placówka Straży Celnej II linii „Rudniki”.
Parafia Kościoła rzymskokatolickiego.
Pierwsza wzmianka o parafii w Rudnikach pochodzi z 1397 roku, wybudowano wówczas pierwszy kościół parafialny.
Fundatorką obecnego kościoła była Tekla Masłowska (dziedziczka, mieszkająca w Rudnikach).
Transport.
Przez Rudniki przebiegają drogi krajowe:

</doc>
<doc id="402501" url="https://pl.wikipedia.org/wiki?curid=402501" title="Rudniki (województwo warmińsko-mazurskie)">
Rudniki (województwo warmińsko-mazurskie)

Rudniki – osada w Polsce położona w województwie warmińsko-mazurskim, w powiecie iławskim, w gminie Susz, na Pojezierzu Iławskim.
W latach 1975–1998 miejscowość położona była w województwie elbląskim.
Zobacz też: Rudniki, Rudniki-Kolonia 

</doc>
<doc id="402502" url="https://pl.wikipedia.org/wiki?curid=402502" title="Rudniki (województwo wielkopolskie)">
Rudniki (województwo wielkopolskie)

Rudniki (niem. "Rutchelhelm") – wieś w Polsce położona w województwie wielkopolskim, w powiecie nowotomyskim, w gminie Opalenica.
W latach 1975–1998 miejscowość położona była w województwie poznańskim.
Historia.
Pierwsze wzmianki o wiosce pochodzą z 1388, gdzie wymieniany jest Przybilislaus de Rudniky. Między XVI a XVII wiekiem wieś należała do Opalińskich z Bnina.
W okresie Wielkiego Księstwa Poznańskiego (1815-1848) wieś wzmiankowana jako Rudniki należała do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Rudniki należały do okręgu grodziskiego i stanowiły część majątku Grodzisk (Grätz), którego właścicielem był wówczas Szolc i Łubieński. Według spisu urzędowego z 1837 roku wieś liczyła 414 mieszkańców i 54 dymów (domostw).
W okresie międzywojennym tutejszy majątek około 685 ha należał do Tadeusza Ruczyńskiego. Nazwa "Rudniki" pochodzi od rudy darniowej wydobywanej na okolicznych łąkach.
Architektura.
Głównym punktem wioski jest pochodzący z 1925 dwór neoklasyczny, w którym obecnie ma swoją siedzibę szkoła podstawowa im. Andrzeja i Władysława Niegolewskich. Budynek charakteryzuje się dwuspadowym dachem z okienkami oraz sięgającym do połowy dachu czterokolumnowym portykiem jońskim.
Jest tu również około półtorahektarowy park krajobrazowy, w którym obok grabów, platanów, lip drobno- i szerokolistnych występują także topole włoskie. Na terenie dzisiejszej Spółdzielni Produkcji Rolnej „Rolnik" zachowała się chlewnia z 1871 oraz nietynkowany trzykondygnacyjny spichlerz z końca XIX w.
W Rudnikach zachował się także ostatni na terenie gminy drewniany wiatrak koźlak z 1815. W Rudnikach znajduje się także kaplica pw. Maksymiliana Kolbego oraz przydrożna kapliczka.
Od 1886 r. przez wieś przebiegało torowisko Opalenickiej Kolei Wąskotorowej. Kolej zamknięto w 1995 w 2006 rozebrano torowisko.

</doc>
<doc id="402504" url="https://pl.wikipedia.org/wiki?curid=402504" title="Rudniki (województwo zachodniopomorskie)">
Rudniki (województwo zachodniopomorskie)

Rudniki (niem. "Karlsaue") – wieś w Polsce położona w województwie zachodniopomorskim, w powiecie choszczeńskim, w gminie Choszczno. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 36 mieszkańców. Wieś wchodzi w skład sołectwa Koplin.
Geografia.
Wieś leży ok. 2,5 km na południe od Koplina, ok. 1 km na zachód od byłej linii kolejowej nr 410, ok. 1,3 km na południowy zachód od jeziora Klukom.

</doc>
<doc id="402505" url="https://pl.wikipedia.org/wiki?curid=402505" title="Rudnik Mały (województwo mazowieckie)">
Rudnik Mały (województwo mazowieckie)

Rudnik Mały – wieś w Polsce położona w województwie mazowieckim, w powiecie siedleckim, w gminie Wodynie.
Wierni Kościoła rzymskokatolickiego należą do parafii Nawiedzenia Najświętszej Maryi Panny w Seroczynie.
W latach 1975–1998 miejscowość położona była w województwie siedleckim.
We wsi działa założona w 1927 roku jednostka Ochotniczej straży pożarnej. Jednostka ma w swoim posiadaniu dwa średnie samochody gaśnicze GBA 4/16 Mercedes z 1977 roku oraz GBA 2/24/2,5 Renault z 1998 roku.

</doc>
<doc id="402506" url="https://pl.wikipedia.org/wiki?curid=402506" title="Rudnik Mały (województwo śląskie)">
Rudnik Mały (województwo śląskie)

Rudnik Mały – wieś w Polsce położona w województwie śląskim, w powiecie częstochowskim, w gminie Starcza.
W latach 1975–1998 miejscowość położona była w województwie częstochowskim.
We wsi znajduje się cmentarz należący do parafii w Starczy. 

</doc>
<doc id="402507" url="https://pl.wikipedia.org/wiki?curid=402507" title="Rudnik (województwo łódzkie)">
Rudnik (województwo łódzkie)

Rudnik – wieś w Polsce położona w województwie łódzkim, w powiecie tomaszowskim, w gminie Będków.
W latach 1975–1998 miejscowość położona była w województwie piotrkowskim.
Historia.
Rudnik wzmiankowany jest już w XIV w. W 1399 r. odnotowany jest Tworzysław z Rudnika. W 1416 Stanisław z R. i Siodłkowa (ob. Szadkowice) h. Wilczekosy przekazał R. jednemu ze swych pięciu synów Szymonowi. W XV w. Rudniccy mieli udziały jedynie w R. i Ceniawach należeli więc do drobnej szlachty.
Przed 1521 r. Rudnik i Będków należały do parafii Rosocha. Od tego roku począwszy R. należy do nowo utworzonej parafii Będków.
W 1576 r. R. był własnością Stanisława Rudnickiego i miał „6 ½ łan., 2 zagr., karczmę i 13 zagr.”. 
Od 1877 r. właścicielem R. był Władysław Józef Karol Korzybski h. Abdank (syn senatora Andrzeja i Katarzyny z Gożyczów, ur. 14 października 1839 w Warszawie, zm. 14 października 1904 w R.), żonaty z Heleną Marią Emilią Rzewuską h. Krzywda ur. 18 czerwca 1858 w Będkowie – jego grób znajduje się przy kościele w Będkowie. Korzybscy pochodzili z arystokracji i posiadali oprócz R. nieruchomość w Warszawie. Władysław pracował przez jakiś czas w rosyjskim Ministerstwie Komunikacji. Synem Władysława i Heleny był Alfred Korzybski (ur. 3 lipca 1879 r. w Warszawie zm. 1 marca 1950 r. w Lakeville, Con., USA) inżynier, lingwista, semantyk. Młody Alfred studiował inżynierię chemiczną w Warszawie ale często przyjeżdżał do R.
W 1887 r. majątek obejmował „30 włók (503,9 ha) ziemi w tym 400 mórg ziemi ornej, 300 mórg po wycince lasu, reszta las, drogi i obejścia” . Dobra R. zostały przez Korzybskiego wzorowo zmeliorowane – doświadczenia zawarł w książkach „Melioracyje rolne” wyd. w 1887 r. i „Instrukcyja do przeprowadzenia melioracyj rolnych” 1989. System odkrytych rowów Korzybskiego był szeroko stosowany w XIX w.
W 1888 wieś miała 8 domów i 71 mieszkańców a folwark 4 domy i 50 mieszk..
W 1913 majątek R. miał 340 ha, kiedy kupił go Jan Nepomucen Kostrzeński (28 grudnia 1884 Wola Pierowa – 29 maja 1952 Piotrków T.), h. Deszpot. W 1921 ożenił się z Marią z Cybulskich 1v. Klawe (1889–1977). Mieli córkę Irenę (1922–1994), która wyszła za Jerzego Jelnickiego (1918–2005) h. Nowina. 
Jan Kostrzeński był prezesem Brzezińsko-Łódzkiego Związku Ziemian a później Reprezentacji Woj. Związku Ziemian. W r. 1933 wszedł do rady Giełdy Zbożowo-Towarowej w Łodzi.
W Rudniku mieszkał również syn Marii z pierwszego małżeństwa Mieczysław Włodzimierz Klawe (6 sierpnia 1913 Warszawa – 3 grudnia 1973 Szczecin), który został lotnikiem. Walczył w wojnie obronnej w 1939 r. w 113 EM jako zastępca dowódcy w stopniu ppor. a od 1944 r. w dywizjonach 316 i 309 w Wielkiej Brytanii.
W 1939 r. majątek R. miał już tylko 170 ha. Kostrzeńscy gospodarowali tu do 1945 r., kiedy zostali wywłaszczeni z ziemi i dworu. Przenieśli się do Piotrkowa, gdzie Jan zmarł w 1952, a Maria zamieszkała u córki w Warszawie. 
Ich dwór został po wojnie przebudowany i umieszczono w nim szkołę podstawową.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="402508" url="https://pl.wikipedia.org/wiki?curid=402508" title="Rudnik (powiat starachowicki)">
Rudnik (powiat starachowicki)

Rudnik – wieś w Polsce, położona w województwie świętokrzyskim, w powiecie starachowickim, w gminie Brody.
2 maja 1931 z gminy Styków wyłączono wieś Rudnik, włączając ją do gminy Kunów w powiecie opatowskim w tymże województwie.
W latach 1975–1998 miejscowość administracyjnie należała do województwa kieleckiego.
Wieś położona jest nad rzeką Kamienną.
W miejscowości działa Ludowy Klub Biegacza Rudnik, którego zawodnikami są Mateusz Borkowski (mistrz Polski juniorów oraz brązowy medalista mistrzostw Europy juniorów na dystansie 800 m) oraz Agnieszka Filipowska (mistrzyni Polski juniorów w biegu na 3000 m).
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Krynkach.

</doc>
<doc id="402509" url="https://pl.wikipedia.org/wiki?curid=402509" title="Rudno (województwo dolnośląskie)">
Rudno (województwo dolnośląskie)

Rudno – wieś w Polsce położona w województwie dolnośląskim, w powiecie wołowskim, w gminie Wołów.
Podział administracyjny.
W latach 1975–1998 miejscowość położona była w województwie wrocławskim.
Nazwa.
Niemiecka (do roku 1945) nazwa wsi brzmiała "Reudchen".
Demografia.
W 1787 r. wieś liczyła 127 mieszkańców, w 1885 r. – 235, w 1925 r. – 223, z czego 190 ewangelików i 33 katolików. Według Narodowego Spisu Powszechnego (III 2011 r.) było ich 196. Jest czternastą co do wielkości miejscowością gminy Wołów.

</doc>
<doc id="402510" url="https://pl.wikipedia.org/wiki?curid=402510" title="Rudno (województwo lubuskie)">
Rudno (województwo lubuskie)

Rudno (niem. "Rauden") – wieś w Polsce położona w województwie lubuskim, w powiecie nowosolskim, w gminie Nowa Sól nad potokiem Rudnica.
Historia.
Pierwsze wzmianki o wsi pochodzą z połowy XIII wieku.
W latach 1975–1998 miejscowość położona była w województwie zielonogórskim.
Na dzień 31 marca 2011 roku wieś liczyła 591 mieszkańców, w tym 281 mężczyzn i 310 kobiet
Zabytki.
Do wojewódzkiego rejestru zabytków wpisane są:

</doc>
<doc id="402511" url="https://pl.wikipedia.org/wiki?curid=402511" title="Rudno (województwo pomorskie)">
Rudno (województwo pomorskie)

Rudno (niem. Rauden) – wieś kociewska w Polsce położona w województwie pomorskim, w powiecie tczewskim, w gminie Pelplin przy skrzyżowaniu drogi krajowej nr 91 (dawniej nr 1) z drogą wojewódzką nr 229.
W latach 1973–1976 miejscowość była siedzibą gminy Rudno. W latach 1975–1998 miejscowość położona była w województwie gdańskim.
Zabytki.
Według rejestru zabytków NID na listę zabytków wpisana jest wieża kościelna, 1796, nr rej.: A-810 z 17.11.1974.

</doc>
<doc id="402512" url="https://pl.wikipedia.org/wiki?curid=402512" title="Rudno (województwo śląskie)">
Rudno (województwo śląskie)

Rudno (niem. "Rudnau") – wieś sołecka w Polsce położona w województwie śląskim, w powiecie gliwickim, w gminie Rudziniec.
W latach 1975–1998 miejscowość położona była w województwie katowickim.
Nazwa.
Nazwa miejscowości wywodzi się od polskiej nazwy "żelaza" i związana jest z wydobyciem w okolicach wsi jego rudy. Niemiecki nauczyciel Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu jako najstarszą nazwę miejscowości wymienia "Rudno" podając jej znaczenie "Eisenerzort" czyli w języku polskim "Miejscowość rud". Nazwa wsi została później fonetycznie zgermanizowana na "Rudnau" i utraciła swoje pierwotne znaczenie.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanych formach "Rudno Symonis" oraz "Rudno Jankonis". W okresie narodowego socjalizmu administracja III Rzeszy zmieniła w 1936 zgermanizowaną nazwę "Rudnau" na całkowicie niemiecką "Braunbach". Obecna nazwa została administracyjnie zatwierdzona 12 listopada 1946.
Historia.
Nazwa wsi wskazuje na występowanie w jej okolicy rud darniowych. Pierwotnie wieś nazywała się Rudno Duże, w odróżnieniu od Rudna Małego, które nazwano później Rudziniec. Wieś wzmiankowana w 1228 roku. Od północnego zachodu znajduje się dawny przysiółek Łaskarzówka, wzmiankowany w 1566 roku.
W 1724 było w Rudnie 130 katolików, 14 protestantów i 8 Żydów.
Edukacja i turystyka.
Przez wieś przebiegają szlaki turystyczne:

</doc>
<doc id="402513" url="https://pl.wikipedia.org/wiki?curid=402513" title="Rudno (województwo warmińsko-mazurskie)">
Rudno (województwo warmińsko-mazurskie)

Rudno (niem. "Rauden") – wieś w Polsce, położona w województwie warmińsko-mazurskim, w powiecie ostródzkim, w gminie Ostróda. Siedziba sołectwa. 
W latach 1975–1998 wieś położona była w województwie olsztyńskim.
We wsi znajduje się zakład unieszkodliwiania odpadów komunalnych.
Historia.
W czasach krzyżackich wieś pojawia się w dokumentach w roku 1437, podlegała pod komturię w Ostródzie, były to dobra rycerskie o powierzchni 20 włók.

</doc>
<doc id="402514" url="https://pl.wikipedia.org/wiki?curid=402514" title="Rudno (wieś w województwie wielkopolskim)">
Rudno (wieś w województwie wielkopolskim)

Rudno (niem. "Ruden") – wieś w Polsce położona w województwie wielkopolskim, w powiecie wolsztyńskim, w gminie Wolsztyn. W latach 70. XX wieku w Rudnie znajdował się ośrodek wypoczynkowy, w którym często odpoczywał sekretarz PZPR Edward Gierek, obecnie ośrodek jest własnością prywatną.
W okresie Wielkiego Księstwa Poznańskiego (1815-1848) miejscowość wzmiankowana jako Rudna należała do wsi większych w ówczesnym powiecie babimojskim rejencji poznańskiej. Rudna należała do babimojskiego okręgu policyjnego tego powiatu i stanowiła część majątku Widzim, który należał do byłego króla Niderlandów. Według spisu urzędowego z 1837 roku Rudna liczyła 160 mieszkańców, którzy zamieszkiwali 26 dymów (domostw). Wzmiankowana była również Rudna kolonia, która liczyła 4 domy i 16 mieszkańców.
W latach 1975–1998 miejscowość położona była w województwie zielonogórskim.
W Rudnie, w 1916 roku, urodził się Zygmunt Ginter, polski hokeista, olimpijczyk.

</doc>
<doc id="402515" url="https://pl.wikipedia.org/wiki?curid=402515" title="Rudy (województwo lubelskie)">
Rudy (województwo lubelskie)

Rudy – wieś w Polsce położona w województwie lubelskim, w powiecie puławskim, w gminie Końskowola. Rudy znajdują się w odległości 5 kilometrów na wschód od Puław oraz 10 km na zachód od Kurowa i 42 km od Lublina. Przez wieś przepływa rzeka Kurówka.
Edukacja, kultura i rozrywka.
Na Rudach został wybudowany kort tenisowy oraz boisko do koszykówki.
Historia.
Pierwsza wzmianka o wsi Rudki znajduje się w kronice Jana Długosza z 1443 roku i opowiada o płaceniu dziesięciny kościołowi w Witowskiej Woli. Z czasem nazwa wsi ewaluowała do obecnej. Wieś Rudy położona w powiecie lubelskim województwa lubelskiego, wchodziła w 1662 roku w skład majętności końskowolskiej Łukasza Opalińskiego. Wieś należała do klucza końskowolskiego.
W latach 1911–1913 nielegalne kursy dla ludności prowadził tam Władysław Cholewa.
W latach 1975–1998 miejscowość administracyjnie należała do ówczesnego województwa lubelskiego.
W Rudach urodzili się:
Etymologia nazwy.
Nazwa wsi pochodzi od produkowaniu żelaza z rudy darniowej w XII i XIII wieku w oparciu o zasoby drewna z lasów znajdujących się na granicy obecnych wsi Młynki i Rudy. Młyny były nastawione na przemiał rudy.

</doc>
<doc id="402516" url="https://pl.wikipedia.org/wiki?curid=402516" title="Rudzica (województwo dolnośląskie)">
Rudzica (województwo dolnośląskie)

Rudzica – wieś w Polsce, położona w województwie dolnośląskim, w powiecie lubańskim, w gminie Siekierczyn. Jest ona położona na dawnym terenie zamieszkałym przez ludność niemiecką.
Położenie.
Rudzica to duża wieś łańcuchowa o długości około 2,5 km, leżąca na Pogórzu Izerskim, na Wysoczyznie Siekierczyńskiej, na wysokości około 240-270 m n.p.m. 
Podział administracyjny.
W latach 1975–1998 miejscowość położona była w województwie jeleniogórskim.
Zabytki.
Do wojewódzkiego rejestru zabytków wpisany jest:

</doc>
<doc id="402517" url="https://pl.wikipedia.org/wiki?curid=402517" title="Rudzica (województwo śląskie)">
Rudzica (województwo śląskie)

Rudzica (cz. "Rudice", niem. "Riegersdorf") – wieś w Polsce, położona w województwie śląskim, w powiecie bielskim, w gminie Jasienica, na Śląsku Cieszyńskim. Powierzchnia sołectwa wynosi 1147,6 ha (11,47 km²) a liczba ludności 2852, co daje gęstość zaludnienia równą 248,5 os./km².
Historia.
Miejscowość po raz pierwszy wzmiankowana została w łacińskim dokumencie Liber fundationis episcopatus Vratislaviensis (pol. "Księga uposażeń biskupstwa wrocławskiego"), spisanej za czasów biskupa Henryka z Wierzbna ok. 1305 w szeregu wsi zobowiązanych do płacenia dziesięciny biskupstwu we Wrocławiu, w postaci "iItem in Rudgeri villa primo silva inciditur". Zapis ten oznaczał, że właśnie w momencie spisywania dokumentu karczowano las pod założenie wsi, a więc dopiero powstawała na tzw. surowym korzeniu, co wiąże się z przeprowadzaną pod koniec XIII wieku na terytorium późniejszego Górnego Śląska wielką akcją osadniczą (tzw. łanowo-czynszową). Wieś politycznie znajdowała się wówczas w granicach utworzonego w 1290 piastowskiego (polskiego) Księstwa Cieszyńskiego, będącego od 1327 lennem Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii).
W sprawozdaniu z poboru świętopietrza z 1335 roku w diecezji wrocławskiej na rzecz Watykanu sporządzonego przez nuncjusza papieskiego Galharda z Cahors wśród 10 parafii archiprezbiteratu w Cieszynie wymieniona jest parafia w miejscowości "villa Rudgeri", czyli Rudzicy. Miejscowa parafia katolicka powstała więc w okresie lokacyjnym. Została ponownie wymieniona w podobnym spisie sporządzonym przez archidiakona opolskiego Mikołaja Wolffa w 1447 pod nazwą "Rudgersdorff".
Nazwa "Rudgersdorf" (wieś "Rudgera") wskazuje że wieś była zasiedlona i zamieszkiwana głównie przez osadników niemieckich, jednak w 1452 w dokumencie niemieckojęzycznym wystąpiła niejako polska nazwa "Rauditz", przy czym nie było to proste tłumaczenie z niemieckiego. Owa nazwa "Rudzica" jest topograficzna i nawiązuje do rudej wody w rzece. W przeszłości funkcjonowała Rudzica Mała ("na Maley Rudiczy", m.in. w dokumencie z 1600 r.) oraz Rudzica Wielka ("na Welkj Rudicy", m.in. w dokumencie z 1603 r.). Z czasem w języku niemieckim utrwaliła się forma "Riegersdorf" ("Groß und Klein Riegersdorf", 1754; "Riegersdorf Groß und Klein, pohlnisch: Rudzica", 1804).
Rudzica była pierwotnie wsią szlachecką. Brak dokładnych danych nie pozwala mówić o jej pierwszych właścicielach. Już w dokumencie z 1558 r. występuje niejaki "Dudczky" (zapewne powinno być "Rudczky") z Rudz a na Rudiczy, zaś w 1573 r. notowany jest "Ruczky in Riegersdorf". W roku 1608 Rudzica stała się własnością Jerzego Sobka z Kornic. Rozwój gospodarki folwarcznej wiązał się z uciskiem i wyzyskiem chłopów, co doprowadziło m.in. do buntu chłopskiego w 1746 r. Spadkobiercy Jerzego Sobka w 1752 r. sprzedali wieś Jerzemu Skrbeńskiemu. Na przełomie XVIII i XIX w. właścicielem wsi został hrabia Larisch, a po nim hrabia Hawer Łodzia Poniński. Od niego też poszła nazwa rudzickiego folwarku: "Ponienka". W 1802 r. wieś nabyła Komora Cieszyńska i w jej posiadaniu pozostała ona do końca I wojny światowej.
Po zniesieniu poddaństwa miejscowość ustanowiła gminę w powiecie sądowym strumieńskim powiatu politycznego Bielsko na Śląsku Austriackim. Według austriackiego spisu ludności z roku 1900 w 168 budynkach w Rudzicy na obszarze 1148 hektarów mieszkało 1213 osób, co dawało gęstość zaludnienia równą 105,7 os./km². z tego 1077 (88,8%) mieszkańców było katolikami, 130 (10,7%) ewangelikami a 6 (0,5%) wyznawcami judaizmu, 1170 (96,5%) było polsko-, 20 (1,6%) niemiecko- a 10 (0,8%) czeskojęzycznymi. Do 1910 roku liczba mieszkańców wzrosła do 1339 osób, z czego 1206 (90,1%) było katolikami, 131 (9,8%) ewangelikami a 2 żydami, 1307 (97,8%) polsko- a 30 (2,2%) niemieckojęzycznymi.
Pod względem politycznym miejscowość była zdominowana przez Związek Śląskich Katolików. W pierwszych powszechnych wyborach do parlamentu wiedeńskiego w latach 1907 i 1911 dwukrotnie wygrał tu Józef Londzin, w 1907 otrzymując 135 z 227 a w 1911 195 z 235 głosów. W mniejszości byli tu zwolennicy Śląskiej Partii Ludowej. W 1911 jej przywódca, Józef Kożdoń, zdobył tu ok. 15%, nieco więcej niż stanowiąca ok. 10% społeczność ewangelicka. Aczkolwiek po zakończeniu I wojny światowej, kiedy doszło do czechosłowacko-polskiego konfliktu granicznego, inżynier Obracaj oceniał, że "ślązakowcy" stanowili nawet 40% mieszkańców wsi.
W latach 1975–1998 miejscowość położona była w województwie bielskim.
Religia.
Na terenie wsi działalność duszpasterską prowadzi Kościół Rzymskokatolicki (parafia Narodzenia św. Jana Chrzciciela).
W Rudzicy znajduje się jedyne w Polsce miejsce kultu św. Wendelina (patrona bydła). Jest nim kapliczka pw. św. Wendelina zbudowana w 1876 roku w tzw. Dolinie św. Wendelina (w przysiółku Piekło). Obok kapliczki znajduje się źródło, woda z niego uważana jest za cudowną – leczącą choroby oczu. Wierni pielgrzymują w to miejsce corocznie 25 kwietnia.
Zabytki.
Według Narodowego Instytutu Dziedzictwa, w miejscowości znajdują się następujące obiekty zabytkowe:

</doc>
<doc id="402518" url="https://pl.wikipedia.org/wiki?curid=402518" title="Rudziczka (województwo opolskie)">
Rudziczka (województwo opolskie)

Rudziczka (, ) – wieś w Polsce położona w województwie opolskim, w powiecie prudnickim, w gminie Prudnik. Historycznie leży na Górnym Śląsku, na ziemi prudnickiej. Położona jest na terenie Wysoczyzny Bialskiej, będącej częścią Niziny Śląskiej. Przepływa przez nią potok Meszna.
W latach 1975–1998 miejscowość położona była w województwie opolskim.
Według danych na 2011 wieś była zamieszkana przez 911 osób.
Częściami wsi są: Gajówka, Włókna i Zimne Kąty.
Geografia.
Położenie.
Wieś jest położona w południowo-zachodniej Polsce, w województwie opolskim, około 12 km od granicy z Czechami, na Wysoczyźnie Bialskiej, tuż przy granicy gminy Prudnik z gminą Biała. Należy do Euroregionu Pradziad. Leży na wysokości 245–298 m n.p.m., na obszarze 895,84 ha. Leży na terenie Nadleśnictwa Prudnik (obręb Prudnik). Przez granice administracyjne wsi przepływa potok Meszna.
Środowisko naturalne.
W Rudziczce panuje klimat umiarkowany ciepły. Średnia temperatura roczna wynosi +7,9 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Rudziczki wynoszą 620 mm. Dominują wiatry zachodnie.
Nazwa.
Nazwa wsi prawdopodobnie pochodzi od jej zasadźcy. W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej w latach 1295–1305 miejscowość wymieniona jest w zlatynizowanej formie "Ruderi villa". W wydaniu śląskiego dziennika „Polonia” z 25 lutego 1929 wydawanego przez Wojciecha Korfantego, obok niemieckiej nazwy wsi zapisano używaną przez Polaków nazwę "Ręgieszowice". 12 listopada 1946 r. nadano miejscowości polską nazwę "Rudziczka".
Historia.
Rudziczka została założona jako łańcuchówka podczas niemieckiego osadnictwa na Wschodzie w połowie XIII wieku. Pierwsza wzmianka o jej istnieniu pochodzi z 1305. W początkach XIV wieku Rudziczka należała do księstwa niemodlińskiego, następnie do opolskiego. Przez wieś prowadził szlak komunikacyjny z Nysy do Karniowa. Parafia katolicka w Rudziczce powstała na przełomie XIII i XIV wieku. Miejscowy kościół był wzmiankowany w 1337.
Część wsi była własnością arystokratycznej rodziny Mettichów z Prudnika. Wchodziła w skład dóbr zamku w Łące Prudnickiej. Do swojej śmierci w 1602 pastorem ewangelickim kościoła w Rudziczce był Stefan Henelius, ojciec Mikołaja Henela, uznawanego za najwybitniejszego przedstawiciela renesansowej historiografii śląskiej.
W 1861 roku we wsi mieszkało 1181 osób, w tym 880 katolików i 301 protestantów. Kościół jest używany przez katolików od 1629 roku. Ewangelicy mieli swoją parafię najpierw w Szybowicach, a od 1910 w Mieszkowicach. Obecny kościół został zbudowany w latach 1801–1803. W 1906 część wsi była własnością Prudnika. Funkcjonowała w niej trzyklasowa szkoła katolicka i jednoklasowa ewangelicka oraz dwa cmentarze. Znajdowała się w niej mleczarnia, sklep Johanna Starkera, dwie cegielnie, jedna przy drodze z Prudnika do Ścinawy Małej, a druga w pobliżu zabudowań wsi przy głównej drodze. Na wschód od kościoła stał wiatrak.
Według spisu ludności z 1 grudnia 1910, na 1653 mieszkańców Rudziczki 1633 posługiwało się językiem niemieckim, 16 językiem polskim, 1 innym językiem, a 3 było dwujęzycznych. Po I wojnie światowej we wsi powstał pomnik upamiętniający mieszkańców wsi, którzy zginęli podczas niej. Został zniszczony po 1945. Rodzina Hermann postawiła przy strumieniu, na skraju lasu kamienny krzyż jako podziękowanie za szczęśliwy powrót z wojny jednego z jej członków. W wyborach do Zgromadzenia Narodowego 19 stycznia 1919, 69% mieszkańców Rudziczki oddało głos na Niemiecką Partię Centrum, 10% na Socjaldemokratyczną Partię Niemiec, a 20% na Niemiecką Narodową Partię Ludową. W 1921 w zasięgu plebiscytu na Górnym Śląsku znalazła się tylko część powiatu prudnickiego. Rudziczka znalazła się po stronie zachodniej, poza terenem plebiscytowym.
Podczas II wojny światowej w Rudziczce znajdowało się niemieckie komando pracy dla polskich jeńców. Według Głównej Komisji Badania Zbrodni Niemieckich w Polsce, w Rudziczce zamordowano 1 obywatela Polski. W styczniu 1945 przez Rudziczkę przeszły kolumny więźniów niemieckich obozów koncentracyjnych. W toku tzw. „marszu śmierci” wiele osób zmarło lub zostało zamordowanych przez Niemców. W okolicy wsi powstał system umocnień polowych. W marcu 1945 wieś została poważnie zniszczona podczas bitwy o Prudnik. Żołnierze Armii Czerwonej zabili 113 mieszkańców, a kolejne 18 zmarło później na dur brzuszny. Podczas walki został uszkodzony dach kościoła.
Po wyparciu oddziałów niemieckich wieś została przejęta przez polską administrację. Wówczas w Rudziczce została osiedlona część polskich repatriantów z Kresów Wschodnich – z Kałusza koło Stanisławowa na terenie obecnej Ukrainy. Niemieckojęzyczna ludność została wysiedlona na zachód.
W latach 1945–1950 Rudziczka należała do województwa śląskiego, a od 1950 do województwa opolskiego. W latach 1945–1954 wieś była siedzibą gminy Rudziczka, a w latach 1954–1972 gromady Rudziczka. Podlegała urzędowi pocztowemu w Prudniku.
W Rudziczce znajdował się posterunek Milicji Obywatelskiej. Jego komisarzami byli między innymi Misztal i Korkowski. Łącznie pracowało w nim siedmiu milicjantów. Ich środkiem transportu były niemieckie rowery. W sierpniu 1945 w Rudziczce przeprowadzono akcję zatrzymania Leonarda Cystszaka, podejrzanego o posiadanie dużej ilości broni i kontakt z niemiecką partyzantką. Ubrany po cywilnemu funkcjonariusz MO Henryk Dyrka zatrzymał i wyprowadził Cystszaka z domu. Cystszak, widząc na zewnątrz innych milicjantów w mundurach, wyrwał się i zaczął uciekać. Szofer milicyjnego auta oddał strzał do Cystszaka, którym jednak trafił Derkę. Derka zmarł po nieudanym zabiegu w szpitalu w Prudniku, podczas którego zgasło światło z powodu awarii.
Kościół został odnowiony, jego wieża otrzymała strzelisty dach. W 1949 rozpoczęto budowę nowej szkoły. W 1948 powstała orkiestra dęta z Rudziczki. W 1999 Rudziczka przystąpiła do Programu Odnowy Wsi Opolskiej.
Demografia.
Według Narodowego Spisu Powszechnego w 2011 Rudziczka liczyła 911 mieszkańców, co czyni ją czwartą pod względem wielkości wsią gminy Prudnik.
Zabytki.
Do wojewódzkiego rejestru zabytków wpisane są:
Zgodnie z gminną ewidencją zabytków w Rudziczce chronione są ponadto:
Gospodarka.
Wieś ma charakter rolniczy. Powierzchnie gospodarstw liczą od 2 do 10 ha. Głównymi uprawami są tutaj rzepak, buraki cukrowe, ziemniaki i pszenica.
Transport.
Przez Rudziczkę przebiega droga krajowa
Oświata.
W Rudziczce znajduje się Zespół Szkolno-Przedszkolny.
Kultura.
We wsi znajduje się Wiejski Dom Kultury i filia Biblioteki Publicznej w Prudniku.
Religia.
W Rudziczce znajduje się katolicki kościół Trójcy Świętej, który jest siedzibą parafii Trójcy Świętej (dekanat Prudnik). W kompleksie leśnym na północny zachód od wsi znajduje się źródło, wokół którego w 1846 zbudowano stacje drogi krzyżowej w postaci kapliczek, ufundowane przez Emanuela Sauera, który w ten sposób chciał podziękować Bogu za wyleczenie z ciężkiej choroby jego małżonki. W miejscu tym okazjonalnie odbywają się nabożeństwa.
Sport.
We wsi funkcjonuje powstały w 2015 roku klub piłkarski LZS Rudziczka, który obecnie gra w klasie B, w grupie Opole IX.
Turystyka.
Atrakcją turystyczną wsi jest źródło otoczone kapliczkami w pobliskim kompleksie leśnym. Zgodnie z legendą, ma mieć ono właściwości lecznicze. Las posiada walory krajobrazowe, przyrodnicze i kulturowe. Już w XVIII wieku okoliczni mieszkańcy w niedziele i święta spotykali się tu na wspólnych zabawach. Kobiety obmywały w wodzie ze źródła swoje lica, aby były gładkie i rumiane. Polscy mieszkańcy przybyli do Rudziczki po 1945 przyjęli przedwojenny kult źródełka. W sąsiedztwie źródła oraz w dolinie strumienia występuje lilia złotogłów. Miejscami rośnie barwinek pospolity, dawniej stosowany w ziołolecznictwie ludowym. W kilku miejscach kompleksu występuje leczniczy kopytnik pospolity.

</doc>
<doc id="402519" url="https://pl.wikipedia.org/wiki?curid=402519" title="Rudziczka (województwo śląskie)">
Rudziczka (województwo śląskie)

Rudziczka () – wieś w Polsce położona w województwie śląskim, w powiecie pszczyńskim, w gminie Suszec. Najmniejsza wioska w gminie licząca 455 ha, z czego 268 ha stanowią użytki. Grunty orne zajmują 193 ha, co stanowi zaledwie 42% powierzchni miejscowości.
W latach 1975–1998 miejscowość położona była w województwie katowickim.

</doc>
<doc id="402520" url="https://pl.wikipedia.org/wiki?curid=402520" title="Rudzienko (województwo lubelskie)">
Rudzienko (województwo lubelskie)

Rudzienko – wieś w Polsce położona w województwie lubelskim, w powiecie lubartowskim, w gminie Michów.
W latach 1975–1998 miejscowość położona była w województwie lubelskim.
W miejscowości urodził się polski duchowny katolicki, biskup lubelski, Ryszard Karpiński.
Na terenie wsi utworzono dwa sołectwa "Rudzienko I" i "Rudzienko II". Według Narodowego Spisu Powszechnego z roku 2011 wieś liczyła 433 mieszkańców.

</doc>
<doc id="402521" url="https://pl.wikipedia.org/wiki?curid=402521" title="Rudziny (województwo lubuskie)">
Rudziny (województwo lubuskie)

Rudziny (niem. Reuthau) – wieś w Polsce położona w województwie lubuskim, w powiecie żagańskim, w gminie Niegosławice.
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisane są:
Ponadto:

</doc>
<doc id="402522" url="https://pl.wikipedia.org/wiki?curid=402522" title="Rudziny (województwo pomorskie)">
Rudziny (województwo pomorskie)

Rudziny (dodatkowa nazwa w j. kaszub. Rëdzënë, niem. "Rudzini") – wieś kaszubska w Polsce położona w województwie pomorskim, w powiecie chojnickim, w gminie Brusy w kompleksie leśnym Borów Tucholskich. Wieś wchodzi w skład sołectwa Huta.
W latach 1975–1998 miejscowość położona była w województwie bydgoskim.
Inne miejscowości o nazwie Rudziny: Rudziny

</doc>
<doc id="402523" url="https://pl.wikipedia.org/wiki?curid=402523" title="Rudzisko (województwo łódzkie)">
Rudzisko (województwo łódzkie)

Rudzisko – wieś w Polsce położona w województwie łódzkim, w powiecie bełchatowskim, w gminie Szczerców.
W latach 1975–1998 miejscowość położona była w województwie piotrkowskim.

</doc>
<doc id="402524" url="https://pl.wikipedia.org/wiki?curid=402524" title="Rudzisko (województwo świętokrzyskie)">
Rudzisko (województwo świętokrzyskie)

Rudzisko – wieś w Polsce położona w województwie świętokrzyskim, w powiecie koneckim, w gminie Fałków.
Sołectwo dla tej wsi znajduje się we wsi Turowice. W 2011 wieś zamieszkiwało 86 osób.
W latach 1975–1998 miejscowość położona była w województwie piotrkowskim.
Przez miejscowość przepływa niewielka rzeka Barbarka, dopływ Czarnej.
Wierni Kościoła rzymskokatolickiego należą do parafii Świętej Trójcy w Fałkowie.

</doc>
<doc id="402526" url="https://pl.wikipedia.org/wiki?curid=402526" title="Runowo (województwo pomorskie)">
Runowo (województwo pomorskie)

Runowo (kaszb. "Rënowò" lub "Rënawò") – wieś w Polsce położona w województwie pomorskim, powiecie słupskim, gminie Potęgowo. Wieś po raz pierwszy wzmiankowana w roku 1359.
W latach 1975–1998 miejscowość położona była w województwie słupskim.
W Runowie znajduje się dwukondygnacyjny pałac z pocz. XX wieku, z pozornym ryzalitem, podwyższony węższą wystawką. W otoczeniu park, stadnina, grodzisko z XI w. i kilka kurhanów.
Inne miejscowości o nazwie Runowo: Runowo, Runowo Krajeńskie, Runowo Pomorskie, Runowo Sławieńskie, Runów

</doc>
<doc id="402527" url="https://pl.wikipedia.org/wiki?curid=402527" title="Runowo (województwo warmińsko-mazurskie)">
Runowo (województwo warmińsko-mazurskie)

Runowo (niem. "Raunau") – wieś w Polsce położona w województwie warmińsko-mazurskim, w powiecie lidzbarskim, w gminie Lidzbark Warmiński.
Do 1954 roku oraz w latach 1973–1976 miejscowość była siedzibą gminy Runowo. W latach 1975–1998 miejscowość położona była w województwie olsztyńskim. Wieś znajduje się w historycznym regionie Warmia, nad rzeką Drwęcą Warmińską.
Wieś wymieniana w dokumentach już w roku 1347, lokowana przez biskupa warmińskiego Jana Stryprocka w 1359 r. Gotycki kościół z XV w. uległ zniszczeniu w pożarze w połowie XIX w. W roku 1852 został odbudowany i powiększony. Obecnie jest to kościół pw. św. Apostołów Szymona i Judy Tadeusza, rokokowy ołtarz przeniesiony z fary z Królewca. We wnętrzu świątyni znajduje się granitowe baptysterium oraz późnoklasycystyczne ołtarze boczne i chór. We wsi znajdują się dwie kapliczki przydrożne z XIX w.

</doc>
<doc id="402528" url="https://pl.wikipedia.org/wiki?curid=402528" title="Rupin (województwo podlaskie)">
Rupin (województwo podlaskie)

Rupin – wieś w Polsce położona w województwie podlaskim, w powiecie kolneńskim, w gminie Kolno.
Wierni kościoła rzymskokatolickiego należą do parafii Chrystusa Króla Wszechświata w Kolnie.
Historia.
Wieś szlachecka "Rupino" położona była w drugiej połowie XVI wieku w powiecie kolneńskim ziemi łomżyńskiej. Na przełomie lat 1783/1784 wieś odnotowana pod nazwą "Rupino", leżała w parafii Kolno, dekanat wąsoski diecezji płockiej i była własnością szlachcica Waleskiego. W czasach zaborów w granicach Imperium Rosyjskiego. W latach 1921–1939 ówczesna kolonia leżała w województwie białostockim, w powiecie kolneńskim, w gminie Czerwone.
Według Powszechnego Spisu Ludności z 1921 roku we wsi mieszkały 234 osoby w 29 budynkach. Miejscowość należała do parafii rzymskokatolickiej w m. Łosewo. Podlegała pod Sąd Grodzki w Kolnie i Okręgowy w Łomży; właściwy urząd pocztowy mieścił się w Kolnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy.
W latach 1975–1998 miejscowość położona była w województwie łomżyńskim.

</doc>
<doc id="402529" url="https://pl.wikipedia.org/wiki?curid=402529" title="Rusiec (województwo mazowieckie)">
Rusiec (województwo mazowieckie)

Rusiec – wieś w Polsce, położona w województwie mazowieckim, w powiecie pruszkowskim, w gminie Nadarzyn.
Wieś szlachecka położona była w drugiej połowie XVI wieku w powiecie błońskim ziemi warszawskiej województwa mazowieckiego. W latach 1975–1998 miejscowość położona była w województwie warszawskim.
Tomasz z Ruśca ufundował w połowie XV wieku pierwszy, drewniany kościół w gminnym dziś Nadarzynie, pod wezwaniem Nawiedzenia Najświętszej Marii Panny.

</doc>
<doc id="402530" url="https://pl.wikipedia.org/wiki?curid=402530" title="Rusiec (województwo wielkopolskie)">
Rusiec (województwo wielkopolskie)

Rusiec – wieś pałucka w Polsce, położona w województwie wielkopolskim, w powiecie wągrowieckim, w gminie Wapno.
W latach 1975–1998 miejscowość położona była w województwie pilskim, a do 1948 r. należała do powiatu żnińskiego.

</doc>
<doc id="402531" url="https://pl.wikipedia.org/wiki?curid=402531" title="Rusinowo (województwo pomorskie)">
Rusinowo (województwo pomorskie)

Rusinowo – wieś w Polsce położona w województwie pomorskim, w powiecie kwidzyńskim, w gminie Sadlinki.
W latach 1975–1998 miejscowość położona była w województwie elbląskim.

</doc>
<doc id="402532" url="https://pl.wikipedia.org/wiki?curid=402532" title="Rusinów (województwo lubuskie)">
Rusinów (województwo lubuskie)

Rusinów – wieś w Polsce położona w województwie lubuskim, w powiecie świebodzińskim, w gminie Świebodzin.
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="402533" url="https://pl.wikipedia.org/wiki?curid=402533" title="Ruska Wieś (województwo lubelskie)">
Ruska Wieś (województwo lubelskie)

Ruska Wieś – wieś w Polsce położona w województwie lubelskim, w powiecie lubartowskim, w gminie Kock.
W latach 1975–1998 miejscowość położona była w województwie lubelskim.
Wieś stanowi sołectwo gminy Kock. Według Narodowego Spisu Powszechnego (III 2011 r.) wieś liczyła 96 mieszkańców.
Wieś wchodziła w skład klucza kockiego księżnej Anny Jabłonowskiej.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Kocku.

</doc>
<doc id="402534" url="https://pl.wikipedia.org/wiki?curid=402534" title="Rusko (województwo wielkopolskie)">
Rusko (województwo wielkopolskie)

Rusko – wieś w Polsce położona w województwie wielkopolskim, w powiecie jarocińskim, w gminie Jaraczewo. W latach 1975–1998 miejscowość położona była w województwie kaliskim.
Pierwotna nazwa wsi brzmiała "Rudusko" i pochodziła od rudy darninowej. Pierwsze wzmianki na temat wsi sięgają 1392 roku. Właścicielami majątku kolejno byli: Zarembowie, Bielawscy, Suchorzewscy, Koszutscy, Objezierscy. W 1870 roku Rusko zostało kupione przez Zygmunta hrabiego Czarneckiego herbu Prus III.
Wieś w 2011 roku zamieszkiwały 893 osoby
Miejscowość jest siedzibą parafii św. Wojciecha. W strukturze kościoła rzymskokatolickiego parafia należy do metropolii poznańskiej, archidiecezji poznańskiej, dekanatu boreckiego.
W miejscowości działało od 1945 do 1994 roku "Państwowe Gospodarstwo Rolne Rusko". Przekształcone w "Gospodarstwo Rolne "Rusko" sp. z o.o." i należące do Skarbu Państwa. W 2012 odkupione w całości za ponad 60 mln zł, sprywatyzowane i zrestrukturyzowane przez Wojciecha Wójcika zajmującego się hodowlą zwierząt futerkowych oraz uprawą zbóż.
Struktura powierzchni.
Według danych z roku 2011 wieś Rusko ma obszar 823,45 km², w tym:

</doc>
<doc id="402535" url="https://pl.wikipedia.org/wiki?curid=402535" title="Rusko (województwo zachodniopomorskie)">
Rusko (województwo zachodniopomorskie)

Rusko (do 1945 niem. "Rußhagen") – wieś w Polsce położona w województwie zachodniopomorskim, w powiecie sławieńskim, w gminie Darłowo przy drodze krajowej nr 37. 
Według danych z 28 września 2009 roku wieś miała 238 stałych mieszkańców.
W latach 1975–1998 miejscowość położona była w województwie koszalińskim.
W Rusku znajduje się cmentarz żydowski z XIX w. 
Funkcjonuje tu przedsiębiorstwo zajmujące się przetwórstwem ryb.
We wsi gra drużyna piłkarska LZS "Zieloni" Rusko w B-klasie grupa Koszalin I.

</doc>
<doc id="402536" url="https://pl.wikipedia.org/wiki?curid=402536" title="Rusocin (województwo opolskie)">
Rusocin (województwo opolskie)

Rusocin (Niem. "Riemertsheide") – wieś w Polsce położona w województwie opolskim, w powiecie nyskim, w gminie Nysa. 
W latach 1975–1998 miejscowość położona była w województwie opolskim.
Zabytki.
Do wojewódzkiego rejestru zabytków wpisane są:
inne obiekty:
Sport.
W Rusocinie działa, założony w 1973 roku, klub piłkarski LKS Rusocin (wcześniej LZS), który występuje w opolskiej klasie okręgowej.

</doc>
<doc id="402537" url="https://pl.wikipedia.org/wiki?curid=402537" title="Rusocin (województwo wielkopolskie)">
Rusocin (województwo wielkopolskie)

Rusocin – wieś w Polsce położona w województwie wielkopolskim, w powiecie śremskim, w gminie Dolsk. W latach 1975–1998 miejscowość położona była w województwie poznańskim.
Duża wieś położona 6 km na północny wschód od Dolska, przy drodze powiatowej nr 4078 z Drzonku do Dobczyna. We wsi znajduje się skrzyżowanie z drogami do: Wieszczyczyna i Feliksowa.
Pierwsze wiadomości o wsi w dokumentach pojawiły się w roku 1405 pod nazwą "Russoczino". Należała wówczas do Sędziwoja Zaborowskiego. Od XV wieku właścicielami byli Baranowscy, Koszutscy i Krzyżanowscy. W połowie XIX wieku majątek był w rękach Feliksa Topińskiego. Z powodów długów właściciela Bank Ziemski w 1904 rozparcelował majątek.
Zabytkiem prawnie chronionym jest zespół dworski, składający się z:
Pozostałymi atrakcjami wsi są:

</doc>
<doc id="402538" url="https://pl.wikipedia.org/wiki?curid=402538" title="Ruszki (województwo kujawsko-pomorskie)">
Ruszki (województwo kujawsko-pomorskie)

Ruszki – wieś w Polsce położona w województwie kujawsko-pomorskim, w powiecie radziejowskim, w gminie Osięciny.
Podział administracyjny.
W latach 1975–1998 miejscowość położona była w województwie włocławskim. Wieś sołecka – zobacz jednostki pomocnicze gminy w BIP.
Demografia.
Według Narodowego Spisu Powszechnego (III 2011 r.) liczyła 202 mieszkańców. Jest dwunastą co do wielkości miejscowością gminy Osięciny.
Straż Pożarna.
Ruszki posiadają lokalny system ochrony przeciwpożarowej: Ochotniczą Straż Pożarną (OSP) oraz remizę. Zasięg jej działania obejmuje także okoliczne wsie.
Oświata.
W roku szkolnym 1978/1979 nastąpiła likwidacja Szkoły Podstawowej, która powstała w czasie zaboru rosyjskiego, a prowadziła ją wówczas "Macierz". Tajne zajęcia odbywały się w prywatnych domach mieszkańców Ruszek. W czasie okupacji niemieckiej powstała prywatna szkoła, którą prowadziła Maria Błoch. Po wyzwoleniu szkołę upaństwowiono - utworzono jednoklasówkę. Po II wojnie światowej - z braku lokalu - dzieci jeszcze przez 2 lata uczyły się w prywatnym domu pani Kozińskiej, aż do roku 1947, kiedy to postawiono poniemiecki barak, gdzie uczyło się pięć klas. Nauczało wtedy dwóch nauczycieli na dwie zmiany (Jadwiga Koźmińska i Lucyna Jadczak). W roku 1972 powstał nowy budynek szkoły, w którym dzieci od I do IV klasy uczyły się jeszcze 5 lat. Po likwidacji, szkoła w Ruszkach została zaadaptowana na budynek mieszkalny dla nauczycieli.
Grupy wyznaniowe.
Wieś należy do parafii Kościelna Wieś, ale posiada własną kaplicę pw. Trójcy Świętej. Odpust odbywa się w ostatnią niedzielę przed Bożym Ciałem.
Historia.
W XIX wieku Ruszki wieś i dobra w ówczesnym powiecie nieszawskim, gminie Osięciny, parafii Kościelna Wieś, odległe 22 wiorst od Nieszawy, leży nad doliną Bachorzy, ma 285 mieszkańców (rok 1885). W 1827 r. było 20 domów., 138 mieszkańców. W 1885 r. folwark Ruszki z attencją Donaj rozległy mórg 547: gruntów ornych i ogrodów mórg 407, łąk mórg 21, pastwisk mórg 102, nieużytków mórg 17; budynków murowanych 14, z drzewa 1, w folwarku wiatrak. W skład dóbr poprzednio wchodziły: wieś Ruszki osad 61, z gruntem mórg 137, wieś Krotoszyn osad 40, z gruntem mórg 74; wieś Pocierzyn osad 22, z gruntem mórg 30.
Obiekty zabytkowe.
Znajduje się tu kaplica drewniana pw. św. Trójcy, wystawiona w roku 1743 przez ówczesnych dziedziców Kazimierza i Teresę (z Biesiekierskich) Umińskich. Kaplica ta administrowana jest przez proboszcza Kościelnej Wsi.

</doc>
<doc id="402539" url="https://pl.wikipedia.org/wiki?curid=402539" title="Ruszki (województwo łódzkie)">
Ruszki (województwo łódzkie)

Ruszki – wieś w Polsce położona w województwie łódzkim, w powiecie kutnowskim, w gminie Bedlno.
W miejscowości w 1877 urodził się Artur Śliwiński – polski historyk, publicysta, polityk, premier Polski w 1922, senator IV kadencji w II RP w latach 1935–1938.
W latach 1975–1998 miejscowość administracyjnie należała do województwa płockiego.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="402540" url="https://pl.wikipedia.org/wiki?curid=402540" title="Ruszkowo (województwo warmińsko-mazurskie)">
Ruszkowo (województwo warmińsko-mazurskie)

Ruszkowo – wieś w Polsce położona w województwie warmińsko-mazurskim, w powiecie działdowskim, w gminie Działdowo. W latach 1975–1998 miejscowość położona była w województwie ciechanowskim.
W czasach krzyżackich wieś pojawia się w dokumentach w roku 1321, podlegała pod komturię w Dąbrównie, były to dobra rycerskie o powierzchni 80 włók. W 1321 r. wielki mistrz krajowy Fryderyk von Wildengerg nadał rycerzom: Piotrowi z Leszcza, Heinemanowi i Konradowi von Wanseno (oraz ich przyjaciołom) 1440 włók w Ziemi Sasinów, z obowiązkiem wystawienie trzydziestu służb zbrojnych. Na tym obszarze powstały wsie: Brzeźno Mazurskie, Frygnowo, Gąsiorowo, Grzybiny, Mośnica, Ostrowite, Ruszkowo.
Zobacz też.
Inne miejscowości o takiej samej lub podobnej nazwie:

</doc>
<doc id="402541" url="https://pl.wikipedia.org/wiki?curid=402541" title="Ruszkowo (powiat średzki)">
Ruszkowo (powiat średzki)

Ruszkowo – wieś w Polsce położona w województwie wielkopolskim, w powiecie średzkim, w gminie Środa Wielkopolska.
W latach 1975–1998 miejscowość położona była w województwie poznańskim.
"Zobacz też: Ruszkowo, Ruszków"

</doc>
<doc id="402542" url="https://pl.wikipedia.org/wiki?curid=402542" title="Ruszków (województwo łódzkie)">
Ruszków (województwo łódzkie)

Ruszków – wieś w Polsce położona w województwie łódzkim, w powiecie sieradzkim, w gminie Brzeźnio.
Przez miejscowość przepływa niewielka rzeka Żeglina, dopływ Warty. Na części gruntów wsi powstał Zbiornik Próba.
Historia.
W źródłach pisanych wieś pojawia się w 1393 r. Mieszkała tu rodzina Ruszkowskich, h. Pobóg, której najwybitniejszym przedstawicielem był Andrzej Ruszkowski (miecznik), fundator kościoła bernardynów i murowanego dworu w Złoczewie. W 1599 r. Andrzej Ruszkowski, oprócz Ruszkowa i Złoczewa, miał także Barczew, stare gniazdo Mszczuja z Barczewa. Ruszkowscy utrzymali się w Ruszkowie co najmniej do przełomu XVII-XVIII w. Jak wynika to z inwentarza z 1699 r. istniał tu, opisany w tym inwentarzu, dwór otoczony fosą. Jednakże początki siedziby obronnej Ruszkowskich sięgają z pewnością XV–XVI w. Inwentarz dworów z 1699 r. i 1733 r. zawarty jest w książce Leszka Kajzera i Jerzego Augustyniaka (s.178-180).
W latach 1975–1998 miejscowość położona była w województwie sieradzkim.

</doc>
<doc id="402543" url="https://pl.wikipedia.org/wiki?curid=402543" title="Ruszków (województwo mazowieckie)">
Ruszków (województwo mazowieckie)

Ruszków – wieś w Polsce położona w województwie mazowieckim, w powiecie gostynińskim, w gminie Gostynin.
W latach 1975–1998 miejscowość administracyjnie należała do województwa płockiego.

</doc>
<doc id="402544" url="https://pl.wikipedia.org/wiki?curid=402544" title="Ruszków (województwo świętokrzyskie)">
Ruszków (województwo świętokrzyskie)

Ruszków – wieś w Polsce położona w województwie świętokrzyskim, w powiecie opatowskim, w gminie Sadowie.
W latach 1975–1998 miejscowość administracyjnie należała do województwa tarnobrzeskiego.
Przez wieś przechodzi czerwony szlak rowerowy do Opatowa.
Historia.
Fundatorem pierwszego kościoła z 1313 r. był Bartłomiej Rokosz. Był to kościół filialny parafii Wszechświęte. W drugiej poł. XV w. nowy drewniany kościół ufundował w Ruszkowie Zawisza z Oleśnicy herbu Dębno, podsędek sandomierski i krewny biskupa Zbigniewa Oleśnickiego. Zawisza za pozwoleniem biskupstwa krakowskiego oraz probostwa Wszechświętych uposażył tu parafię.
Wieś oddawała w tym czasie dziesięcinę snopową i konopną o wartości 10 grzywien prebendzie szewieńskiej w Kielcach. W Ruszkowie było 3 zagrodników bez roli oraz folwark rycerski, z którego dziesięcinę snopową oddawano plebanowi w Ruszkowie.
Według rejestru poborowego z 1578 r. w Ruszkowie było 6 osadników na 3 łanach, 6 zagrodników z rolą, kowal, 2 rzemieślników i 8 biednych.
W 1798 r. hrabia Jacek Małachowski ufundował tu nowy murowany kościół. Według spisu z 1827 r. w Ruszkowie było 21 domów i 111 mieszkańców.
W Ruszkowie urodził się Władysław Zwiejski – dowódca Batalionów Chłopskich w powiecie opatowskim ps. Jaruga. 
W Ruszkowie w 1945 r. urodził się syn Wladyslawa Zwiejskiego i Marii Miroslawy Zwiejskiej z d. Chadaj, Jan Bartlomiej Zwiejski profesor architektury Uniwersytetu Laval w Kanadzie w latach 1988-2018.

</doc>
<doc id="402545" url="https://pl.wikipedia.org/wiki?curid=402545" title="Ruszów (województwo dolnośląskie)">
Ruszów (województwo dolnośląskie)

Ruszów (do roku 1945 ) – wieś w Polsce położona w województwie dolnośląskim, w powiecie zgorzeleckim, w gminie Węgliniec.
Podział administracyjny.
W latach 1945–1954 siedziba gminy Ruszów. W latach 1975–1998 miejscowość administracyjnie należała do woj. jeleniogórskiego.
Demografia.
Według danych z 2009 roku miejscowość liczyła 1833 mieszkańców. Narodowy Spis Powszechny (III 2011 r.) wykazał natomiast 1818 mieszkańców. Jest to największa miejscowość gminy Węgliniec.
Położenie.
Historycznie leży w Łużycach, na skrzyżowaniu dróg wojewódzkich nr 350 i nr 296, nad rzeką Czerna Mała, na skraju Borów Dolnośląskich.
Historia.
Ruszów to położona w lasach miejskich Zgorzelca osada, wymieniona w źródłach już w połowie XIV wieku. Najstarsza pewna wiadomość o wsi pochodzi z 1438 roku. Pierwotnie Ruszów należał do rodziny von Penzig z Pieńska. W latach 1491–1492 miejscowość została kupiona przez radę miejską Zgorzelca. Od średniowiecza do przełomu XVII i XVIII w. we wsi działała kuźnica żelaza. W okresie wojny trzydziestoletniej Ruszów został spalony przez wojska szwedzkie. Wskutek zniszczeń liczba ludności zmniejszyła się o prawie 30%. W 1706 uruchomiono w Ruszowie hutę szkła, która początkowo współpracowała z hutą w Wymiarkach. W 1846 roku uruchomiono linię kolejową, która połączyła Ruszów z Iłową i Węglińcem. W 1854 roku zostaje powołane do życia Nadleśnictwo Ruszów obejmujące początkowo powierzchnię 10 139 ha. W kwietniu 1945 r. zorganizowany był tu szpital dla żołnierzy rozlokowanych oddziałów z 2 Armii Wojska Polskiego: 9. Dywizji Piechoty, 14. Brygada Artylerii Przeciwpancernej, rannych w czasie forsowania Nysy Łużyckiej. Przed wojną Ruszów posiadał prawa miejskie i rozwijał się bardzo prężnie. Liczył około 6,5 tys. mieszkańców. Wydawano w nim gazetę lokalną, działało 5 tartaków, znana na Dolnym Śląsku fabryka czekolady, 2 huty szkła, odlewnia żelaza, fabryka "Leischmann" – wówczas największy na Dolnym Śląsku zakład produkujący sklejki (pracowało w nim ponad 2,5 tys. osób) oraz fabryka mebli. Do tego klasztor i 3 szkoły.
Filia Groß-Rosen.
W miejscowości znajdowała się filia obozu koncentracyjnego Groß-Rosen.
Zabytki.
Obiekty wpisane do rejestru zabytków.
Do wojewódzkiego rejestru zabytków wpisane są:
Obiekty ujęte w ewidencji zabytków.
Oraz inne które zostały wypisane w tym dokumencie.
Religia.
Na terenie Ruszowa istnieje Parafia rzymskokatolicka Zmartwychwstania Pańskiego.
Leśnictwo.
Ruszów znajduje się na terenie Borów Dolnośląskich, na terenie pracuje Nadleśnictwo Ruszów, które dba o okoliczną florę i faunę.
Transport.
Transport kolejowy.
Przez Ruszów przebiegają 2 linie kolejowe, z czego tylko jedna jest czynna.
Transport drogowy.
Z Ruszowa za pomocą komunikacji zapewnianej przez PKS Zgorzelec można dojechać do wielu różnych miejscowości. Są to m.in.
Przez miejscowość przebiegają dwie drogi wojewódzkie DW350 oraz DW296. Niedaleko Ruszowa w Iłowej przebiega autostrada A18.
Rozrywka.
Każdego roku w Ruszowie organizowana jest impreza plenerowa pn. "Jagodowe Lato". W latach wcześniejszych impreza nosiła nazwę "Sikawa". Podczas tej corocznej imprezy organizowane są mistrzostwa w zbieraniu jagód, występy znanych w Polsce zespołów muzyki rozrywkowej i kabaretów oraz pokazy sprawnościowe straży pożarnej z Polski, Niemiec i Czech. Impreza jest zwykle organizowana na początku lipca.
Sport.
W miejscowości działa Klub Sportowy Victoria Ruszów, którego drużyna występuje obecnie w jeleniogórskiej klasie okręgowej (oficjalna strona klubu na Facebooku). Do piłkarskich drużyn można zaliczyć również młodzieżowe UKS Mikro i UKS Jastrzębie. Od 2016 roku w Ruszowie funkcjonuje UKS Start Ruszów, zajmujący się między innymi promowaniem sportu wśród dzieci i młodzieży, udziałem w międzyszkolnych zawodach oraz organizowaniem wydarzeń sportowych.
Współpraca międzynarodowa.
Miasta i gminy partnerskie

</doc>
<doc id="402546" url="https://pl.wikipedia.org/wiki?curid=402546" title="Ruszów (województwo lubelskie)">
Ruszów (województwo lubelskie)

Ruszów – wieś w Polsce położona w województwie lubelskim, w powiecie zamojskim, w gminie Łabunie, w staropolskim powiecie grabowieckim.
W latach 1975–1998 miejscowość położona była w województwie zamojskim. Obecnie wieś położona jest na zachodnim skraju gminy Łabunie.
Wieś stanowi sołectwo gminy Łabunie.
Historia.
W 1864 wieś należała do Oleśnickich z Oleśnik. Miała podówczas 8, 25 łana (138, 6 ha) gruntów uprawnych. Według spisu z 1880 r. wieś liczyła 57 domów i 524 mieszkańców. Spis z 1921 pokazuje już liczbę 149 domów oraz 877 mieszkańców, w tym 25 Żydów i 9 Ukraińców. Ruszów rozciąga się w dolinie, gdzie kiedyś znajdowały się bagna. Dawne legendy o wsi mówią, że kiedyś wszystko się tam ruszało. Stąd też pochodzi nazwa wioski.
W 1915 przez Ruszów przebiegała austriacka kolej wąskotorowa o szerokości 600 mm, łącząca: Bełżec, Tomaszów Lubelski, Zamość, Wólkę Orłowską, Krasnystaw, Trawniki, o długości 118,5 km. Wzdłuż torów była linia telefoniczna. Z uwagi na pofałdowanie terenu kolej prowadzono w wąwozach i na wiaduktach. Służyła dla zaopatrzenia niemieckiego wojska, dziennie przewożono ok. 1000 ton zaopatrzenia dla armii, w drodze powrotnej zabierano rannych żołnierzy. Budowało ją 12 Kompanii Budowy Kolei (ok. 1560 osób) oraz kilka tysięcy jeńców rosyjskich. Kolej ta wybudowana została jeszcze przed powstaniem szlaku normalnotorowego Rejowiec – Zawada – Bełżec. Pomiędzy Zamościem i Krasnymstawem kolejka ta zbudowana została na nasypie po kolejce carskiej Chełm – Zwierzyniec, którą uprzednio zdemontowali sami Rosjanie. Na trasie tej kolejki, w pobliżu Ruszowa, a konkretnie od strony Nowin, znajdował się potężny na owe czasy drewniany wiadukt o długości 150 m i wysokości 14 m. Był to największy wiadukt na całej trasie tej kolei. Kolejkę z Trawnik zamknięto w 1916 a drewniany wiadukt zdemontowano.
Podczas II wojny światowej 12 grudnia 1942 Ruszów został wysiedlony przez Niemców. Ludność w większości wywożona była na Rotundę Zamojską, do Majdanka pod Lublinem oraz do wielu innych hitlerowskich obozów zagłady. Silniejsi mężczyźni wywożeni byli na roboty przymusowe w głąb III Rzeszy. Na miejsce tych ludzi tereny te były zasiedlane przez niemieckich kolonistów, zarządzanych przez służby SS. Akcja pacyfikacyjna zahamowana została przez wkroczenie Armii Czerwonej. Duże znaczenie miały też akcje odwetowe ze strony polskich partyzantów Batalionów Chłopskich, Armii Krajowej, Gwardii Ludowej oraz rajdowych oddziałów partyzantki radzieckiej.
Podział wsi i obiekty fizjograficzne.
Wieś ta składa się z kilku integralnych części:
Turystyka.
Jadąc do Ruszowa od Łabuń po lewej stronie ciągnie się liściasto-iglasty las i wzgórza skraju Roztocza, po prawej zaś łąki i dolina Starej Wsi wraz ze wzniesieniem przysłaniającym sąsiednią wioskę, Wierzbie. Spacerując po wzgórzach Nowin zobaczyć można panoramę okolicy. W kierunku północnym widoczne jest miasto Zamość, na wschód zaś wieś gminna Łabunie, wraz z zabytkowym kościołem i pałacem Ordynacji Zamojskiej, obecnie zasiedlonym przez Zakon Sióstr Franciszkanek Misjonarek Maryi. W Łabuniach znajduje się również Państwowy Dom Dziecka w dawnym dworze hrabiego Aleksandra Szeptyckiego.
Na terenie łąk położonych przy "Starej Wsi" tryska z ziemi źródło o nazwie Krynica. Krystalicznie czysta woda przepływa wzdłuż siedmiu hodowlanych stawów rybnych, wpadając później do rzeki Łabuńki.

</doc>
<doc id="402547" url="https://pl.wikipedia.org/wiki?curid=402547" title="Ruś (województwo podlaskie)">
Ruś (województwo podlaskie)

Ruś – wieś w Polsce położona w województwie podlaskim, w powiecie łomżyńskim, w gminie Wizna. Leży nad Narwią.
Wierni kościoła rzymskokatolickiego należą do parafii św. Jana Chrzciciela w Wiznie.
Historia.
Dawniej prywatna wieś szlachecka "Wierciszewo-Ruś" położona w drugiej połowie XVI wieku w powiecie wiskim ziemi wiskiej województwa mazowieckiego. 
W latach 1921–1939 wieś leżała w województwie białostockim, w powiecie łomżyńskim, w gminie Bożejewo.
Według Powszechnego Spisu Ludności z 1921 roku wieś zamieszkiwało 136 osób w 20 budynkach mieszkalnych. Miejscowość należała do parafii rzymskokatolickiej w Wiźnie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Wiźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
W latach 1975–1998 miejscowość należała administracyjnie do województwa łomżyńskiego.
Na północ od wsi, przy ujściu Biebrzy do Narwi, na wysokiej krawędzi na prawym brzegu Biebrzy, znajduje się grodzisko, które powstało ok. XI w. i funkcjonowało do XIV w. Był tu niewielki gród o kształcie owalu długości 45 m i szerokości 25 m. Pełnił on funkcję strażniczą dwóch ważnych dróg wodnych, wspierając i osłaniając pobliski gród w Wiźnie.

</doc>
<doc id="402548" url="https://pl.wikipedia.org/wiki?curid=402548" title="Rutka (województwo warmińsko-mazurskie)">
Rutka (województwo warmińsko-mazurskie)

Rutka (niem. "Rauttersfelde") – osada w Polsce położona w województwie warmińsko-mazurskim, w powiecie kętrzyńskim, w gminie Barciany.
W latach 1975–1998 miejscowość położona była w województwie olsztyńskim.
Zobacz też: Rutka, Rutka-Tartak 

</doc>
<doc id="402549" url="https://pl.wikipedia.org/wiki?curid=402549" title="Rutki (województwo opolskie)">
Rutki (województwo opolskie)

Rutki (niem. "Rautke")– wieś w Polsce położona w województwie opolskim, w powiecie opolskim, w gminie Niemodlin.
W latach 1975–1998 miejscowość położona była w województwie opolskim.

</doc>
<doc id="402550" url="https://pl.wikipedia.org/wiki?curid=402550" title="Rutki (województwo podlaskie)">
Rutki (województwo podlaskie)

Rutki – wieś w Polsce położona w województwie podlaskim, w powiecie łomżyńskim, w gminie Wizna.
Wierni kościoła rzymskokatolickiego należą do parafii św. Jana Chrzciciela w Wiznie.
Historia.
Dawniej prywatna wieś szlachecka "Rudki-Zaborowo" położona w drugiej połowie XVI wieku w powiecie wiskim ziemi wiskiej województwa mazowieckiego. 
W latach 1921–1939 wieś leżała w województwie białostockim, w powiecie łomżyńskim, w gminie Bożejewo.
Według Powszechnego Spisu Ludności z 1921 roku wieś zamieszkiwało 175 osób w 33 budynkach mieszkalnych. Miejscowość należała do parafii rzymskokatolickiej w Wiźnie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Wiźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="402551" url="https://pl.wikipedia.org/wiki?curid=402551" title="Rutki (województwo warmińsko-mazurskie)">
Rutki (województwo warmińsko-mazurskie)

Rutki (język niemiecki "Klein Ruttken", w latach 1938–1945 "Kleinruten") – wieś w Polsce położona w województwie warmińsko-mazurskim, w powiecie szczycieńskim, w gminie Pasym. 
W latach 1975–1998 miejscowość położona była w województwie olsztyńskim.
Historia.
Wieś założona w ramach osadnictwa średniowiecznego. Na 8 włókach w Dybowie w połowie XVII w. założono folwark książęcy, w którym szarwark odrabiali chłopi z Dybowa, Tylkowa i Rutek. Z dawnej wsi do dnia dzisiejszego zachowało się jedynie kilka siedlisk w rozproszonej zabudowie oraz dawna szkoła (obecnie ośrodek kolonijny).

</doc>
<doc id="402552" url="https://pl.wikipedia.org/wiki?curid=402552" title="Rutkowice (województwo kujawsko-pomorskie)">
Rutkowice (województwo kujawsko-pomorskie)

Rutkowice – wieś w Polsce położona w województwie kujawsko-pomorskim, w powiecie włocławskim, w gminie Lubień Kujawski.
W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 171 mieszkańców. Jest dwunastą co do wielkości miejscowością gminy Lubień Kujawski.

</doc>
<doc id="402553" url="https://pl.wikipedia.org/wiki?curid=402553" title="Rutkowice (województwo warmińsko-mazurskie)">
Rutkowice (województwo warmińsko-mazurskie)

Rutkowice (dawniej niem. "Ruttkowitz") – wieś w Polsce położona w województwie warmińsko-mazurskim, w powiecie działdowskim, w gminie Płośnica. W latach 1975–1998 miejscowość położona była w województwie ciechanowskim.
Historia.
Pierwsza wzmianka o miejscowości pochodzi z roku 1497, kiedy to wielki mistrz krzyżacki Jan von Tieffen, potwierdza, że ówczesny wójt działdowski – Jerzy Bruchses (w innych źródłach Jerzy Truchses, 14932-1505) – sprzedał 40 włók na prawie chełmińskim w Rutkowicach czterem braciom (Jan, Piotr, Niemir, Wojtek i Paweł), którzy później przyjęli nazwisko Rutkowscy, herbu Pobóg. Nabywcy zobowiązani byli do jednej służby w zbroi. Była więc to wieś czynszowa, na prawie chełmińskim z obowiązkiem jednej służby zbrojnej na koniu (obowiązek wystawienia w czasie wojny jednego rycerza na koniu, w zbroi).
W połowie XVI w. w Rutkowicach mieszkali sami Polacy. W XVII w. wieś była w posiadaniu Goczewskich, a potem – Długokęckich.
Szkoła w Rutkowicach istniała już w XVIII wieku.

</doc>
<doc id="402554" url="https://pl.wikipedia.org/wiki?curid=402554" title="Rybaki (województwo lubuskie)">
Rybaki (województwo lubuskie)

Rybaki (dawna niem. nazwa "Schönfeld")– wieś w Polsce położona w województwie lubuskim, w powiecie krośnieńskim, w gminie Maszewo.
Prawdopodobnie Rybaki zostały założone w trakcie niemieckiej kolonizacji przeprowadzonej w XIII wieku. Nazwę wsi jako "Schonfelt" odnotowano około 1300 roku. Margrabia Jan brandenburski w 1484 roku przekazał miejscowość na własność klasztorowi w Neuzelle. W późniejszym okresie swoje dobra posiadali tutaj członkowie rodziny von Löben, a wśród nich Friedrich (około przełomu XVI i XVII wieku) i jego syn, późniejszy starosta Krosna Odrzańskiego. Dobra szlacheckie w XVIII wieku zamieniono na mieszczańskie. Wieś liczyła w 1800 roku 786 mieszkańców. Ziemia w Rybakach została podzielona wśród luźnych rolników po 1850 roku. W 1879 roku odnotowano, że w drugiej połowie XIX wieku znajdowały się tu fabryka krochmalu i cegielnia. 
W latach 1975–1998 miejscowość położona była w województwie zielonogórskim.
Odkrycie ropy naftowej na terenie miejscowości doprowadziło do powstania w latach 60. XX w. Przedsiębiorstwa Poszukiwań Naftowych w Zielonej Górze.
W miejscowości znajduje się kościół szachulcowy z XVII wieku. Znajduje się tutaj również cmentarz żydowski.
W Rybakach swoją siedzibę ma klub piłkarski KS Nafta Rybaki.
Znajduje się tutaj także remiza lokalnej ochotniczej straży pożarnej.
Zabytki.
Do wojewódzkiego rejestru zabytków wpisany jest:

</doc>
<doc id="402555" url="https://pl.wikipedia.org/wiki?curid=402555" title="Rybaki (województwo mazowieckie)">
Rybaki (województwo mazowieckie)

Rybaki – wieś w Polsce położona w województwie mazowieckim, w powiecie płockim, w gminie Słubice.
W latach 1975–1998 miejscowość administracyjnie należała do województwa płockiego.
Podczas powodzi 23 maja 2010 doszło do przerwania wału przeciwpowodziowego na Wiśle w Świniarach. Rybaki zostały częściowo zalane. 

</doc>
<doc id="402556" url="https://pl.wikipedia.org/wiki?curid=402556" title="Rybaki (powiat kartuski)">
Rybaki (powiat kartuski)

Rybaki (dodatkowa nazwa w j. kaszub. Rëbackô Hëta) – wieś kaszubska w Polsce położona w województwie pomorskim, w powiecie kartuskim, w gminie Somonino, przy drodze krajowej nr 20 Stargard Szczeciński - Szczecinek - Gdynia.
W latach 1975–1998 miejscowość położona była w województwie gdańskim.

</doc>
<doc id="402557" url="https://pl.wikipedia.org/wiki?curid=402557" title="Rybaki (województwo zachodniopomorskie)">
Rybaki (województwo zachodniopomorskie)

Rybaki () wieś sołecka w Polsce położona w województwie zachodniopomorskim, w powiecie choszczeńskim, w gminie Recz. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 199 mieszkańców. 
Geografia.
Wieś leży ok. 4,5 km na północ od Recza, nad rzeką Iną, ok. 500 m na zachód od drogi wojewódzkiej nr 151, przez wieś prowadzi czerwony Szlak Hetmana Stefana Czarnieckiego ze Stargardu do Recza.
Historia.
Gród w Rybakach nad Iną został wzniesiony wcześnie, bo już ok. poł. VII wieku. Aby strzec linii obronnej na Inie w IX - X wieku na tym odcinku rzeki funkcjonowało 6 grodów: w Rybakach, trzy grody w Reczu i po jednym w Pomieniu i Sławęcinie. Przypuszczalnie w XIII wieku w okresie kolonizacji niemieckiej powstała wieś Rybaki, . Należała wówczas do rycerskiego rodu von Zehdenów spod Recza, być może w owym okresie istniał we wsi kamienny kościół. Kolejnymi właścicielami wsi był ród von Günstenberg (1601 - 1745), a w 1690 r., jeszcze jako właściciela wymienia się Hansa R. von Arnswalde. W 1. poł. XVIII wieku Rybaki wielokrotnie zmieniały właścicieli, aż do 1760 r., kiedy nabył je Hans A. von Blumenthal – właściciel Sokolińca. Za jego życia w 1756 r. dobra w Sokolińcu i Sicku poddano alodyfikacji. W 1783 r. majątek w Rybakach nabył Ewald F. von Wedel, a w 1812 mieszczanin – niejaki Hoffmüller. Zabudowa gospodarcza usytuowana była na wysokim, zachodnim brzegu Iny, park ukształtowano na stromej skarpie i w dolinie rzeki. Najprawdopodobniej nastąpiło to w 2. poł. XVIII w. Już w 1784 r. potwierdzono istnienie młyna wodnego na Inie, który funkcjonował od maja do listopada. Młyn posiadał dwa koła, jeden kanał, dwa złożenia kamieni. Wymienia się także młynarza Augusta Neumanna. Młyn funkcjonował do końca lat 80. XX wieku. Obecnie młyn nie działa, jest w rękach prywatnych. Do 1945 r. dzieje majątku w Rybakach związane były z właścicielami majątku w Sokolińcu. Podczas II wojny światowej w lutym i marcu 1945 r. w Suliborku przebiegała linia frontu. Obie miejscowości w tym czasie wielokrotnie przechodziły z rąk do rąk. Zniszczeniu uległ kościół, większość zabudowy chłopskiej i folwarcznej, w tym także pałac. Po II wojnie dobra upaństwowiono, następnie utworzono Państwowe Gospodarstwo Rolne, wzniesiono nowe budynki gospodarcze i bloki mieszkalne. Po ich rozwiązaniu w zasobach Agencji Własności Rolnej Skarbu Państwa.

</doc>
<doc id="402558" url="https://pl.wikipedia.org/wiki?curid=402558" title="Rybieniec (województwo kujawsko-pomorskie)">
Rybieniec (województwo kujawsko-pomorskie)

Rybieniec – wieś w Polsce położona w województwie kujawsko-pomorskim, w powiecie chełmińskim, w gminie Stolno.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 374 mieszkańców. Jest siódmą co do wielkości miejscowością gminy Stolno
Historia.
W 1301 roku nastąpiła lokacja Rybieńca, w 1385 wieś leżała w komturi starogrodzkiej. W 1435 odnowiono przywilej lokacyjny, w XV wieku wieś należała do Mgowskich. W 1570 Rybieniec należał do Macieja Dorpowskiego, który miał 12 łanów chłopskich, 2 zagodników, i karczmę. W 1667 wieś należała do Orłowskich później do Władysława Dobrskiego, a w 1706 dziedzicem był Jan Dobrski chorąży ziemi michałowskiej. Przy drodze do Klamer stała kaplica, widniał w niej napis 1703. Miejscowość w latach 1774–1840 należała do Kczewskich. W 1868 we wsi było 20 domów zamieszkałych przez 306 mieszkańców. Istniała też szkoła, a około 1840 wieś należała do rodu von Trotha. W tamtym czasie istniała w Rybieńcu gorzelnia, wiatrak i karczma. Później miejscowość należała do Adolfa Zenkera z Brandenburgii. W 1909 Rybieniec stał się domeną państwową, którą dzierżawił Georg Kauffmann. W wolnej już Polsce najwięcej ziemi w Rybieńcu posiadał Romuald Przybawski. Część wsi dzierżawił Romuald Grzybowski, a od 1928 część ziemi wraz z dworem dzierżawił Stanisław Raciniewski
Zabytki.
Według rejestru zabytków NID na listę zabytków wpisane są fortyfikacje w zespole twierdzy Chełmno z lat 1903-14, nr rej.: A/1511/ z 14.02.1980:
Linki zewnętrzne.
http://dir.icm.edu.pl/pl/Slownik_geograficzny/Tom_X/54

</doc>
<doc id="402559" url="https://pl.wikipedia.org/wiki?curid=402559" title="Rybieniec (województwo wielkopolskie)">
Rybieniec (województwo wielkopolskie)

Rybieniec – wieś w Polsce położona w województwie wielkopolskim, w powiecie gnieźnieńskim, w gminie Kiszkowo, ok. 20 km od Gniezna w linii prostej.
W latach 1975–1998 miejscowość położona była w województwie poznańskim.
Pierwsza wzmianka o wsi pochodzi z 1397 roku ("Rybno Minor"). W Rybieńcu znajduje się odrestaurowany pałac z początku XX wieku, odwołujący się architektonicznie do baroku i klasycyzmu oraz park, które obecnie znajdują się w prywatnych rękach. Do 1945 r. Rybieniec z folwarkiem i pałacem był własnością Friedricha von Wendorffa. Po 1945 r. - jak zdecydowana większość majątków ziemskich - zamieniony został w PGR. W 1939 r. mieszkańcy wsi musieli na pewien czas ją opuścić, gdyż przez Rybieniec miała przejść dywizja piechoty niemieckiej, która ostatecznie tego nie zrobiła. Funkcjonowały tu PGR będące filią zakładów z pobliskiego Rybna. W sierpniu 2006 roku zostały one zrównane z ziemią oprócz budynku obory, która została sprzedana i prawdopodobnie zostanie odnowiona i przekazana do dalszego użytku. Za parkiem znajduje się jezioro Rybno Małe, nad które uczęszczają rybacy z niemal całego powiatu. We wsi funkcjonuje niewielki sklep spożywczy, niegdyś znajdujący się w parku. Rybieniec znajduje się w bardzo atrakcyjne turystycznym miejscu, w sąsiedztwie lasów, niemal nietkniętej przyrody, z dala od większych aglomeracji.

</doc>
<doc id="402560" url="https://pl.wikipedia.org/wiki?curid=402560" title="Rybie (województwo lubelskie)">
Rybie (województwo lubelskie)

Rybie – wieś w Polsce położona w województwie lubelskim, w powiecie chełmskim, w gminie Rejowiec.
W latach 1975–1998 miejscowość położona była w województwie chełmskim. Od 1 stycznia 2006 wchodzi w skład powiatu chełmskiego (przedtem krasnostawskiego). Według Narodowego Spisu Powszechnego (III 2011 r.) liczyła 254 mieszkańców i była szóstą co do wielkości miejscowością gminy Rejowiec.
Historia.
Według Słownika geograficznego Królestwa Polskiego z roku 1889 Rybie i Majdan Rybie, kolonie w gminie Rejowiec, powiatu chełmskiego o rozległości 412 mórg.

</doc>
<doc id="402561" url="https://pl.wikipedia.org/wiki?curid=402561" title="Rybie (województwo łódzkie)">
Rybie (województwo łódzkie)

Rybie – wieś w Polsce położona w województwie łódzkim, w powiecie kutnowskim, w gminie Krzyżanów.
Prywatna wieś szlachecka położona była w drugiej połowie XVI wieku w powiecie orłowskim województwa łęczyckiego. W latach 1975–1998 miejscowość administracyjnie należała do województwa płockiego.

</doc>
<doc id="402562" url="https://pl.wikipedia.org/wiki?curid=402562" title="Rybie (województwo wielkopolskie)">
Rybie (województwo wielkopolskie)

Rybie – wieś w Polsce położona w województwie wielkopolskim, w powiecie konińskim, w gminie Rychwał.
W latach 1975–1998 miejscowość położona była w województwie konińskim.
Zobacz też: Rybie, Rybieniec, Rybienko, Rybienko Nowe, Rybienko Stare 

</doc>
<doc id="402563" url="https://pl.wikipedia.org/wiki?curid=402563" title="Rybitwy (województwo kujawsko-pomorskie)">
Rybitwy (województwo kujawsko-pomorskie)

Rybitwy – wieś w Polsce, położona w województwie kujawsko-pomorskim, w powiecie inowrocławskim, w gminie Pakość.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) wieś liczyła 522 mieszkańców. Jest trzecią co do wielkości miejscowością gminy Pakość.
Obiekty zabytkowe.
Istniejący we wsi do roku 1945 pałac nie zachował się. Nadal istnieje natomiast budynek zarządców majątku z czerwonej i żółtej cegły, z licznymi detalami architektonicznymi oraz jedną z dwóch wież bramnych, zwieńczoną dawniej ostrym hełmem i wyposażoną w dzwon, którym obwieszczano początek i koniec pracy w liczącym prawie 500 ha ziemi ornej majątku.

</doc>
<doc id="402564" url="https://pl.wikipedia.org/wiki?curid=402564" title="Rybitwy (województwo lubelskie)">
Rybitwy (województwo lubelskie)

Rybitwy – wieś w Polsce położona w województwie lubelskim, w powiecie opolskim, w gminie Józefów nad Wisłą nad rzeką Wyżnicą.
Wieś szlachecka położona była w drugiej połowie XVI wieku w powiecie urzędowskim województwa lubelskiego. Do 1954 roku istniała gmina Rybitwy. W latach 1975–1998 miejscowość administracyjnie należała do ówczesnego województwa lubelskiego.
Zabytki.
Zobacz też: Parafia Wszystkich Świętych w Rybitwach.

</doc>
<doc id="402565" url="https://pl.wikipedia.org/wiki?curid=402565" title="Rybitwy (województwo łódzkie)">
Rybitwy (województwo łódzkie)

Rybitwy – wieś w Polsce położona w województwie łódzkim, w powiecie łęczyckim, w gminie Witonia.
W latach 1975–1998 miejscowość administracyjnie należała do województwa płockiego.

</doc>
<doc id="402566" url="https://pl.wikipedia.org/wiki?curid=402566" title="Rybitwy (województwo mazowieckie)">
Rybitwy (województwo mazowieckie)

Rybitwy – wieś w Polsce położona w województwie mazowieckim, w powiecie płońskim, w gminie Baboszewo. Leży przy drodze krajowej nr , nad rzeką Wkrą.
16 września 1863 r. miała tu miejsce potyczka Powstania Styczniowego
W latach 1975–1998 miejscowość położona była w ówczesnym województwie ciechanowskim.
23 czerwca 2000 miał tu miejsce wypadek samochodowy, w wyniku którego ciężkie obrażenia odniósł Bogdan Łyszkiewicz, lider zespołu Chłopcy z Placu Broni (zmarł tego samego dnia w szpitalu w Płońsku).

</doc>
<doc id="402567" url="https://pl.wikipedia.org/wiki?curid=402567" title="Rybitwy (województwo świętokrzyskie)">
Rybitwy (województwo świętokrzyskie)

Rybitwy – wieś w Polsce położona w województwie świętokrzyskim, w powiecie staszowskim, w gminie Połaniec.
W latach 1975–1998 miejscowość położona była w województwie tarnobrzeskim.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Rybitw zawarty w tabeli 1.

</doc>
<doc id="402568" url="https://pl.wikipedia.org/wiki?curid=402568" title="Rybitwy (województwo wielkopolskie)">
Rybitwy (województwo wielkopolskie)

Rybitwy – wieś w Polsce położona w województwie wielkopolskim, w powiecie gnieźnieńskim, w gminie Łubowo.
Część wsi należąca do starostwa pobiedziskiego, pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość położona była w województwie poznańskim.
Historia.
Rybitwy wymienione zostały pośród innych polskich miejscowości w roku 1136 w tzw. Bulli gnieźnieńskiej jednym z najcenniejszych zabytków polskiej historiografii. We wsi znajduje się dworek z XIX wieku, drewniany wiatrak, dawna szkoła przeniesiona z Czerniejewa oraz stara chata z 1735 (również przeniesiona - z Marianowa). Wszystkie te obiekty oprócz wiatraka są w chwili obecnej zaadaptowane do celów mieszkalnych.

</doc>
<doc id="402569" url="https://pl.wikipedia.org/wiki?curid=402569" title="Rybna (województwo małopolskie)">
Rybna (województwo małopolskie)

Rybna – wieś w Polsce położona w województwie małopolskim, w powiecie krakowskim, w gminie Czernichów, jako jej największa wieś i najdalej wysunięta na północny zachód.
Wieś opactwa benedyktynów tynieckich w powiecie proszowickim województwa krakowskiego w końcu XVI wieku. W latach 1975–1998 miejscowość położona była w województwie krakowskim.
Południowa część Rybnej leży przy drodze wojewódzkiej nr 780 na terenie krainy geograficznej Brama Krakowska, natomiast północna na Garbie Tenczyńskim.
W Rybnej funkcjonuje gimnazjum, szkoła podstawowa i ośrodek zdrowia. Komunikacja zbiorowa opiera się na aglomeracyjnej linii MPK Kraków nr 269 oraz mikrobusach „Superbus”.
Historia.
Wieś wzmiankowana w 1337 roku. Należała do opactwa benedyktynów w Tyńcu. W 1790 roku była zamieszkiwana przez 738 osób, w tym 10 Żydów. Na przełomie XIX/XX w. wieś zamieszkiwało ok. 1700 osób.
„Od 18 października 1815 roku Rybna należała do Wolnego Miasta Kraków półdemokratycznej republiki konstytucyjnej opartej na Kodeksie Napoleona i własnej konstytucji. Wolne Miasto stało się ostoją dla osób z pozostałych zaborów i powstańczym „korytarzem” Początkowo cieszyło się umiarkowaną autonomią wewnętrzną. Do 1830 roku formalnie władzę wykonawczą sprawował w niej 12-osobowy Senat Rządzący, w skład którego wchodzili przedstawiciele Zgromadzenia Reprezentantów, Uniwersytetu Jagiellońskiego i państw opiekuńczych.
Wolne Miasto Kraków powstało z południowo-zachodniego skrawka Księstwa Warszawskiego, na lewym brzegu Wisły. Miało powierzchnię 1234 kilometrów kwadratowych (wedle innych danych – 1164 lub 1150). Graniczyło z Rosją, Prusami i Austrią. Na jego terytorium znajdowały się – poza Krakowem – 224 wsie (ok. 60% z nich było w rękach prywatnych właścicieli) i 3 prywatne miasteczka: Chrzanów, Trzebinia i Nowa Góra. W 1815 roku liczyło ok. 95 tysięcy mieszkańców, w 1843 ok. 146 tysięcy, z czego ok. 85% stanowili katolicy, resztę – prawie wyłącznie żydzi. Wolne Miasto Kraków zostało podzielone na 17 gmin wiejskich, a samo miasto Kraków na 9 gmin miejskich. Gminy wiejskie składały się z kilku do kilkunastu wsi, a niektóre również z miast (Chrzanów, Trzebinia od 1817 r., Nowa Góra).
W myśl art. IX Konstytucji WMK na czele administracji gminy stał wójt, wybierany przez zgromadzenie gminne na okres 2 lat. Wymagania stawiane kandydatom na wójta były następujące: pełnoletniość, nieposzlakowany charakter, umiejętność rachowania oraz czytania i pisania po polsku.
W styczniu 1816 r. dokonano reformy administracyjnej Wolnego Miasta dzieląc je na 9 gmin miejskich (w obrębie miasta Krakowa) i 17 gmin wiejskich (I Kościelniki, II Mogiła, III Modlnica, IV Babice, V Rybna, VI Czernichów, VII Liszki, VII Zwierzyniec, IX Bobrek, X Jaworzno, XI Kościelec, XII Młoszowa, XIII Poręba Żegoty, XIV Lipowiec, XV Krzeszowice, XVI Pisary, XVII Chrzanów). W 1839 roku (na podst. rozporządzenia Senatu WMK z 7.XII.1838 r.) dokonano kolejnej reformy podziału administracyjnego, zastępując dotychczasowe gminy powołanymi w ich miejsce większymi jednostkami, dystryktami, w których wójtów zastąpili komisarze dystryktowi. Utworzono 10 dystryktów: Alwernia, Balice, Chrzanów, Czernichów, Kraków, Jaworzno, Liszki, Krzeszowice, Mogiła i Trzebinia.”
W roku 1901 została założona „Spółka Mleczarska w Rybnej z ograniczoną poręką”. Mleczarnia została oddana do użytku 1 stycznia 1905 roku. 30 czerwca 1943 roku oddział Gwardii Ludowej „Wisła” zniszczył mleczarnię w której zbierano mleko z kontyngentu. Nazajutrz Niemcy przeprowadzili akcję pacyfikacyjną. Mleczarnia funkcjonowała do lat 90. XX w., obecnie budynek jest zrujnowany.
Zabytki.
Obiekty wpisane do rejestru zabytków nieruchomych województwa małopolskiego:

</doc>
<doc id="402570" url="https://pl.wikipedia.org/wiki?curid=402570" title="Rybna (województwo opolskie)">
Rybna (województwo opolskie)

Rybna (niem. "Riebnig")– wieś w Polsce położona w województwie opolskim, w powiecie opolskim, w gminie Popielów.
W latach 1975–1998 miejscowość położona była w województwie opolskim.

</doc>
<doc id="402571" url="https://pl.wikipedia.org/wiki?curid=402571" title="Rybna (województwo śląskie)">
Rybna (województwo śląskie)

Rybna – wieś w Polsce położona w województwie śląskim,w powiecie częstochowskim, w gminie Mykanów.
Wieś duchowna, własność klasztoru klarysek w Krakowie położona była w końcu XVI wieku w powiecie wieluńskim ziemi wieluńskiej województwa sieradzkiego.
W latach 1975–1998 miejscowość położona była w województwie częstochowskim.

</doc>
<doc id="402572" url="https://pl.wikipedia.org/wiki?curid=402572" title="Rybne (województwo mazowieckie)">
Rybne (województwo mazowieckie)

Rybne – wieś w Polsce położona w województwie mazowieckim, w powiecie gostynińskim, w gminie Gostynin.
W latach 1975–1998 miejscowość administracyjnie należała do województwa płockiego.

</doc>
<doc id="402573" url="https://pl.wikipedia.org/wiki?curid=402573" title="Rybne (województwo podkarpackie)">
Rybne (województwo podkarpackie)

Rybne – wieś w Polsce położona w województwie podkarpackim, w powiecie leskim, w gminie Solina.
Wieś prawa wołoskiego w latach 1551-1600, położona w ziemi sanockiej województwa ruskiego.
W połowie XIX wieku właścicielami posiadłości tabularnej w Rybnem byli Sabina i Wincenty Morze.
W latach 1975–1998 miejscowość położona była w województwie krośnieńskim.

</doc>
<doc id="402574" url="https://pl.wikipedia.org/wiki?curid=402574" title="Rybnica (województwo lubelskie)">
Rybnica (województwo lubelskie)

Rybnica – wieś w Polsce położona w województwie lubelskim, w powiecie tomaszowskim, w gminie Susiec.
W latach 1975–1998 miejscowość położona była w województwie zamojskim.
Wieś stanowi sołectwo gminy Susiec.
Historia.
Rybnicę w wieku XIX opisano jako wieś i folwark nad potokiem bez nazwy ("dziś Łosiniecki Potok") dopływem pobliskiej Tanwi położonej w powiecie biłgorajskim, gminie Majdan Sopocki, parafii Tomaszów i Majdan Sopocki (dla wschodniego obrzędu). Wieś była wówczas odległa 1 wiorstę od granicy z Galicją, położona wśród lasów, na wzniesieniu. Posiadała 28 domów i 212 mieszkańców (w tym 71 wyznania łacińskiego), gruntów ornych 451 mórg.
Według spisu miast, wsi, osad Królestwa Polskiego w 1827 roku było tu 18 domów i 132 mieszkańców .
Rozległy staw rybny nadał nazwę wsi. Według noty SgKP z roku 1889 - „Folwark Rybnica należał do ordynacji zamojskiej, posiadał 90 mórg roli, przy nim młyn i tartak wodny. Lasy sosnowe i jodłowe dobrze utrzymane obfitują w starodrzew i zwierzynę (sarny). Ludność, oprócz rolnictwa trudni się przemycaniem okowity. W okolicy tej wsi w lesie znajdują się wielkie kopce i sypane wały. Podanie głosi iż w czasie napadów tatarskich cała ludność uciekała w te lasy. Gleba w ogóle piaszczysta, ludność uboga z powodu odległości od miast i braku zarobku. O kilka wiorst od wsi leży nad Tanwią Łysa Góra. Tanew płynąc granicą od Galicji, skalistym korytem, tworzy małe wodospady”.

</doc>
<doc id="402575" url="https://pl.wikipedia.org/wiki?curid=402575" title="Rybnica (województwo świętokrzyskie)">
Rybnica (województwo świętokrzyskie)

Rybnica – wieś w Polsce położona w województwie świętokrzyskim, w powiecie sandomierskim, w gminie Klimontów.
W latach 1975–1998 miejscowość położona była w województwie tarnobrzeskim.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela. Miejscowość jest także punktem połączenia odnogi Małopolskiej Drogi z Tarnobrzega, przez Koprzywnicę i Sulisławice.
Historia.
20 października 1863 stoczona została bitwa pod Rybnicą pomiędzy oddziałem powstańców styczniowych pod dowództwem pułkownika Dionizego Czachowskiego z oddziałami rosyjskimi pod dowództwem majora Czuti.
W wyniku bitwy oddział rosyjski został rozbity.
Według spisu powszechnego z roku 1921 liczba mieszkańców Rybnicy wynosiła:
Około 1929 roku we wsi Rybnica istniał tartak i młyn do mielenia gipsu.
W lipcu 1944 r. w trakcie Akcji „Burza” we wsi kwaterowała 4 kompania 2 Pułku Piechoty Legionów AK utworzona z oddziału partyzanckiego Jędrusie.
Zabytki.
Mogiła żołnierzy poległych w bitwie pod Rybnicą w 1863 r., wpisana do rejestru zabytków nieruchomych (nr rej.: A.688 z 24.05.1993).

</doc>
<doc id="402576" url="https://pl.wikipedia.org/wiki?curid=402576" title="Hala Podpromie w Rzeszowie">
Hala Podpromie w Rzeszowie

Hala Podpromie lub Regionalne Centrum Widowiskowo-Sportowe im. Jana Strzelczyka w Rzeszowie – jedna z najnowocześniejszych, wielofunkcyjnych hal sportowo-widowiskowych w Polsce, otwarta 16 czerwca 2002, o pojemności do 7000 widzów (widownia: 4304 miejsc), co czyni ją obecnie jedenastą co do pojemności w Polsce po Tauron Arenie Kraków, Atlas Arenie w Łodzi, Spodku w Katowicach, Ergo Arenie, Arenie Toruń, Hali Stulecia we Wrocławiu, Hali Łuczniczka w Bydgoszczy, Netto Arenie w Szczecinie, Hali MOSiR w Łodzi i Hali Sportowo-Widowiskowej w Częstochowie
Hala Podpromie znajduje się w centrum Rzeszowa nieopodal terenów rekreacyjnych "Bulwary", parku "Olszynki" i Trasy Zamkowej.
Jako jedna z niewielu hal widowiskowo-sportowych w Polsce, Hala Podpromie jest przystosowana do potrzeb osób niepełnosprawnych. Hala została zaprojektowana przez profesora Stanisława Kusia. Wprawdzie budynek oficjalnie został oddany do użytku latem w 2002, jego budowa rozpoczęła się w latach 70. XX w.
Opis architektoniczny.
Kondygnacje i poziomy Hali głównej przykryte są dachem stalowym o dźwigarach przestrzennych w kształcie trapezowego łuku łamanego opartego na masywnych żelbetowych blokach oporowych. Portale, północny (wejściowy) i południowy (wyjściowy), wykonano jako układ przestrzennych ram stalowych tworzących jedną przestrzeń z Halą główną. Stropy pośrednie oraz klatki schodowe tych portali wykonano jako żelbetonowe wylewane na mokro w deskowaniach przestawnych. Pokrycie dachu jest w systemie CB Panel z blach tytanowo-cynkowych z ociepleniem wełną mineralną. Od strony północnej, przed traktem wejściowym, znajduje się plac wyłożony betonową kostką brukową. Pod placem zlokalizowane są pomieszczenia wentylatorni oraz pomieszczenia zaplecza technicznego. W podpiwniczeniu traktu południowego znajduje się pomieszczenie kuchni i zaplecza gastronomicznego. Wzdłuż północnej krawędzi wentylatorni wykonano kanał prowadzący do czerpni powietrza oraz odprowadzający zużyte powietrze do wyrzutni.

</doc>
<doc id="402577" url="https://pl.wikipedia.org/wiki?curid=402577" title="Rybno (województwo podlaskie)">
Rybno (województwo podlaskie)

Rybno – wieś w Polsce położona w województwie podlaskim, w powiecie łomżyńskim, w gminie Łomża.
Wierni kościoła rzymskokatolickiego należą do parafii św. Wojciecha Biskupa i Męczennika w Puchałach.
Historia.
Wieś szlachecka położona była w drugiej połowie XVI wieku w powiecie łomżyńskim ziemi łomżyńskiej. W latach 1921 – 1939 wieś leżała w województwie białostockim, w powiecie łomżyńskim, w gminie Puchały.
Według Powszechnego Spisu Ludności z 1921 roku wieś zamieszkiwało 117 osób w 11 budynkach mieszkalnych. Miejscowość należała do parafii rzymskokatolickiej w m. Puchały. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w m. Czerwony Bór.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="402578" url="https://pl.wikipedia.org/wiki?curid=402578" title="Rybno (województwo pomorskie)">
Rybno (województwo pomorskie)

Rybno (kaszb. "Ribno", niem. "Rieben", dawniej "Ribna") – wieś kaszubska w Polsce położona w województwie pomorskim, w powiecie wejherowskim, w gminie Gniewino, przy trasie linii kolejowej Wejherowo-Choczewo-Lębork (obecnie zawieszonej). Wieś jest siedzibą sołectwa Rybno, w którego skład wchodzą również miejscowości Rybienko i Rybska Karczma.
Historia.
Potwierdzone historycznie warianty nazewnicze Rybna to (kolejność chronologiczna): "Ryben" (w 1382), "Rüben", "Rybno", "Ribna", "Rybenow", "Reiben", "Ribben" i ponownie "Rybno" (w potocznym użyciu występuje także wariant nazewniczy "Wielkie Rybno"). Wieś szlachecka położona była w II połowie XVI wieku w powiecie puckim województwa pomorskiego. 
Do końca I wojny światowej Rybno znajdowało się pod administracją zaboru pruskiego. Do końca XIX wieku miejscowa ludność kaszubska poddana agresywnemu pruskiemu zniemczaniu została prawie zupełnie wynarodowiona. Po I wojnie światowej wieś pozostała poza granicami Polski, stając się niemiecką miejscowością graniczną (granica polsko-niemiecka znajdowała się na wschód od Rybna). Od końca II wojny światowej wieś należy do Polski i została na nowo zasiedlona przez okolicznych Kaszubów (z powiatów wejherowskiego i puckiego) i ludność tzw. "napływową" z Polski i jej dawnych Kresów Wschodnich. W latach 1975–1998 miejscowość należała administracyjnie do województwa gdańskiego.
Kolej.
Rybno leżące na trasie linii kolejowej Wejherowo-Choczewo-Lębork uzyskało na kilka lat status stacji węzłowej (Rybno Kaszubskie). Było to powiązane z budowaną w pobliskim Kartoszynie Elektrownią Jądrową Żarnowiec. W Rybnie została wyprowadzona wschodnia zelektryfikowana odnoga tej linii prowadząca do przystanku końcowego o nazwie Żarnowiec Elektrownia Jądrowa (daleko idące plany przewidywały włączenie tego odcinka do sieci trójmiejskiej SKM). W ostatnich latach sieć trakcyjna została całkowicie zdemontowana, a ruch na linii zawieszony.

</doc>
<doc id="402579" url="https://pl.wikipedia.org/wiki?curid=402579" title="Rybno (wieś w województwie śląskim)">
Rybno (wieś w województwie śląskim)

Rybno – wieś w Polsce położona w województwie śląskim, w powiecie kłobuckim, w gminie Kłobuck. Wieś leży nad rzeką Białą Okszą.
W latach 1975–1998 miejscowość położona była w województwie częstochowskim.

</doc>
<doc id="402580" url="https://pl.wikipedia.org/wiki?curid=402580" title="Rychlik (województwo lubuskie)">
Rychlik (województwo lubuskie)

Rychlik (niem. "Reichen") – wieś w Polsce położona w województwie lubuskim, w powiecie sulęcińskim, w gminie Sulęcin.
Historia.
W 1322 piastowski książę Henryk IV Wierny dokumentem wydanym w Lubniewicach nadał wieś joannitom.
W latach 1975–1998 miejscowość położona była w województwie gorzowskim.
Zabytki.
Do wojewódzkiego rejestru zabytków wpisany jest: kościół ewangelicki, murowano-drewniany z 1758 roku; nie istnieje.

</doc>
<doc id="402581" url="https://pl.wikipedia.org/wiki?curid=402581" title="Rychlik (wieś w województwie wielkopolskim)">
Rychlik (wieś w województwie wielkopolskim)

Rychlik (niem. "Karolina") – wieś w Polsce położona w województwie wielkopolskim, w powiecie czarnkowsko-trzcianeckim, w gminie Trzcianka. Liczba mieszkańców w 2011 roku wynosiła 367 osób. 
Rychlik jest położony wśród lasów, w pobliżu Bukówki, w południowo-zachodniej części gminy, około 13 km od Trzcianki.
Wedle starej legendy, pewna hrabianka z Wielenia o imieniu Karolina, zapałała gorącym uczuciem do biednego, lecz przystojnego leśniczego. Zachwyciła się również miejscem, w którym mieszkał. Hrabianka przeniosła się do leśniczego, a on na jej prośbę wyciął na wzór ręki kawałek lasu. W taki sposób miała powstać osada o nazwie Karolina, z której w stronę północną odchodziło pięć leśnych dróg. Patrząc na mapę, można owe pięć ścieżek dojrzeć.
Pierwsze informacje o Rychliku pochodzą z 1629 roku i dotyczą przysięgi sołtysów, związanej z podatkiem podymnym. Z dokumentu wynika, iż ówczesnym sołtysem wsi był "Kirstanus" (był także sołtysem wsi Straduń i Trzcianka).
W latach 1738-1755 wieś należała do Stanisława Poniatowskiego, a od 1755 do Józefa Lasockiego.
Po I rozbiorze Polski, Rychlik znalazł się w granicach Prus. Do Macierzy powrócił w 1945 r. Wieś zamieszkała ludność głównie z województwa poznańskiego, byłych województw wschodnich II RP oraz pomorskiego i lubelskiego. W latach 1975–1998 miejscowość położona była w województwie pilskim.
W centralnej części wsi stoi kapliczka, a nieopodal niej kościół, wybudowany w latach 1927-1928, jako kościół filialny parafii katolickiej w Trzciance. Niedaleko znajduje się też szkoła podstawowa, przy której działa Ludowy Klub Sportowy „Zuch”.
Do zabytków Rychlika należy park dworski z XVIII w. oraz dawny cmentarz ewangelicki z przełomu XIX i XX wieku. W pobliżu wsi znajduje się stary cmentarz, na którym w XIX w. chowano młynarzy i ich rodziny.
Przez Rychlik wiodą szlaki: pieszy i rowerowy, z Górnicy do Smolarni. Niedaleko wsi znajduje się Jezioro Szczupacze. Jest to jezioro polodowcowe, położone wśród lasów.

</doc>
<doc id="402582" url="https://pl.wikipedia.org/wiki?curid=402582" title="Rychnowo (województwo kujawsko-pomorskie)">
Rychnowo (województwo kujawsko-pomorskie)

Rychnowo – wieś w Polsce położona w województwie kujawsko-pomorskim, w powiecie grudziądzkim, w gminie Świecie nad Osą.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 153 mieszkańców. Jest dziesiątą co do wielkości miejscowością gminy Świecie nad Osą.

</doc>
<doc id="402583" url="https://pl.wikipedia.org/wiki?curid=402583" title="Rychnowo (województwo warmińsko-mazurskie)">
Rychnowo (województwo warmińsko-mazurskie)

Rychnowo – wieś w Polsce położona w województwie warmińsko-mazurskim, w powiecie ostródzkim, w gminie Grunwald, przy DK7. W latach 1975–1998 miejscowość położona była w województwie olsztyńskim.
We wsi znajduje się przystanek autobusowy, sklep, sala kinowa. Za wsią (ok. 2 km) w kierunku północno-zachodnim, w stronę wsi Durąg, na zboczu doliny rzeki Grabiczek znajduje się głaz narzutowy o obwodzie 17 m i wysokości 2,25 m.
Historia.
Wieś założona w 1325 na obszarze 400 włók, na których powstały później wsie: Rychnowo, Szyldak, Gierzwałd. Lokacja wsi nastąpiła w 1325 r. W czasach krzyżackich wieś pojawia się w dokumentach w roku 1325, podlegała pod komturię w Ostródzie, były to dobra rycerskie o powierzchni 70 włók. W czasie wojny polsko-krzyżackiej, w 1410 r. wieś została zniszczona, włącznie z kościołem. W 1514 r. niejaki Maciej z Rudna z Mazowsza zakupił w Rychnowie 19,5 włoki. W 1490 roku odbudowano kościół.
W 1518 r. kościół wyposażono w nowy ołtarz szafowy a w 1537 r. zakupiono organy. Z dokumentów z roku 1540 wynika, że w tym czasie Rychnowo należało do Waltera Sperlinga i Antoniego z Rychnowa. We wsi ponadto mieszkali: 17 chłopów czynszowych, czterech zagrodników, krawiec, młynarz i pastuch. Walter Sperling założył we wsi karczmę i sprzedawał rocznie 62 beczki piwa.
W drugiej połowie XVI wieku wieś podupadła bowiem w roku 1577 nie uprawianych było 18 włók wiejskich i cztery włoki kościelne. W 1613 r. doszło do sporu o włoki kościelne (czynsz miał służyć na opłacanie pastora i nauczyciela) między trzema braćmi Birckhan z Gierzwałdu i trzema braćmi Eysack a Jakubem Finckiem. W 1650 r. wśród właścicieli wsi był także E. Kikoll.
W 1705 r. Zygmunt Kikoll zastawił 35 włók w Rychnowie niejakiemu von Polentzowi w zamian za udzielona pożyczkę. W 1713 roku w kościele pojawiły się nowe malowidła, których kopie znajdują się w replice kościoła w skansenie w Olsztynku. W 1735 r. Jerzy Kikoll sprzedał majątek ziemski w Rychnowie, liczący 30 włók, Adamowi Hoverbeckowi. W 1794 majątek przeszedł na własność niejakiego Auerswalda. 
W 1800 roku majątek ten nabył Fryderyk von Kleist. Według danych z 1820 r. w majątku było 18 domów i 133 mieszkańców. W 1900 r. majątek ziemski Rychnowo Livonius sprzedała jakiemus Polakowi, za co nazwano go złym gospodarzem.
W 1925 r. wieś obejmowała obszar 800 ha i mieszkało w niej 337 osób. W 1939 r. we wsi było 325 mieszkańców.
Zabytki.
Do wojewódzkiego rejestru zabytków wpisane są obiekty:

</doc>
<doc id="402584" url="https://pl.wikipedia.org/wiki?curid=402584" title="Rychnowy (województwo pomorskie)">
Rychnowy (województwo pomorskie)

Rychnowy (niem. "Richnau") – wieś w Polsce położona w województwie pomorskim, w powiecie człuchowskim, w gminie Człuchów w pobliżu wschodniego brzegu jeziora Rychnowskiego i przy drodze krajowej nr 22. Wieś jest siedzibą sołectwa "Rychnowy", w którego skład wchodzą również miejscowości Krery, Krzyżanki i Zagórki.
Wieś królewska starostwa człuchowskiego w województwie pomorskim w drugiej połowie XVI wieku. W latach 1975–1998 miejscowość położona była w województwie słupskim.
Inne miejscowości o nazwie "Rychnowy": Rychnowy
Historia.
Wieś "Rychnowy" otrzymała dokument lokacyjny w 1351 roku na 80 włók. 28 lat później komtur człuchowski Konrad Wallenrod nadał przywilej dla młynarza na wiatrak (fundamenty starego młyna stoją po dziś dzień na prywatnej posesji). W pierwszej polskiej lustracji z 1562 roku stosunki gospodarczo - społeczne wyglądały następująco: włók było 40, z tego 8 posiadali sołtysi, 4 kościół, a na pozostałych 28 pracowało 14 chłopów i 1 karczmarz. Szarwark odrabiali chłopi w Kołdowie. Mieli obowiązek wożenia starościńskiego żyta do Gdańska. Sołtysi wozili miód do Torunia. W pobliskiej puszczy żyli bartnicy, którzy oddawali miód do zamku. Był także we wsi kościół. W 1624 roku we wsi gospodarowało 18 chłopów na 36 włókach i dwóch sołtysów na 8 włókach. Czynsz płacili także 2 karczmarze, 2 rybacy i kowal. 13,5 włóki było pustych, obsiewano je co 3 rok. Potem na nich założono folwark. Sołtysi w 1678 roku poprosili króla o potwierdzenie starych przywilejów. Majątek za wsią ok. 1700 roku przeszedł w ręce Bartłomieja Benedykta, burgrabiego na zamku człuchowskim. Jego syn przekazał folwark Ludwikowi Kuleszy, pułkownikowi Jego Królewskiej Mości. Karczmarz otrzymał w 1721 roku przywilej, w którym zaznaczono m.in., że Jan Semran wraz ze swoją żoną zostają uwolnieni z poddaństwa.
Szkoła w Rychnowach.
Pierwsza szkoła, zbudowana w 1785 roku przez chłopów, w ocenie ówczesnego proboszcza nie nadawała się na mieszkanie dla nauczyciela. Wieś była niezadowolona z tego nauczyciela, który podobno przesiadywał ciągle w karczmie i wracał do domu pijany. Funkcję nauczyciela przejęła więc pewna staruszka. Potem o placówkę w Rychnowach ubiegał się krawiec Ludwig Golnik z Człuchowa. Jego starania nie odniosły skutku. Kandydaci ewangeliccy nie mieli szans, ponieważ wieś była katolicka. Kiedy przeprowadzono spis okazało się, że w Rychnowach była przewaga ewangelików i szkołę przejął Zillman, pochodzący z Saksonii. Poskarżył się on królowi pruskiemu, że budynek szkolny grozi zawaleniem i nie ma przy nim ogrodu. W 1821 roku zaczęto budowę nowego budynku szkolnego własnymi środkami, rząd pruski nie udzielił żadnej pomocy finansowej. W 1834 roku okazało się, że budynek wymaga kapitalnego remontu i rozbudowy (1840 r.). Nowoczesną szkołę wybudowano w 1928 roku. Wieś została zdobyta 26 lutego 1945 roku przez wojska 19 armii radzieckiej.
Stan obecny.
Obecnie w Rychnowach znajdują się: remiza strażacka, biblioteka publiczna, stadion, Pomnik Jubileuszowy, Kościół pod wezwaniem Świętej Trójcy i Świętej Jadwigi Śląskiej z 1902 roku i świetlica wiejska.
W miejscowości istnieje Ludowy Klub Sportowy "Orzeł" Rychnowy, a także Koło Gospodyń Wiejskich oraz zespół parafialny Szczęśliwa Trzynastka.

</doc>
<doc id="402585" url="https://pl.wikipedia.org/wiki?curid=402585" title="Rychnowy (województwo warmińsko-mazurskie)">
Rychnowy (województwo warmińsko-mazurskie)

Rychnowy – wieś w Polsce położona w województwie warmińsko-mazurskim, w powiecie elbląskim, w gminie Milejewo na Wysoczyźnie Elbląskiej. W kierunku wschodnim od miejscowości znajduje się rezerwat Pióropusznikowy Jar.
Wieś królewska położona była w II połowie XVI wieku w województwie malborskim. W latach 1975–1998 miejscowość administracyjnie należała do województwa elbląskiego. Wieś znajduje się w historycznym regionie Warmia.
Inne miejscowości o nazwie Rychnowy: Rychnowy

</doc>
<doc id="402586" url="https://pl.wikipedia.org/wiki?curid=402586" title="Rychnów (województwo opolskie)">
Rychnów (województwo opolskie)

Rychnów (niem. "Reichen") – wieś w Polsce, położona w województwie opolskim, w powiecie namysłowskim, w gminie Namysłów.
W latach 1975–1998 miejscowość położona była w województwie opolskim.
Nazwa.
Pierwsza wzmianka o majątku ziemskim w Rychnowie pochodzi łacińskiego dokumentu z 1273 roku i podaje zlatynizowaną nazwę "Richnow". W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "villa Rychnow".
Zabytki.
Do wojewódzkiego rejestru zabytków wpisane są:
Sport i kultura.
We wsi Rychnów od lat reprezentuje drużyna sportowa (sekcja piłki nożnej) o nazwie "Kłos". Na koncie ma występy jedynie w klasach rozgrywkowych "B" i "A", oraz liczne występy w Pucharze Polski (sukces: zwycięstwo w finale podokręgu 26 czerwca - Boisko KKS-u - Kluczbork) Kłos pokonał Lasowice Wielkie 2-0. Drużyna Kłos Rychnów w latach 2012, 2013 posiadała drużynę młodzieżową (trampkarze). W 2016 roku klub po dwuletniej przerwie wznowił działalność. 
We wsi funkcjonuje także Ochotnicza Straż Pożarna. Ekipa strażaków co roku bierze udział w zawodach strażackich, na których odnosi sukcesy. 

</doc>
<doc id="402587" url="https://pl.wikipedia.org/wiki?curid=402587" title="Rychnów (województwo wielkopolskie)">
Rychnów (województwo wielkopolskie)

Rychnów – wieś w Polsce położona w województwie wielkopolskim, w powiecie kaliskim, w gminie Blizanów.
W latach 1975–1998 miejscowość położona była w województwie kaliskim.

</doc>
<doc id="402588" url="https://pl.wikipedia.org/wiki?curid=402588" title="Rychnów (województwo zachodniopomorskie)">
Rychnów (województwo zachodniopomorskie)

Rychnów – wieś w Polsce położona w województwie zachodniopomorskim, w powiecie myśliborskim, w gminie Barlinek.
W latach 1975–1998 miejscowość położona była w województwie gorzowskim. W miejscowości funkcjonował klub piłkarski Spartakus Rychnów.

</doc>
<doc id="402589" url="https://pl.wikipedia.org/wiki?curid=402589" title="Rychwałd (województwo małopolskie)">
Rychwałd (województwo małopolskie)

Rychwałd – wieś w Polsce położona w województwie małopolskim, w powiecie tarnowskim, w gminie Pleśna.
Z geograficznego punktu widzenia Rychwałd leży na skraju Pogórza Ciężkowickiego, otoczony zalesionymi stokami i rozciąga się wzdłuż potoku Rychwałdzianka uchodzącego do rzeki Biała Tarnowska.
Sołectwo usytuowane jest przy drogach powiatowych: Rzuchowa – Pleśna – Siedliska, Lubinka – Tuchów i Tarnów – Zakliczyn.
Położenie administracyjne.
W latach 1975–1998 miejscowość położona była w województwie tarnowskim.
Toponimia.
Pierwotna nazwa wsi to Richwald, pochodząca od niemieckich słów "reich" "wald" (tzn. bogaty, żyzny las).
Historia.
W 1508 wieś Richwald należała do Klemensa z Łowczowa, a później (także w XVI w.) jej właścicielami byli Feliks Dobek i Kacper Śreniawa.
Ważnym wydarzeniem dla wsi było wybudowanie w 1912 drogi bitej od Rzuchowej przez Rychwałd do Siedlisk. Dzięki temu wieś uzyskała połączenie z Tarnowem.
Po I wojnie światowej gospodarstwa chłopskie były małe i zaniedbane. Domy i zabudowania gospodarcze pokryte były strzechą. Część mieszkańców wyemigrowała do Kanady i Brazylii. Inni najmowali się do prac sezonowych tzw. "saksów" na terenie Francji i Niemiec.
W latach 30 XX w. na terenie wsi powstała organizacja „Znicz” i „Stronnictwo Ludowe”.
Przy szosie Tarnów – Zakliczyn, w lesie "Olszówki" znajduje się zbiorowa mogiła czterech Polaków przywiezionych z więzienia z Nowego Sącza i rozstrzelanych 30 marca 1944 roku.
11 października 1969 otwarto asfaltową drogę Pleśna – Rychwałd – Siedliska.
W latach 1984–1985 wybudowano kaplicę katechetyczną, konsekrowaną 10 września 1995.

</doc>
<doc id="402590" url="https://pl.wikipedia.org/wiki?curid=402590" title="Rychwałd (województwo śląskie)">
Rychwałd (województwo śląskie)

Rychwałd – wieś w Polsce położona w województwie śląskim, w powiecie żywieckim, w gminie Gilowice.
W latach 1975–1998 miejscowość położona była w województwie bielskim.
Części wsi.
Integralne części wsi Rychwałd: Bednarczykowie, Bieńki, Chmielnik, Do Młyna, Grace, Kasteliki, Łosiny, Majdany, Markwatów, Na Kępkach, Nowa Wieś, Olszyny, Piątki, Rędzina, Talikowie, Uwale, Walatki
Historia.
Historycznie miejscowość jest częścią księstwa oświęcimskiego. Nazwę miejscowości w zlatynizowanej formie "Rythwald" oraz "Rychwald" wymienia w latach (1470-1480) Jan Długosz w księdze Liber beneficiorum dioecesis Cracoviensis. Długosz notuje również właściciela miejscowości Piotra Komorowskiego.
W 1564 roku wraz z całym księstwem oświęcimskim i zatorskim tereny te znajdowały się w granicach Korony Królestwa Polskiego w województwie krakowskim w powiecie śląskim. Po unii lubelskiej w 1569 księstwo Oświęcimia i Zatora stało się częścią Rzeczypospolitej Obojga Narodów w granicach, której pozostawało do I rozbioru Polski w 1772. W 1784 roku właścicielem miejscowości był szlachcic Jaksa Bykowski.
Zabytki.
W roku 1756 w Rychwałdzie oddano do użytku nowy kościół murowany z dwiema wieżami.
Stary zaś został przeniesiony do Gilowic, gdzie stoi do dziś pw. św. Andrzeja.
Z materiału z rozebranego gilowickiego kościółka postawiono w Rychwałdzie kaplicę.

</doc>
<doc id="402591" url="https://pl.wikipedia.org/wiki?curid=402591" title="Ryczów (województwo śląskie)">
Ryczów (województwo śląskie)

Ryczów – wieś w Polsce położona w województwie śląskim, w powiecie zawierciańskim, w gminie Ogrodzieniec.
W latach 1975–1998 miejscowość położona była w województwie katowickim.
Położenie.
Ryczów znajduje się na Wyżynie Częstochowskiej. W okolicach wsi znajduje się wiele zbudowanych z wapieni wzniesień: Babia Góra, Bazelówka, Bednarka, Bolkowa, Cisownik, Długa Góra, Dupnica, Felinkowa, Góra Dębowa, Góra Kajdana, Kosia Góra, Księdza Góra, Łysa Pałka, Pański Kierz, Sołtysa Góra, Straszykowa Góra, Ruska Góra, Szczebel, Zbączysko. Oprócz skalistych wzgórz występują liczne pojedyncze, lub tworzące grupy skały wapienne. M.in. są to: Bazelowa, Wielki Grochowiec, Straszykowe Skały, Firkowa Skała, Kaczmarkowa Skała, Czubatka, Strażnica, Skała w Ryczowie. Należą do tzw. Ryczowskiego Mikroregionu Skałkowego. Liczne z tych skał są atrakcyjne dla wspinaczy skałkowych.
Ryczów jest położony około 2 km od miejscowości Ryczów-Kolonia, powstałej w wyniku rozrastania się Ryczowa. Odległość od głównego miasta gminy (Ogrodzieńca) wynosi około 6 km. Miejscowość leży na Jurajskim Rowerowym Szlaku Orlich Gniazd.
Zabudowania wsi rozłożone są wzdłuż dwóch równoległych ulic na długości około 2 km, zazwyczaj tylko jeden dom/gospodarstwo jest przyległe do ulicy (ulicówka). 
Historia.
21 lutego 1944 roku Ryczów został spacyfikowany przez jednostki niemieckiego wojska, policji i żandarmerii. Niemcy wyprowadzili z domów mężczyzn i kobiety i prowadzili je w kierunku centrum wsi. Kobiety umieszczono w budynku szkoły, a mężczyzn podzielono na dwie grupy. W jednej znaleźli się mężczyźni w wieku do około 40 lat, którym sprawdzano dokumenty. Po zakończeniu tych czynności grupę około 40 mężczyzn zaczęto pod eskortą prowadzić w stronę pobliskiej skały. Jeden z nich Józef Chłosta, znający język niemiecki usłyszał, że zamierzają ich rozstrzelać. Większość grupy rzuciła się do ucieczki, a Niemcy zaczęli strzelać. Zginęło 12 mieszkańców wsi. Był to odwet za akcję przeprowadzoną przez żołnierzy AK z oddziału Gerarda Woźnicy "Hardego". Ciała rozstrzelanych złożono w miejscu kaźni, niemiecka administracja nie zgodziła się na ich godny pochówek. Zamordowano również trzech mieszkańców wsi wziętych za zakładników i przewiezionych do katowni gestapo w Pilicy. Pozostałych 17 więźniów umieszczono następnego dnia w obozie pracy KL Płaszów w Krakowie. Wydarzenie to upamiętnia pomnik znajdujący się w miejscu kaźni.
W Ryczowie znajduje się pomnik-cmentarz upamiętniający: mieszkańców zmarłych na epidemię cholery w 1852 roku, dwóch żołnierzy poległych podczas powstania styczniowego, zmarłych żołnierzy armii austriackiej i rosyjskiej w 1914 roku podczas I wojny światowej, mieszkańców zmarłych na epidemię tyfusu w 1917 roku, żołnierzy niemieckich poległych w 1945 roku podczas II wojny światowej.
W lesie pomiędzy wsiami Ryczów, Kwaśniów Górny i Krzywopłoty znajduje się kapliczka z 1864 roku oraz obok niej pomnik-ołtarz upamiętniający poległych w walce żołnierzy oddziału AK Gerarda Woźnicy ps. Hardy.
Zabytki.
W Ryczowie znajdują się ruiny strażnicy wzniesionej prawdopodobnie przez Kazimierza Wielkiego. Twierdza ta uzupełniała lukę w systemie obronnym pomiędzy zamkami w Ogrodzieńcu, w Smoleniu i w Bydlinie. Warownia funkcjonowała zaledwie do XV w., kiedy to została opuszczona, a wcześniej prawdopodobnie wysadzona w powietrze. W okresie dwudziestolecia międzywojennego na skutek obsunięcia części skały zniszczeniu uległ północno-wschodni fragment zamku.
We wschodniej najwyższej części strażnicy znajdowała się 2- lub 3-piętrowa budowla, do której wchodziło się przy pomocy lin lub drabin. Możliwe też jest, że do budynku prowadził drewniany pomost. Był to budynek wzniesiony na planie zbliżonego do trapezu czworoboku, w formie wieży mieszkalnej. U podnóża skały znajdował się niewielki dziedziniec z pomieszczeniami dla straży. Twierdza otoczona była fosą o szerokości 7–10 metrów. Współcześnie zachowały się fragmenty murów oraz ziemny wał otaczający skałę.

</doc>
<doc id="402592" url="https://pl.wikipedia.org/wiki?curid=402592" title="Ryczywół (województwo mazowieckie)">
Ryczywół (województwo mazowieckie)

Ryczywół – wieś w Polsce położona w województwie mazowieckim, w powiecie kozienickim, w gminie Kozienice. Leży nad Radomką dopływem Wisły. Dawniej miasto; uzyskał lokację miejską przed 1370 rokiem, zdegradowany w 1869 roku. Był miastem królewskim Korony Królestwa Polskiego, w drugiej połowie XVI wieku położonym w powiecie radomskim województwa sandomierskiego. W latach 1975–1998 miejscowość położona była w województwie radomskim, a przed 1975 w województwie kieleckim.
Ryczywół jest siedzibą rzymskokatolickiej parafii św. Katarzyny.
Położenie.
Miejscowość położona w Puszczy Stromeckiej u ujścia rzeki Radomki do Wisły na dawnych szlaku handlowym z Rusi Halickiej na Śląsk, obecnie przy drodze Warszawa-Kozienice-Sandomierz (DK79).
Historycznie Ryczywół położony jest na północnych krańcach Małopolski a dokładniej w ziemi sandomierskiej w pobliżu granicy z Mazowszem.

</doc>
<doc id="402593" url="https://pl.wikipedia.org/wiki?curid=402593" title="Ryczywół (województwo warmińsko-mazurskie)">
Ryczywół (województwo warmińsko-mazurskie)

Ryczywół (niem. "Marienhof") – osada w Polsce położona w województwie warmińsko-mazurskim, w powiecie ełckim, w gminie Kalinowo.
W latach 1975–1998 miejscowość położona była w województwie suwalskim.

</doc>
<doc id="402594" url="https://pl.wikipedia.org/wiki?curid=402594" title="Ryczywół (województwo wielkopolskie)">
Ryczywół (województwo wielkopolskie)

Ryczywół – wieś (dawniej miasto) w Polsce położona w województwie wielkopolskim, w powiecie obornickim, w gminie Ryczywół. Miejscowość jest siedzibą gminy Ryczywół.
Ryczywół uzyskał lokację miejską przed 1426 rokiem, zdegradowany w 1934 roku. Prywatne miasto szlacheckie położone było w 1580 roku w powiecie poznańskim województwa poznańskiego.

</doc>
<doc id="402595" url="https://pl.wikipedia.org/wiki?curid=402595" title="Rydzewo (województwo zachodniopomorskie)">
Rydzewo (województwo zachodniopomorskie)

Rydzewo (niem. "Rützow") – wieś sołecka w Polsce położona w województwie zachodniopomorskim, w powiecie drawskim, w gminie Drawsko Pomorskie. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 344 mieszkańców.
Geografia.
Wieś leży ok. 9,5 km na północ wschód od Drawska Pomorskiego, przy drodze wojewódzkiej nr 162, nad dwoma jeziorami: Będargowo oraz Rydzewo. 
Historia.
W latach 1946 - 1954 wieś była siedzibą gminy Rydzewo. 
Zabytki.
Do wojewódzkiego rejestru zabytków wpisany jest kościół pw. Świętej Trójcy drewniany z XVIII wieku, filialny, rzymskokatolicki należący do parafii pw. św. Stanisława w Zarańsku, dekanatu Drawsko Pomorskie, diecezji koszalińsko-kołobrzeskiej, metropolii szczecińsko-kamieńskiej. Świątynia jest murowana, jednonawowa wzniesiona z kamienia. Nad nawą wznosi się czworoboczna wieża szachulcowa z 1785 r. z zegarem i hełmem dzwonowym.

</doc>
<doc id="402596" url="https://pl.wikipedia.org/wiki?curid=402596" title="Rykaczewo (województwo mazowieckie)">
Rykaczewo (województwo mazowieckie)

Rykaczewo – wieś w Polsce położona w województwie mazowieckim, w powiecie ciechanowskim, w gminie Ciechanów.
W latach 1975–1998 miejscowość położona była w województwie ciechanowskim. 15 lutego 2002 będące ówczesną częścią wsi Rykaczewko zostało zlikwidowane jako osobna miejscowość.

</doc>
<doc id="402597" url="https://pl.wikipedia.org/wiki?curid=402597" title="Rykaczewo (województwo podlaskie)">
Rykaczewo (województwo podlaskie)

Rykaczewo – wieś w Polsce położona w województwie podlaskim, w powiecie sokólskim, w gminie Korycin.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Znalezienia i Podwyższenia Krzyża Świętego w Korycinie.
Zobacz też.
Rykaczewo

</doc>
<doc id="402598" url="https://pl.wikipedia.org/wiki?curid=402598" title="Ryki (województwo mazowieckie)">
Ryki (województwo mazowieckie)

Ryki – wieś w Polsce położona w województwie mazowieckim, w powiecie białobrzeskim, w gminie Stara Błotnica.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie radomskim.
Wierni Kościoła rzymskokatolickiego należą do parafii Narodzenia Najświętszej Maryi Panny w Starej Błotnicy. 

</doc>
<doc id="402599" url="https://pl.wikipedia.org/wiki?curid=402599" title="Rynarcice (województwo dolnośląskie)">
Rynarcice (województwo dolnośląskie)

Rynarcice (niem. "Gross Rinnersdorf") – wieś w Polsce położona w województwie dolnośląskim, w powiecie lubińskim, w gminie Rudna.
Podział administracyjny.
W latach 1945–1954 siedziba gminy Rynarcice. W latach 1975–1998 miejscowość położona była w województwie legnickim.
Środowisko naturalne.
Wieś znajduje się w obrębie mikroregionu Wzgórza Polkowickie, wchodzącego w skład mezoregionu Wzgórza Dalkowskie.
Zabytki.
Do wojewódzkiego rejestru zabytków wpisane są:
Historia.
W słowniku miejscowości Meyers z początku XX w. "Gross Rinnersdorf" to wieś i nieruchomość gruntowa zamieszkana przez 207 mieszkańców.

</doc>
<doc id="402600" url="https://pl.wikipedia.org/wiki?curid=402600" title="Rynarcice (województwo opolskie)">
Rynarcice (województwo opolskie)

Rynarcice (niem. "Rennersdorf") – wieś w Polsce, położona w województwie opolskim, w powiecie nyskim, w gminie Korfantów.
Nazwa.
9 września 1947 r. nadano miejscowości polską nazwę Rynarcice.
Historia.
W 1933 r. w miejscowości mieszkało 288 osób, a w 1939 r. – 284 osoby.
Zabytki.
Do rejestru zabytków Narodowego Instytutu Dziedzictwa wpisany jest:

</doc>
<doc id="402601" url="https://pl.wikipedia.org/wiki?curid=402601" title="Rynek (województwo mazowieckie)">
Rynek (województwo mazowieckie)

Rynek – wieś w Polsce położona w województwie mazowieckim, w powiecie ostrowskim, w gminie Wąsewo.
Wieś szlachecka położona była w drugiej połowie XVI wieku w powiecie ostrowskim ziemi nurskiej. W latach 1975–1998 miejscowość położona była w województwie ostrołęckim.
W 1939 stacjonowała tu 51 eskadra rozpoznawcza z lotnictwa Samodzielnej Grupy Operacyjnej „Narew”.
Wierni kościoła rzymskokatolickiego należą do parafii św. Anny w Jelonkach.

</doc>
<doc id="402602" url="https://pl.wikipedia.org/wiki?curid=402602" title="Rynek (województwo warmińsko-mazurskie)">
Rynek (województwo warmińsko-mazurskie)

Rynek – wieś w Polsce położona w województwie warmińsko-mazurskim, w powiecie nowomiejskim, w gminie Grodziczno.
W latach 1975–1998 miejscowość położona była w województwie toruńskim. Wieś znajduje się na terenie Welskiego Parku Krajobrazowego. W pobliżu znajduje się jezioro Kiełpińskie. 
Zobacz też: Rynek

</doc>
<doc id="402603" url="https://pl.wikipedia.org/wiki?curid=402603" title="Rynowo (województwo mazowieckie)">
Rynowo (województwo mazowieckie)

Rynowo – wieś w Polsce położona w województwie mazowieckim, w powiecie żuromińskim, w gminie Lubowidz.
Prywatna wieś szlachecka położona była w drugiej połowie XVI wieku w powiecie sierpeckim województwa płockiego. W latach 1975–1998 miejscowość położona była w województwie ciechanowskim.

</doc>
<doc id="402604" url="https://pl.wikipedia.org/wiki?curid=402604" title="Rynowo (wieś w województwie zachodniopomorskim)">
Rynowo (wieś w województwie zachodniopomorskim)

Rynowo (niem. "Rienow") – wieś sołecka w Polsce położona w województwie zachodniopomorskim, w powiecie łobeskim, w gminie Łobez.
W latach 1975–1998 miejscowość położona była w województwie szczecińskim.

</doc>
<doc id="402605" url="https://pl.wikipedia.org/wiki?curid=402605" title="Ryszewko (województwo kujawsko-pomorskie)">
Ryszewko (województwo kujawsko-pomorskie)

Ryszewko – wieś w Polsce położona w województwie kujawsko-pomorskim, w powiecie żnińskim, w gminie Gąsawa.
Położenie.
Wieś duchowna, własność opata kanoników regularnych w Trzemesznie pod koniec XVI wieku leżała w powiecie kcyńskim województwa kaliskiego. W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 101 mieszkańców. Jest piętnastą co do wielkości miejscowością gminy Gąsawa.
Zabytki.
Według rejestru zabytków NID na listę zabytków wpisane są:

</doc>
<doc id="402606" url="https://pl.wikipedia.org/wiki?curid=402606" title="Ryszewko (województwo zachodniopomorskie)">
Ryszewko (województwo zachodniopomorskie)

Ryszewko (niem. "Klein Rischow") – wieś w Polsce położona w województwie zachodniopomorskim, w powiecie pyrzyckim, w gminie Pyrzyce.
W latach 1975–1998 miejscowość położona była w województwie szczecińskim.

</doc>
<doc id="402607" url="https://pl.wikipedia.org/wiki?curid=402607" title="Ryszewo (województwo kujawsko-pomorskie)">
Ryszewo (województwo kujawsko-pomorskie)

Ryszewo – wieś w województwie kujawsko-pomorskim, w powiecie żnińskim, w gminie Rogowo.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 224 mieszkańców. Jest jedenastą co do wielkości miejscowością gminy Rogowo.
Geografia.
Wieś położona jest na Pojezierzu Gnieźnieńskim, tuż za południową granicą Pałuk. Leży 8 km na południowy wschód od Rogowa.
Historia.
Powstało w średniowieczu na ówczesnym trakcie ze Żnina do Gniezna, nad nieistniejącymi już Jeziorem Ryszewskim i Churzewo (Charzewo). Dokładna data założenia wsi nie jest znana. Wiadomo natomiast, że wyraźna intensyfikacja procesów osadniczych na Pałukach nastąpiła w latach 1100-1250. Pierwsza wzmianka o Ryszewie pojawiła się w 1285 r., kiedy to książę Przemysław II zwolnił wieś będącą dziedzictwem Andrzeja z Ryszewa z podatków i pozwolił założyć miasto. Z tego wynika, że osada powstała około 1200 r. Do założenia miasta prawdopodobnie nigdy nie doszło, ponieważ fakt ten nie jest potwierdzony w źródłach historycznych. W 1345 r. wzmiankowany jest kolejny właściciel - Jakub z Ryszewa. W 1365 r. Andrzej z Kunowa sprzedał "miasto Ryszewo" - pięciu braciom ze Studzieńca. Rok później nastąpiło potwierdzenie sołectwa. W średniowiecznych źródłach nie zawsze rozróżniano Ryszewa od pobliskiego Ryszewka. Pisano np. "Ryszewo, w którym jest kościół". Podczas najazdu krzyżackiego w 1331 r. na wschodnią Wielkopolskę, prawdopodobnie Ryszewo i pobliskie Ryszewko zostały również splądrowane i zniszczone. W 1370 r. przeszło Ryszewo w posiadanie klasztoru w Trzemesznie, a w 1383 r. stało się własnością rycerską.
W 1618 r. wieś była ponownie własnością kościelną. W końcu XVII wieku Ryszewo było w posiadaniu kapituły gnieźnieńskiej. W drugiej połowie XIX wieku dobra w Ryszewie stały się własnością Karola Morgensterna. Pod koniec XIX wieku na wsi wielkopolskiej dokonały się głębokie przemiany gospodarcze, kulturowe i społeczne. Zmiany te nie ominęły kultury ludowej, która była kształtowana przede wszystkim potrzebami życia codziennego. Pod wpływem szybko dokonujących się procesów urbanizacyjnych wsi, strój ludowy zanikł już przed pierwszą wojną światową. Od drugiej połowy XIX wieku pobliskie miasteczka (Gąsawa, Mogilno, Rogowo, Żnin) stały się dla Ryszewa centrami życia gospodarczego, co spowodowało prawie całkowity zanik wiejskiego rzemiosła.
W okresie powstania wielkopolskiego mieszkańcy wsi brali aktywny udział jako ochotnicy m.in. w wyzwalaniu Żnina (8-12 stycznia 1919 r.). W okresie międzywojennym wieś położona była w województwie poznańskim, w powiecie żnińskim. Oddziały Wehrmachtu wkroczyły do Ryszewa 9 września 1939 r. od strony Gniezna i następnie skierowały się w stronę Mogilna. Wejście Niemców odbyło się bez żadnych potyczek zbrojnych. Na mocy zarządzenia Hitlera z 8 października 1939 r. rejon Pałuk włączony został do Okręgu Poznańskiego ("Reichsgau Posen"), a ten wcielony do Rzeszy Niemieckiej. Nazwę tej jednostki administracyjnej zmieniono 29 stycznia 1940 r. na "Reichsgau Wartheland" (Okręg Kraju Warty) i nazwa ta w niezmienionej formie utrzymała się aż do końca okupacji. Od jesieni 1939 r. mieszkańcy Ryszewa stali się obywatelami III Rzeszy. W okresie okupacji zmieniono nazwę urzędową wsi: 26 października 1939 r. na Ryschewo a w 1940 r. na Rügen. Armia Czerwona wkroczyła do Ryszewa 21 stycznia 1945 r., kończąc tym samym okres hitlerowskiej okupacji. Dwa dni wcześniej przez wieś przetoczyła się fala uchodźców niemieckich, uciekających przed zbliżającym się frontem, w czasie mrozów sięgających do -30 °C. Przypadki zamarznięć nie należały do rzadkości, co jeszcze bardziej potęgowało tragizm tamtych dni.
Po wojnie z części gruntów spełniających kryteria reformy rolnej utworzono Państwowe Gospodarstwo Rolne z siedzibą w Ryszewku. Nie powiodły się na dłuższy czas próby kolektywizacji chłopskich gospodarstw, które podjęto na początku lat 50. XX wieku. Ostatecznie eksperyment ten zakończono w 1956 r. W latach 60. wygląd architektoniczny wsi zaczął szybko zmieniać się. Znikały chłopskie zagrody kryte strzechą, a na ich miejsce pojawiały się nowe i bardziej solidne budynki, choć nie zawsze interesujące pod względem architektonicznym. Na początku lat 70. istniało jeszcze kilka chałup pochodzących z końca XIX wieku. Były one usytuowane szczytowo do wiejskiej ulicy, pobielane, z dachami dwuspadowymi, kryte strzechą. Zbudowano je z niewypalanej cegły (wysuszonej), tzw. pecy, na podmurówce z głazów narzutowych. Ze względu na pogarszający się stan techniczny budynków i brak zainteresowania ze strony konserwatora zabytków, musiały one ulec rozbiórce. Tym samym przepadły jedne z ostatnich dziewiętnastowiecznych zagród na Pałukach.
Opis wsi.
Obecnie jest to typowa wieś rolnicza, stanowiąca lokalny węzeł drogowy, położona w gminie Rogowo (powiat żniński). Obok wsi przepływa Struga Ryszewska. Według stanu na dzień 31 grudnia 2007 r. powierzchnia wsi wynosi 769 ha, a liczba mieszkańców wynosi 224 oraz liczy ponad 50 siedlisk (posesji). We wsi działa Stowarzyszenie Na Rzecz Rozwoju Wsi Ryszewo "Ryszewianki", zakład stolarski, trzy firmy remontowo-budowlane oraz dwa sklepy spożywczo-przemysłowe.
Działalność społeczna.
W 2008 roku z inicjatywy Rady Sołeckiej Ryszewa powołane do życia zostało Stowarzyszenie Na Rzecz Rozwoju Wsi Ryszewo "Ryszewianki". Założeniami stowarzyszenia jest integracja mieszkańców wioski, stwarzanie szans kreatywnego spędzania wolnego czasu dzieciom i młodzieży oraz prowadzenie szeroko rozumianego życia kulturalnego wsi.
Sport.
W Ryszewie istnieją amatorskie drużyny piłki nożnej i siatkówki "Ryszewianka Ryszewo".

</doc>
<doc id="402608" url="https://pl.wikipedia.org/wiki?curid=402608" title="Ryszewo (województwo zachodniopomorskie)">
Ryszewo (województwo zachodniopomorskie)

Ryszewo (nazwa przejściowa – "Orło") – wieś w Polsce położona w województwie zachodniopomorskim, w powiecie pyrzyckim, w gminie Pyrzyce.
W latach 1975–1998 miejscowość położona była w województwie szczecińskim.
Zobacz też: Ryszewo

</doc>
<doc id="402609" url="https://pl.wikipedia.org/wiki?curid=402609" title="Rywałd (województwo kujawsko-pomorskie)">
Rywałd (województwo kujawsko-pomorskie)

Rywałd – wieś w Polsce położona w województwie kujawsko-pomorskim, w powiecie grudziądzkim, w gminie Radzyń Chełmiński.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 381 mieszkańców. Jest największą miejscowością gminy Radzyń Chełmiński.
Drogi wojewódzkie.
Przez wieś przechodzi droga wojewódzka nr 543.
Historia.
Pierwsza wzmianka o wsi pochodzi z roku 1312, kiedy komtur radzyński Herman lokował wieś na prawie chełmińskim, ofiarowując część ziemi sołtysowi, a część plebanowi, co oznacza, że już na początku XIV wieku była tu parafia.
II wojna światowa.
1 września 1939 r. wieś została zbombardowana przez Luftwaffe, w wyniku czego spłonęło wiele zabudowań.
Zabytki.
We wsi znajduje się XVIII-wieczne Sanktuarium Maryjne (kościół i klasztor kapucynów). Jest ono celem pielgrzymek polskich Romów. W klasztorze Kapucynów położonym na terenie wsi, od 25 września do 12 października 1953, internowany był prymas – kardynał Stefan Wyszyński.

</doc>
<doc id="402610" url="https://pl.wikipedia.org/wiki?curid=402610" title="Rywałd (województwo pomorskie)">
Rywałd (województwo pomorskie)

Rywałd (niem. "Riewald") – wieś kociewska w Polsce położona w województwie pomorskim, w powiecie starogardzkim, w gminie Starogard Gdański.
W latach 1975–1998 miejscowość położona była w województwie gdańskim.
Inne miejscowości o nazwie Rywałd: Rywałd, Rywałdzik

</doc>
<doc id="402611" url="https://pl.wikipedia.org/wiki?curid=402611" title="Rząśnik (województwo dolnośląskie)">
Rząśnik (województwo dolnośląskie)

Rząśnik (niem. "Schönwaldau") – wieś w Polsce położona w województwie dolnośląskim, w powiecie złotoryjskim, w gminie Świerzawa, na Pogórzu Kaczawskim w Sudetach, u podnóża Gór Kaczawskich. Wymieniana pierwszy raz ok. 1267.
Podział administracyjny.
W latach 1945–1954 siedziba gminy Rząśnik. W latach 1975–1998 miejscowość położona była w województwie jeleniogórskim.
Zabytki.
Do wojewódzkiego rejestru zabytków wpisane są:
inne:

</doc>
<doc id="402612" url="https://pl.wikipedia.org/wiki?curid=402612" title="Rzechta (województwo łódzkie)">
Rzechta (województwo łódzkie)

Rzechta – wieś w Polsce położona w województwie łódzkim, w powiecie sieradzkim, w gminie Sieradz.
W latach 1975–1998 miejscowość położona była w województwie sieradzkim.
W miejscowości istnieje kaplica pw. św. Apostołów Piotra i Pawła.

</doc>
<doc id="402613" url="https://pl.wikipedia.org/wiki?curid=402613" title="Rzechta (województwo wielkopolskie)">
Rzechta (województwo wielkopolskie)

Rzechta – wieś w Polsce położona w województwie wielkopolskim, w powiecie tureckim, w gminie Dobra.
W latach 1975–1998 miejscowość położona była w województwie konińskim.

</doc>
<doc id="402614" url="https://pl.wikipedia.org/wiki?curid=402614" title="Rzeczki (województwo mazowieckie)">
Rzeczki (województwo mazowieckie)

Rzeczki – wieś w Polsce położona w województwie mazowieckim, w powiecie ciechanowskim, w gminie Ciechanów.
W latach 1975–1998 miejscowość położona była w województwie ciechanowskim.
Większość mieszkańców zajmuje się prowadzeniem gospodarstw rolnych.

</doc>
<doc id="402615" url="https://pl.wikipedia.org/wiki?curid=402615" title="Rzeczki (województwo zachodniopomorskie)">
Rzeczki (województwo zachodniopomorskie)

Rzeczki (niem. "Rietzig Domäne") – wieś w Polsce położona w województwie zachodniopomorskim, w powiecie choszczeńskim, w gminie Choszczno. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 57 mieszkańców. Wieś wchodzi w skład sołectwa Rzecko.
Geografia.
Wieś leży ok. 2 km na wschód od Rzecka, przy drodze wojewódzkiej nr 175, między Choszcznem a Suliszewem.

</doc>
<doc id="402616" url="https://pl.wikipedia.org/wiki?curid=402616" title="Rzeczków (województwo mazowieckie)">
Rzeczków (województwo mazowieckie)

Rzeczków – wieś w Polsce położona w województwie mazowieckim, w powiecie radomskim, w gminie Wierzbica.
W latach 1975–1998 miejscowość położona była w województwie radomskim. 1 stycznia 2003 Kolonia, dotychczasowa część wsi Rzeczków, uzyskała status wsi, która przyjęła wówczas nazwę Rzeczków-Kolonia.
Wierni Kościoła rzymskokatolickiego należą do parafii św. Stanisława w Wierzbicy.

</doc>
<doc id="402617" url="https://pl.wikipedia.org/wiki?curid=402617" title="Rzeczyca (województwo kujawsko-pomorskie)">
Rzeczyca (województwo kujawsko-pomorskie)

Rzeczyca – wieś w Polsce położona w województwie kujawsko-pomorskim, w powiecie radziejowskim, w gminie Piotrków Kujawski.
Podział administracyjny.
W latach 1975–1998 miejscowość położona była w województwie włocławskim.
Demografia.
Według Narodowego Spisu Powszechnego (III 2011 r.) liczyła 135 mieszkańców. Jest siedemnastą co do wielkości miejscowością gminy Piotrków Kujawski.

</doc>
<doc id="402618" url="https://pl.wikipedia.org/wiki?curid=402618" title="Rzeczyca (województwo zachodniopomorskie)">
Rzeczyca (województwo zachodniopomorskie)

Rzeczyca – wieś w Polsce położona w województwie zachodniopomorskim, w powiecie wałeckim, w gminie Tuczno.
W latach 1975–1998 miejscowość położona była w województwie pilskim.
Historia.
Wieś wspomniana została po raz pierwszy w Katasterze Nowomarchijskim Ludwika Starszego z roku 1337. W wieku XIV 10 łanów we wsi posiadała rodzina Mossinów na prawie lennym. Przynależność Rzeczycy do dóbr tuczyńskich wzmiankuje się w roku 1594.
Miejscowość znana jest z długotrwałych sporów między protestanatmi i katolikami w wiekach XVI i XVII.
W roku 1789 w Rzeczycy było 29 domów.
Między Rzeczycą a Marcinkowicami na zachodnim brzegu niewielkiego jeziora leży podkowiaste grodzisko. Obwód wału wynosi 54 m, średnica grodziska sięga kilkunastu metrów. Położone jest w miejscu z natury obronnym, wśród rozległych terenów bagnistych. Pale znajdowane w jeziorze w pobliżu grodziska wskazują na istnienie pomostu łączącego dawny gród z przeciwległym brzegiem jeziora. W toku próbnych badań wykopaliskowych prowadzonych w roku 1926 odkryto warstwę kulturową ze śladami spalenizny. Wśród znalezisk najliczniej wystąpiły odłamki ceramiki.
Zobacz też: Rzeczyca

</doc>
<doc id="402619" url="https://pl.wikipedia.org/wiki?curid=402619" title="Rzeczyce (województwo lubelskie)">
Rzeczyce (województwo lubelskie)

Rzeczyce – wieś w Polsce położona w województwie lubelskim, w powiecie biłgorajskim, w gminie Frampol.
W latach 1975–1998 wieś położona była w województwie zamojskim.
Wieś została założona przez Adama Gorajskiego ok. 1575 roku Do poł. XVII w. istniał tu zbór kalwiński.
Według Narodowego Spisu Powszechnego (III 2011 r.) liczyła 307 mieszkańców i była siódmą co do wielkości miejscowością gminy Frampol.

</doc>
<doc id="402620" url="https://pl.wikipedia.org/wiki?curid=402620" title="Rzeczyce (województwo śląskie)">
Rzeczyce (województwo śląskie)

Rzeczyce (niem. "Retzitz", 1936-1945 "Rettbach") – wieś sołecka w Polsce położona w województwie śląskim, w powiecie gliwickim, w gminie Rudziniec. 
Miejscowość leży nad jeziorem Dzierżnem Dużym, które potocznie jest nazywane Jeziorem Rzeczyckim. Teren jeziora zamieszkują przeróżne gatunki ptaków (perkoz, łyska),ok 80 gatunków. Zrujnowany folwark z pałacem.
W latach 1975–1998 miejscowość położona była w województwie katowickim. 
Nazwa.
Nazwa wsi Rzeczyce pochodzi od położenia obok łączących się w pobliżu rzek: Kłodnicy oraz Dramy. Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Rzecyce" podając jej znaczenie "Ort am Bach" czyli po polsku "Miejscowość nad potokiem".
Historia.
Wieś wzmiankowana w 1305 roku.
Turystyka.
Przez wieś przebiegają szlaki turystyczne:

</doc>
<doc id="402621" url="https://pl.wikipedia.org/wiki?curid=402621" title="Rzepiska (województwo podlaskie)">
Rzepiska (województwo podlaskie)

Rzepiska – (gwarowe "Rêpiska") wieś w Polsce położona w województwie podlaskim, w powiecie hajnowskim, w gminie Hajnówka. 
Wieś królewska w leśnictwie bielskim w ziemi bielskiej województwa podlaskiego w 1795 roku. W latach 1975–1998 miejscowość położona była w województwie białostockim.
Historia.
Wieś powstała przed rokiem 1775. Nazwa oznacza miejsce, gdzie niegdyś rosła rzepa.
W okresie międzywojennym było duże rozdrobnienie gospodarstw, zagony były wąskie (co powodowało konflikty), stosowano trójpolówkę. W poszukiwaniu pracy najmowano się w majątku Hermanowo, dostarczano kamienie na budowę brukowej drogi z Narwi do Bielska Podlaskiego.
Po II wojnie światowej z Rzepisk wyjechało 21 gospodarzy do ZSRR.
W 1847 roku stały tu 44 domy, w których mieszkało 244 osób, w 1939 w 60 domach mieszkało 341 osób, w 2007 mieszkało tu 67 osób. Według stanu z 31 grudnia 2012 mieszkało tu 84 stałych mieszkańców.
Religia.
Mieszkańcy wsi są wyznania prawosławnego, należą do parafii w Łosince. Według stanu parafii z 31 grudnia 2007 roku, 67 parafian pochodziło z Rzepisk.

</doc>
<doc id="402622" url="https://pl.wikipedia.org/wiki?curid=402622" title="Rzepki (województwo mazowieckie)">
Rzepki (województwo mazowieckie)

Rzepki – wieś w Polsce położona w województwie mazowieckim, w powiecie sochaczewskim, w gminie Iłów.
W latach 1975–1998 miejscowość administracyjnie należała do województwa płockiego.
Linki zewnętrzne.
 

</doc>
<doc id="402623" url="https://pl.wikipedia.org/wiki?curid=402623" title="Rzeplin (województwo dolnośląskie)">
Rzeplin (województwo dolnośląskie)

Rzeplin – wieś w Polsce położona w województwie dolnośląskim, w powiecie wrocławskim, w gminie Żórawina.
W latach 1975–1998 miejscowość położona była w województwie wrocławskim.
Kościół w Rzeplinie jest siedzibą parafii Miłosierdzia Bożego.

</doc>
<doc id="402624" url="https://pl.wikipedia.org/wiki?curid=402624" title="Rzeplin (województwo lubelskie)">
Rzeplin (województwo lubelskie)

Rzeplin – wieś w Polsce położona w województwie lubelskim, w powiecie tomaszowskim, w gminie Ulhówek.
W latach 1975–1998 miejscowość położona była w województwie zamojskim.
Historia.
9 kwietnia 1944 roku nacjonalistyczne oddziały UPA zamordowały łącznie 21 Polaków. Wieś została spalona, a pozostali mieszkańcy uciekli do pobliskich miejscowości gdzie stacjonowały oddziały AK.

</doc>
<doc id="402625" url="https://pl.wikipedia.org/wiki?curid=402625" title="Rzeplin (województwo małopolskie)">
Rzeplin (województwo małopolskie)

Rzeplin – wieś w Polsce położona w województwie małopolskim, w powiecie krakowskim, w gminie Skała.
W latach 1975–1998 miejscowość położona była w województwie krakowskim.
Części wsi.
Nazwa Lipki pochodzi od starej, rozrośniętej lipy, jednocześnie jednej z najwyżej położonych punktów sołectwa.
Infrastruktura.
Wieś posiada własne ujęcie wody pitnej ze studni głębinowej. Wybudowano także drugą studnię głęboką. We wsi w roku 2009 rozpoczęto prace nad kanalizacją.
Pomiędzy Rzeplinem a Przybysławicami znajduje się nieczynny kamieniołom. W okolicznym lesie jest także jedna zasypana przez miejscową ludność jaskinia.
Zobacz też: Rzeplin, Rzeplino

</doc>
<doc id="402626" url="https://pl.wikipedia.org/wiki?curid=402626" title="Rzeplin (województwo podkarpackie)">
Rzeplin (województwo podkarpackie)

Rzeplin – wieś w Polsce, położona w województwie podkarpackim, w powiecie jarosławskim, w gminie Pruchnik.
W latach 1975–1998 miejscowość położona była w województwie przemyskim.
Części wsi.
W Rzeplinie urodził się bp Edward Białogłowski, który od 1988 do 1992 pełnił obowiązki biskupa pomocniczego przemyskiego, następnie od 1992 biskupa pomocniczego rzeszowskiego. Z tej miejscowości pochodził również Jan Kusiewicz, śpiewak operowy.

</doc>
<doc id="402627" url="https://pl.wikipedia.org/wiki?curid=402627" title="Rzepowo (województwo kujawsko-pomorskie)">
Rzepowo (województwo kujawsko-pomorskie)

Rzepowo – wieś w Polsce położona w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
W latach 1975–1998 miejscowość położona była w województwie bydgoskim. Wieś jest siedzibą sołectwa Rzepowo, w którego skład wchodzą również miejscowości: Cykowo, Giżewo, Gustawowo, Łagiewniki, Rzepiszyn i Żwanowice.
Demografia.
Według Narodowego Spisu Powszechnego (2011) wieś liczyła 112 mieszkańców. Jest 36. co do wielkości miejscowością gminy Kruszwica.

</doc>
<doc id="402628" url="https://pl.wikipedia.org/wiki?curid=402628" title="Rzepowo (województwo zachodniopomorskie)">
Rzepowo (województwo zachodniopomorskie)

Rzepowo (niem. "Reppow") – wieś sołecka w Polsce położona w województwie zachodniopomorskim, w powiecie drawskim, w gminie Czaplinek. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 262 mieszkańców.
Geografia.
Wieś leży ok. 13 km na północny zachód od Czaplinka, nad rzeką Drawą oraz nad jeziorem Rzepowskim.
Zabytki.
Do wojewódzkiego rejestru zabytków wpisane są:
inne obiekty:
Turystyka.
We wsi znajdują się gospodarstwa agroturystyczne.

</doc>
<doc id="402629" url="https://pl.wikipedia.org/wiki?curid=402629" title="Kimmerowie">
Kimmerowie



</doc>
<doc id="402631" url="https://pl.wikipedia.org/wiki?curid=402631" title="Rzeszotary (województwo małopolskie)">
Rzeszotary (województwo małopolskie)

Rzeszotary – wieś w Polsce, położona w województwie małopolskim, w powiecie krakowskim, w gminie Świątniki Górne.
Historia.
Początki Rzeszotar sięgają XI wieku, kiedy to założone zostały przez książąt krakowskich jako ich wieś służebna. Mieszkańcy mieli obowiązek dostarczania na zamek krakowski sit do czyszczenia zboża i przesiewania mąki nazywanych "trzyniakami", "przetakami" lub "rzeszotami". Nazwy sit wiązały się przede wszystkim z ich przeznaczeniem, uzależnionym od wielkości oczek. Tak więc Rzeszotary zamieszkiwali ludzie wyrabiający rzeszota – „rzeszotarze”.
Wieś powstała przez wyrąb lasów bądź wypalanie, czyli – jak to dawniej określano – „na surowym korzeniu”. Pierwsze domostwa lokowano wokół wielkiego, okrągłego stawu, znajdującego się w Rzeszotarach Górnych (dzisiejsza ulica Górny Rynek). Ludność tamtejsza, według brzmienia nazwisk, była pochodzenia polskiego, wyjąwszy nieliczną grupę kolonistów niemieckich, zwanych "Szwabami" – do dziś istnieje przysiółek o nazwie Szwaby (ulica Szlachecka), którzy szybko się spolonizowali.
Od przełomu XII/XIII wieku Rzeszotary były własnością rycerską. Do końca XIX wieku dominowało w nich rolnictwo. Dopiero XX w przyniósł intensywny rozwój rzemiosła ślusarskiego, co wpłynęło na zmianę charakteru zatrudnienia mieszkańców, a także wzrost ich zamożności. Nie bez znaczenia pozostawało także zatrudnienie w Krakowie, Wieliczce, Świątnikach Górnych oraz za granicą. Z czasem wyodrębniły się dwie wsie, tj. Rzeszotary Duże (dzisiaj Rzeszotary Górne) i Rzeszotary Małe (dzisiaj Rzeszotary Dolne).
Pierwsza historyczna wzmianka o Rzeszotarach pochodzi z XIV wieku, a ściślej z 1375 roku. Ówczesny dziedzic wsi nazywał się Jakub Rzeszotko. Kolejna wzmianka jest z 1381 r. – Franko z Rzeszotar był świadkiem umowy zawartej pomiędzy benedyktynami tynieckimi a proboszczem kościoła w Lisiej Górze koło Tarnowa.
W końcu XIV wieku we wsi mieszkała rodzina Pęcherzów (Panchyrzów), której własnością była kamienica usytuowana na rogu ulic Jagiellońskiej i św. Anny w Krakowie. Po jej wykupieniu w 1400 r. przez króla Władysława Jagiełłę i przebudowaniu w XV w stała się siedzibą Collegium Maius, najstarszej części Uniwersytetu Jagiellońskiego.
Same Rzeszotary także w 1400 r. zostały sprzedane przez wdowę po Stefanie Pęcherzu Małgorzatę i jej syna Franciszka Andrzejowi Czarnyszy, od którego 15 lat później odkupił je Jan Bona-Junta. Z kolei tegoż syn – Franciszek Junta w 1442 r. przed wyprawą z królem Polski Władysławem III nad Morze Czarne przeciw Turkom, zapisał je klasztorowi Bożego Ciała na Kazimierzu: "300 grzywien zabezpieczonych na obu wioskach Rzeszotary" [tj. Górnych i Dolnych] "za zbawienie duszy ojca i swojej, gdyby przyszło mu zginąć w bitwie z Turkami i do kraju nie powrócić".
Rzeczywiście w bitwie pod Warną w 1444 r. wraz z królem (który zyskał przydomek „Warneńczyk”) zginął także Franciszek Junta. W tym samym roku wdowa po nim – Jadwiga z Jordanów Juntowa, jej syn Franciszek i córka, wypełniając wolę zmarłego, podarowali za pośrednictwem Sądu Ziemskiego Krakowskiego obie wsie Rzeszotary wspomnianemu klasztorowi. Klasztor prowadzony był wówczas przez kanoników regularnych laterańskich. W ich władaniu znalazły się Rzeszotary na kolejne 340 lat, aż do reform józefińskich, kiedy w zaborze austriackim (zwanym wtedy Galicją i Lodomerią) zniesiono 74 klasztory, a majątek ich rząd austriacki przejął na własność i wystawił na licytację.
W ramach tych reform Rzeszotary, jako majątek klasztorny, zostały w 1785 roku skonfiskowane na rzecz austriackiego ministerstwa finansów i po III rozbiorze w 1795 roku sprzedane. Nabyła je rodzina Żelechowskich herbu Ciołek, po nich Różańscy a następnie Zawadzcy herbu Habdank.
Murowany dwór w rzeszotarskim majątku, zamieszkiwany przez "posesora" (dzierżawcę) został zniszczony w 1846 roku w czasie rebelii chłopskiej przez chłopów z Koźmic, Janowic, Podstolic i Rzeszotar. Odbudował go Feliks Żelechowski dzięki pożyczce udzielonej przez krewnych z Bogusz koło Grajewa w białostockiem.
Na pieczęci Rzeszotar z tamtych czasów, w otoku widniał napis „Dominium Rzeszotary”, co oznacza dużą posiadłość będącą w czyimś posiadaniu. N tarczy widnieje odwzorowanie herbu Żelechowskich – Ciołek. W późniejszym czasie Rzeszotary posługiwały się pieczęcią wiejską. Składały się na nią trójkąt Opatrzności Bożej jako godło i nazwa „Gmina Rzeszotary” w otoku. W pamięci historycznej Polaków zachowało się dwóch Żelechowskich z Rzeszotar Józef Witold i Tadeusz, którzy brali udział w powstaniu styczniowym w 1863 roku. W rękach wymienionych wyżej rodów pozostawał dwór stanowiący centrum wsi, zarówno w aspekcie gospodarczym jak i kulturowym. Do niego należał młyn (na miejscu dzisiejszej ulicy Młyńskiej) i karczma, której dzierżawcami byli przeważnie Żydzi. Stary dom, w którym się ona mieściła, jest dziś nadal zamieszkany i znajduje się w części Rzeszotar nazywanej Mośkówką. Należący do dworu folwark w 1924 r. nabył Józef Cyzer. Z czasem kupił zapewne i dwór, gdyż od niego nabyła go Anna Oświęcimska, właścicielka nieistniejącej już apteki „Pod Złotym Słoniem” w Krakowie.
W 1945 r. cały majątek dworski, mimo że nie przekraczał ustawowych 50 ha, został przejęty przez państwo, po czym jego użytki rolne zostały rozparcelowane, a lasy upaństwowione. Z części majątku dworskiego została utworzona Rolnicza Spółdzielnia Produkcyjna, uważana za jedną z pierwszych w Polsce. Wygnana z dworu ostatnia dziedziczka, Anna Oświęcimska zmarła 9 marca 1949 roku. Pochowana jest na Cmentarzu Rakowickim w Krakowie.
Dwór zasiedlony przez nowych mieszkańców i administrowany przez powojenną władzę, niszczał i w miarę upływu czasu popadał w coraz większą ruinę. W pierwszej dekadzie XXI w. został rozebrany.
W latach 1975–1998 miejscowość położona była w województwie krakowskim.
Szkoła podstawowa.
Data powstania szkoły podstawowej nie jest znana. Jednak na podstawie wiadomości dotyczących powstania szkoły w pobliskim Ochojnie wnioskować można, że szkoła w Rzeszotarach istniała przed rokiem 1884, gdyż akt fundacyjny szkoły w Ochojnie z tego roku przynosi informację, że była ona filią szkoły w Rzeszotarach. Pierwsza nauczycielka szkoły w Ochojnie otrzymała nominację w 1885 roku – podlegała służbowo kierownictwu szkoły etatowej w Rzeszotarach. W 1964 roku szkole nadano patrona, został nim astronom Jan Kowalczyk. Uroczystość nadania patrona była połączona z obchodami 600-lecia Uniwersytetu Jagiellońskiego, którego Jan Kowalczyk był studentem. Mieszkańcy Rzeszotar z własnych składek zbudowali nową szkołę. Jej otwarcie nastąpiło w 1981 roku. Budynek starej szkoły rozebrano w 2000 roku. Dziś jest to nowoczesna szkoła z dobrze wyposażonymi salami oraz boiskiem, halą sportową, przebieralniami i pomocami naukowymi. Przy szkole działa biblioteka.
Demografia.
Na przestrzeni wieków liczba mieszkańców Rzeszotar systematycznie wzrastała. Sprzyjało temu usytuowanie geograficzne, powiązanie z klasztorem Bożego Ciała na Kazimierzu i dworem książęco–królewskim. W latach 1820–1824 mieszkańców było 934, domów 178. W 1847 r. 102 domy (zachował się imienny spis właścicieli, dziedzicem był wtedy Feliks Żelechowski). W 1868 r. mieszkańców było 602 – spadek spowodowany był zgonami mieszkańców z powodu chorób (tyfus, szkarlatyna, czerwonka, cholera). Zmarłych grzebano na cmentarzu położonym na granicy Ochojna i Podstolic, nazywanym Cmentarzem Cholerycznym.
W 1880 r. Rzeszotary zamieszkiwało 1228 osób, w tym 21 Żydów, domów wraz z folwarkami było 146. W II połowie XX w. liczba mieszkańców wynosiła 2000. Według danych GUS w 2009 roku Rzeszotary liczyły 2724 mieszkańców. 2 kwietnia 2012 r. zameldowane były 2794 osoby. Ich liczba stale rośnie w związku z rosnącą dezurbanizacją. Obecnie w Rzeszotarach jest 950 numerów domów.
Administracja.
Rzeszotarom kilka razy zmieniano przynależność do powiatów. Początkowo należały do powiatu szczyrzyckiego, następnie – po 1815 r. do podgórskiego, zaś od 1866 r. do wielickiego. Od roku 1999 należą do powiatu krakowskiego. Wchodzą w skład najmniejszej powierzchniowo gminy miejsko-wiejskiej w Polsce – Świątniki Górne.
Rzeszotary od czasu reform administracji państwowej z 1933 r. były gminą wiejską. Tego roku weszły w skład gminy zbiorowej Świątniki Górne. Sołtysem gromady Rzeszotary z wyboru był Paweł Sikora, aż do tragicznej śmierci w nocy z 16/17 X 1946 roku (patrz niżej).
W drugiej połowie XX w. Rzeszotary zaczęły się intensywnie rozwijać. W roku 1953 Sejm wydał ustawę o reformie podziału administracyjnego. Wtedy to w myśl hasła „Władza bliżej obywatela” powołana została Gromadzka Rada Narodowa z siedzibą w Rzeszotarach, złożona z sołectw Rzeszotary i Ochojno, istniejąca do 1960 roku. Potem przywrócono dawny stan rzeczy i Rzeszotary znów powróciły do świątnickiej gminy.
W marcu 2013 roku wprowadzono nazwy ulic. Nazwy te mają zróżnicowaną etymologię. Wywodzą się z historii miejscowości, wiążą się z położeniem geograficznym, nazwami przysiółków, krajobrazami. Kilka z nich zaczerpnięto ze starych map „Kraju koronnego Galicya”.
Morderstwo w 1946 roku.
W nocy 16/17 października 1946 r. został zamordowany sołtys Rzeszotar – Paweł Sikora i dwaj inni mieszkańcy: Leon Jania i Józef Burda. Wszyscy byli działaczami PSL. Tragedii dopełniło czwarte morderstwo dokonane na pochodzącym z Rzeszotar, zamieszkałym w Krakowie-Prokocimiu Józefie Chachlicy, który jako działacz PSL szczebla wojewódzkiego i krewny pomordowanych przemawiał na ich uroczystości pogrzebowej w Podstolicach.
Istnienie partii politycznych i różnego typu organizacji, w tym związkowych, na terenie Rzeszotar jest po dziś prawie niezbadane. Wiadomości są szczątkowe i nieudokumentowane. Wiadomo jednak, że w okresie II Rzeczypospolitej działało Koło Młodzieży Wiejskiej „Wici”, które w marcu 1936 roku zostało rozwiązane przez komunistów. W czasie II wojny światowej wielu mieszkańców Rzeszotar należało do Armii Krajowej, a po zakończeniu wojny niektórzy podjęli współpracę z nową „władzą ludową” (wstąpili do ORMO bądź PPR) w płonnej nadziei, że będzie ona sprawiedliwsza od tej przedwojennej. PSL podjęło walkę wyborczą przeciw dyktaturze PPR, co skończyło się brutalną likwidacją stronnictwa. W Rzeszotarach koło PSL powstało 11 listopada 1945 roku. Założył je Józef Chachlica. Do dziś ocalały legitymacje członków z tego okresu, zdjęcie i sztandar, który zaprezentowany został w 2011 roku z okazji uroczystości odsłonięcia pomnika ku czci Pomordowanych w 1946 roku przez komunistów. Pomnik znajduje się na ulicy Górny Rynek, obok Domu Wielofunkcyjnego.
Parafia.
Rzeszotary należały przez setki lat do parafii pod wezwaniem Ducha Świętego w Podstolicach, istniejącej od XIII wieku. Po usunięciu religii ze szkół w 1958 roku, katecheza i niedzielne nabożeństwa odbywały się w punkcie katechetycznym, przy dzisiejszej ulicy Zarzecze. Projekt budowy świątyni powstał w 1984 roku. Pomysłodawcą był ks. Jan Pałasz, podstolicki proboszcz. Pierwotnie miała to być kaplica. W 1991 r. przekazano symboliczne klucze do kościoła ks. Wiesławowi Nowakowi. Kościół poświęcono w 1992 r. Rok później ukończono prace nad zakładaniem cmentarza. W 1994 r. została erygowana parafia pw. św. Jana Chrzciciela. Ksiądz kard. Franciszek Macharski konsekrował kościół w Roku Jubileuszowym (2000).
Komunikacja aglomeracyjna.
Transport publiczny na terenie Rzeszotar zapewnia Miejskie Przedsiębiorstwo Komunikacyjne w Krakowie.
Mieszkańcy korzystają również z dwóch linii prywatnej firmy przewozowej FB.

</doc>
<doc id="402632" url="https://pl.wikipedia.org/wiki?curid=402632" title="Rzeszówek (województwo dolnośląskie)">
Rzeszówek (województwo dolnośląskie)

Rzeszówek (niem. "Reichwaldau") – wieś w Polsce położona w województwie dolnośląskim, w powiecie złotoryjskim, w gminie Świerzawa, na Pogórzu Kaczawskim w Sudetach. Przez miejscowość przepływa Kamiennik, dopływ Kaczawy.
Początki wsi pozostają nieznane. Była to posiadłość rycerska, jednakże niezbyt okazała. Znajdowała się w posiadanie von Zedlitzów, jednak nie stanowiła ich siedziby. W połowie XVI wieku w okolicy Świerzawy rozpoczęto poszukiwania złota i rud innych metali. W 1556 roku miano odnaleźć w Rzeszówku złoto. W okolicach roku 1700 w centralnej części wsi postawiono dwór. Cztery lata później założono szkołę ewangelicką.
Podział administracyjny.
W latach 1975–1998 miejscowość położona była w województwie jeleniogórskim.
Nazewnictwo.
Od nazwy wsi pochodzi nazwa geologicznej jednostki Rzeszówek-Jakuszowa.

</doc>
<doc id="402633" url="https://pl.wikipedia.org/wiki?curid=402633" title="Rzeszówek (województwo świętokrzyskie)">
Rzeszówek (województwo świętokrzyskie)

Rzeszówek – wieś w Polsce położona w województwie świętokrzyskim, w powiecie jędrzejowskim, w gminie Oksa.
W latach 1975–1998 miejscowość położona była w województwie kieleckim.
Przez wieś przechodzi niebieska ścieżka rowerowa do Radkowa. Leży niedaleko trasy Włoszczowa – Jędrzejów.
Nazwa.
Nazwa wsi pochodzi od nazwiska właścicieli Rzeszowskich.
Zabytki.
Park dworski z II połowy XIX w., przebudowany w XX w., wpisany do rejestru zabytków nieruchomych (nr rej.: A-129 z 6.09.1971).

</doc>
<doc id="402634" url="https://pl.wikipedia.org/wiki?curid=402634" title="Rzędowice (województwo opolskie)">
Rzędowice (województwo opolskie)

Rzędowice (dodatkowa nazwa w j. niem. Rzendowitz) – wieś w Polsce położona w województwie opolskim, w powiecie oleskim, w gminie Dobrodzień.
Podział administracyjny.
W latach 1975–1998 miejscowość położona była w województwie częstochowskim. Częściami miejscowości są Bzionków, Kwierucie.
Nazwa.
Nazwa pochodzi od polskiego określenia oznaczającego położenie w szeregu - w "rzędzie". Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia wcześniejszą od niemieckiej nazwę miejscowości w staropolskiej formie "Rzendowice" podając jej znaczenie - "Hauser in der Reihe (Reihendorf)" czyli w tłumaczeniu "Domy w szeregu, wieś szeregowa". Niemcy fonetycznie zgermanizowali nazwę miejscowości na "Rzendowitz" w wyniku czego utraciła ona swoje pierwotne znaczenie.
Ze względu na polskie pochodzenie nazwy w okresie hitlerowskiego reżimu w latach 1936-1945 nazistowska administracja III Rzeszy zmieniła zgermanizowaną nazwę na nową, całkowicie niemiecką "Mühlental".

</doc>
<doc id="402635" url="https://pl.wikipedia.org/wiki?curid=402635" title="Główna Kwatera Harcerzy">
Główna Kwatera Harcerzy



</doc>
<doc id="402636" url="https://pl.wikipedia.org/wiki?curid=402636" title="Rzężawy (województwo łódzkie)">
Rzężawy (województwo łódzkie)

Rzężawy – wieś w Polsce położona w województwie łódzkim, w powiecie sieradzkim, w gminie Goszczanów.
Wieś arcybiskupstwa gnieźnieńskiego w powiecie sieradzkim województwa sieradzkiego w końcu XVI wieku. W latach 1975–1998 miejscowość położona była w województwie sieradzkim.
Słownik geograficzny Królestwa Polskiego i innych krajów słowiańskich podaje, iż Rzężawy wchodziły w skład dóbr Goszczanowa. W 1827 r. wieś miała liczyć 8 domów i 64 mieszkańców. Należała do niej również osada Górka Rzężawska. Wzmiankę o wiosce można znaleźć również w "Liber beneficiorum" Jana Łaskiego.

</doc>
<doc id="402637" url="https://pl.wikipedia.org/wiki?curid=402637" title="Rzężawy (województwo mazowieckie)">
Rzężawy (województwo mazowieckie)

Rzężawy – wieś w Polsce położona w województwie mazowieckim, w powiecie żuromińskim, w gminie Żuromin.
Wierni Kościoła rzymskokatolickiego należą do parafii św. Andrzeja Apostoła w Lubowidzu.
W latach 1975–1998 miejscowość położona była w województwie ciechanowskim.

</doc>
<doc id="402638" url="https://pl.wikipedia.org/wiki?curid=402638" title="Rzuchów (województwo podkarpackie)">
Rzuchów (województwo podkarpackie)

Rzuchów – wieś w Polsce położona w województwie podkarpackim, w powiecie leżajskim, w gminie Leżajsk. Leży nad Sanem.
W latach 1975–1998 miejscowość należała do województwa rzeszowskiego.
Historia.
Wieś królewska Rzuchów ("Villae capitaneatus lezaiscensis"), położona była w 1589 roku w starostwie niegrodowym leżajskim w ziemi przemyskiej województwa ruskiego.
Przydatnym źródłem archiwalnym są regestra poborowe, które spisali poborcy podatkowi ziemi przemyskiej w latach: 1515, 1589, 1628, 1651, 1658, 1674.. W 1674 roku w Rzuchowie było 15 domów.
W miejscowości znajduje się niewielki cmentarz, na którym są pochowani zmarli w latach 1940–1946.
W 1905 roku w Rzuchowie została utworzona 1-klasowa szkoła. Podczas I wojny światowej został spalony zupełnie.

</doc>
<doc id="402639" url="https://pl.wikipedia.org/wiki?curid=402639" title="Rżuchów">
Rżuchów

Rżuchów (do 31 grudnia 2013 Rzuchów) – wieś w Polsce położona w województwie świętokrzyskim, w powiecie opatowskim, w gminie Sadowie.
Położenie.
Miejscowość położona jest na Wyżynie Sandomierskiej, przy drodze krajowej nr 9. Wieś znajduje się 6 km na południe od Ostrowca Świętokrzyskiego i 9 km na północny zachód od Opatowa. Rzuchów sąsiaduje z sołectwami: Miłków, Gromadzice, Romanów oraz Obręczna.
Znajdują się tu złoża glinki ogniotrwałej oraz rudy żelaza, eksploatowane już w XIX wieku. Występują tu też cienkie pokłady węgla kamiennego, który w czasie II wojny światowej wydobywany był w sąsiednim Miłkowie.
Etymologia nazwy.
Skomplikowana fonetycznie i ortograficznie nazwa wsi od wielu lat budzi kontrowersje. W swoim artykule dotyczącym gwarowych nazw miejscowości w powiatach opatowskim i sandomierskim prof. Karol Zierhoffer stwierdził, że nazwa ta pochodzić może od czasownika "rżeć" lub rzeczownika "reż" oznaczającego żyto. Z kolei Waldemar Brociek uważa, że to właśnie Rzuchów jest poprawną nazwą, natomiast zamieszanie powstało z winy zaborców rosyjskich w latach 60. XIX wieku. Podczas rusyfikacji administracji polskiej pojawił się problem: język rosyjski nie rozróżnia „rz” i „ż”. Nazwę zapisano więc jako "Ржухов (Rżuhow)", a następnie powielano przez wiele lat.
W okresie PRL-u różne instytucje i urzędy wymiennie stosowały dwie nazwy: Rzuchów i Rżuchów. Po przemianach ustrojowych utrwaliła się nazwa urzędowa Rzuchów, chociaż ludność lokalna korzystała z mocno zakorzenionego drugiego wariantu. W październiku 2013 roku zarejestrowane zostało stowarzyszenie „Nasz Rżuchów I KROPKA”, które wnioskowało o przywrócenie nazwy tradycyjnej na podstawie przeprowadzonych już w roku 2005 konsultacji z mieszkańcami na ten temat.
Dnia 31 grudnia 2013 roku oficjalnie weszła w życie nazwa Rżuchów.
Historia.
Według Jana Długosza w połowie XV w. wieś była własnością Mikołaja Podlodowskiego herbu Janina, miała 13 łanów kmiecych, 2 karczmy z rolą i 1 zagrodnika z rolą. Oddawały one dziesięcinę snopową i 4 pęki konopi, o wartości 7 grzywien wikariatowi kolegiaty opatowskiej. W drugim opisie Długosza wieś miała 16 łanów i oddawała dziesięcinę o wartości 16 grzywien.
W 1578 roku wieś podzielona była pomiędzy kilku właścicieli. Między innymi: Łukasz Kocimowski posiadał 3 osadników, 1½ łana, 3 zagrodników i 3 biednych. Hieronim Kocimowski miał 1 osadnika, ½ łanu i 1 zagrodnika, Mołuski miał 3 osadników i ¾ łana.
W XIX wieku, wraz z sąsiednim Miłkowem, wieś była własnością braci Dowborów. Do 1860 roku w Rzuchowie działała kopalnia rudy żelaza (35%), która dostarczała surowca zakładom hutniczym w Klimkiewiczowie (obecnie dzielnica Ostrowca). Bracia Dowborowie otworzyli w Rzuchowie fabrykę wyrobów fajansowych i kamiennych, która jednak upadła z powodu złego zarządzania i braku funduszów.
W 1827 roku wieś miała 13 domów i 60 mieszkańców. Według Słownika geograficznego Królestwa Polskiego z lat 80. XIX wieku, wieś "Rzuchów" w parafii Wszechświęte i gminie Bodzechów, miała 22 domy i 171 mieszkańców. Okoliczne lasy obfitowały w modrzewie. Dobra rzuchowskie składały się z folwarków: Rzuchów i Romanów i miały powierzchnię 563 mórg. Z tego: 518 mórg stanowiły grunty orne, pastwiska – 7, lasy – 5, osada czynszowa – 4, a nieużytki – 29. Na folwarku były 4 budynki murowane, 14 drewnianych i 2 wiatraki. Wieś Rzuchów miała 119 mórg.
Do lat 60. XX wieku, miejscowość wraz z Miłkowem, Jędrzejowem i Romanowem należała do gromady w Miłkowie i do gminy Bodzechów. Pod koniec lat 60. wieś została przeniesiona do gminy Sadowie. W latach 1919–1975 miejscowość administracyjnie należała do województwa kieleckiego, a W latach 1975–1998 do województwa tarnobrzeskiego. Wraz ze zmianami administracyjnymi w 1975 roku przeprowadzono zmianę numeracji domów.

</doc>
<doc id="402640" url="https://pl.wikipedia.org/wiki?curid=402640" title="Rzuchów (województwo wielkopolskie)">
Rzuchów (województwo wielkopolskie)

Rzuchów – wieś w Polsce położona w województwie wielkopolskim, w powiecie kolskim, w gminie Dąbie.
W latach 1975–1998 miejscowość położona była w województwie konińskim.

</doc>
<doc id="402641" url="https://pl.wikipedia.org/wiki?curid=402641" title="Kimmeriowie">
Kimmeriowie



</doc>
<doc id="402642" url="https://pl.wikipedia.org/wiki?curid=402642" title="Shareaza">
Shareaza

Shareaza – bezpłatny, otwarty klient P2P obsługujący protokoły: Gnutella, Gnutella2, ed2k, BitTorrent, FTP, HTTP i z ograniczeniami DC. Obsługuje linki magnetlink, ed2k i piolet. Napisany z wykorzystaniem C++, MFC i ATL. Dostępny w 27 wersjach językowych, w tym polskiej, kolejne są opracowywane.
Twórca Shareazy i historia projektu.
Shareaza była pierwotnie rozwijana przez Michaela Stokesa aż do 1 czerwca 2004, kiedy uwolnił Shareaza 2.0 wraz z kodami źródłowymi, udostępniając na zasadach licencji GNU GPL, czyniąc ją wolnym oprogramowaniem. Od tamtej pory aż do dziś jest utrzymywana i rozwijana przez grupę ochotników-wolontariuszy.
Shareaza download – bezpłatne pobieranie i zasady użytkowania.
Autentyczną Shareazę działającą zgodnie z niniejszym opisem autorzy zalecają pobierać bezpłatnie ze strony projektu. Ponieważ projekt jest opensource’owy nie ma żadnych opłat, abonamentów czy reklam w jakiejkolwiek formie itp. Użytkownicy nigdy nie są proszeni o podawanie żadnych danych personalno-osobowych (jak wiek, adres, kraj, płeć, orientacja) lub finansowych (jak numery kart kredytowych czy konta). Po instalacji natychmiast dostępne są wszystkie opcje i możliwości programu, w trzech przełączanych przez użytkownika trybach: normalnym, zaawansowanym i okienkowym. Bardziej zaawansowane tryby dają możliwość zmiany ustawień niedostępnych w trybie normalnym (podstawowym). Prawdziwa Shareaza nie stosuje żadnego mechanizmu typu „membership” ani „full membership”. Wszelkie żądania jakichkolwiek opłat są nielegalne i wbrew woli autorów oraz twórców projektu. Jednocześnie ShareazaV4 czy ShareazaV5 czy Shareaza5PL.exe czy ShareazaV6PL itp.itp. to programy niemające nic wspólnego z Shareazą, bezprawnie używające nazwy projektu do promowania scentralizowanego serwisu sprzedającego muzykę pod egidą izraelskiej firmy Discordia.
Wrogie przejęcie poprzedniej domeny projektu.
W dniu 19 grudnia 2007 domena z nazwą projektu, shareaza.com, została przekierowana do promującej ściąganie oprogramowania innego klienta, który nie jest związany z oryginalnym oprogramowaniem (w sensie prawdziwym i działającym zgodnie z opisaną tutaj charakterystyką) a jedynie płatnym i scentralizowanym serwisem typu sklep internetowy izraelskiej firmy Discordia LTD.
11 czerwca 2009 domena pantheraproject.net została przejęta przez Williama Shieldsa Erwina, studenta z Texasu, pełniącego do tej pory rolę administratora forum i strony, znanego w społeczności jako Rhythm, przekierowana do tego samego sklepu internetowego izraelskiej firmy Discordia Ltd. Zasoby Shareazy strona społeczności, forum i wiki projektu zostały zdewastowane, a ich backupy zniknęły, co jest uznawane za wynik świadomego działania Willa Erwina. Wymienione powyżej sabotowane aspekty zostały przywrócone na stronie domowej projektu Shareaza. W ciągu trzech dni tj. do 15 czerwca 2009, co pokazuje zaangażowanie społeczności użytkowników i witalność projektu Shareaza. Główne procesy projektu, rozwój oprogramowania i wsparcie dla użytkowników nie zostały przerwane. Domena pantheraproject.net nie jest już związana z projektem Shareaza i jego społecznością.
Usiłowanie zawłaszczenia marki i list protestacyjny użytkowników Shareazy.
10 stycznia 2008 obecni dysponenci Shareaza.com, tj. Discordia Ltd (iMesh Inc.), wnioskowali o zarejestrowanie jako ich marki (trademark) nazwy Shareaza twierdząc, że po raz pierwszy nazwa ta została użyta 17 grudnia 2007. Właścicielem marki Shareaza jest Shareaza Development Team, wieloletni programiści i twórcy tego oprogramowania. Developerzy oryginalnego projektu The Shareaza Development Team usilnie zwracają uwagę użytkownikom programu na palącą potrzebę natychmiastowego wysyłanie listów protestacyjnych do biura patentowego i wspierania funduszu obrony prawnej.
Shareaza forum i strona – zmiana szaty graficznej.
W związku z konieczną zmianą lokalizacji i silnika forum dyskusyjnego w wyniku sabotażu Williama Sheieldsa Erwina zmieniono także szatę graficzną forum i strony. Jest to także istotne dla odróżnienia prawdziwej Shareazay od udających ją podróbek i fałszywek.
Shareaza wiki – przywrócenie zdewastowanej w wyniku sabotażu treści.
Shareaza wiki (czyli wikipedia projektu), która została umyślnie całkowicie zniszczona w wyniku sabotażu przez Williama Sheieldsa Erwina, została odtworzona dzięki wspólnemu wysiłkowi społeczności Shareazy. Obecnie najbardziej aktualną, odpowiadającą wersji Shareazy 2.5.2.0, często z konieczności napisana od początku, jest wersja angielska i jest ona zalecana w miarę możliwości językowych. Wersja angielska jest wersją aktualizowaną przez deweloperów i źródłową dla innych wersji językowych. Polska wersja jest tłumaczona i przywracana, podobnie i inne wersje językowe.
Ogólna charakterystyka programu.
Kompilacja ogólna i zoptymalizowana dla zestawu instrukcji SSE2 (następcy MMX i SSE).
Na oficjalnej stronie pobierania dostępne są dwie kompilacje: ogólna i zoptymalizowana dla zestawu instrukcji SSE2, która wymaga komputera z procesorem obsługującym instrukcje SSE2 zatem Pentium 4/AMD Athlon 64 lub lepszym. Shareaza przy instalacji sprawdza procesor i jeśli nie wykryje SSE2 zgłasza to użytkownikowi prosząc o zainstalowanie kompilacji ogólnej. Wykorzystanie SSE2 przyśpiesza działanie i odciąża procesor dlatego zalecane jest zainstalować kompilację SSE2 co umożliwia sprawdzenie czy będzie działać na danym sprzęcie, ponieważ SSE2 było implementowane już od 2000 roku. Patrz opis wersji 2.5.2.0 poniżej.
Shareaza dla Linux.
Sharelin jest odpowiednikiem Shareazy dla Linuxa i Unixa. Projekt jest w trakcie aktywnego rozwijania tego programu. Obecnie nie istnieje pełny klon dla Linuksa, który posiadałby wszystkie funkcjonalności Shareazy.
Wielu użytkowników raportuje na forum programu iż używa swobodnie Shareazay przy wykorzystaniu Wine pod Linuxem. Zalecane jest używanie w takim przypadku ostatnich wersji obu programów.
Ważniejsze zmiany użytkowe i funkcjonalne wprowadzane do kodu Shareazy.
Wersja programu 2.5.0.0.
Shareaza 2.5.0.0 została opublikowana 30 października 2009. Jest znacznie bardziej stabilna i mniej zasobożerna niż poprzednie wersje. Wprowadzono również dalsze rozwinięcia w obsłudze torrentów, takie jak selektywne pobieranie plików z danego torrentu i priorytety pobierania. Wprowadzono również uaktualnienia do implementacji sieci gnutella i ed2k takie jak wsparcie rozszerzonego GGEP, dużych plików, czy też czata. Implementacja IRC z wersji 2.4.0.0 została przerobiona i obecnie jest wolna od które powodowały, że była częściowo bezużyteczna w poprzednich wersjach. Rozszerzone zostały możliwości menedżera pobierania i dodana została jego integracja z Internet Explorer np. w menu prawego klawisza myszki dodana został opcja pobierania z wykorzystaniem Shareazy.
Wersja programu 2.5.1.0.
Shareaza 2.5.1.0 została opublikowana 30 listopada 2009. Poprawiono niedociągnięcia zgłoszone przez użytkowników w 2.5.0.0. Znacząco udoskonalono działanie i kompatybilność BitTorrent zgodnie z zaleceniami wiodącego serwisu w tym obszarze.
Wersja programu 2.5.2.0.
Opublikowana 6 lutego 2010. Funkcjonalnie ta wersja nie różni się funkcjonalnie znacząco od poprzedniej, ale poprawiono zgłoszone błędy dzięki czemu tzw. ogólne działanie (ang. performance) jest szybsze i wygodniejsze dla użytkownika. Wprowadzono natomiast dwie odmiany programu: zwykłą i zoptymalizowaną dla zestawu instrukcji SSE2, która wymaga procesora klasy Pentium 4 albo AMD Athlon 64 lub lepszego. SSE2 przyśpiesza działanie programu przez przyśpieszenie obliczeń (np. szybsze hashowanie, pomocne przy dużej liczbie plików w bibliotece).
W praktyce ponieważ SSE2 implementowano w procesorach od około roku 2000, okazało się, że większość użytkowników, nawet tych którzy protestowali na forum w obawie o kompatybilność, może używać SSE2, gdyż ich procesory mają je zaimplementowane. Ujawniło się to w momencie gdy omyłkowo kompilacja z kodem dla SSE2 została opublikowania do publicznego ściągania jako zwykła (bez SSE2) i ktoś po raz pierwszy zauważył to dopiero po 2 miesiącach, podczas których wszyscy ściągający nie mieli problemów z instalacją i używaniem. Zadecydowano wtedy o wydaniu wersji 2.5.2.0.
Na stronie pobierania dostępne są obydwie kompilacje, wyraźnie rozróżnione. Jeżeli odmiana z SSE2 nie zadziała poprawnie co zasygnalizuje instalator to znaczy, że procesor nie ma SSE2, zainstaluj wtedy drugą bez SSE2.
Wersja programu 2.5.3.0.
Opublikowana 13 czerwca 2010. Wprowadzono nowe narzędzie „scheduler” umożliwiające lepszą kontrolę nad zaprogramowanym działaniem Shareazy gdy pozostawiona jest działająca bez nadzoru np. gdy użytkownik wychodzi lub wyjeżdża. Pełny opis zmian dostępny na stronie 
Wersja programu 2.5.4.0.
Opublikowana 12 lutego 2011. Zaimplementowano ograniczoną obsługę D++, poprawiono okno wbudowanego czatu. Pełny opis zmian zmian dostępny na stronie źródłowej . Do pobrania kompilacja ogólna i zoptymalizowana dla SSE2.
Aktualna wersja programu 2.5.5.0.
Obecnie najnowsza edycja to Shareaza 2.5.5.0 opublikowana 29 maja 2011. Pełny opis zmian zmian dostępny na stronie źródłowej . Do pobrania kompilacja ogólna i zoptymalizowana dla SSE2.
Aktualna wersja testowa programu 2.5.4.1 (wersja beta, do betatestów, debug build).
Shareaza jest żywym projektem na bieżąco rozwijanym przez developerów ("Shareaza Development Team"), od 2001 roku, na podstawie uwag, potrzeb i zgłoszonych błędów. Wersje te są publikowane po skompilowaniu, kilka razy w tygodniu, często codziennie. Można je łatwo identyfikować poprzez nazwę pliku instalatora, np.: „Shareaza_2.5.4.1_Win32_Debug_r8914_2011-02-26.exe”, poprzez rosnącą numerację release (r – kolejny numer opublikowanej kompilacji kodu źródłowego), datę i numer wersji programu. Teoretycznie wersja głównie przeznaczona jest dla betatesterów, ale w praktyce ponieważ zazwyczaj zawiera ulepszenia oraz działa i wygląda tak jak zwykła to jest używana także przez zwykłych użytkowników. Często zostają oni stałymi betatesterami, stąd Shareazę stale testuje od kilkuset do nawet kilkudziesięciu tysięcy betatesterów-wolontariuszy, która jest jednym z najlepiej testowanych projektów internetowych. Zawiera narzędzia umożliwiające wychwytywania niestabilnej pracy i zgłaszanie problemów (tzw. asserts), dlatego instalator tej wersji jest często dwukrotnie większy niż zwykły. Zgłaszając uwagi developerom należy pamiętać o podaniu wersji tj. numeru r – release. Może pracować niestabilnie lub „padać” lub powodować niepożądane efekty. Kod, który został wyczyszczony z błędów (ang. bugs fixed) i pozytywnie przetestowany jest publikowany w kolejnej wersji stabilnej (aktualnej, ang. last official release), które opisane są powyżej.
Nagrody dla programu i projektu.
Projekt miesiąca listopada 2008.
W listopadzie 2008, Shareaza została nagrodzona na SourceForge wyróżnieniem "Project of the Month".
Numer 5 „What’s Hot for Windows?”.
Od grudnia 2009 Shareaza cały czas jest w rankingu „What’s Hot for Windows?” prowadzonym SourceForge.Net na 5 pozycji z 77% „recommended” (gdy numer 1 ma 81% „recommended”). Ranking bazuje na rekomendacjach i opiniach oraz pobraniach ze strony projektu.
Recenzje i opisy programu.
„Shareaza Instal Guide” autorstwa OldDeatha.
Jest to poradnik „krok po kroku” opisujący jak osoba zupełnie nie znająca programu Shareaza powinna go zainstalować, ustawić, dostosować do swojego środowiska, czyli prawie wszystko co trzeba wiedzieć, aby łatwo zainstalować i używać program. Plik można ściągnąć z sieci p2p przy użyciu.

</doc>
<doc id="402643" url="https://pl.wikipedia.org/wiki?curid=402643" title="Rejowiec (województwo świętokrzyskie)">
Rejowiec (województwo świętokrzyskie)

Rejowiec – wieś w Polsce położona w województwie świętokrzyskim, w powiecie jędrzejowskim, w gminie Nagłowice.
W latach 1975–1998 miejscowość położona była w województwie kieleckim.
Przez wieś przechodzi niebieska ścieżka rowerowa do Radkowa.

</doc>
<doc id="402644" url="https://pl.wikipedia.org/wiki?curid=402644" title="Rokiciny (wieś w województwie łódzkim)">
Rokiciny (wieś w województwie łódzkim)

Rokiciny – wieś w Polsce położona w województwie łódzkim, w powiecie tomaszowskim, w gminie Rokiciny.
W latach 1975–1998 miejscowość położona była w województwie piotrkowskim.
Podczas II wojny światowej.
4 sierpnia 1943 do wsi przybyło Gestapo z żandarmerią z Tomaszowa Mazowieckiego. Mieszkańców spędzili do szkoły i po wstępnych przesłuchaniach aresztowali 43 osoby i przewieźli je do więzienia na „Zapiecku” w Tomaszowie. Tam w czasie śledztwa zamęczono dwóch mieszkańców wsi, dwie osoby wypuszczono a resztę zatrzymanych wysłano do obozu koncentracyjnego w Auschwitz. Z obozu nie powróciło 18 mieszkańców wsi.

</doc>
<doc id="402645" url="https://pl.wikipedia.org/wiki?curid=402645" title="Roztoki (województwo lubuskie)">
Roztoki (województwo lubuskie)

Roztoki – wieś w Polsce położona w województwie lubuskim, w powiecie żarskim, w gminie Jasień.
W latach 1975–1998 miejscowość położona była w województwie zielonogórskim.

</doc>
<doc id="402646" url="https://pl.wikipedia.org/wiki?curid=402646" title="Rozwory (województwo mazowieckie)">
Rozwory (województwo mazowieckie)

Rozwory – wieś w Polsce położona w województwie mazowieckim, w powiecie ostrołęckim, w gminie Rzekuń.
Historia.
Wieś szlachecka położona była w drugiej połowie XVI wieku w powiecie ostrołęckim ziemi łomżyńskiej. W latach 1921–1939 wieś leżała w województwie białostockim, w powiecie łomżyńskim, w gminie Rzekuń.
Według Powszechnego Spisu Ludności z 1921 roku wieś zamieszkiwało 271 osób, 251 było wyznania rzymskokatolickiego a 20 mojżeszowego. Jednocześnie wszyscy mieszkańcy zadeklarowali polską przynależność narodową. Były tu 42 budynki mieszkalne. Miejscowość należała do parafii rzymskokatolickiej w m. Rzekuń. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Ostrołęce.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Scharfenwiese "Regierungsbezirk Zichenau ("rejencji ciechanowskiej) III Rzeszy. W latach 1975–1998 miejscowość administracyjnie należała do województwa ostrołęckiego.

</doc>
<doc id="402647" url="https://pl.wikipedia.org/wiki?curid=402647" title="Rudzica (województwo wielkopolskie)">
Rudzica (województwo wielkopolskie)

Rudzica – wieś w Polsce położona w województwie wielkopolskim, w powiecie konińskim, w gminie Kramsk.
W latach 1975–1998 miejscowość położona była w województwie konińskim.
Rudzicę zamieszkuje 561 osób. Razem z Długą Łąką, Morzysławiem-Kolonią oraz Rudzicą-Leśniczówką tworzy sołectwo Rudzica.
W lesie w pobliżu miejscowości niemieccy okupanci podczas II wojny światowej zabili około 2000 Żydów. Obecnie w tym miejscu znajduje się tablica ku czci ofiar 
Przez miejscowość Rudzica przepływa Kanał Warta-Gopło. 
Demografia.
Poniższa demografia posiada dane z 2021
Zobacz też: Rudzica 

</doc>
<doc id="402648" url="https://pl.wikipedia.org/wiki?curid=402648" title="Runowo (województwo zachodniopomorskie)">
Runowo (województwo zachodniopomorskie)

Runowo (niem. "Ruhnow") – wieś w Polsce położona w województwie zachodniopomorskim, w powiecie łobeskim, w gminie Węgorzyno.
W latach 1975–1998 miejscowość położona była w województwie szczecińskim.
Pierwsza wzmianka o wsi, która nazywała się Runow pochodzi z roku 1345. W średniowieczu posiadłość rodu von Wedel, przekazana następnie w lenno rodzinie Rode. Od 1750 roku ponownie w rękach rodziny Wedel. W 1866 roku we wsi mieszkało 365 osób w 16 domach, a w folwarku – 248 osób w 16 domach. Wieś posiadała wówczas restaurację i szkołę, do której w 1870 roku uczęszczało 105 uczniów. Na cmentarzu przykościelnym pomnik z głazów, upamiętniający mieszkańców wsi poległych w czasie I wojny światowej. Obecnie pełni funkcję kapliczki. W czasie II wojny światowej obóz pracy przymusowej.

</doc>
<doc id="402649" url="https://pl.wikipedia.org/wiki?curid=402649" title="Tomisław">
Tomisław



</doc>
<doc id="402653" url="https://pl.wikipedia.org/wiki?curid=402653" title="Organoleptyka">
Organoleptyka

Organoleptyka – metoda badawcza polegająca na sprawdzeniu właściwości badanego obiektu za pomocą zmysłów.
Metoda organoleptyczna jest metodą bazująca na zmysłach:
Jest realizowana dzięki odbieranym wrażeniom. Jest metodą szybką i tanią – nie wymaga kosztownego sprzętu i zazwyczaj nieniszczącą, czyli nie prowadzi do zużycia badanego materiału.
Podczas badania metodą organoleptyczną dokonuje się oceny organoleptycznej, czyli ocenia się obiekt za pomocą zmysłów oraz analizy sensorycznej (użycia kilku zmysłów równocześnie). Wynik badania organoleptycznego jest subiektywny i jako taki może być zawodny. Dlatego dla zwiększenia dokładności i prawdziwości wyników powinno być przeprowadzone przez osoby ze sprawdzoną wrażliwością sensoryczną.

</doc>
<doc id="402682" url="https://pl.wikipedia.org/wiki?curid=402682" title="Lodowiec Szelfowy Rossa">
Lodowiec Szelfowy Rossa

Lodowiec Szelfowy Rossa () – największy lodowiec szelfowy świata, o powierzchni 473 tys. km², w południowej części Morza Rossa w Antarktydzie Zachodniej.
Nazwa.
Współczesna nazwa lodowca upamiętnia jego odkrywcę – brytyjskiego polarnika Jamesa Clarka Rossa (1800–1862). Sam Ross nazwał obiekt "Victoria Barrier" na cześć brytyjskiej królowej Wiktorii (1819–1901). Później funkcjonowała nazwa "Great Ice Barrier".
Geografia.
Lodowiec szelfowy w południowej części Morza Rossa w Antarktydzie Zachodniej. Od południa przylega do kontynentu Antarktydy, a na północy opada stromą ścianą – ogromną barierą lodową (Barierą Lodową Rossa) o wysokości 15–50 m, ciągnącą się przez ok. 644 km między Wyspą Rossa na zachodzie a Półwyspem Edwarda VII na wschodzie. W północnej części lodowca, w pobliżu bariery, oprócz Wyspy Rossa leży także Wyspa Roosevelta. Na wschodzie lodowiec graniczy z Półwyspem Edwarda VII, Shirase Coast, Wybrzeżem Siple’a i Gould Coast, a na zachodzie z Górami Królowej Maud, Wybrzeżem Shackletona, Hillary Coast i Wyspą Rossa.
Lodowiec ma kształt podkowy – w najszerszym miejscu liczy ok. 800 km i wchodzi w głąb kontynentu na ok. 600 km. Jest największym lodowcem szelfowym świata – jego powierzchnia szacowana jest na ok. 473 tys. km² (stan na 2014 rok).
Lodowiec jest zasilany przez potężne strumienie lodowe z pokrywy lodowej Antarktydy Wschodniej i Zachodniej. Z Antarktydy Wschodniej do lodowca spływają Leverett Glacier, Lodowiec Scotta, Lodowiec Beardmore’a, Nimrod Glacier, Lodowiec Byrda, Mulock Glacier i Skelton Glacier. Z Antarktydy Zachodniej do lodowca spływa pięć wielkich strumieni – A, B, C, D i E na Wybrzeżu Siple’a, które niosą 90% spływającego do lodowca lodu. Najczęściej badanym był strumień B o długości 500 km, szerokości 50 km i ok. 1 km grubości, który wprowadza ok. 30 km³ a−1 lodu. Strumień C stoi w miejscu, a inne płyną z prędkością 400–1000 m d−1. Strumienie początkowo oznaczano kolejnymi literami alfabetu w kolejności ich położenia z południa na północ. Ich nazwy zostały zmienione na początku XXI w., aby uhonorować geologów: strumień A to Mercer Ice Stream, B – Whillans Ice Stream, C – Kamb Ice Stream, D – Bindschadler Ice Stream, E – MacAyeal Ice Stream, F – Echelmeyer Ice Stream.
Średnia grubość lodowca wynosi około 330 m wzdłuż linii 79°S. W kierunku południowym wzdłuż linii ok. 168°W grubość lodu stopniowo wzrasta do ponad 700 m. Hund (2014) podaje, że grubość lodowca waha się od 180 do 900 m.
Powierzchnia lodowca jest płaska, wznosi się niewiele ponad 1 metr na przestrzeni 10 km, a sam lodowiec dochodzi na odległość 550 km od bieguna południowego. Stąd stanowi on jedną z najlepszych dróg do wnętrza kontynentu.
Na zachodnim krańcu szelfu znajduje się amerykańska stacja naukowo-badawcza McMurdo, leżąca w pobliżu McMurdo Sound. Jest to największe skupisko ludzkie na terenie Antarktydy. W jego sąsiedztwie na Wyspie Rossa od 1957 roku swoją bazę – Scott Base prowadzi Nowa Zelandia.
Cielenie się lodowca.
Lodowiec rozcinają szczeliny, które doprowadzają do pęknięć i odrywania się fragmentów znacznych rozmiarów, tworzących ogromne góry lodowych.
W 1956 roku wielka góra lodowa została zaobserowana przez amerykański lodołamacz USS „Glacier” nieopodal Wyspy Scotta na Morzu Rossa. Jej niepotwierdzone wymiary to ok. 335 km długości i 100 km szerokości.
W marcu 2000 roku od lodowca oderwała się jedna z największych zaobserwowanych gór lodowych B-15, której powierzchnia wynosiła 11 000 km². PO kilku dniach rozpadła się na dwa fragmenty, a większy fragment – B-15A (120 × 20 km) – zablokował wejście do McMurdo Sound. W październiku 2005 roku B-15A rozpadła się na kilka dużych kawałków w pobliżu Przylądka Adare’a. Jej fragmenty dryfowały po Oceanie Południowym, aż z czasem uległy stopieniu, a 20 lat później ostał się jedynie jeden fragment monitorowany przez US National Ice Center.
Historia.
Lodowiec szelfowy został odkryty 28 stycznia 1841 roku przez brytyjskiego polarnika Jamesa Clarka Rossa (1800–1862). Ross zmapował czoło lodowca na wschód do 160°W. W 1911 roku z regionu McMurdo Sound wyruszyły wyprawy na zdobycie bieguna południowego – Ekspedycja Terra Nova Roberta Falcona Scotta (1868–1912) i wyprawa Roalda Amundsena (1872–1928).
Podczas wypraw Richarda Byrda (1888–1957) w latach 1928–1930 prowadzono badania lodowca z powietrza. W latach 1957–1958 w ramach Międzynarodowego Roku Geofizycznego dokonano pierwszego objazdu całego lodowca przy użyciu traktorów snieżnych – wyprawą dowodził amerykański glacjolog Albert P. Crary (1911–1987). Podczas tej ekspedycji przeprowadzono m.in. pierwsze pomiary grubości lodu i wolnych przestrzeni pod lodowcem oraz pierwsze badania gęstości, twardości i tempa akumulacji śniegu na lodowcu. Bardziej szczegółowe badania przeprowadzono w latach 1973–1978, kiedy to dokonano pierwszego odwiertu lodu, przebijając się do przestrzeni pod lodowcem wypełnionej wodą.
Na wschodnim krańcu szelfu funkcjonowało kolejno pięć amerykańskich stacji badawczych Little America.
Polityka.
Roszczenia terytorialne do lodowca zgłasza Nowa Zelandia, która zalicza go do obszaru Dependencji Rossa.

</doc>
<doc id="402683" url="https://pl.wikipedia.org/wiki?curid=402683" title="Tomisław (województwo dolnośląskie)">
Tomisław (województwo dolnośląskie)

Tomisław (niem. "Thommendorf") – wieś w Polsce położona w województwie dolnośląskim, w powiecie bolesławieckim, w gminie Osiecznica.
Położenie.
Leży w Borach Dolnośląskich nad rzeką Kwisa przy drodze DW357.
Historia.
Początki osadnictwa na tym terenie sięgają początków IV wieku. Obecna wieś powstała na prawie niemieckim w XIII wieku ze scalenia dwóch starych osad łużyckich po lewej stronie rzeki i występowała pod nazwami "Thommendorf", "Thomesdorf" czy "Thomedorf". Pierwszy kościół ufundowany został w 1346 roku i należał do dekanatu lubańskiego. Od początku XV w. miejscowość związana z właścicielami Osiecznicy i Kliczkowa.
W 1934 urodziła się tu Marja Młynkowa (zm. 1971) – serbołużycka pisarka.
Podział administracyjny.
W latach 1975–1998 miejscowość administracyjnie należała do województwa jeleniogórskiego.
Współczesność.
W roku 2006 zniszczony został dąb szypułkowy "Eleonory", stanowiący jeden z najbardziej rozpoznawalnych punktów miejscowości (pomiędzy domostwami nr 106 i 108). W roku 2007 wybudowano kanalizację sanitarną oraz wyremontowano część drogi wojewódzkiej, a także wybudowano chodnik dla pieszych. W roku 2008 rozpoczęto budowę nowej szkoły podstawowej w pobliżu starego budynku szkoły. Zostanie ona połączona łącznikiem z wyremontowaną w roku 2006 salą gimnastyczną, za którą mieści się wielofunkcyjne boisko z nawierzchnią ze sztucznej trawy.
Zabytki.
Do wojewódzkiego rejestru zabytków wpisane są:
inne zabytki:
Sport.
W Tomisławiu mieści się jedno z nowocześniejszych boisk sportowych w gminie Osiecznica. Boisko wyposażone jest w około 265 miejsc siedzących (plastikowe krzesełka) wkomponowanych w naturalną skarpę. Na boisku ćwiczą piłkarze z Gminnego Towarzystwa Sportowego "Roan" które powstało w roku 2003.

</doc>
<doc id="402685" url="https://pl.wikipedia.org/wiki?curid=402685" title="Vallejo (Kalifornia)">
Vallejo (Kalifornia)

Vallejo – miasto w hrabstwie Solano, w stanie Kalifornia, w Stanach Zjednoczonych. Port przy ujściu rzeki Napa do zatoki San Pablo. Miejscowość liczy ok. 116 tys. mieszkańców.
W Vallejo urodziła się Natalie Coughlin, amerykańska pływaczka, dwunastokrotna medalistka olimpijska, piętnastokrotna medalistka mistrzostw świata i była rekordzistka świata.
W mieście rozwinął się przemysł młynarski oraz mięsny.
Miasto "Elmore" w serialu "Niesamowity świat Gumballa" jest wzorowane na Vallejo.

</doc>
<doc id="402686" url="https://pl.wikipedia.org/wiki?curid=402686" title="Mietelnik żakula">
Mietelnik żakula

Mietelnik żakula ("Bassia scoparia" (L.)A.J.Scott) – gatunek roślin w różnych systemach klasyfikacyjnych zaliczany do rodziny komosowatych lub szarłatowatych. Zwyczajowo nazywany także cyprysikiem letnim. Pochodzi z Azji i Europy Wschodniej (europejska część Rosji, Ukraina, Białoruś). Rozprzestrzenił się także gdzieniegdzie w innych regionach geograficznych. W Polsce jest uprawiany i zadomowiony (antropofit).
Biologia i ekologia.
Roślina jednoroczna. Dziko rośnie na suchych, otwartych miejscach. Kwitnie od lipca do października. 
Zastosowanie.
Roślina ozdobna o pokroju cyprysa, doskonale nadaje się na niskie żywopłoty. Można sadzić pojedynczo lub grupami. Nadaje się również do wysadzania w pojemnikach. Kultywar 'Trichophylla' ma liście zabarwiające się na czerwono w okresie jesiennym.
Uprawa.
Roślina może być uprawiana w różnych warunkach glebowych, ważne by podłoże było wilgotne. Wymaga stanowisk słonecznych. Roślina rozmnażana jest przez nasiona, wysiewane na przełomie kwietnia-maja bezpośrednio do gruntu.

</doc>
<doc id="402689" url="https://pl.wikipedia.org/wiki?curid=402689" title="Stockton (Kalifornia)">
Stockton (Kalifornia)

Stockton – miasto w Stanach Zjednoczonych, w stanie Kalifornia, w Dolinie Kalifornijskiej, nad rzeką San Joaquin na wschodnim skraju jej delty. Miasto jest połączone kanałem z zatoką San Francisco. W 2021 roku liczy 322,1 tys. mieszkańców, oraz 789,4 tys. w obszarze metropolitalnym.
Podczas Wielkiej Recesji (2008-10) Stockton dotknął kryzys mieszkaniowy, bezrobocie osiągnęło prawie 17%, a jego spadek trwał kilka lat. W tym czasie miasto zajęło 1. miejsce na liście najbardziej nieszczęśliwych miast w Stanach Zjednoczonych, według magazynu Forbes.
W mieście rozwinął się przemysł spożywczy, maszynowy, drzewny oraz papierniczy.
Sport.
W mieście rozgrywany jest kobiecy turniej tenisowy, pod nazwą "University Of The Pacific Stockton Challenger", zaliczany do rangi ITF, z pulą nagród 60 000 $.

</doc>
<doc id="402692" url="https://pl.wikipedia.org/wiki?curid=402692" title="Konrad Winkler">
Konrad Winkler

Konrad Sebastian Winkler (ur. 20 stycznia 1882 w Warszawie, zm. 16 stycznia 1962 w Krakowie) – malarz, krytyk i teoretyk sztuki, formista, a także szermierz. 
Życiorys.
Ukończył gimnazjum w Nowym Sączu. Studiował teorię i historię sztuki na Uniwersytecie Lwowskim (1907–1908), malarstwo w pracowni Ignacego Pieńkowskiego w Akademii Sztuk Pięknych w Krakowie (1916) i na Uniwersytecie Jagiellońskim. Służył w 2 pułku ułanów Legionów Polskich. Należał do grupy Formistów, utworzonej w 1917 r. w Krakowie (najpierw jako Ekspresjoniści Polscy). W latach 1919–1921 redagował z Tytusem Czyżewskim i Leonem Chwistkiem pismo "Formiści", które powstało w celu propagowania nowego kierunku w sztuce i literaturze – formizmu. Był kierownikiem artystycznym „Kuriera Porannego”"," „Przeglądu Wieczornego”"," „Polski Zbrojnej” i innych czasopism. W okresie 1924–1927 kontynuował edukację artystyczną w Akademii Lothe'a w Paryżu. W 1936 r. odbyła się w Warszawie wystawa jego malarskiego dorobku, obejmującego prace od okresu formistycznego po najnowsze – głównie naturalistyczne pejzaże i martwe natury. Jego obrazy znajdują się w galeriach sztuki polskiej XX wieku m.in. w Muzeum Narodowym w Krakowie oraz w Muzeum Narodowym w Kielcach. Był członkiem Związku Zawodowego Polskich Artystów Plastyków. 
Winkler był także jednym z prekursorów szermierki sportowej w Polsce. Zajął się tym sportem w czasie studiów we Lwowie. W Krakowie współorganizował Krakowski Klub Szermierzy w 1910, a potem działał w AZS Kraków. Uczestniczył w Igrzyskach Olimpijskich w Paryżu 1924, gdzie wystąpił we florecie indywidualnie i w szabli drużynowo. W 1924, w wieku 42 lat, został mistrzem Polski w szabli i florecie.
Zmarł w Krakowie. Spoczywa na Cmentarzu Rakowickim (kwatera LXXII-8-15).

</doc>
<doc id="402697" url="https://pl.wikipedia.org/wiki?curid=402697" title="Muzeum Okręgowe w Rzeszowie">
Muzeum Okręgowe w Rzeszowie

Muzeum Okręgowe w Rzeszowie – regionalne muzeum z siedzibą w Rzeszowie.
Historia.
Muzeum zostało założone w 1935. Gromadzi ponad 240 000 eksponatów. W muzeum wydzielono oddział etnograficzny. Poza głównym oddziałem usytuowanym w gmachu przy ul. 3 Maja, częściami muzeum są placówki pod nazwami "Muzeum Etnograficzne" oraz "Muzeum Historii Miasta", której główną atrakcją jest Podziemna Trasa Turystyczna pod rynkiem oraz stała wystawa obejmująca eksponaty od XIV w. do czasów II wojny światowej. Dodatkowym oddziałem jest także "Muzeum Biograficzne Juliana Przybosia" w Gwoźnicy Dolnej.
Gmach główny muzeum to dawny budynek klasztorny konwentu Pijarów (1655-1784) wzniesiony w latach 1644-1649 przez Jana Cangera. Rozbudowany i przebudowany w latach 1695-1708 według projektu Tylmana z Gameren. Fasada późnobarokowa. Po kasacji zakonu budynek przeznaczono na cele świeckie. Od 1954 roku siedziba muzeum. Mieszczą się działy: Archeologii, Sztuki, Historii oraz Biblioteka, Administracja i Pracownia Konserwacji Dzieł Sztuki. Do najcenniejszych zbiorów muzeum należy tzw. „Galeria rodziny Dąbskich”, która została podarowana miastu, mimo to o obrazy upomniało się Ossolineum. W 2015 roku rzeszowski kolekcjoner Jan Partyka przekazał muzeum swoją kolekcję militariów. Ekspozycja stała pod tytułem „Żołnierz polski 1914 – 1945. Kolekcja Jana Partyki” opowiada o kolejnych etapach walki o niepodległość. Pośród eksponatów można odnaleźć szeroki zakres pamiątek takich jak: odznaczenia, odznaki pamiątkowe, emblematy, imienne pamiątki żołnierzy walczących o niepodległość, jak również wyposażenie, broń, mundury danego okresu.
Muzeum zostało odznaczone odznaką honorową „Zasłużony dla Województwa Podkarpackiego”.
W holu wejściowym budynku muzeum zostały ustanowione tablice honorujące darczyńców na rzecz placówki: Franciszka Moskwę (2007) i Jana Partykę (2015).

</doc>
<doc id="402698" url="https://pl.wikipedia.org/wiki?curid=402698" title="Nowy Dwór (Gorzów Wielkopolski)">
Nowy Dwór (Gorzów Wielkopolski)

Nowy Dwór – dzielnica położona blisko granic miasta w południowej części Gorzowa Wielkopolskiego. Znajdują się tutaj głównie domki jednorodzinne oraz ogródki działkowe. Przez dzielnicę przebiega Trasa Zgody – obwodnica Gorzowa. Do Nowego Dworu można dojechać autobusami MZK Gorzów linii 107, 110 oraz 127. Główne ulice dzielnicy to: Marcina Kasprzaka, Trasa Zgody, Ulimska, Niwicka, Drozdowa.

</doc>
<doc id="402700" url="https://pl.wikipedia.org/wiki?curid=402700" title="Autostrada A6a (Francja)">
Autostrada A6a (Francja)

Autostrada A6a (fr. "Autoroute A6a") także "Autoroute du Soleil (Autostrada Słońca)" - autostrada we Francji w ciągu tras europejskich E05, E15 oraz E50.
Informacje ogólne.
"A6a" jest zachodnią łącznicą autostradową pomiędzy paryskim Bulwarem Peryferyjnym a autostradą A6.
Przebieg trasy.
Autostrada rozpoczyna się w węźle Porte d'Orléans na wewnętrznej obwodnicy stolicy Francji i prowadzi do węzła z autostradą A 6b. Dalej biegnie równolegle do niej w ten sposób, że jezdnie A6a leżą wewnątrz jezdni A6b, zapewniając bezpośredni przejazd aż do węzła w okolicy miejscowości Wissous, gdzie A6a i A6b dają początek autostradom A6 i A10.

</doc>
<doc id="402701" url="https://pl.wikipedia.org/wiki?curid=402701" title="Autostrada A6b (Francja)">
Autostrada A6b (Francja)

Autostrada A6b, znana też jako Autostrada Słońca () – autostrada we Francji w ciągu tras europejskich E05, E15 oraz E50.
Informacje ogólne.
A6b jest wschodnią łącznicą autostradową pomiędzy paryskim Bulwarem Peryferyjnym a autostradą A6.
Przebieg trasy.
Autostrada rozpoczyna się w węźle Porte d’Italie na wewnętrznej obwodnicy stolicy Francji i prowadzi przez dwa tunele do węzła z autostradą A6a. Dalej biegnie równolegle do niej w ten sposób, że jezdnie A6b leżą na zewnątrz jezdni A6a, zapewniając połączenie z A106 w kierunku portu lotniczego Orly oraz z A86, stanowiącą autostradową obwodnicę Paryża (zewnętrzną). W okolicy miejscowości Wissous A6a i A6b kończą się w węźle dającym początek autostradom A6 i A10.

</doc>
<doc id="402702" url="https://pl.wikipedia.org/wiki?curid=402702" title="Boulevard Péripherique">
Boulevard Péripherique



</doc>
<doc id="402703" url="https://pl.wikipedia.org/wiki?curid=402703" title="Muzeum Miasta Rzeszowa">
Muzeum Miasta Rzeszowa



</doc>
<doc id="402705" url="https://pl.wikipedia.org/wiki?curid=402705" title="Elżbieta Pilecka">
Elżbieta Pilecka



</doc>
<doc id="402706" url="https://pl.wikipedia.org/wiki?curid=402706" title="Żółw żółtolicy">
Żółw żółtolicy

Żółw żółtolicy, żółw żółtouchy ("Trachemys scripta troostii") – podgatunek żółwia ozdobnego ("Trachemys scripta") z rodziny żółwi błotnych.

</doc>
<doc id="402716" url="https://pl.wikipedia.org/wiki?curid=402716" title="Muzeum Diecezjalne w Rzeszowie">
Muzeum Diecezjalne w Rzeszowie

Muzeum Diecezjalne (lub Muzeum Diecezji Rzeszowskiej) to instytucja kościelna założona w 1997 przez biskupa Kazimierza Górnego. Muzeum oficjalnie zostało otwarte 22 września 1998 przy okazji Europejskich Dni Dziedzictwa Kulturowego w Rzeszowie. Zbiory to dzieła sztuki sakralnej, które wyszły z użycia, jednak ze względu na wiek diecezji (erygowana w 1992 roku) większość eksponatów z jej terenu znajduje się w muzeach przemyskim i tarnowskim. Przez pierwsze 17 lat kierował nim ks. Franciszek Dziedzic.
Zbiory.
W muzeum znajduje się ponad 600 eksponatów, które stale są poddawane pracom konserwatorskim. Do najcenniejszych należą:

</doc>
<doc id="402720" url="https://pl.wikipedia.org/wiki?curid=402720" title="Kra">
Kra

Kra jest określeniem zjawiska geologicznego lub hydrologicznego, w którym wolnopłynące (dryfujące) po obszarach obniżonej lepkości powierzchniowe fragmenty ("płyty") różnych kształtów i rozmiarów mogące przemieszczać się poziomo, tworzą się poprzez odłamywanie od pokrywy.
W zależności od składu rozróżniamy m.in.:

</doc>
<doc id="402722" url="https://pl.wikipedia.org/wiki?curid=402722" title="Zakanale (Gorzów Wielkopolski)">
Zakanale (Gorzów Wielkopolski)

Zakanale – dzielnica Gorzowa Wielkopolskiego, położona w jego południowej części. Jest to dzielnica przemysłowo-usługowo-składowa.
Położenie.
Dzielnica leży w południowej części Gorzowa Wielkopolskiego, tuż za Kanałem Ulgi nad którym przerzucony jest most Koniawski, przy DK nr 3, DK nr 22 oraz trasach lokalnych do Ulimia, Borka.
Główne ulice dzielnicy to:
Gospodarka.
Na terenie Zakanala istnieje Chłodnia Składowa (obecnie nie pracująca), Zakłady Obuwnicze Bama, Zakłady Przemysłu Skórzanego Asko - Świt Spółdzielnia Pracy, firma Intersicherheits Service produkująca sejfy, piekarnia mechaniczna, salon samochodowy Nissan i Mitsubishi (Gezet), salon samochodowy Kia Motors (Marex), salon samochodowy Honda, salon sukien ślubnych, Centrala Materiałów Budowlanych, Hurtownia nasienna Daja, salon motocykli, firmy handlujące płytkami ceramicznymi, materiałami budowlanymi, liczne składy, serwisy samochodowe, hurtownie i sklepy, istnieje skład opału PEC-u Gorzów.
Infrastruktura.
W dzielnicy znajdują się szkoła podstawowa i gimnazjum, poczta. Przy ulicach Koniawskiej, Zbąszyńskiej, Krótkiej i Kobylogórskiej stoją stare kamienice wielopiętrowe, a przy pozostałych ulicach domki jednorodzinne. W ostatnich latach dzielnica zyskała nowe połączenia drogowe m.in. ul. Marcina Kasprzaka będąca wylotem z miasta w kierunku Kostrzyna nad Odrą, Most Lubuski który spina części miasta znajdujące się po obu stronach rzeki Warty. 
Na Zakanale można dojechać autobusem MZK Gorzów linii: 
Sport.
Na Zakanalu swoją siedzibę ma piłkarski Klub Sportowy „Iskra” Gorzów, który jest klubem osiedlowym. Boisko Iskry znajduje się przy ulicy Strażackiej 43. Prezesem klubu jest Rafał Trawiński. Klub założony został w 2005 roku i występuje w A-klasie gr. Gorzów Wielkopolski I.

</doc>
<doc id="402725" url="https://pl.wikipedia.org/wiki?curid=402725" title="Dystrykt Nipissing">
Dystrykt Nipissing

Dystrykt Nipissing (ang. "Nipissing District") - jednostka administracyjna kanadyjskiej prowincji Ontario.
Dystrykt ma 84 688 mieszkańców. Język angielski jest językiem ojczystym dla 69,8%, francuski dla 24,7% mieszkańców (2006).
W skład dystryktu wchodzą:

</doc>
<doc id="402726" url="https://pl.wikipedia.org/wiki?curid=402726" title="Bohdan Likszo">
Bohdan Likszo

Bohdan Stanisław Likszo (ur. 1 stycznia 1940 w Wilnie, zm. 12 grudnia 1993 w Krakowie) – polski koszykarz, reprezentant kraju, występujący na pozycji środkowego.
Naprawdę urodził się 4 grudnia 1939, oficjalnie rodzice podali jednak w akcie urodzenia datę 1 stycznia 1940.
W wieku 15 lat mierzył już 196 cm wzrostu. Podczas swojej kariery reprezentował Warmię Olsztyn i krakowską Wisłę (kariera sportowa 1955–1980), podopieczny trenerów: Jana Mikułowskiego, Michała Mochnackiego, Jerzego Bętkowskiego i Witolda Zagórskiego w kadrze. Jeden z najlepszych koszykarzy polskich lat sześćdziesiątych. W kadrze narodowej (1961–1969) rozegrał 195 spotkania zdobywając 2056 pkt.
Był liderem polskiej reprezentacji olimpijskiej w Tokio (1964, w 9 meczach – 5 zwycięskich i 4 porażkach zdobył 133 punkty, przed Wichowskim 108 i Łopatką 89). Na kolejnych igrzyskach w Meksyku (1968) tworzył doskonałą parę środkowych z Mieczysławem Łopatką, który jako lider zespołu zdobył 173 pkt., a Likszo 102.
9 maja 1964 wziął udział w meczu – Wisła Kraków (70:117) All-Stars USA. W składzie reprezentacji gwiazd znajdowali się zawodnicy NBA: Bob Pettit (Hawks), Tom Heinsohn (Celtics), Bill Russell (Celtics), Oscar Robertson (Royals), Jerry Lucas (Royals), Tom Gola (Knicks), Bob Cousy, K.C. Jones (Celtics). W spotkaniu tym zanotował 26 punktów.
Podczas Mistrzostw Świata, które odbyły się w stolicy Urugwaju, Montevideo (1967) Likszo zgromadził na swoim koncie największą liczbę punktów (180) ze wszystkich uczestników turnieju. Notował wtedy 20 punktów na mecz. W jednym ze zwycięskich spotkań, przeciw reprezentacji Paragwaju (101-60) zdobył aż 38 punktów. Rezultat ten jest po dziś dzień trzecim wynikiem strzeleckim wśród wszystkich reprezentantów Polski w koszykówce. Większą liczbą punktów zdobytych w trakcie jednego spotkania reprezentacyjnego może się pochwalić jedynie legendarny Edward Jurkiewicz (52).
16 października 1965 Krakowska Wisła wzięła udział w Festiwalu FIBA, który odbył się notabene w Krakowie. Krakowski zespół wygrał wtedy 78-70 z reprezentacją Europy. Bohdan został wtedy najlepszym strzelcem spotkania, notując 21 „oczek”. Miał również okazję zmierzyć się z gwiazdami NBA (1964) jak i Realu Madryt (1965). W pierwszym z wymienionych spotkań jego drużyna przegrała aż 70-117, w drugim natomiast zwyciężyła 85-70.
Strzelecki rekord kariery osiągnął podczas spotkania Wisły Kraków z AZS-em Gdańsk. Odbyło się ono 2 lutego 1963, zanotował wtedy 62 punkty. 26 lutego 1967 uzyskał 56 punktów, w trakcie rywalizacji z lokalnym rywalem Koroną Kraków. W sezonie 1968/69 zanotował swój trzeci najwyższy rezultat strzelecki, 52 punkty zdobyte przeciw drużynie ŁKS-u.
Po zakończeniu kariery w Polsce grał przez pewien czas we Francji. Gdy wrócił do kraju, zajął się m.in. działaniem w piłkarskiej sekcji Wisły Kraków. Został odznaczony Srebrnym i Złotym Krzyżem Zasługi oraz srebrnym i brązowym Medalem za Wybitne Osiągnięcia Sportowe (1967). Gdy był na rencie i mieszkał w podkrakowskiej Stróży przeszedł pierwszy zawał. W niedzielę 12 grudnia 1993 jechał samochodem w odwiedziny do córki. Zasłabł za kierownicą. Serce nie wytrzymało drugiego zawału. Zmarł w Krakowie.
W 1962 poślubił koszykarkę Krystyną Pabjańczyk-Likszo. Pochowany na cmentarzu Batowickim w Krakowie (kw. A9-8-15).

</doc>
<doc id="402727" url="https://pl.wikipedia.org/wiki?curid=402727" title="Bogdan Likszo">
Bogdan Likszo



</doc>
<doc id="402728" url="https://pl.wikipedia.org/wiki?curid=402728" title="Ángela Molina">
Ángela Molina

Ángela Molina (ur. 5 października 1955 roku w Madrycie) – hiszpańska aktorka znana m.in. z filmów Luisa Buñuela i Pedra Almodóvara.
Życiorys.
Urodziła się jako trzecie z ośmiorga dzieci hiszpańskiego aktora piosenkarza Antonia Moliny (1928–1992). Studiowała balet, taniec hiszpański i dramat na Uniwersytecie w Madrycie (Escuela Superior de Madrid). Pracowała w cyrku we Francji i jako nauczycielka hiszpańskiego tańca klasycznego, zanim pojawiła się po raz pierwszy na kinowym ekranie w dramacie "Nie zabijaj" ("No matarás", 1974). Rok potem wystąpiła w filmie kryminalnym "Chronione" ("Las Protegidas", 1975) i komedii "Nie chcę stracić czci" ("No quiero perder la honra", 1975). 
Międzynarodową sławę zapewniła jej rola Conchity w dramacie Luisa Buñuela "Mroczny przedmiot pożądania" ("Cet obscur objet du désir", 1977). Za postać kelnerki w obrazie "Czarna warstwa" ("Camada negra", 1977) oraz za występ w filmie "W sercu lasu" ("El Corazón del bosque", 1979) odebrała nagrodę Fotogramas de Plata.
Była czterokrotnie nominowana do nagrody Goya: jako Rosa w dramacie "Środek nieba" ("La Mitad del cielo", 1986), za kreację w filmie fantasy "Światła i cienie" ("Luces y sombras", 1988), jako Pepita w filmie muzycznym "Chęci rzeczy" ("Las Cosas del querer", 1989) i za postać w melodramacie Pedro Almodóvara "Drżące ciało" ("Carne trémula", 1997).
Zasiadała w jury sekcji "Cinéfondation" na 51. MFF w Cannes (1998). Przewodniczyła obradom jury konkursu głównego na 49. MFF w Berlinie (1999).
Jest rozwiedziona z Hervé Timarché, z którym ma troje dzieci. W 1995 wyszła za mąż za Leo Blakstada, z którym ma dwoje dzieci.

</doc>
<doc id="402729" url="https://pl.wikipedia.org/wiki?curid=402729" title="Angela Molina">
Angela Molina



</doc>
<doc id="402730" url="https://pl.wikipedia.org/wiki?curid=402730" title="Dystrykt Parry Sound">
Dystrykt Parry Sound

Dystrykt Parry Sound (ang. "Parry Sound District") – jednostka administracyjna kanadyjskiej prowincji Ontario.
Dystrykt ma 40 918 mieszkańców. Język angielski jest językiem ojczystym dla 91,1%, francuski dla 2,9% mieszkańców (2006).
W skład dystryktu wchodzą:

</doc>
<doc id="402737" url="https://pl.wikipedia.org/wiki?curid=402737" title="Skwer im. Ireny Dowgielewiczowej (Gorzów Wielkopolski)">
Skwer im. Ireny Dowgielewiczowej (Gorzów Wielkopolski)

 Skwer im. Dowgielewiczowej znajduje się w północnej części Gorzowa Wielkopolskiego w dzielnicy Śródmieście. Jest to skwer umiejscowiony przy ul. Dąbrowskiego i Mickiewicza wzdłuż rzeki Kłodawki. Znajdują się tam urządzenia dla dzieci, plac zabaw, na rogu ulic Dąbrowskiego i Mickiewicza znajduje się obelisk ku czci Ireny Dowgielewiczowej. Niedawno skwer przeszedł modernizacje wytyczono m.in. nowe ścieżki, zainstalowano dodatkowe huśtawki dla dzieci, oraz nowe ławki. Na skwerze rośnie wiele okazów przyrodniczych m.in. miłorząb japoński.

</doc>
<doc id="402738" url="https://pl.wikipedia.org/wiki?curid=402738" title="Michał Wójcik (polityk)">
Michał Wójcik (polityk)

Michał Marek Wójcik (ur. 17 kwietnia 1971 w Krakowie) – polski polityk, prawnik i działacz gospodarczy, doktor nauk społecznych. Poseł na Sejm V, VIII i IX kadencji, w latach 2016–2020 sekretarz stanu w Ministerstwie Sprawiedliwości, od 2020 minister-członek Rady Ministrów w drugim rządzie Mateusza Morawieckiego.
Życiorys.
Syn Mirosława i Danuty. W 1995 ukończył studia prawnicze na Wydziale Prawa i Administracji Uniwersytetu Śląskiego, a w 1998 studia podyplomowe z rozwoju podmiotów gospodarczych w Wyższej Szkole Bankowości i Finansów w Katowicach. W 2017 obronił pracę doktorską na Wydziale Nauk Społecznych Uniwersytetu Śląskiego. Objął funkcję dyrektora naczelnego Izby Rzemieślniczej oraz Małej i Średniej Przedsiębiorczości w Katowicach. Był członkiem Wojewódzkiej Rady Zatrudnienia i ekspertem kilku projektów finansowanych przez Unię Europejską. Jest współautorem książki "Targi jako instrument marketingu wystawienniczego".
W 2002 został radnym sejmiku śląskiego z wynikiem 3067 głosów w okręgu chorzowskim (z listy POPiS, z rekomendacji Prawa i Sprawiedliwości). W 2004 z ramienia PiS bez powodzenia kandydował do Senatu w wyborach uzupełniających (uzyskał 5300 głosów). W wyborach parlamentarnych w 2005 został wybrany na posła z listy PiS z okręgu rybnickiego liczbą 7428 głosów. W Sejmie przewodniczył Podkomisji stałej do spraw rzemiosła i usług, zasiadał w Komisji Rozwoju Przedsiębiorczości, Komisji Odpowiedzialności Konstytucyjnej oraz Komisji Nadzwyczajnej „Solidarne Państwo”. W wyborach do Sejmu w 2007 nie zdobył mandatu. W 2010 jako lider listy Prawa i Sprawiedliwości w okręgu chorzowskim uzyskał ponownie mandat radnego sejmiku śląskiego, otrzymując 12 665 głosów. Objął funkcję przewodniczącego komisji statutowo-regulaminowej oraz wiceprzewodniczącego klubu radnych PiS. W wyborach w 2011 ponownie bezskutecznie ubiegał się o mandat poselski.
Następnie zajął się tworzeniem struktur Solidarnej Polski w okręgach częstochowskim i gliwickim. Na kongresie założycielskim partii 24 marca 2012 został wybrany do jej zarządu (14 grudnia 2013 został wybrany ponownie). W 2014 jako kandydat PiS (z rekomendacji Solidarnej Polski) uzyskał reelekcję w wyborach do sejmiku. W wyborach parlamentarnych w 2015 uzyskał mandat poselski z okręgu katowickiego, otrzymując 7652 głosy. 29 kwietnia 2016 został sekretarzem stanu w Ministerstwie Sprawiedliwości, a 9 grudnia 2017 wiceprezesem Solidarnej Polski.
W wyborach w 2019 z powodzeniem ubiegał się o poselską reelekcję, otrzymując 8315 głosów. 6 października 2020 prezydent RP Andrzej Duda powołał go na ministra-członka Rady Ministrów w rządzie premiera Mateusza Morawieckiego.

</doc>
<doc id="402739" url="https://pl.wikipedia.org/wiki?curid=402739" title="Dystrykt Rainy River">
Dystrykt Rainy River

Dystrykt Rainy River (ang. "Rainy River District") - jednostka administracyjna kanadyjskiej prowincji Ontario.
Dystrykt ma 21 564 mieszkańców. Język angielski jest językiem ojczystym dla 95,2%, francuski dla 1,6% mieszkańców (2006).
W skład dystryktu wchodzą:

</doc>
<doc id="402740" url="https://pl.wikipedia.org/wiki?curid=402740" title="Władysław Szczepaniak">
Władysław Szczepaniak

Władysław Szczepaniak (ur. 19 maja 1910 w Warszawie, zm. 6 maja 1979 tamże) – polski piłkarz, obrońca. Symbol Polonii, z warszawskim klubem był związany przez całą karierę.
W lidze debiutował w 1928, początkowo występując w napadzie. Krótko grał także w pomocy, by na początku lat 30. przekwalifikować się na obrońcę. Szybko stał się podporą defensywy "Czarnych Koszul", z czasem zostając kapitanem drużyny. W Polonii Warszawa występował także w trakcie II wojny światowej, uczestnicząc wraz z klubem w nielegalnych podziemnych rozgrywkach piłkarskich. Pod jego kierownictwem konspiracyjna drużyna Polonii została mistrzem okręgu warszawskiego w podziemiu w 1942 i 1943 roku. Na piłkarskie boiska wybiegał do 1947, świętując w 1946 zdobycie pierwszego w historii mistrzostwa Polski dla Polonii, w pierwszej powojennej edycji MP.
W reprezentacji Polski debiutował w 1930 w meczu ze Szwecją, ostatni mecz rozegrał już po wojnie w 1947. Rywalem znowu była Szwecja. Po tym meczu aż do 2013 był najstarszym reprezentantem Polski w historii (37 lat i 118 dni). Łącznie w biało-czerwonych barwach rozegrał 34 spotkania, wielokrotnie pełniąc funkcję kapitana, także w historycznym meczu z Brazylią na MŚ 38. Brał udział w IO 36, gdzie polska reprezentacja zajęła 4. miejsce. Odznaczony Krzyżem Kawalerskim Orderu Odrodzenia Polski.
Został pochowany w grobie rodzinnym na cmentarzu Bródnowskim (kwatera 33H-3-16).

</doc>
<doc id="402742" url="https://pl.wikipedia.org/wiki?curid=402742" title="Dystrykt Sudbury">
Dystrykt Sudbury

Dystrykt Sudbury (ang. "Sudbury District") – jednostka administracyjna kanadyjskiej prowincji Ontario.
Dystrykt ma 21 392 mieszkańców. Język angielski jest językiem ojczystym dla 67,4%, francuski dla 27,2% mieszkańców (2006).
W skład dystryktu wchodzą:

</doc>
<doc id="402744" url="https://pl.wikipedia.org/wiki?curid=402744" title="Robert Jerzy Kołakowski">
Robert Jerzy Kołakowski



</doc>
<doc id="402746" url="https://pl.wikipedia.org/wiki?curid=402746" title="Dystrykt Thunder Bay">
Dystrykt Thunder Bay

Dystrykt Thunder Bay (ang. "Thunder Bay District") - jednostka administracyjna kanadyjskiej prowincji Ontario.
Dystrykt ma 149 063 mieszkańców. Język angielski jest językiem ojczystym dla 83%, francuski dla 3,9% mieszkańców (2006).
W skład dystryktu wchodzą:

</doc>
<doc id="402747" url="https://pl.wikipedia.org/wiki?curid=402747" title="Jędrzej Jędrych">
Jędrzej Jędrych

Jędrzej Jędrych (ur. 11 sierpnia 1967 w Kolbuszowej) – polski polityk, politolog, poseł na Sejm V kadencji.
Życiorys.
Ukończył studia na Uniwersytecie Śląskim. Od lat 90. związany ze SKOK-ami, przed wyborem na posła był dyrektorem regionalnym TU SKOK Życie S.A. w Katowicach. Pełnił także funkcję rzecznika prasowego wojewody Marka Kempskiego.
Należał do Ruchu Odbudowy Polski, od 2001 związany z PiS. W 2001 bezskutecznie kandydował z jego listy do Sejmu. W latach 2002–2005 zasiadał w sejmiku śląskim.
W 2005 z listy Prawa i Sprawiedliwości uzyskał mandat posła z okręgu gliwickiego liczbą 13 791 głosów. W wyborach parlamentarnych w 2007 bez powodzenia ubiegał się o reelekcję.
Od września 2008 pełnił obowiązki prezesa Górnika Zabrze, po rezygnacji z tej funkcji Ryszarda Szustera. W grudniu tego samego roku został wybrany przez radę nadzorczą sportowej spółki akcyjnej Górnik Zabrze na jej prezesa; sprawował tę funkcję do marca 2010.
W 2018 prezydent Andrzej Duda odznaczył go Krzyżem Kawalerskim Orderu Odrodzenia Polski, a także Krzyżem Wolności i Solidarności.

</doc>
<doc id="402749" url="https://pl.wikipedia.org/wiki?curid=402749" title="Hermann von Helmholtz">
Hermann von Helmholtz

Hermann Ludwig Ferdinand von Helmholtz (ur. 31 sierpnia 1821 w Poczdamie, zm. 8 września 1894 w Charlottenburgu) – niemiecki lekarz i naukowiec: fizyk, fizjolog oraz filozof. Sformułował zasadę zachowania energii. Zajmował się mechaniką, akustyką, termodynamiką, światłem, elektrycznością i magnetyzmem. Skonstruował pierwszy oftalmoskop oraz rezonator Helmholtza. Próbował wyjaśnić mechanizm produkcji energii w gwiazdach. Laureat Medalu Copleya.
Życiorys.
Jego ojcem był Ferdynand Helmholtz, który wykładał w gimnazjum w Poczdamie. Młody Helmholtz uczył się w tym samym gimnazjum. W 1838 roku Helmholtz zaczął studia we Friedrich-Wilhelms-Institut (Pépinière), szkoły medycznej kształcącej chirurgów wojskowych. Kadeci z Pépinière odbywali zajęcia w szkole medycznej Uniwersytetu Berlińskiego. Helmholtz uczęszczał na wykłady Jana Müllera: anatomię ogólną, anatomię patologiczną, anatomię porównawczą, fizjologię. W maju 1839 roku Helmoltz napisał do rodziców, że wykłady Müllera z fizjologii są znakomite. Helmholtz sporządził znakomite notatki z tych wykładów. 
W sierpniu 1841 Helmholtz zachorował na tyfus i spędził pięć tygodni w szpitalu. Zaoszczędził wtedy wystarczającą ilość pieniędzy, żeby kupić własny mikroskop. Studiował połączenia nerwowe komórek nerwowych z aksonami, co było tematem jego pracy doktorskiej (pierwszym, który zauważył, że aksony są częścią komórki nerwowej był polsko-niemiecki uczony Robert Remak, inny student Müllera). Jesienią 1842 roku Helmholtz ukończył doktorat.
W październiku 1842 roku przeniósł się do szpitala Charité w Berlinie, gdzie mieszkał przez rok. W październiku 1843 ukończył praktykę medyczną i otrzymał posadę chirurga Królewskich Huzarów w Poczdamie, dzięki czemu miał czas na badania naukowe.
Pracował w Królewcu i Bonn. Był profesorem na Uniwersytecie w Heidelbergu i Uniwersytecie Fryderyka Wilhelma w Berlinie.
Z okazji 70. urodzin w 1891 został doktorem honorowym Uniwersytetu Odeskiego. W latach 1892–1894 był członkiem honorowym Poznańskiego Towarzystwa Przyjaciół Nauk.
Z jego nazwiskiem związana jest Helmholtz Association.
Dorobek.
Hermann von Helmholtz starał się zastosować prawa fizyczne do procesów fizjologicznych. Badał procesy chemiczne związane z ruchem mięśni. Zauważył, że ruch ten powoduje zmiany chemiczne i zmiany temperatury. Zbudował wtedy aparaturę do badania ciepła wydzielanego w czasie zmian fizjologicznych. Zaproponował zasadę zachowania energii – energia zmienia formę, ale jest zachowana w różnych procesach transformacyjnych. Uważał, że nie istnieje specjalna energia w organizmach żywych i że wszystkie formy energii w organizmach ożywionych są podobne do procesów zmian energetycznych w materii nieorganicznej. Sprzeciwiał się w ten sposób witalistycznym poglądom swojego nauczyciela Jana Müllera (patrz organicyzm).
Pod koniec 1849 roku Helmholtz odkrył, że impulsy nerwowe wywoływane przez podrażnienie mięśni żaby przemieszczają się z prędkością pomiędzy 24,6 a 38,4 m/s. Wynik ten wskazywał na to, że impulsy nerwowe są związane z procesami chemicznymi lub elektrycznymi, innymi słowy są opisywane przez procesy fizyczne.
W 1854 roku wysunął hipotezę, że Słońce rozgrzewa się wskutek zapadania pod własnym ciężarem (por. mechanizm Kelvina-Helmholtza).

</doc>
<doc id="402750" url="https://pl.wikipedia.org/wiki?curid=402750" title="Dystrykt Timiskaming">
Dystrykt Timiskaming

Dystrykt Timiskaming (ang. "Timiskaming District") - jednostka administracyjna kanadyjskiej prowincji Ontario.
Dystrykt ma 33 283 mieszkańców. Język angielski jest językiem ojczystym dla 70,6%, francuski dla 24,5% mieszkańców (2006).
W skład dystryktu wchodzą:

</doc>
<doc id="402754" url="https://pl.wikipedia.org/wiki?curid=402754" title="Dunin">
Dunin

Osoby o tym nazwisku:

</doc>
<doc id="402765" url="https://pl.wikipedia.org/wiki?curid=402765" title="Daniela Chrapkiewicz">
Daniela Chrapkiewicz

Daniela Jadwiga Chrapkiewicz z domu Probe (ur. 9 marca 1948 w Starogardzie Gdańskim) – polska polityk, lekarka, pediatra i anestezjolog, posłanka na Sejm V, VI i VII kadencji.
Życiorys.
Absolwentka Wydziału Lekarskiego Akademii Medycznej w Gdańsku, podjęła pracę w zawodzie lekarza.
Zaangażowała się w działalność partii Prawo i Sprawiedliwość. W wyborach w 2005 kandydowała do Sejmu w okręgu gdańskim, otrzymując 3657 głosów. Nie została wybrana, jednak ślubowanie poselskie złożyła już w grudniu 2005, zastępując Hannę Foltyn-Kubicką, która z kolei objęła mandat deputowanej do Parlamentu Europejskiego zwolniony przez Annę Fotygę. W wyborach parlamentarnych w 2007 bez powodzenia ubiegała się o reelekcję, jednak w czerwcu 2009 kolejny raz w trakcie kadencji objęła mandat poselski, tym razem w miejsce Jacka Kurskiego, który został wybrany do Europarlamentu. W 2011 nie została ponownie wybrana. W 2014 została początkowo przedstawiona jako liderka pomorskiej listy Polski Razem w wyborach europejskich, jednak ostatecznie nie wystartowała. W sierpniu 2015 po raz trzeci z rzędu objęła wakujący mandat. Została posłanką na parę miesięcy przed końcem VII kadencji, zastępując tym razem Macieja Łopińskiego. Ślubowanie złożyła we wrześniu 2015, dołączając do klubu parlamentarnego PiS. W wyborach w kolejnym miesiącu nie ubiegała się o ponowny wybór.

</doc>
<doc id="402771" url="https://pl.wikipedia.org/wiki?curid=402771" title="Azaghâl">
Azaghâl



</doc>
<doc id="402774" url="https://pl.wikipedia.org/wiki?curid=402774" title="Azaghal">
Azaghal



</doc>
<doc id="402779" url="https://pl.wikipedia.org/wiki?curid=402779" title="Jean Rochefort">
Jean Rochefort

Jean Rochefort, właśc. Jean Raoul Robert Rochefort (ur. 29 kwietnia 1930 w Paryżu, zm. 9 października 2017 tamże) – francuski aktor filmowy i teatralny, scenarzysta i reżyser.
Życiorys.
Wczesne lata.
Syn Celestina Rocheforta i Fernande Guillot, uczęszczał do Lycée Pierre Corneille w Rouen. W wieku dziewiętnastu lat podjął studia na Centre d’Art Dramatique de la rue Blanche. Naukę kontynuował w Paris Conservatoire. Od 1953 przez siedem lat związany był z Compagnie Grenier Hussenot.
Kariera.
Zadebiutował na ekranie w komedii "Spotkanie w Paryżu" ("Rencontre à Paris", 1956). Stworzył wiele charakterystycznych postaci w filmie przygodowym na podstawie książki Alexandre’a Dumasa "Człowiek w żelaznej masce" ("Le Masque de fer", 1962) czy jednym z najbardziej luźnych formalnie i czysto surrealistycznych filmów komediodramacie Luis Buñuel "Widmo wolności" ("Le Fantôme de la liberté", 1974), komedii "Powrót tajemniczego blondyna" ("Le Retour du grand blond", 1974). Za kreację L'abbé Dubois w dramacie historycznym "Niech się zacznie zabawa" ("Que la fête commence...", 1975) oraz rolę kapitana w dramacie wojennym "Krab-Dobosz" ("Le Crabe-Tambour", 1977) otrzymał nagrodę Cezara.
W dramacie "Mąż fryzjerki" ("Le Mari de la coiffeuse", 1990) zagrał Antoine’a, który ma obsesję na punkcie strzyżenia włosów, w komedii Roberta Altmana "Prêt-à-Porter" (1994) był inspektorem Tantpisem. Wystąpił w dramacie "Śmieszność" ("Ridicule", 1996) z Fanny Ardant, komedii "Plotka" ("Le Placard", 2000) u boku Daniela Auteuila i Gérarda Depardieu.
Zasiadał w jury konkursu głównego na 56. MFF w Cannes (2003).
Życie prywatne.
16 czerwca 1960 poślubił Aleksandrę Moskwę, z którą ma dwoje dzieci: córkę Marie (ur. 1962) i syna Julien (ur. 1965). W 1989 roku ożenił się po raz drugi z Françoise Vidal. Mają syna Louise i córkę Clémence. Z nieformalnego związku z Nicole Garcią ma syna Pierre’a (ur. 1981).

</doc>
<doc id="402782" url="https://pl.wikipedia.org/wiki?curid=402782" title="Wiatrem przeminęło z...">
Wiatrem przeminęło z...

Wiatrem przeminęło z... (hiszp. "El viento se llevó lo que") – argentyńsko-francusko-hiszpańsko-holenderski film fabularny z 1998 roku w reżyserii Alejandra Agrestiego. Obraz nagrodzono na festiwalach w San Sebastián, Hawanie, Chicago i w Stambule.
Treść.
Dwudziestolatka z Buenos Aires wyrusza w nieznane i trafia do odciętego od świata miasteczka w Patagonii. Jedyną atrakcją dla miejscowych jest tu kino, do którego filmy trafiają dopiero wtedy, gdy nigdzie indziej nikt nie chce ich już oglądać, a ich stan techniczny jest fatalny – nadpalone, posklejane źle i nie po kolei (sam tytuł filmu jest anagramem tytułu innego filmu – „Przeminęło z wiatrem”). Również podkład dźwiękowy często nie pasuje do obrazu. Tak zdeformowane filmy wywierają znaczący wpływ na mieszkańców miasteczka, którzy również zachowują się w sposób nieprzewidziany.
W taką rzeczywistość wkracza nie tylko młoda uciekinierka ze stolicy. Miasteczko ma jeszcze jednego gościa, aktora Edgara Wexleya, gwiazdora dawnych filmów, gwiazdę mocno przebrzmiałą, o czym jednak nikt w miasteczku jeszcze nie wie, jako że dopiero teraz docierają tu filmy z Wexleyem. Aktor przyjechał na specjalne zaproszenie mieszkańców.

</doc>
<doc id="402788" url="https://pl.wikipedia.org/wiki?curid=402788" title="Greenville (Karolina Południowa)">
Greenville (Karolina Południowa)

Greenville – miasto w Stanach Zjednoczonych, w północnej części stanu Karolina Południowa, u podnóża Pasma Błękitnego. Siedziba hrabstwa Greenville. Według spisu z 2020 roku liczy ponad 70,7 tys. mieszkańców. Obszar metropolitalny Greenville–Anderson jest największym w stanie i obejmuje 928,2 tys. mieszkańców.
W mieście rozwinął się przemysł bawełniany, chemiczny, maszynowy, metalowy, elektroniczny, lotniczy oraz spożywczy.
Demografia.
Ludność.
Według danych z 2019 roku 67,7% mieszkańców głównego miasta identyfikowało się jako biali (65,3% nie licząc Latynosów), 23,4% jako czarni lub Afroamerykanie, 2,8% było rasy mieszanej, 1,9% to byli Hawajczycy i mieszkańcy innych wysp Pacyfiku, 1,5% miało pochodzenie azjatyckie i 0,12% to byli rdzenni Amerykanie. Latynosi stanowili 5,0% ludności miasta.
Poza osobami pochodzenia afroamerykańskiego, do największych grup należą osoby pochodzenia angielskiego (11,0%), niemieckiego (10,0%), irlandzkiego (8,9%), szkockiego lub szkocko–irlandzkiego (7,9%), „amerykańskiego” (6,6%) i włoskiego (3,5%).
Religia.
Greenville ma najwyższy odsetek zielonoświątkowców (6,9%) i czwarty co do wielkości odsetek baptystów (31,6%), wśród amerykańskich aglomeracji liczących więcej jak 500 tys. mieszkańców. 
Silne wpływy ewnagelikalnych wynikają z obecności fundamentalistycznych uczelni, takich jak Bob Jones University.
W 2010 roku do największych grup religijnych w aglomeracji Greenville, należeli:
Uczelnie.
Greenville jest domem dla Uniwersytetu Furmana, założonego w 1826 jako baptystyczna szkoła teologiczna w Edgefield i przeniesionego do Greenville w 1850, Uniwersytetu Boba Jonesa (1927), fundamentalistycznego college'u biblijnego, który przeniósł się do Greenville w 1947, oraz "Greenville Technical College" (1962).
W muzeum i galerii Uniwersytetu Boba Jonesa znajduje się duża kolekcja sztuki sakralnej. 

</doc>
<doc id="402789" url="https://pl.wikipedia.org/wiki?curid=402789" title="Inwersja temperaturowa">
Inwersja temperaturowa



</doc>
<doc id="402790" url="https://pl.wikipedia.org/wiki?curid=402790" title="Szczecin Jezierzyce">
Szczecin Jezierzyce



</doc>
<doc id="402791" url="https://pl.wikipedia.org/wiki?curid=402791" title="Szczecin Kijewo">
Szczecin Kijewo



</doc>
<doc id="402794" url="https://pl.wikipedia.org/wiki?curid=402794" title="Szczecin Majowe">
Szczecin Majowe



</doc>
<doc id="402799" url="https://pl.wikipedia.org/wiki?curid=402799" title="Szczecin Śmierdnica">
Szczecin Śmierdnica



</doc>
<doc id="402806" url="https://pl.wikipedia.org/wiki?curid=402806" title="Tarnawa Górna (województwo małopolskie)">
Tarnawa Górna (województwo małopolskie)

Tarnawa Górna – wieś w Polsce, położona w województwie małopolskim, w powiecie suskim, w gminie Zembrzyce.
Do 1975 r. należała do woj. krakowskiego.
W latach 1975–1998 wieś położona była w województwie bielskim.
Położenie.
Miejscowość znajduje się w Beskidzie Małym, w górnej części doliny potoku Tarnawka. Zabudowania i pola Tarnawy Górnej znajdują się na dnie doliny tego potoku, oraz na otaczających ją wzniesieniach Beskidu Małego. Po północnej stronie są to stoki Harańczykowej Góry i Bielówki, po południowej Grupy Żurawnicy i Królicza Góra.
Opis wsi.
Wieś została założona na początku XVII w. w ramach akcji osiedleńczej, prowadzonej pod Leskowcem przez Komorowskich z Suchej, jako typowy zarębek wołoski. W dokumentach osada ta występowała pod nazwą Redz lub Rec.
Wysokość 490 metrów n.p.m.
Wierni kościoła rzymskokatolickiego należą do dwóch parafii:

</doc>
<doc id="402807" url="https://pl.wikipedia.org/wiki?curid=402807" title="Zhengzhou">
Zhengzhou

Zhengzhou (chin. upr.: 郑州; chin. trad.: 鄭州; pinyin: "Zhèngzhōu"; wym. []) – stolica prowincji Henan, leżąca nad Huang He. W mieście znajduje się największa na świecie fabryka iPhone’ów, obsługująca firmę Apple.
Gospodarka.
Ośrodek szkolnictwa wyższego, wydobycia węgla i energetyki oraz przemysłu włókienniczego, a także spożywczego, maszynowego, środków transportu, elektronicznego i wysokich technologii.
Transport.
Miasto posiada własny port lotniczy i stację kolejową.
Sport.
Zhengzhou ma także własną drużynę piłkarską Henan Jianye, grającą w Chinese Super League.
Turystyka.
Na przedmieściach znajdują się:
Znani mieszkańcy.
Pochodził stąd Du Fu, uważany za najwybitniejszego chińskiego poetę, oraz jego kolega po fachu Bai Juyi i filozof Han Fei.

</doc>
<doc id="402808" url="https://pl.wikipedia.org/wiki?curid=402808" title="Exim">
Exim

Exim – serwer poczty elektronicznej (agent transferu poczty – ang. Mail Transfer Agent) dla systemów uniksowych rozwijany przez University of Cambridge na licencji GNU General Public License. Jego nazwa pochodzi od skrótu „EXperimental Internet Mailer”.
Logika transportu poczty wewnątrz exima opiera się na "routerach", odpowiedzialnych za klasyfikowanie poczty, która następnie jest kierowana do odpowiednich "transporterów" odpowiedzialnych za ich dostarczenie do lokalnej skrzynki, pliku lub katalogu na dysku, bądź przesłanie ich do innego serwera.
Exim posiada rozbudowany system filtrów pozwalających na filtrowanie wiadomości, nadawców bądź hostów na wielu poziomach, obsługuje standardowe formaty zapisu poczty w postaci maildir lub mailspool.
Exim zbudowany jest monolitycznie (tak jak np. Sendmail), jako jeden program odpowiedzialny za cały proces przetwarzania poczty, a programy dodatkowe (np. mailq – wyświetlenie zawartości kolejki wiadomości do przetworzenia) są linkami symbolicznymi do głównej binarki, w odróżnieniu od np. Postfiksa czy Qmaila, które oparte są na wielu programach odpowiedzialnych za poszczególne zadania.
Sama konstrukcja pliku konfiguracyjnego pozwala na zastosowanie praktycznie w każdym miejscu konfiguracji kilkudziesięciu wbudowanych instrukcji warunkowych i funkcji (w tym zapytań do baz danych MySQL, PostgreSQL, przeszukiwania plików tekstowych, zapytań LDAP oraz wielu innych), wyrażeń regularnych i wbudowanego interpretera języka Perl.
Dodatkowo, Exim potrafi korzystać bez pomocy programów pośredniczących (takich jak. np. AMaViS) ze SpamAssassina, a także z programów antywirusowych: ClamAV, Kaspersky Anti-Virus, Dr.Web, F-Secure Anti-Virus, mks vir, Sophos Anti-Virus, a także z każdego skanera antywirusowego udostępniającego program do skanowania uruchamiany z poziomu linii komend.

</doc>
<doc id="402811" url="https://pl.wikipedia.org/wiki?curid=402811" title="Kwinta">
Kwinta



</doc>
<doc id="402815" url="https://pl.wikipedia.org/wiki?curid=402815" title="Łękno">
Łękno



</doc>
<doc id="402818" url="https://pl.wikipedia.org/wiki?curid=402818" title="Lezja">
Lezja

Lezja (łac. "laesio" – uszkodzenie) – patologiczne lub sztuczne (w celu doświadczalnym) uszkodzenie narządu lub tkanki.
Lezją może być nazwana zmiana nadżerkowa, owrzodzenie, zanikowe zmiany zapalne.
W terminologii psychologicznej oznacza usunięcie określonego obszaru mózgu, przecięcie połączeń bądź zniszczenie tkanki mózgowej w celach badawczych.

</doc>
<doc id="402820" url="https://pl.wikipedia.org/wiki?curid=402820" title="Szczecin Prawobrzeże">
Szczecin Prawobrzeże



</doc>
<doc id="402822" url="https://pl.wikipedia.org/wiki?curid=402822" title="Adolf Sawicki">
Adolf Sawicki

Adolf Sawicki (ur. 2 października 1897 w Wyłudkach, zm. ?) – polski polityk, działacz ruchu ludowego, poseł na Sejm II i III kadencji II RP.
Życiorys.
Urodził się w chłopskiej rodzinie Konstantego i Walerii z Dąbrowskich. Był bratem Wiktora, Czesława, Leokadii i Henryka. Ukończył szkołę powszechną 4-klasową w Janowie. Pomagał rodzicom w gospodarstwie, równocześnie uczył się zawodu cieśli, stolarza i kowala. Od 1918 do 1921 ochotniczo służył w Wojsku Polskim w 42 Pułku Piechoty, brał udział w wojnie polsko-bolszewickiej. Po demobilizacji zajmował się rolnictwem i stolarstwem, założył we wsiach Wyłudki, Wyłudy, Rykaczewo, Zabrodzie i Laskowszczyzna Kółko Rolnicze, później Spółdzielnię Mleczarską w Romaszkówce. W 1927 został wybrany do Rady Gminy, a następnie wójtem gminy Korycin (1927–1929) i członkiem sejmiku oraz wydziału powiatowego w Sokółce.W latach międzywojennych poseł na Sejm II i III kadencji i znany działacz chłopski. Założył Obóz Rolników i w 1928 zdobył mandat poselski w okręgu nr 5. Później wszedł w skład Stronnictwa Chłopskiego, w którym, w latach 1928–1929, pełnił funkcję członka Zarządu Głównego i Rady Naczelnej. W 1930 więziony w Brześciu, jeden z oskarżonych w procesie brzeskim (1931–1932), został uniewinniony. W 1930 ponownie uzyskał mandat poselski, tym razem z listy Stronnictwa Chłopskiego. Od 1931 był zastępcą członka Rady Naczelnej Stronnictwa Ludowego, zaś w latach 1933–1935 pełnił funkcję członka Rady Naczelnej SL.
W 1935, nie chcąc podporządkować się decyzji o bojkocie wyborów, wystąpił ze Stronnictwa. W późniejszym okresie zaangażowany w tworzenie prorządowych organizacji chłopskich. Działał w organizacji Kadra Działaczy Chłopskich, znajdował się także w składzie Komitetu Wykonawczego byłych działaczy Stronnictwa Chłopskiego, z którym w lutym 1937 wstąpił do OZN. Był jednym z wydawców tygodnika „Chłopski Sztandar”, a także autorem licznych artykułów o tematyce społeczno-politycznej i poruszającej zagadnienia lokalne.
Po agresji ZSRR na Polskę został aresztowany przez NKWD 9 października 1939 w Białymstoku. Przypuszczalnie został zamordowany zaraz po aresztowaniu.Od 10 lipca 1924 był żonaty z Amelią z Kozłowskich, z którą miał 2 synów: Eryka (1927–1942) i Leopolda (1929–2001).
Upamiętnienie.
W 2000 na budynku Urzędu Gminy w Korycinie została odsłonięta tablica pamiątkowa poświęcona Adolfowi Sawickiemu.

</doc>
<doc id="402824" url="https://pl.wikipedia.org/wiki?curid=402824" title="Bezrzecze">
Bezrzecze



</doc>
<doc id="402825" url="https://pl.wikipedia.org/wiki?curid=402825" title="Afera GAL">
Afera GAL



</doc>
<doc id="402826" url="https://pl.wikipedia.org/wiki?curid=402826" title="22. Międzynarodowy Festiwal Filmowy w Berlinie">
22. Międzynarodowy Festiwal Filmowy w Berlinie

22. Międzynarodowy Festiwal Filmowy w Berlinie odbył się w dniach 23 czerwca-4 lipca 1972 roku. W konkursie głównym zaprezentowano 23 filmy pochodzące z 15 różnych krajów.
Jury pod przewodnictwem amerykańskiej scenarzystki Eleanor Perry przyznało nagrodę główną festiwalu, Złotego Niedźwiedzia, włoskiemu filmowi "Opowieści kanterberyjskie" w reżyserii Piera Paola Pasoliniego. Drugą nagrodę w konkursie głównym, Srebrnego Niedźwiedzia – Nagrodę Specjalną Jury, przyznano amerykańskiemu filmowi "Szpital" w reżyserii Arthura Hillera.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:

</doc>
<doc id="402827" url="https://pl.wikipedia.org/wiki?curid=402827" title="SK Triglav Kranj">
SK Triglav Kranj

Smučarski Klub Triglav Kranj – słoweński klub narciarski z miasta Kranj. Jest najpopularniejszym klubem narciarskim tego kraju. Reprezentują go głównie skoczkowie narciarscy. W przeszłości klub SK Triglav Kranj reprezentowali między innymi Primož Urh-Zupan, Urban Franc i Aljaž Kern. Obecnie reprezentantami są także między innymi: Robert Kranjec, Primož Peterka, Jure Bogataj, Bine Norčič, Bine Zupan, Primož Zupan, Bostjan Burger, Gašper Čavlovič, Branko Iskra, Gregor Bernik, Andraž Kern, Petra Benedik, Marcel Klemenčič, Zvonko Kordez, Matej Dobovšek, Žiga Pelko, Miha Rihtar, Matevž Šparovec, Jan Tomazin, Jost Funtek, Jure Janc, Rok Urbanc i Milan Živič. Dawniej trenerem był Bogdan Norčič, lecz po jego śmierci tę funkcję objął Jani Grilc.
W 2009 roku drużyna SK Triglav Kranj w składzie: Robert Kranjec, Primož Peterka, Peter Prevc i Jaka Oblak zdobyła złoty medal mistrzostw Słowenii w skokach narciarskich. 
W 2010 roku SK Triglav Kranj ponownie zdobył złoty medal mistrzostw Słowenii, tym razem w składzie: Matej Dobovšek, Rok Urbanc, Peter Prevc i Robert Kranjec.

</doc>
<doc id="402841" url="https://pl.wikipedia.org/wiki?curid=402841" title="Niemierzyn">
Niemierzyn



</doc>
<doc id="402842" url="https://pl.wikipedia.org/wiki?curid=402842" title="Chester Alan Arthur">
Chester Alan Arthur



</doc>
<doc id="402843" url="https://pl.wikipedia.org/wiki?curid=402843" title="Osów">
Osów



</doc>
<doc id="402844" url="https://pl.wikipedia.org/wiki?curid=402844" title="Wilczomlecz kandelabrowy">
Wilczomlecz kandelabrowy

Wilczomlecz kandelabrowy ("Euphorbia candelabrum") – gatunek sukulenta należący do rodziny wilczomleczowatych. Występuje w stanie dzikim w Afryce.

</doc>
<doc id="402845" url="https://pl.wikipedia.org/wiki?curid=402845" title="Chirurgia refrakcyjna">
Chirurgia refrakcyjna

Chirurgia refrakcyjna – dziedzina medycyny związana z okulistyką zajmująca się leczeniem operacyjnym oczu (doprowadzeniem do normowzroczności bądź zmniejszenia wady układu optycznego). W praktyce klinicznej są to wszelkie procedury medyczne modyfikujące stan refrakcji oka: zarówno rogówkowe (keratoplastyka refrakcyjna), jak i wewnątrz gałki ocznej. W ramach chirurgii refrakcyjnej wykonywana jest m.in. laserowa procedura LASIK.
Do czasopism okulistycznych specjalizujących się w publikowaniu prac z zakresu chirurgii refrakcyjnej należą m.in. „Journal of Refractive Surgery" oraz „Journal of Cataract and Refractive Surgery".

</doc>
<doc id="402847" url="https://pl.wikipedia.org/wiki?curid=402847" title="Pilchowo">
Pilchowo



</doc>
<doc id="402851" url="https://pl.wikipedia.org/wiki?curid=402851" title="Bohdan Stanisław Likszo">
Bohdan Stanisław Likszo



</doc>
<doc id="402853" url="https://pl.wikipedia.org/wiki?curid=402853" title="Bogdan Stanisław Likszo">
Bogdan Stanisław Likszo



</doc>
<doc id="402854" url="https://pl.wikipedia.org/wiki?curid=402854" title="Pogodno">
Pogodno



</doc>
<doc id="402855" url="https://pl.wikipedia.org/wiki?curid=402855" title="Skwer im. Dowgielewiczowej">
Skwer im. Dowgielewiczowej



</doc>
<doc id="402858" url="https://pl.wikipedia.org/wiki?curid=402858" title="Ron Vlaar">
Ron Vlaar

Ron Vlaar (ur. 16 lutego 1985 w Hensbroek) – holenderski piłkarz, grający na pozycji środkowego obrońcy.
Kariera.
Vlaar jako dziecko grał w małym klubie o nazwie SVW Heerhugowaard. Potem trafił do AZ Alkmaar, w którym podpisał juniorski kontrakt w 2002 roku. Przede wszystkim przez kontuzje zadebiutował w Eredivisie dopiero w wieku 20 lat, a miało to miejsce 23 kwietnia 2005 roku w przegranym 1-2 meczu z RKC Waalwijk. Zaraz potem Vlaar zadebiutował w europejskich pucharach, w półfinałowym meczu ze Sportingiem CP. Już po kilku świetnych meczach Vlaar wzbudził zainteresowanie selekcjonera reprezentacji Holandii Marco van Bastena. 8 października 2005 roku Vlaar zadebiutował w reprezentacji w wygranym 2-0 meczu z reprezentacją Czech, przypieczętowującym awans Holendrów do MŚ 2006. Na MŚ 2014 w Brazylii był podstawowym graczem Holandii, z którą sięgnął po brązowy medal.
Dzięki dobrym występom Vlaara w AZ Alkmaar klub zaproponował mu nowy kontrakt – wreszcie zawodowy, gdyż Vlaar dalej był związany z AZ kontraktem juniorskim. Jednak Vlaarem był zainteresowane również lepsze kluby z Ajaksem Amsterdam, Tottenhamem Hotspur i Feyenoordem na czele. W końcu Vlaar przeniósł się w styczniu 2006 do klubu z Rotterdamu, gdzie w wywalczeniu na stałe miejsce w składzie wciąż przeszkadzały mu kontuzje. Dopiero w sezonie 2009/2010 Vlaar rozegrał w lidze 32 mecze i powrócił do reprezentacji.
1 sierpnia 2012 roku podpisał trzyletni kontrakt z Aston Villą. „Lwy” zapłaciły za niego 3,2 mln funtów. W 2015 wrócił do AZ. W 2021 roku zakończył karierę.

</doc>
<doc id="402861" url="https://pl.wikipedia.org/wiki?curid=402861" title="Wóz Drzymały">
Wóz Drzymały



</doc>
<doc id="402865" url="https://pl.wikipedia.org/wiki?curid=402865" title="Rhizoid">
Rhizoid



</doc>
<doc id="402869" url="https://pl.wikipedia.org/wiki?curid=402869" title="Mistrzostwa Polski w męskiej koszykówce">
Mistrzostwa Polski w męskiej koszykówce



</doc>
<doc id="402871" url="https://pl.wikipedia.org/wiki?curid=402871" title="23. Międzynarodowy Festiwal Filmowy w Berlinie">
23. Międzynarodowy Festiwal Filmowy w Berlinie

23. Międzynarodowy Festiwal Filmowy w Berlinie odbył się w dniach 22 czerwca – 3 lipca 1973 roku. W konkursie głównym zaprezentowano 20 filmów pochodzących z 14 różnych krajów.
Jury pod przewodnictwem brytyjskiego krytyka filmowego Davida Robinsona przyznało nagrodę główną festiwalu, Złotego Niedźwiedzia, indyjskiemu filmowi "Odległy grom" w reżyserii Satyajita Raya. Drugą nagrodę w konkursie głównym, Srebrnego Niedźwiedzia – Nagrodę Specjalną Jury, przyznano francuskiemu filmowi "Nie ma dymu bez ognia" w reżyserii André Cayatte’a.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:

</doc>
<doc id="402877" url="https://pl.wikipedia.org/wiki?curid=402877" title="Patriarcha Serbii">
Patriarcha Serbii



</doc>
<doc id="402882" url="https://pl.wikipedia.org/wiki?curid=402882" title="Voyager Golden Record">
Voyager Golden Record

Voyager Golden Record – pozłacane dyski, które zostały umieszczone na dwóch sondach wystrzelonych przez NASA w 1977 w ramach programu Voyager. Zawierają dźwięki i obrazy mające ukazać różnorodność życia i kultur na Ziemi. Przeznaczone są dla pozaziemskich cywilizacji lub ludzi z przyszłości, którzy zdołaliby je odnaleźć. Pomysłodawcami dwugodzinnego nagrania byli Frank Drake i Carl Sagan.
Nie są to jedyne sondy z tego typu wiadomością. Poprzedzające Voyagery sondy Pioneer 10 i Pioneer 11 również mają płytki z informacjami o Ziemi i jej mieszkańcach.
Carl Sagan: „Te statki kosmiczne zostaną odszukane i znajdujące się na nich nagrania odtworzone tylko jeśli we wszechświecie żyją zaawansowane i podróżujące przez kosmos cywilizacje. Jednakże wrzucenie tych butelek z wiadomością do kosmicznego oceanu mówi coś optymistycznego o życiu na tej planecie”.
Zawartość.
Materiały, które miały znaleźć się na płytach zostały wybrane przez komitet pod przewodnictwem Carla Sagana. Razem ze współpracownikami wybrał 116 zdjęć, różnorodnych dźwięków wydawanych przez zwierzęta oraz odgłosów natury. Do tego dołączono muzykę pochodzącą z różnych kultur i epok oraz pozdrowienia w 56 językach (55 współczesnych i starożytnych językach oraz esperanto). Załączono także wiadomość od prezydenta Stanów Zjednoczonych Jimmy’ego Cartera i sekretarza generalnego ONZ Kurta Waldheima.
Wśród obrazów znalazły się czarno-białe i kolorowe fotografie oraz diagramy. Zawierają dane naukowe dotyczące wartości fizycznych i matematycznych, Układu Słonecznego, jego planet, DNA, a także ludzkiej anatomii. Oprócz tego zamieszczono zdjęcia innych organizmów żywych zamieszkujących Ziemię i jej krajobrazów. Obrazy ludzi ukazują różnorodność kultur. Można na nich zobaczyć jedzenie, architekturę i czynności życia codziennego.
Wiele zdjęć zawiera informacje na temat czasu, rozmiaru i wagi. Na niektórych ukazano skład chemiczny. Wszystkie jednostki miary użyte do opisu zdjęć są zdefiniowane na pierwszych obrazach przy użyciu wartości, które powinny być takie same w całym wszechświecie.
Nagrania muzyczne zawierają utwory artystów takich jak Jan Sebastian Bach, Ludwig van Beethoven, Guan Pinghu, Wolfgang Amadeusz Mozart, Igor Strawiński, Blind Willie Johnson, Chuck Berry i Kesarbai Kerkar.
Pod wpływem krytyki jaką NASA otrzymała za umieszczenie wizerunków nagiej kobiety i mężczyzny na tabliczkach sond Pioneer, agencja nie zezwoliła Carlowi Saganowi i jego kolegom na dołączenie takiego zdjęcia do nagrania. Zamiast tego znajduje się na nim jedynie wizerunek sylwetki mężczyzny i kobiety.
Błędy.
Zdjęcie 14/122 () zawiera nieprawidłowo narysowany atom fosforu oznaczony tam jako "p". Na ostatniej powłoce ma on narysowane 6 elektronów, zaś w rzeczywistości ma ich 5. Błąd może skutkować nieprawidłowym odczytaniem struktury DNA pokazanej na kolejnych zdjęciach.
Suma składników atmosfery na zdjęciu 13/122 () wynosi ponad 100%.
Odtworzenie.
Odwrotna strona płyty zawiera instrukcję odtworzenia informacji na niej zawartych przeznaczoną dla potencjalnych znalazców. Rysunek na dole po prawej stronie z dwoma okręgami, to symbol promieniującego atomu wodoru ustalający jednostki czasu używane w instrukcji. Jedna jednostka to czas przejścia wodoru z jednego stanu w drugi wynoszący 0,7 nanosekundy.
Po lewej stronie na górze widać fonograf i igłę. Dookoła, w systemie dwójkowym wykorzystując jednostkę czasu zdefiniowaną przy rysunku atomu wodoru, podana jest prawidłowa prędkość odtwarzania. Wynosi ona 1 obrót w ciągu 3,6 sekundy. Na znajdującym się poniżej rysunku fonografu z boku zaznaczono, że nagranie należy odtwarzać od zewnętrznej krawędzi płyty do środka.
Po prawej stronie na górze zamieszczono instrukcję odtworzenia znajdujących się na płycie obrazów. Każdy z nich zakodowany jest jako seria 512 pionowych linii, podobnie jak analogowy sygnał telewizyjny. Instrukcja składa się z czterech części. Przedstawiono ogólny wygląd sygnału. W systemie dwójkowym podano czas trwania jednej linii obrazu. Trzeci obrazek pokazuje jak należy zapisać linie, a czwarty to pierwsze zdjęcie z płyty (okrąg).
Na lewo od rysunku atomu wodoru znajduje się diagram przedstawiający położenie Układu Słonecznego względem 14 pulsarów. W systemie dwójkowym podano częstotliwość wysyłania przez nie impulsów. Identyczna mapa znajduje się na dwóch sondach serii Pioneer.

</doc>
<doc id="402886" url="https://pl.wikipedia.org/wiki?curid=402886" title="24. Międzynarodowy Festiwal Filmowy w Berlinie">
24. Międzynarodowy Festiwal Filmowy w Berlinie

24. Międzynarodowy Festiwal Filmowy w Berlinie odbył się w dniach 21 czerwca-2 lipca 1974 roku. W konkursie głównym zaprezentowano 24 filmy pochodzące z 18 różnych krajów.
Jury pod przewodnictwem argentyńskiego reżysera Rodolfo Kuhna przyznało nagrodę główną festiwalu, Złotego Niedźwiedzia, kanadyjskiemu filmowi "Kariera Duddy Kravitza" w reżyserii Teda Kotcheffa. Drugą nagrodę w konkursie głównym, Srebrnego Niedźwiedzia – Nagrodę Specjalną Jury, przyznano francuskiemu filmowi "Zegarmistrz od świętego Pawła" w reżyserii Bertranda Taverniera.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:

</doc>
<doc id="402889" url="https://pl.wikipedia.org/wiki?curid=402889" title="Nintendo Game Boy Color">
Nintendo Game Boy Color



</doc>
<doc id="402890" url="https://pl.wikipedia.org/wiki?curid=402890" title="Nintendo Game Boy">
Nintendo Game Boy



</doc>
<doc id="402891" url="https://pl.wikipedia.org/wiki?curid=402891" title="Radwanice (powiat polkowicki)">
Radwanice (powiat polkowicki)

Radwanice (niem. "Wiesau") – wieś w Polsce położona w województwie dolnośląskim, w powiecie polkowickim, w gminie Radwanice.
Podział administracyjny.
W latach 1975–1998 miejscowość położona była w województwie legnickim.
Demografia.
Według Gminy Radwanice (31.12.2019 r.) liczyły 2017 mieszkańców. Są największą miejscowością i siedzibą gminy Radwanice.
Zabytki.
Do wojewódzkiego rejestru zabytków wpisane są:

</doc>
<doc id="402893" url="https://pl.wikipedia.org/wiki?curid=402893" title="Nintendo Game Boy Advance">
Nintendo Game Boy Advance



</doc>
<doc id="402900" url="https://pl.wikipedia.org/wiki?curid=402900" title="Dzień Unii Europejskiej">
Dzień Unii Europejskiej



</doc>
<doc id="402901" url="https://pl.wikipedia.org/wiki?curid=402901" title="1901 w literaturze">
1901 w literaturze

Nagrody.
Nagroda Nobla – Sully Prudhomme

</doc>
<doc id="402906" url="https://pl.wikipedia.org/wiki?curid=402906" title="Citylight">
Citylight

Citylight () – rodzaj ulicznej reklamy zewnętrznej w postaci tablic ogłoszeniowych, zazwyczaj podświetlanych, o niewielkich rozmiarach – zwykle 1,2 na 1,8 m. Umieszcza się je w najbardziej uczęszczanych miejscach miast takich jak pasaże handlowe, deptaki, dworce kolejowe, przystanki komunikacji publicznej. Oprócz funkcji reklamowej citylighty mogą stanowić element miejskiego krajobrazu. Z tego powodu citylighty zwane są "meblami miejskimi".
Tablice te są często wbudowywane integralnie w obiekty małej architektury takie jak wiaty przystankowe, obudowy przejść podziemnych, bywają wmontowywane w ściany budynków i w ściany pojazdów. Citylighty występują też w wersji wolno stojącej w pasażach handlowych, na parkingach przed hipermarketami, w podziemiach, czy też w metrze.
Odbiorcami komunikatu reklamowego na citylightach są przede wszystkim osoby poruszające się środkami komunikacji miejskiej, piesi jak również zmotoryzowani. Wśród nich, sporą grupę stanowią ludzie rzadko oglądający telewizję, dlatego citylight traktowany jest często jako medium uzupełniające telewizyjne kampanie reklamowe. 
Standardowym okresem ekspozycji jednej reklamy za pomocą tego medium jest dwa tygodnie albo miesiąc. Materiałem ekspozycyjnym wykorzystywanym do kampanii citylightowych jest zazwyczaj plakat papierowy. 
Tego typu reklama ma przewagę nad innymi, gdyż może być wykorzystywana tam, gdzie przepisy terenowe zabraniają innego rodzaju reklamy ulicznej, a ponadto przynosi dochód, który często dzielony jest z przedsiębiorstwami komunikacji miejskiej lub władzami miasta, stanowiąc źródło ich dodatkowych zysków.
Największymi sieciami citylight w Polsce są: Clear Channel, AMS i Ströer Polska.

</doc>
<doc id="402912" url="https://pl.wikipedia.org/wiki?curid=402912" title="Sinclair ZX-80">
Sinclair ZX-80



</doc>
<doc id="402913" url="https://pl.wikipedia.org/wiki?curid=402913" title="Sinclair ZX-81">
Sinclair ZX-81



</doc>
<doc id="402920" url="https://pl.wikipedia.org/wiki?curid=402920" title="Ghibli">
Ghibli



</doc>
<doc id="402921" url="https://pl.wikipedia.org/wiki?curid=402921" title="Ghibli International">
Ghibli International



</doc>
<doc id="402922" url="https://pl.wikipedia.org/wiki?curid=402922" title="Hymn Malawi">
Hymn Malawi

Mlungu dalitsani Malawi ("Boże błogosław nasz kraj Malawi") to hymn państwowy Malawi. Został przyjęty w wyniku konkursu w roku 1964. Słowa i muzykę napisał Michael-Fredrick Paul Sauka.

</doc>
<doc id="402923" url="https://pl.wikipedia.org/wiki?curid=402923" title="Muzeum Mazowieckie w Płocku">
Muzeum Mazowieckie w Płocku

Muzeum Mazowieckie w Płocku – muzeum regionalne w Płocku, założone w 1820.
Muzeum powstało z połączenia zbiorów Towarzystwa Naukowego Płockiego i Szkoły Wojewódzkiej. Jest jednym z najstarszych istniejących tego typu placówek w Polsce. Pierwsza ekspozycja została pokazana w dwóch salach Liceum Ogólnokształcącego im. Stanisława Małachowskiego.
W latach 1912–1971 muzeum zajmowało budynki Towarzystwa Naukowego Płockiego. W 1967 została w nim zorganizowana pierwsza w Polsce muzealna prezentacja sztuki secesyjnej. Obecnie posiada największą kolekcję sztuki secesyjnej w Polsce, a także stałą wystawę "X wieków Płocka". Od 2005 mieści się w nowej siedzibie – odrestaurowanej kamienicy przy ul. Tumskiej 8 na Starym Mieście.
Oddziały.
W 2020 przewidziane jest oddanie kolejnego oddziału przy ulicy Kolegialnej, które będzie prezentowało zbiory art déco. 
Muzeum Mazowieckie jest wydawcą półrocznika popularnonaukowego "Nasze Korzenie".

</doc>
<doc id="402924" url="https://pl.wikipedia.org/wiki?curid=402924" title="Nebula (ujednoznacznienie)">
Nebula (ujednoznacznienie)



</doc>
<doc id="402927" url="https://pl.wikipedia.org/wiki?curid=402927" title="A24">
A24



</doc>
<doc id="402931" url="https://pl.wikipedia.org/wiki?curid=402931" title="Plazmon (fizyka)">
Plazmon (fizyka)

W fizyce plazmon stanowi kwant oscylacji plazmy. Plazmon jest kwazicząstką, wynikającą z kwantowania oscylacji plazmy. Tak samo jak fotony i fonony, są kwantami odpowiednio elektromagnetycznych i mechanicznych drgań (chociaż foton jest cząstką elementarną, a nie kwazicząstką). Plazmony są wspólnymi oscylacjami gęstości gazu swobodnych elektronów, na przykład przy częstościach optycznych. Plazmony mogą oddziaływać z fotonami, tworząc inną kwazicząstkę, zwaną polarytonem.
Ponieważ plazmony wynikają z kwantowania klasycznych oscylacji plazmy, większość ich właściwości można wyprowadzić bezpośrednio z równań Maxwella.
Wyjaśnienie.
Plazmony mogą być opisane jako obraz klasycznych oscylacji gęstości elektronowej w obecności nieruchomych dodatnich jonów metalu. By wyobrazić sobie oscylacje plazmy, umieśćmy metalową kostkę w zewnętrznym polu elektrycznym, skierowanym w prawo. Elektrony będą się przesuwać w lewo (odsłaniając dodatnie jony z prawej), dopóki nie zniwelują pola wewnątrz metalu. Wtedy elektrony zaczynają przesuwać się w prawo, odpychane przez siebie nawzajem i przyciągane przez jony dodatnie po prawej stronie. Oscylują tak z częstością plazmową, dopóki ich energia nie ulegnie pochłonięciu w wyniku tłumienia lub oporu elektrycznego. Plazmony są kwantami takiej właśnie oscylacji.
Znaczenie plazmonów.
Plazmony mają ogromne znaczenie w optyce metali. Światło o częstości mniejszej niż częstość plazmowa jest odbijane, ponieważ elektrony w metalu ekranują pole elektryczne światła. Światło o większej częstości jest przepuszczane, ponieważ odpowiedź elektronów jest zbyt wolna, by zekranować światło. Większość metali wykazuje częstość plazmową w ultrafiolecie, dlatego są błyszczące w zakresie widzialnym. Niektóre metale, jak na przykład miedź i złoto, wykazują przejścia międzypasmowe elektronów w zakresie widzialnym, przez co określone energie światła (kolory) zostają pochłonięte dając określony kolor. W półprzewodnikach częstość plazmowa elektronów walencyjnych mieści się zwykle w zakresie głębokiego ultrafioletu, przejścia międzypasmowe w zakresie widzialnym, dzięki czemu one również są błyszczące i kolorowe.
Energia plazmonu w modelu swobodnych elektronów wynosi w przybliżeniu:
gdzie:
Plazmony powierzchniowe.
Plazmony powierzchniowe to plazmony powstające na powierzchni granicznej pomiędzy dwoma ośrodkami o przeciwnych znakach części rzeczywistej przenikalności elektrycznej (na przykład metalu lub domieszkowanego półprzewodnika oraz dielektryka lub próżni). Plazmony powierzchniowe mogą oddziaływać z promieniowaniem elektromagnetycznym tworząc plazmonowo-polarytonową falę powierzchniową (SPP), która rozchodzi się wzdłuż powierzchni granicznej obu ośrodków. Długość tej fali jest zazwyczaj dużo mniejsza od długości fali światła o tej samej częstotliwości, co znajduje zastosowanie między innymi w produkcji powlekanych metalem sond do skaningowej mikroskopii optycznej pola bliskiego.
Plazmony powierzchniowe mają znaczenie między innymi w powierzchniowo wzmocnionej spektroskopii Ramana (SERS) i w wyjaśnieniu anomalii dyfrakcyjnej na metalowej siatce dyfrakcyjnej określanych jako anomalia Wooda. Powierzchniowy rezonans plazmonowy używany jest przez biochemików w badaniach nad mechanizmami i kinetyką przyłączania ligandów do receptorów (np. przyłączanie substratu do enzymu).
Już wcześniej wykorzystywano powierzchniowe plazmony do regulowania koloru materiałów. Jest to możliwe, ponieważ kontrola nad kształtem i rozmiarem cząsteczki pozwala na określenie plazmonów powierzchniowych mogących się z nimi sprząc i w nich propagować. To z kolei kontrola nad światłem, które reaguje z powierzchnią. Te efekty zostały przedstawione na witrażach, które zdobią średniowieczne katedry. W tym przypadku nanocząstki metalu o określonym rozmiarze, które oddziałują ze światłem, nadają szkłu jego jaskrawą barwę. Nowoczesna nauka zaprojektowała te efekty zarówno dla światła widzialnego, jak i promieniowania mikrofalowego. Wiele uwagi poświęca się zakresowi mikrofalowemu, ponieważ przy tych długościach fal konieczna powierzchnia materiałów może być wykonana mechanicznie (wielkość rzędu kilku centymetrów). Wygenerowanie plazmonów powierzchniowych w zakresie widzialnym wymaga stworzenia powierzchni o wymiarach poniżej 400 nm. Jest to o wiele trudniejsze i dopiero ostatnimi czasy stało się możliwe do wykonania dokładnie i powtarzalnie.
Możliwe zastosowania.
Umiejscowienie i natężenie maksimów absorpcji i emisji związane są z adsorpcją cząsteczek, co może być wykorzystane w czujnikach chemicznych. Zlokalizowane plazmony powierzchniowe nanocząsteczek metali mogą być użyte w wykrywaniu różnego typu cząsteczek, białek itd.
Rozważa się zastosowanie plazmonów do przesyłania informacji w mikroprocesorach, ponieważ plazmony mogą wspierać znacznie wyższe częstości (w zakresie 100 THz, podczas gdy typowe przewody dają duże straty już w zakresie kilkudziesięciu GHz). Jednakże dla elektroniki plazmonicznej najpierw potrzeba stworzyć plazmoniczny tranzystor.
Plazmony powierzchniowe są wykorzystywane w wysokiej rozdzielczości litografii i mikroskopii ze względu na ich ekstremalnie małe długości fali. Oba te zastosowania zostały sprawdzone w warunkach laboratoryjnych. Ponadto plazmony zlokalizowane na powierzchni nanocząstek metalicznych pozwalają na koncentrację energii świetlnej w bardzo małych objętościach. Zjawisko to wykorzystywane jest między innymi w badaniach nad poprawą sprawności ogniw fotowoltaicznych. Innym jego zastosowaniem są czujniki plazmoniczne do identyfikacji molekuł takich jak białka lub cząsteczki DNA, których rozpoznanie odbywa się poprzez badanie zmiany częstości rezonansowej plazmonu powierzchniowego dla nanoczastki z przyczepioną do niej badaną cząsteczką.
Powierzchniowe plazmony są bardzo czułe na właściwości materiałów, na których się propagują. To doprowadziło do wykorzystania ich w pomiarze grubości monowarstw w cienkich powłokach. Firmy takie jak Biacore wprowadziły na rynek urządzenia wykorzystujące te zasady. Optyczne powierzchniowe plazmony są sprawdzane pod kątem zastosowań w kosmetyce (m.in. firma L’Oreal).
W 2009, koreańska grupa znalazła sposób znacznego polepszenia wydajności diody oLED przy użyciu plazmonów.
Grupa europejskich naukowców z IMEC (Międzyuczelniane Centrum Mikroelektroniki) zaczęła pracę nad polepszeniem wydajności baterii słonecznej i zmniejszeniem kosztów przez zastosowanie nanostruktur metalicznych (wykorzystanie efektów plazmonicznych), które zwiększyłyby absorpcję światła w różnych typach ogniw słonecznych typu: krystaliczny krzem (c-Si), wysokowydajne półprzewodniki z grupy III-V, związki organiczne i barwniki.

</doc>
<doc id="402933" url="https://pl.wikipedia.org/wiki?curid=402933" title="Hymn Malediwów">
Hymn Malediwów

Gaumee Salaam ("Pozdrowienie narodowe") – hymn państwowy Malediwów. Został przyjęty w roku 1972. Słowa napisał Mohamed Jameel Didi, a muzykę skomponował Wannakuwattawaduge Don Amaradeva.

</doc>
<doc id="402935" url="https://pl.wikipedia.org/wiki?curid=402935" title="Čierna voda">
Čierna voda



</doc>
<doc id="402936" url="https://pl.wikipedia.org/wiki?curid=402936" title="Centrum im. Adama Smitha">
Centrum im. Adama Smitha

Centrum im. Adama Smitha – polski think tank promujący idee wolnego rynku.
Fundacja Centrum im. Adama Smitha – Pierwszy Niezależny Instytut w Polsce została założona 16 września 1989 jako kontynuacja powstałej 3 grudnia 1988 Akcji Gospodarczej. Misją Centrum jest propagowanie zasad wolnego rynku opartego na fundamencie wolności i moralności, własności prywatnej, swobodzie umów, ograniczonej interwencji władz publicznych w gospodarkę oraz wolności słowa. Misję i zadania statutowe Centrum realizuje przez prowadzenie badań, edukację i tworzeniu ustawowych rozwiązań systemowych. Co roku od 1994 roku w Polsce Centrum wylicza Dzień Wolności Podatkowej oraz m.in. publikuje raport dotyczący kosztów wychowania dzieci.
Centrum skupia środowisko złożone z ekonomistów, prawników, politologów, socjologów, informatyków oraz przedstawicieli innych dziedzin.
Władze.
We władzach CAS zasiadają:
Poprzednimi prezydentami Centrum byli: Jan Winiecki (1989–1994), Cezary Józefiak (1994–1999), Tadeusz Tyszka (1999–2004), Robert Gwiazdowski (2004–2014).

</doc>
<doc id="402937" url="https://pl.wikipedia.org/wiki?curid=402937" title="Hymn Mauritiusa">
Hymn Mauritiusa

Motherland ("Ojczyzna") to hymn państwowy Mauritiusa przyjęty w 1968 roku. Słowa napisał Jean Georges Prosper, a muzykę skomponował Philippe Gentil.

</doc>
<doc id="402938" url="https://pl.wikipedia.org/wiki?curid=402938" title="25. Międzynarodowy Festiwal Filmowy w Berlinie">
25. Międzynarodowy Festiwal Filmowy w Berlinie

25. Międzynarodowy Festiwal Filmowy w Berlinie odbył się w dniach 27 czerwca-8 lipca 1975 roku. W konkursie głównym zaprezentowano 23 filmy pochodzące z 18 różnych krajów.
Jury pod przewodnictwem brytyjskiej aktorki Sylvii Syms przyznało nagrodę główną festiwalu, Złotego Niedźwiedzia, węgierskiemu filmowi "Adopcja" w reżyserii Márty Mészáros. Drugą nagrodę w konkursie głównym, Srebrnego Niedźwiedzia – Nagrodę Specjalną Jury, przyznano ex aequo francuskiemu filmowi "Dupont Lajoie" w reżyserii Yves’a Boisseta oraz brytyjskiemu filmowi "Overlord" w reżyserii Stuarta Coopera.
Na festiwalu zaprezentowano retrospektywę twórczości odnoszącej sukcesy w Hollywood szwedzkiej gwiazdy Grety Garbo.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:

</doc>
<doc id="402939" url="https://pl.wikipedia.org/wiki?curid=402939" title="Zając szarak">
Zając szarak

Zając szarak ("Lepus europaeus") – gatunek ssaka z rodziny zającowatych (Leporidae).
Występowanie.
Rozpowszechniony w całej Europie, oprócz Półwyspu Iberyjskiego i północnej Skandynawii, w Azji od rzeki Irtysz po Iran i Irak. W Polsce występuje pospolicie na terenie całego kraju. Ich liczebność wynosi niewiele ponad 0,5 mln osobników i systematycznie maleje. Na początku lat 90. XX wieku było ich ponad 1,1 mln, a w latach 70. prawie 3,2 mln. Powodem spadku populacji jest przypuszczalnie wprowadzenie u lisów okresowych szczepień ochronnych przeciwko wściekliźnie, jako że głównym wrogiem zajęcy szaraków (szczególnie młodych) w środowisku naturalnym jest w Polsce lis. Szczepienia ochronne, które w zamyśle miały zahamować rozprzestrzenianie się wścieklizny wśród lisów, a tym samym zmniejszyć zagrożenie dla ludzi, przyniosły też uboczny skutek: zwiększenie ich populacji, a tym samym zmniejszenie populacji zająca szaraka. Duży, niekorzystny wpływ wywiera też mechanizacja rolnictwa (koszenie łąk), ruch drogowy (brak przejść przecinających drogi dla migrujących dzikich zwierząt) oraz liczne, zdziczałe psy i koty. Dodatkowo zwiększanie areałów monokultur w rolnictwie wraz z zanikiem tradycyjnego rolnictwa ekstensywnego oraz likwidacja remiz śródpolnych oraz miedz (zbyt jednolita baza żerowa niedostarczająca minerałów i witamin w odpowiednich proporcjach oraz brak miejsc schronienia) powoduje osłabienie kondycji, a zatem odporności na pasożyty i choroby (na przykład myksomatozę).
Zasięg występowania w zależności od podgatunku:
Zając szarak pochodzi z użytków zielonych na Bliskim Wschodzie i stamtąd rozprzestrzenił się na obszary rolnicze Europy. Dzisiejsze rozmieszczenie obejmuje europejskie obszary nizinne od południowej Finlandii do północnego i północno-wschodniego Półwyspu Iberyjskiego oraz kilku wysp Morza Śródziemnego (Kreta, Rodos, Cypr) i rozciąga się na wschód do zachodniej Syberii i zachodniej części mongolskich nizin oraz na południe do północnego Izraela, północnej Syrii, północnego Iraku, dolin Tygrysu i Eufratu oraz w północno-zachodnim Iranie. W starożytności został wprowadzony do Wielkiej Brytanii. W czasach nowożytnych szeroko introdukowany jako gatunek łowny w południowej Szwecji, północnej Irlandii, na Korsyce, w południowo-wschodniej Kanadzie do północno-wschodniej części Stanów Zjednoczonych, w Ameryce Południowej (Argentyna, Brazylia, Chile, Urugwaj i Paragwaj), w Australii, Nowej Zelandii, oraz na kilka wysp, w tym Barbados, Reunion i Falklandy.
Taksonomia.
Gatunek po raz pierwszy naukowo opisał w 1778 roku niemiecki przyrodnik Peter Simon Pallas nadając mu nazwę "Lepus europaeus". Holotyp pochodził z Polski (Pallas nie wskazał miejsca typowego).
Dawniej w obrębie "L. capensis" w oparciu o klin morfologiczny (głównie wielkość) od północno-wschodniej Afryki na wschód przez północny Półwysep Arabski, Bliski Wschód i na północ przez Izrael do Turcji. Analiza wykazała brak ciągłości między mniejszym „capensis” a większym „europaeus” od wschodniego wybrzeża Morza Śródziemnego przez Iran, co jest przesłanką do tego, że "L. europaeus" jest oddzielony od "L. capensis" i "L. tolai". Konieczne jest wyjaśnienie taksonomiczne przy użyciu współczesnych metod. Autorzy "Illustrated Checklist of the Mammals of the World" szesnaście podgatunków.
Morfologia.
Długość ciała (bez ogona) 550–680 mm, długość ogona 75–140 mm, długość ucha 100–140 mm, długość tylnej stopy 124–185 mm; masa ciała 3,5–5 kg. Ogon zająca szaraka jest od góry czarny, na spodzie biały. Uszy są dłuższe od głowy. Łapy są wąskie i twarde, przystosowane do biegania po twardym terenie. Tylne nogi są znacznie dłuższe od przednich. Futro ma szarobrązowy kolor – upodabniający go do podłoża – ubarwienie ochronne. W zimie futro staje się jaśniejsze i gęstsze niż w lecie.
Ekologia.
Siedlisko.
Zając szarak jest typowo stepowym gatunkiem. Występuje przeważnie na otwartych obszarach upraw rolniczych, suchych łąkach i w młodnikach śródpolnych. W dużych lasach pojawia się rzadko. Nie lubi obszarów bagiennych i podmokłych. Zimą zające szaraki, zmuszone głodem, często żerują w nieogrodzonych sadach.
Tryb życia.
Zające szaraki są wyłącznie roślinożerne. Piją wodę ze zbiorników sporadycznie, najczęściej wystarcza im rosa z roślin, którymi się żywią. Wiosną i latem spożywają niewielkie nadziemne części roślin, jesienią mogą zjadać korzonki lub inny wydobywany spod ziemi pokarm roślinny. W zimie obgryzają gałązki drzew i krzewów, wczesną wiosną zjadają młode pędy. Zające szaraki nie kopią nor. Śpią w wyciśniętych podczas leżenia nieckach, które nazywa się kotlinkami. Odżywiają się zarówno w dzień, jak i w nocy. Wzrok mają raczej słaby. Ruch rozpoznają doskonale, nawet ze sporej odległości, ale nieruchome przedmioty rozróżniają słabo. W normalnych warunkach nigdy nie wydają głosu. Ich charakterystyczny głos, tak zwane kniazienie, można usłyszeć tylko wtedy, gdy są ścigane na przykład przez psa, lub są ranne i zagrożone. Nie boją się wody – w razie potrzeby potrafią pływać.
Rozród.
Długość życia to nawet 13 lat, ale przeważnie zając szarak dożywa jedynie do 5 lat z powodu drapieżników (lisy, psy, koty, myszołowy, jastrzębie, błotniaki i kruki). Dojrzewa płciowo po około 8 miesiącach. Ciąża u zająca szaraka trwa 1,5 miesiąca. Samica w ciągu roku rodzi przeważnie 3 mioty, a w każdym po 2–5 zajączków. Na terenach rolniczych w pobliżu obiektów przemysłowych, gdzie biocenozy narażone są na zanieczyszczenie metalami ciężkimi, taki jak kadm i ołów, rozrodczość zmniejsza się i wynosi 1–2 zajączków. Zajączki rodzą się całkowicie rozwinięte i pokryte gęstą sierścią. Karmiąca je matka odchodząc, by się pożywić, zostawia je w gęstej trawie. Ubarwienie ochronne pomaga zajączkom skryć się przed drapieżnikami.
Ochrona.
W Polsce jest gatunkiem łownym z okresem ochronnym. Na zające szaraki polować można od 1 listopada do 31 grudnia, a w drodze odłowu do 15 stycznia (rozporządzenie Ministra Środowiska z 16 marca 2005 dotyczące okresów polowań na zwierzęta łowne).

</doc>
<doc id="402943" url="https://pl.wikipedia.org/wiki?curid=402943" title="Hymn Mikronezji">
Hymn Mikronezji

Patriots of Micronesia (pol. „Patrioci Mikronezji”) – hymn państwowy Mikronezji. Został przyjęty w 1991 roku. Słowa i muzyka wywodzą się od niemieckiej pieśni patriotycznej "Ich hab mich ergeben", przy czym słowa są jej tłumaczeniem na język angielski.

</doc>
<doc id="402946" url="https://pl.wikipedia.org/wiki?curid=402946" title="Semen Holszański">
Semen Holszański

Semen Juriewicz Holszański herbu Hippocentaurus (ur. ?, zm. 1505) – książę litewski z rodu Holszańskich, syn księcia Jurija Holszańskiego, hetman wielki litewski 1500–1501, starosta łucki od 1490, marszałek ziemi wołyńskiej od 1494, namiestnik kamieniecki, wojewoda nowogródzki (1500–1501).
Życiorys.
Po bitwie nad Wiedroszą (14 lipca 1500), gdy do niewoli moskiewskiej dostał się hetman wielki litewski Konstanty Ostrogski i wojewoda nowogródzki Iwan Litawor Chrebtowicz, otrzymał przejściowo urzędy ich obydwu, zdał je jednak już w 1501.
Żonaty z Anastazją Zbaraską (Nieświcką) c. Szymona Nieświckiego (zm. 1478/1481), jego córka Tatiana została żoną hetmana wielkiego litewskiego ks. Konstantego Ostrogskiego.

</doc>
<doc id="402948" url="https://pl.wikipedia.org/wiki?curid=402948" title="Norka europejska">
Norka europejska

Norka europejska ("Mustela lutreola") – gatunek ssaka z rodziny łasicowatych, dawniej spotykany w całej Europie. Poluje na małe ssaki, płazy, bezkręgowce i ptaki. Norka europejska została wytępiona w większej części Europy jeszcze przed sprowadzeniem wizona amerykańskiego, większego oraz sprawniejszego od niej drapieżnika. W Polsce według Polskiej Czerwonej Księgi Zwierząt (z 2001 r.) gatunek ma status zanikłego na terenie Polski.
Występowanie i biotop.
Nieliczne osobniki żyją w pewnych regionach Hiszpanii, Francji, Rumunii. Na terenie Polski gatunek ten wyginął na początku XX wieku (ostatnio widziano norkę europejską na Warmii w 1926 r.). W Rosji norki europejskie nie przekraczają na wschód granicy Uralu. Obecnie nieliczne osobniki żyją jeszcze w innych krajach starego kontynentu. Norki europejskie żyją nad zarośniętymi zbiornikami wodnymi; w górach można je spotkać nawet na wysokości 1500 m.
Podgatunki.
Wyróżnia się siedem podgatunków norki europejskiej:
Ochrona.
W Polsce jest chroniona prawnie. Obowiązuje też zakaz umyślnego płoszenia lub niepokojenia norki europejskiej.
Norka europejska a wizon amerykański w Polsce.
Według publikacji reklamowej Polskiego Związku Hodowców i Producentów Zwierząt Futerkowych norka europejska wyginęła w Polsce na początku XX w. W ten sposób wprowadzony kilkadziesiąt lat później do hodowli wizon amerykański (zwany też norką amerykańską) w żaden sposób nie mógł zagrozić norce europejskiej. Hodowcy wizonów twierdzą, że pochodzące z wypuszczeń radzieckich z lat 50. XX w. wizony amerykańskie stanowią odrębną od hodowlanej populację (różnią się wielkością i umaszczeniem), a z kolei pochodzące z terenów byłego ZSRR wizony przywędrowały do Polski, zajmując pustą niszę ekologiczną po norce europejskiej.
Twierdzenia te są problematyczne nie tylko z powodu konfliktu interesów, ale też z następujących przyczyn:

</doc>
<doc id="402949" url="https://pl.wikipedia.org/wiki?curid=402949" title="Hymn Mołdawii">
Hymn Mołdawii

Limba Noastra (pol. "Nasz język") – hymn państwowy Mołdawii. Został przyjęty w 1994 roku, zastępując wcześniejszą pieśń Deșteaptă-te, române (pol. "Przebudź się, Rumunie") będącą jednocześnie hymnem Mołdawii jak i hymnem narodowym Rumunii. Słowa nowego hymnu napisał Alexei Mateevici, a muzykę skomponował Alexandru Cristi.
W żadnym miejscu pieśni nie pada nazwa języka, co stanowi rodzaj kompromisu między zwolennikami odrębności języka mołdawskiego a tymi, którzy uznają go za co najwyżej dialekt rumuńskiego.
Oficjalne słowa rumuńskie i polskie tłumaczenie.
"Pogrubiono zwrotki obecnie śpiewane."

</doc>
<doc id="402952" url="https://pl.wikipedia.org/wiki?curid=402952" title="Hymne Monégasque">
Hymne Monégasque



</doc>
<doc id="402955" url="https://pl.wikipedia.org/wiki?curid=402955" title="Orzesznica leszczynowa">
Orzesznica leszczynowa

Orzesznica leszczynowa, orzesznica ("Muscardinus avellanarius") – gatunek niewielkiego, rudego gryzonia z rodziny popielicowatych, jedynego żyjącego współcześnie przedstawiciela rodzaju orzesznica ("Muscardinus"), mieszkającego w lasach. Żywi się orzechami, jagodami i żołędziami.
Nazewnictwo.
W polskiej literaturze zoologicznej gatunek "Muscardinus avellanarius" był oznaczany nazwą „orzesznica”. W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę „orzesznica leszczynowa”, rezerwując nazwę „orzesznica” dla rodzaju tych gryzoni.
Wygląd.
Długość ciała 6-9 cm, długość ogona 5-8 cm, masa ciała 9-23 g. Grzbiet ma brązowo-szary ubarwienie rude, spód ciała jest kremowy. Przejście między tymi barwami jest stopniowe.
Występowanie.
Orzesznica leszczynowa występuje od Wielkiej Brytanii poprzez Francję aż do zachodniej Rosji. Na północy zamieszkuje tylko południową część Szwecji. W Polsce być może występuje na całym jej terytorium, ale najliczniejsza jest w południowo-wschodniej i południowej części kraju; brak jest jakichkolwiek znanych stanowisk (również historycznych) z Pomorza Środkowego i Pomorza Gdańskiego. Lokalnie może być gatunkiem bardzo rzadkim – w środkowej Wielkopolsce znane jest tylko jedno stanowisko tego gatunku w okolicach Promna.
Siedlisko.
Występuje głównie w lasach i większych zadrzewieniach, szczególnie preferuje zarośla leszczynowe. W lasach przebywa najczęściej w warstwie podszytu.
Tryb życia.
Prowadzi nocny tryb życia. W dzień przebywa w wybudowanych przez siebie gniazdach. Buduje dwa rodzaje gniazd. Jedno z nich to gniazdo lęgowe. Ma ono jedno tylko wejście, jest umieszczone nisko nad ziemią w gęstych krzakach i miękko wyścielone. Drugi typ gniazda służy jej jako dzienna kryjówka. Jest ono zbudowane mniej starannie i umieszczone wyżej. Na zimę zapada w sen zimowy, trwający od października do początku kwietnia. Żywi się przede wszystkim pokarmem roślinnym – jagodami i innymi owocami, żołędziami, orzechami, nasionami buka. Oprócz tego zjada też pewne ilości owadów.
Rozród.
Ciąża trwa około 4 tygodnie. W ciągu roku samica rodzi 2 mioty, w każdym od 1 do 7 młodych. Młode rodzą się ślepe, oczy otwierają dopiero po 18 dniach, Mlekiem matki żywią się przez miesiąc, a usamodzielniają się po 6 tygodniach. Żyją 3 – 4 lata.
Ochrona.
W Polsce podlega ścisłej ochronie gatunkowej. 

</doc>
<doc id="402959" url="https://pl.wikipedia.org/wiki?curid=402959" title="Value Added Network">
Value Added Network

VAN (ang. "Value Added Network") — sieć z ofertą usług dodatkowych, która nie jest ogólnie dostępna. Dostęp do niej mogą mieć np. pracownicy firmy lub płatni abonenci.

</doc>
<doc id="402961" url="https://pl.wikipedia.org/wiki?curid=402961" title="Autonomia galicyjska">
Autonomia galicyjska

 
Autonomia Galicji – nazwa całości praw społeczno-politycznych, które Galicja uzyskała w latach 1869–1873, wskutek ugody austriacko-polskiej. Wspomniane prawa to m.in. wprowadzenie języka polskiego w 1869 roku jako urzędowego do administracji i sądownictwa Galicji oraz powołanie urzędu ministra ds. Galicji w 1871 roku.
Do lat 60. XIX wieku była to zwykła prowincja Cesarstwa Austrii, dopiero po 1860 podjęto starania o nadanie autonomii Galicji, nie tylko politycznej, ale i kulturalnej. Tę ostatnią uzyskano ostatecznie po roku 1867.
Struktura władzy.
Część urzędników była mianowana przez rząd austriacki (Przedlitawii), najważniejszymi z nich byli namiestnicy. W Galicji powstały liczne instytucje objęte autonomią, należały do nich Sejm Krajowy, Wydział Krajowy i Rada Szkolna Krajowa. Ważnym osiągnięciem było wprowadzenie do szkół, również wyższych i urzędów, języka polskiego, a do sądownictwa również ukraińskiego. We wschodniej części Galicji powstały szkoły ludowe i średnie zarówno z językiem ukraińskim, jak i językiem polskim, na Uniwersytecie we Lwowie tworzono katedry ukraińskie. Po uzyskaniu autonomii decydującą rolę polityczną w autonomicznych instytucjach odgrywało polskie ziemiaństwo.
Organami samorządu w terenie były obieralne rady powiatowe i gminne, organami wykonawczymi Wydział Krajowy, wójtowie i naczelnicy miast. Na czele miast Lwowa i Krakowa stali ich prezydenci.
Ruchy robotnicze i chłopskie.
W Galicji, najwcześniej na ziemiach polskich, rozwinął się zorganizowany ruch ludowo-rolniczy, a w 1895 roku powstało Stronnictwo Ludowe. Na początku lat 80. XIX wieku pojawiły się organizacje robotnicze (również ukraińskie). W Galicji Wschodniej rozwinął się ukraiński ruch domagający się pełnego równouprawnienia, a nawet wyodrębnienia Galicji Wschodniej jako autonomii dla Ukraińców, co powodowało ostry konflikt między narodowościami. Galicja jako jedyny wówczas obszar, na którym w sposób niemal nieskrępowany przez zaborcę rozwijało się życie narodowe Polaków i Ukraińców, stała się głównym ośrodkiem zarówno polskiego, jak i ukraińskiego ruchu niepodległościowego.

</doc>
<doc id="402962" url="https://pl.wikipedia.org/wiki?curid=402962" title="Rafał Mroczek">
Rafał Mroczek

Rafał Mroczek (ur. 18 lipca 1982 w Siedlcach) – polski tancerz, aktor niezawodowy; zyskał popularność rolą Pawła Zduńskiego w serialu telewizyjnym "M jak miłość" emitowanym w TVP2 od 2000.
Młodość.
Ma dwoje rodzeństwa, brata bliźniaka Marcina oraz siostrę Agatę.
Studiował na Wydziale Inżynierii Lądowej Politechniki Warszawskiej. Ukończył studia na Politechnice Warszawskiej na kierunku budownictwo. Nie ma wykształcenia aktorskiego.
W młodości był tancerzem zespołu tanecznego Caro Dance oraz ćwiczył gimnastykę akrobatyczną.
Kariera w mediach.
Ogólnopolską rozpoznawalność przyniosła mu rola Pawła Zduńskiego w serialu TVP2 "M jak miłość", w którym gra od 2000. W 2005 zagrał w teledysku do piosenki zespołu Ivan i Delfin „Czarna dziewczyna”. W latach 2009–2010 grał aspiranta Olafa Wieczorka w serialu Polsatu "Pierwsza miłość".
W 2006 w parze z Anetą Piotrowską zwyciężył w trzeciej edycji programu rozrywkowego TVN "Taniec z gwiazdami", po czym zajął drugie miejsce w finale programu "Finał Finałów Tańca z gwiazdami" oraz brał udział w ogólnopolskiej trasie objazdowej "Taniec z gwiazdami w Twoim mieście". Występował również w programach rozrywkowych TVP2: w parze z Anetą Kowalską zajął drugie miejsce w finale pierwszej edycji programu rozrywkowego TVP2 "Gwiazdy tańczą na lodzie" (2007), był bohaterem formatu "Przygarnij mnie" (2015) i w parze z Przemysławem Cypryańskim zajął trzecie miejsce w drugiej edycji programu "Dance Dance Dance" (2020).
Życie prywatne.
Pozostawał w nieformalnym związku z tancerką Anetą Piotrowską, którą poznał wiosną 2006 podczas realizacji trzeciej edycji programu "Taniec z gwiazdami". Przez 13 lat pozostawał w nieformalnym związku z Joanną Skrzyszewską, z którą ma córkę Zofię (ur. 2016).

</doc>
<doc id="402965" url="https://pl.wikipedia.org/wiki?curid=402965" title="Morze Labradorskie">
Morze Labradorskie

Morze Labradorskie – morze stanowiące odnogę Oceanu Atlantyckiego, znajdujące się między Grenlandią a Ameryką Północną. Jego głębokość sięga 4 kilometrów, z trzech stron otoczone jest szelfem kontynentalnym.

</doc>
<doc id="402966" url="https://pl.wikipedia.org/wiki?curid=402966" title="SP">
SP

Informatyka
Kultura
Nauka
Organizacje i instytucje
Wojsko
Inne

</doc>
<doc id="402967" url="https://pl.wikipedia.org/wiki?curid=402967" title="Bitwa nad Wiedroszą">
Bitwa nad Wiedroszą

Bitwa nad Wiedroszą – starcie zbrojne, które miało miejsce w trakcie wojny litewsko-moskiewskiej, stoczone 14 lipca 1500 przez wojska litewskie pod wodzą hetmana wielkiego litewskiego Konstantego Iwanowicza Ostrogskiego przeciwko wojskom moskiewskim pod dowództwem kniazia Daniela Szczeni, nad rzeką Wiedroszą, nieopodal zdobytego wcześniej Dorohobuża, w drodze na Smoleńsk. Do bitwy doszło wskutek nieostrożności hetmana, który nie czekając na koncentrację całości armii uderzył na 5-krotnie liczniejszego przeciwnika.
Była to totalna klęska sił litewskich. Zginęło wielu Litwinów, sam hetman Ostrogski dostał się do moskiewskiej niewoli (zbiegł z niej po 3 latach). Bitwa ta doprowadziła do podpisania rozejmu w 1503, na mocy którego 1/3 Wielkiego Księstwa Litewskiego znalazła się pod okupacją moskiewską oraz skłoniła Litwinów do zgody na unię mielnicką.

</doc>
<doc id="402974" url="https://pl.wikipedia.org/wiki?curid=402974" title="Komodyfikacja">
Komodyfikacja

Komodyfikacja (utowarowienie) – przekształcenie (transformacja) rzeczy (produktów), usług, ale też pomysłów czy idei z wartości użytkowej na wartość wymienną – wystawienie na sprzedaż rzeczy, które najczęściej nie są przedmiotem obrotu na rynku.
Zwolennicy tego pojęcia twierdzą, że wszystko ma swoją cenę (wartość) a obie strony (sprzedający / kupujący) są zadowolone z transakcji.
Komodyfikacja jest często krytykowana, z uwagi na to że niektóre rzeczy nie powinny być przedmiotem sprzedaży i nie powinny być traktowane tak, jakby były one przedmiotem obrotu towarowego - na przykład zachowania ludzi, edukacja czy informacje (dane) w erze cyfrowej.
Skrajnym przypadkiem komodyfikacji jest niewolnictwo – w sytuacji gdy ludzie sami stają się towarem lub są sprzedawani i kupowani. Analogicznie wykorzystywanie zwierząt do zabawy, na ubrania (skóry) czy do testów jest komodyfikacją żywych istot.

</doc>
<doc id="402975" url="https://pl.wikipedia.org/wiki?curid=402975" title="Kultury z ceramiką sznurową">
Kultury z ceramiką sznurową



</doc>
<doc id="402977" url="https://pl.wikipedia.org/wiki?curid=402977" title="Wing Chun">
Wing Chun

Wing Chun ("Wing Tsun Kuen", "Ving Tsun Kuen") – jeden ze styli wushu, chińskiej sztuki walki. Jego szkoły występują w ponad 60 krajach, ma ponad 1,3 mln adeptów.
Style pochodne od Wing Chun: Wing Tsun (Leung Ting), Ving Tsun (Wong Shun-leung), Traditional Wing Chun (William Cheung) lub Yongchun (dialekt mandaryński). Spotyka się też inne pisownie nazwy stylu. Różnice w nazewnictwie wynikają przeważnie z różnych przekazów. Mistrz Yip Man nauczał w Hongkongu tysiące osób, tylko ok. 5 osób skończyło pod jego okiem cały system. Istnieje wiele szkół, które nie mają prawie nic wspólnego ze stylem nauczanym w Hongkongu, dlatego czystość przekazu i bezpośredni kontakt z chińskim nauczycielem są wyznacznikiem jakości szkoły.
Historia.
Początki.
Początki stylu i jego pochodzenie nie są dokładnie znane. Tradycja podaje, że w drugiej połowie XVII w. albo na początku XVIII w. grupa mistrzów z klasztoru Szaolin opracowywała styl, który miał być skuteczny w walce z Mandżurami i łatwy do nauki w krótkim czasie. Jednak zanim zakończono pracę, mandżurscy najeźdźcy spalili klasztor. Uratowało się jedynie pięcioro mnichów, a wśród nich mniszka Ng Mui, która dopracowała podstawy tego stylu (jak wiele innych legend o początkach stylów, także i ta mówi, że dzieło Ng Mui uzyskało swój końcowy kształt w niezwykły sposób: z inspiracji walką żurawia z lisem lub podczas snu). Mniszka przekazała swą wiedzę świeckiej uczennicy Yim Wing-chun, której mąż nadał stylowi nazwę. Tak więc, choć słowa „wing chun” po chińsku znaczą „piękna wiosna”, nazwa stylu pochodzi nie od pory roku, lecz od imienia legendarnej mistrzyni.
Do połowy XIX wieku styl Wing Chun rozwijał się wyłącznie w rodach mieszkających w południowochińskiej prowincji Guangdong, w miastach Foshan, Kanton i Hongkong. Początkowo styl był walką bez broni, później wzbogacono go o walkę parą mieczy motylkowych, a ludzie używający do kierowania łodzią długiego kija opracowali technikę walki tym narzędziem. Rozwinięto również metody treningowe, w tym specyficzne ćwiczenia na drewnianym manekinie.
Przekaz: Leung Jan – Chan Wah-shun – Yip Man.
Pierwszą historyczną postacią z tego stylu był Leung Jan – lekarz i aptekarz z miasta Foshan. Jego postać wykorzystana została w dwóch najbardziej znanych filmach na temat Wing Chun: Warrios Two i Prodigal Son (reżyserem obu jest Sammo Hung). Historyczne początki stylu datują się ok. roku 1850. Najlepszymi uczniami Leung Jana byli jego synowie: Leung Bik i Leung Cheun oraz Chan Wah-shun. Po śmierci Leung Jana Chan Wah-shun został spadkobiercą stylu. Zmarł około roku 1905 na skutek wylewu krwi do mózgu. Salą gdzie treningi prowadził Chan Wah-shun była rodowa świątynia klanu Yip. Z klanu tego wywodzi się następny wielki mistrz – Yip Man. Był On ostatnim uczniem Chan Wah-shuna.
Yip Man urodził się w roku 1894 (według innych źródeł w 1898). Pochodził z jednego z najbogatszych rodów w Foshan. Był szesnastym i ostatnim uczniem Chan Wah-shuna. Po śmierci Chan Wah-shuna został uczniem Leung Bika. Leung Bik był synem Leung Jana i podobnie jak jego brat Leung Chun nie był wysokiego wzrostu. Jak podaje historia stylu, Leung Jan nie nauczył Chan Wah-shuna wszystkich technik (na przykład prawidłowej pracy nóg i niektórych technik z trzeciej formy). Aby wyrównać szanse swych synów musiał ich tych technik nauczyć, dlatego Yip Man mając dostęp do niejako obu wersji spróbował je na nowo połączyć w prawidłową technikę.
Yip Man pochodził z bogatej rodziny i w swoich początkowych latach nie musiał się zbytnio martwić o swój byt. Sytuacja zmieniła się w czasie okupacji japońskiej. Kiedy odmówił Japończykom nauczania stylu Wing Chun, musiał się przed nimi schronić. Kiedy po kapitulacji wrócił do Foshan, został oficerem policji. Pod koniec 1949 będąc policjantem Kuomintang wyemigrował do Makau, a następnie do Hongkongu, zostawiając rodzinę w Foshan (jego synowie wyemigrowali do Hongkongu znacznie później, dlatego niewiele zdążyli się od ojca nauczyć). Prawdopodobnym powodem ucieczki było to, że zabił kogoś i obawiał się zemsty komunistycznych władz Chin.
Yip Man początkowo nie przewidywał nauczania stylu Wing Chun. W roku 1952 na skutek problemów finansowych przyjął kilku uczniów po 40 latach nauki własnej. Został spadkobiercą stylu. W okresie prowadzenia szkoły nauczał jedynie kilkunastu uczniów, wyłącznie Chińczyków. Pierwszymi uczniami byli między innymi Leung Sheung, Lok Yiu, Chu Shong-tin i Wong Shun-leung. W roku 1968 wycofał się z nauczania. Założył "Hong Kong Ving Tsun Athletic Association" (zh. 香港詠春拳體育會). Ustalił tym samym zachodnią pisownię stylu. Zmarł 2 grudnia 1972 na raka gardła.
Wiele źródeł podaje, że jednym z najsłynniejszych uczniów Yip Mana był Bruce Lee, ale część badaczy wątpi w prawdziwość tego twierdzenia. Jak w wielu innych szkołach walki, nauczaniem młodszych adeptów zajmowali się z reguły najstarsi uczniowie mistrza, a ten jedynie od czasu do czasu udzielał dodatkowych wskazówek. Dlatego najbardziej prawdopodobne jest, że Bruce Lee uczył się od swoich starszych kolegów. Jednym z kolegów Bruce Lee w czasie nauki był między innymi mistrz William Cheung.
Fragment życia Yip Mana dotyczący okupacji japońskiej został przedstawiony w filmie „Ip Man”, przy którego kręceniu pomagał syn mistrza. W drugiej części, będącej kontynuacją, przedstawiono perypetie bohatera w Hongkongu. Ostatnie kadry tego filmu nawiązują do młodego Bruce’a Lee.
Czasy współczesne. Uczniowie Yip Mana.
Po śmierci Yip Mana spadkobiercami stylu Wing Chun zostało czterech jego uczniów: Leung Sheung, Lok Yiu, Tsui Sheung-tin, Wong Shun-leung. Uczniowie Yip Mana jako jedni z nielicznych zaczęli uczyć ludzi z innych kontynentów i uczynili styl jedną z najpopularniejszych odmian chińskiej sztuki walki na świecie. Znani uczniowie to: Chiu Wun, William Cheung, Wong Shun-leung, Leung Sheung, Wang Kiu, Lok Yiu, Tsui Shan-tin, Moy Yat, Bruce Lee.
Leung Ting – jego wizja stylu.
Leung Ting rozpoczął trening Wing Chun w wieku 13 lat. Pierwszymi instruktorami byli bracia jego matki Cheng Fook i Cheng Pak, ćwiczący w ówczesnej szkole Yip Mana. Następnie Leung Ting wstąpił do szkoły pierwszego ucznia Yip Mana w Hongkong – Leung Sheunga.
W wieku 18 lat został asystentem w klubie Cheng Fooka i Chang Paka – pomaga im w nauczaniu. W latach 60 zostaje ostatnim uczniem prywatnym Mistrza Yip Mana, poznając ostatnią, kompletną wersję systemu na lekcjach prywatnych z Yip Manem. Przekaz ten znacznie różni się od technik nauczanych przez Yip Mana w Stowarzyszeniu Pracowników Restauracji w latach 50. Odznacza się także usystematyzowanym programem nauczania, w formie lekcji oraz sekcji Chi Sao oraz programem walki opracowanym przez Mistrza Yip Mana w 1969 roku. W 1972 roku za zgodą Mistrza Yip Mana otwiera Leung Ting Gym w Hongkongu – kwaterę główną International Wing Tsun Association, największe profesjonalne stowarzyszenie kung fu na swiecie, ze szkołami w 64 krajach świata.
Odmiany stylu.
Oprócz Wing Tsun Leung Tinga oraz Wing Chun Williama Cheunga, istnieje jeszcze kilka innych odmian tego stylu. Niektóre z nich powołują się na 200-letnią historię i nie krzyżowały się z innymi. Mimo to, istnieje między nimi wiele podobieństw. Różnią się formami, chociaż podstawowe ruchy są takie same.
Wing Chun w Polsce.
Styl ten dotarł do Polski około roku 1978, zaś ćwiczy się go oficjalnie od 1980. Początkowo opiekowała się nim Kwatera Główna stylu w Jugosławii. Pierwszą sekcję założono przy studenckim Klubie Karate Politechniki Warszawskiej. Prekursorami stylu byli Janusz Szymankiewicz i Marek Stefaniak posiadający wtedy 12 st. uczniowskie WT.
Janusz Szymankiewicz był uczniem Milana Prosenicy
(4 st. mistrzowski – uczeń Leung Tinga i Slavko Truntica) i przedstawicielem odmiany Wing Tsun w Polsce. Do najbardziej znanych instruktorów w tamtym okresie należeli: Piotr Szawernowski, Leszek Starybrat, Tadeusz Gacki i Artur Rychta. W latach osiemdziesiątych XX wieku najsilniejszymi ośrodkami były: Warszawa, Poznań, Lublin, Tychy, Brwinów, Kędzierzyn-Koźle.
W roku 1985 Szymankiewicz poznaje w Chinach Wong Shun-leunga. Okazuje się, że zmiany poczynione przez Leung Tinga są znaczne. Od tamtej pory Szymankiewicz zaczyna nauczać tradycyjnej metody według przekazu Wong Shun-leunga. Zostaje jedynym uczniem Wong Shun-leunga w Polsce. Mistrz Wong Shun-leung po kilku latach treningu pod jego okiem nadaje J. Szymankiewiczowi tytuł Sifu. W Polsce rozwijają się więc dwie odmiany stylu Wing Chun: Wong Shun-leunga i Leung Tinga. W połowie lat 90. prywatny uczeń Leung Tinga Norbert Maday (9 st. mistrzowski) reaktywuje Polskie Stowarzyszenie Wing Tsun z ośrodkami szkoleniowymi w Warszawie, Poznaniu, Krakowie, Szczecinie, Koszalinie, Wrocławiu, Olsztynie, Giżycku, Gdańsku i Mławie. Obecnie polscy instruktorzy Leung Ting Wing Tsun Kung Fu podlegają pod kwaterę główną Eastern European Wing Tsun Organisation ze szkołami w Polsce, na Węgrzech, Litwie, Łotwie, Estonii, Rumunii i Ukrainie. Jest to jedyne profesjonalne stowarzyszenie Leung Ting Wing Tsun w Polsce posiadające regularny kontakt z ostatnim uczniem Wielkiego Mistrza Yip Mana. Mistrz Leung Ting odwiedza Polskę co roku prowadząc osobiście klasę instruktorską. Oprócz tych dwóch odmian prężnie działa również linia przekazu Williama Cheunga, choć nie akredytowana oficjalnie. Niemniej w tej linii przekazu działa Polskie Stowarzyszenie Tradycyjnego Wing Chun Kung Fu, które zrzesza kilka szkół (Kraków, Bydgoszcz, Toruń, Luboń, Gorzów Wielkopolski, Piotrków Trybunalski, Zawiercie, Katowice) z siedzibą główną w Krakowie – głównym nauczycielem na Polskę jest Sifu Andrzej Szuszkiewicz, który posiada dziesiąty, najwyższy stopień mistrzowski w tej linii przekazu. Stowarzyszenie jest częścią europejskiego Stowarzyszenia Tradycyjnego Wing Chun Kung Fu z siedzibą w Paryżu, gdzie głównym Sifu jest Didier Beddar. W stosunku do dwóch poprzednich odmian występuje sporo różnic technicznych, zarówno w wykonaniu form, jak i w tzw. footwork, czyli pracy nóg w systemie. Wspólny pozostaje duch i pewne koncepcje pryncypialne (np. linia centralna, choć różnie rozumiana w każdym z systemów).
Technika i trening.
Formy ręczne.
Styl ten zawiera 3 podstawowe formy ręczne:
Poszczególne szkoły mogą jednak uczyć i innych form.
Chi sao, chi kuk, chi kwun – wyczuwanie intencji przeciwnika.
Nazwa "chi sao" oznacza „złączone ręce” lub „lepkie ręce”. Technika ta polega na wczuwaniu się w intencje przeciwnika. Ważną rolę odgrywa umiejętności wyczuwania kierunku działania energii przeciwnika i reagowania na nią. Rozwija to szybkość reakcji i walki w bliskim dystansie. Analogiczne techniki istnieją w treningu nóg ("chi kuk") i kijów ("chi kwun"). Dodatkowo praktykowane są również bardziej „współczesne” formy treningu, takie jak praca z workami i tarczami, sparingi – poszczególne formy treningu zależą od konkretnej szkoły i zapatrywań jej sifu na proces nauczania.
Broń w stylu Wing Chun.
Używany w Wing Chun kij ma długość ok. 2 metrów (6,5 stopy, tzw. „Dragon Pole”). Technika władania kijem wykonywana jest w niskiej pozycji. Tradycja podaje, że technika ta pochodzi od jednego z Pięciu Starszych Szaolinu: Chi Shina. Technika kija obejmuje również tzw. złączone kije, polegające na wczuwaniu się w intencje przeciwnika.
Styl ten używa również noży motylkowych "bart cham dao". Są to miecze o szerokim, jednosiecznym ostrzu. Ostrza ich przypominają skrzydła motyla. W Wing Chun traktuje się je jako przedłużenie ramion (forma ośmiu tnących dróg noży motylkowych).
Kontrowersje związane z Wing Chun.
Podobnie jak w wielu innych dziedzinach, środowisko Wing Chun jest podzielone w kwestiach zarówno technicznych, dotyczących metodyki nauczania, jak i dotyczących znanych postaci. Oto kilka znanych kontrowersji:
William Cheung określił się jedynym prawowitym spadkobiercą stylu i dla odróżnienia siebie od innych szkół, nazwał swoją szkołę tradycyjnym Wing Chun (Traditional Wing Chun system). Podstawą twierdzenia jest jakoby fakt, że Yip Man osobiście udzielał mu sekretnych lekcji przekazując wiedzę nieznaną innym uczniom. Fakt historyczny jest taki, że William Cheung opuścił Hongkong w wieku 18 lat i utracił kontakt z mistrzem Yip Manem i innymi jego uczniami. W czasie gdy uczył się w szkole Yip Mana, mistrz był już schorowanym człowiekiem uzależnionym od narkotyków (znany był z tego, że palił opium). "Ving Tsun Athletic Association" negatywnie ustosunkowało się do twierdzeń Williama Cheunga, wyrażając ubolewanie, że wybrał on tak kontrowersyjną metodę promocji swojej szkoły.
Kolejną znaną w środowisku Wing Chun kontrowersją jest kwestia walki Williama Cheunga z Eminem Botztepe. Zdarzenie to miało miejsce podczas jednego z seminariów w Niemczech. Emil Botztepe był wówczas uczniem w szkole Leung Tinga i po wielokrotnych twierdzeniach Williama Cheunga, że jest niepokonany, postanowił spróbować sił w walce. Została ona sfilmowana i widać na niej, że Emin Botztepe powalił mistrza. Sam William Cheung kwestionował ten fakt twierdząc, że sfilmowany został tylko fragment walki, który nie oddawał prawdziwej sytuacji.
Kontrowersyjną postacią w środowisku Wing Chun (i ogólnie w środowisku sztuk walki) jest też sam Leung Ting, a w szczególności jego uczeń Keith Ronald Kernspecht, który przyczynił się do niespotykanej wcześniej na taką skalę komercjalizacji sztuk walki (poprzez swoją organizację EWTO). Dodatkowe kontrowersje dotyczą twierdzenia Kernspechta, o tym, że techniki wyczuwania intencji przeciwnika (poprzez dotyk ćwiczony w chi sao) powodują, że styl ten jest znacznie lepszy niż jakakolwiek inna sztuka walki. Twierdzenie to wywołało sporo zamieszania, dlatego że podważa sens nauki takich sztuk walki jak chociażby karate.
Kontrowersyjna jest również linia przekazu Leung Tinga. On sam twierdzi, że jest ostatnim prywatnym uczniem Yip Mana, choć niektórzy inni uczniowie mają odmienne zdanie. Różnica zdań została dodatkowo zaogniona zarzutami o podrobienie zdjęcia, które przedstawiało Yip Mana z redaktorem naczelnym magazynu "New Martial Hero".
Leung Ting zaprzeczył wszystkim zarzutom i twierdził, że sam Yip Man wspomniał w artykule magazynu "New Martial Hero", że Leung Ting jest jego prywatnym uczniem.
Inne zdjęcia ukazują Leung Tinga na pogrzebie Yip Mana z inną opaską na ramieniu niż ta noszona przez bezpośrednich uczniów Yip Mana (opaska wskazywała, że był uczniem jednego z innych uczniów Yip Mana).

</doc>
<doc id="402980" url="https://pl.wikipedia.org/wiki?curid=402980" title="Mar del Plata">
Mar del Plata

Mar del Plata ("Morze Platy" lub "Morze srebra") – miasto we wschodniej Argentynie, w prowincji Buenos Aires, nad Oceanem Atlantyckim. Zamieszkuje je ponad 614 tys. mieszkańców (7. miejsce w Argentynie). Jest jednym z najważniejszych portów rybackich oraz kurortów morskich w kraju. Corocznie w mieście odbywa się także międzynarodowy festiwal filmowy.
Mar del Plata jest siedzibą polskiego konsulatu honorowego.
Sport.
Gospodarz finału Ligi Światowej siatkarzy w 1999 i 2013.
Od 1987 rozgrywany jest maraton w Mar del Plata.
Gospodarka.
W mieście rozwinął się przemysł spożywczy, papierniczy oraz obuwniczy.

</doc>
<doc id="402983" url="https://pl.wikipedia.org/wiki?curid=402983" title="26. Międzynarodowy Festiwal Filmowy w Berlinie">
26. Międzynarodowy Festiwal Filmowy w Berlinie

26. Międzynarodowy Festiwal Filmowy w Berlinie odbył się w dniach 25 czerwca-6 lipca 1976 roku. W konkursie głównym zaprezentowano 22 filmy pochodzące z 18 różnych krajów.
Jury pod przewodnictwem polskiego reżysera Jerzego Kawalerowicza przyznało nagrodę główną festiwalu, Złotego Niedźwiedzia, amerykańskiemu filmowi "Buffalo Bill i Indianie" w reżyserii Roberta Altmana. Drugą nagrodę w konkursie głównym, Srebrnego Niedźwiedzia – Nagrodę Specjalną Jury, przyznano meksykańskiemu filmowi "Canoa" w reżyserii Felipe Cazalsa.
Kontrowersyjny japoński film "Imperium zmysłów" w reżyserii Nagisy Oshimy został skonfiskowany podczas premiery na festiwalu i nałożono na niego sądowy zakaz publicznego rozpowszechniania.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:

</doc>
<doc id="402984" url="https://pl.wikipedia.org/wiki?curid=402984" title="Yum Kaax">
Yum Kaax

Yum Kaax (wym. "jum-ka-asz", zwany także Yum Caax lub Bogiem E," "pan leśnej krainy"") – w wierzeniach Majów bóg kukurydzy i rolnictwa, władca dżungli i przyrody. Ukazywany jako młody mężczyzna z kwitnącą rośliną w dłoni i uważany za wzór męskiego piękna. Wywodzący się prawdopodobnie z wierzeń łowieckich ludów Mezoameryki, był także patronem myśliwych. Ze względu na istotną rolę kukurydzy w życiu Majów uważany za boga przyjaznego, o porównywalnym znaczeniu jak Chac, bóg życiodajnego deszczu. Jego odpowiednikiem u Totonaków jest Centeotl.

</doc>
<doc id="402985" url="https://pl.wikipedia.org/wiki?curid=402985" title="Santa Fe (miasto w Argentynie)">
Santa Fe (miasto w Argentynie)

Santa Fe − miasto we wschodniej Argentynie, przy ujściu rzeki Salado do Parany, na obszarze Pampy, stolica prowincji Santa Fe. Około 520 tys. mieszkańców.
Siedziba klubów piłkarskich Argentino, Colón i Unión.
W mieście rozwinął się przemysł spożywczy, włókienniczy, skórzany, papierniczy, drzewny, maszynowy, hutniczy oraz stoczniowy.

</doc>
<doc id="402989" url="https://pl.wikipedia.org/wiki?curid=402989" title="Lily Lazer">
Lily Lazer

Lily Lazer, właśc. Mikko Viljami Lindström, pseud. Linde (ur. 12 sierpnia 1976 w Helsinkach) – fiński gitarzysta, członek grupy love metalowej HIM.
Zaczął grać na gitarze w wieku 9–10 lat. W zespole HIM jest od początku jego istnienia. Nagrał też solową płytę pod pseudonimem Daniel Lioneye And The Rollers, na której grają także Ville Valo (perkusja) i Mikko Paananen (gitara basowa) z zespołu HIM.

</doc>
<doc id="402990" url="https://pl.wikipedia.org/wiki?curid=402990" title="Yunus Emre">
Yunus Emre

Yunus Emre ( "Yûnus Emre", ok. 1248–1320) – turecki poeta, mistyk, członek bractwa wędrownych derwiszów. Pierwszy opracował i wyjaśnił zasady sufizmu w języku tureckim. Tworzył popularne utwory pisane ludową miarą wiersza.
Po polsku zostały wydane trzy zbiory wierszy Yunusa: "Droga" (1985), "Płonę, idę" (1991) oraz "Księga dobrych rad" (2005). Wiersze poety tłumaczyli Andrzej Ananicz, Jan Ciopiński, Małgorzata Łabęcka-Koecherowa i Antoni Sarkady.
Rok 1991 został ogłoszony przez UNESCO międzynarodowym rokiem Yunusa Emre.
W Polsce od 2012 działa Centrum Kultury Tureckiej im. Yunusa Emre.

</doc>
<doc id="402993" url="https://pl.wikipedia.org/wiki?curid=402993" title="Parana (miasto w Argentynie)">
Parana (miasto w Argentynie)

Parana (hiszp. "Paraná") – miasto we wschodniej Argentynie, na lewym brzegu rzeki Parany.
Gospodarka.
W mieście rozwinął się przemysł chemiczny, precyzyjny, ceramiczny, meblarski, obuwniczy oraz maszynowy.

</doc>
<doc id="402994" url="https://pl.wikipedia.org/wiki?curid=402994" title="Loona (piosenkarka)">
Loona (piosenkarka)

Loona, właśc. Marie-Jose van der Kolk (ur. 16 września 1974 w IJmuiden) – holenderska piosenkarka śpiewająca po hiszpańsku, francusku, niemiecku i angielsku.
Życiorys.
Kariera muzyczna.
Rozpoczęła karierę muzyczną w 1991, kiedy to nawiązała współpracę z DJ Sammym. Poznali się w Zorba’s Club w El Arenal Mallorca, a rok później pracowali razem w klubie Joy Palace w El Arenal, gdzie van der Kolk była tancerką, a Sammy – DJ-em. Piosenkarka przybrała wówczas pseudonim Carisma i użyczała swojego głosu podczas DJ-skich setów Sammy’ego. W 1995 wydali pierwszy wspólny singiel, „Life is Just a Game”, w 1996 – „You Are My Angel”, w 1997 – „Prince of Love” i „Golden Child”, a w 1998 – „Magic Moment”. Wszystkie utwory znalazły się na debiutanckiej płycie studyjnej Sammy’ego pt. "Life Is Just a Game", która dotarła do 62. miejsca niemieckiej listy najczęściej kupowanych albumów. 
Latem 1998 rozpoczęła pracę nad projektem o nazwie Loona, w którym producentem został DJ Sammy. Pierwszym singlem promującym projekt był utwór „Bailando”, cover piosenki z repertuaru Paradisio. Singiel stał się przebojem lata 1998 w Niemczech i zdobył nagrodę muzyczną „Echo” za wygraną w kategorii „Najlepszy międzynarodowy singiel dance”. Jesienią Loona wydała singiel „Hijo de la Luna”, będący coverem piosenki hiszpańskiego zespołu Mecano. Podobnie jak pierwszy singiel, piosenka dotarła do pierwszego miejsca krajowej listy przebojów. Oba single zostały sprzedane w wielomilionowym nakładzie oraz uzyskały statusy złotych i platynowych płyt w Niemczech, Austrii i Szwajcarii. Piosenki znalazły się na debiutanckim albumie studyjnym Loony pt. "Lunita" z 1999. Trzecim singlem z albumu została piosenka „Dónde vas”. 
W 2000 wydała drugą płytę studyjną pt. "Entre dos Aguas". Rozszerzona wersja albumu promowana była przez singiel „Mamboleo”, będący coverem piosenki „Mambo” Herberta Grönemeyera. Utwór zapewnił Loonie nagrodę „Echo” za wygraną w kategorii „Najlepszy singiel dance”. Z powodu nieporozumień z Grönemeyerem związanych z prawami autorskimi do piosenki, utwór zniknął z rozgłośni radiowych zaledwie dzień po premierze, zaś wydanie rozszerzone płyty "Entre dos Aguas" zostało wycofane ze sprzedaży. Pozostałymi singlami z albumu był utwory: „Salvador Dalí” (cover piosenki zespołu Mecano) i „La vida es una flor”. W tym samym roku Loona wydała swoją świąteczną piosenkę „Navidad”, a także pierwszy album kompilacyjny pt. "Greatest Hits". Na płycie znalazł się m.in. utwór „Mambo”, zaś wydawnictwo promowane było przez singiel „Latino Lover”, będący hiszpańską wersją piosenki „You’re the Greatest Lover” zespołu Luv’. Utwór dotarł do szóstego miejsca niemieckiej oraz szwajcarskiej listy przebojów. W tym samym roku Loona wystąpiła jako gość specjalny festiwalu w Sopocie, a podczas występu zaprezentowała utwory: „Bailando”, „Latino Lover”, „Donde vas” oraz „Mamboleo”.
W 2001 premierę miały dwa nowe single Loony, „Baila mi ritmo” i „Viva el amor”, który dotarł do pierwszego miejsca listy przebojów w Hiszpanii. Oba single zwiastowały jej nowy album kompilacyjny zatytułowany "Baila mi ritmo", na którym znalazły się m.in. wybrane nagrania z poprzednich krążków piosenkarki.
W 2002 wydała swoją trzecią płytę studyjną pt. "Colors", która promowana była przez single „Rhythm of the Night” oraz tytułowy „Colors”. W tym samym roku nagrała partie wokalne do utworów: „Sunlight”, „California Dreamin’”, „Beautiful Smile” i „The Boys of Summer”, które znalazły się na nowej płycie DJ-a Sammy’ego pt. "Heaven".
W 2004 zaśpiewała gościnnie w kolejnym singlu Sammy’ego, „Rise Again” i wydała solowy singiel „Tears in Heaven”, będący coverem przeboju Erica Claptona. Utwór zapowiadał jej czwartą płytę studyjną pt. "Wind of Time", wydaną w 2005 i dedykowaną zmarłej matce artystki. W tym samym roku przerwała działalność muzyczną, skupiając się na przygotowaniach do narodzin dziecka. W 2007 powróciła do działalności muzycznej, wydając trzeci album kompilacyjny pt. "Everybody on the Floor", na którym umieściła m.in. singiel „Oye el boom”. W maju 2008 podpisała kontrakt płytowy z wytwórnią Sony BMG/Ariola, pod szyldem której w październiku wydała piąty album studyjny pt. "Moonrise", na którym zamieściła m.in. single „Por la noche” i „Salam Aleikoum”.
W 2009 wydała singiel „Parapapapapa”, będący coverem utworu duetu Cidinho &amp; Doca, z którym dotarła do 29. miejsca niemieckiej listy przebojów. W 2010 wydała singiel „Vamos a la playa”, będący coverem przeboju zespołu Miranda, z którym dotarła na wiele światowych list przebojów, w tym m.in. na pierwsze miejsce w Haïti, drugie w Belgii, trzecie we Francji oraz piąte w RPA. W lipcu 2011 wydała singiel „El tiburón”, z którym dotarła do 31. miejsca niemieckiej listy przebojów.
W 2012 wydała single: „Rakatakata (Un rayo de sol)” i „Policia”. Piosenki zapowiadały jej szósty album studyjny pt. "Rakatakata (Un rayo de sol)" z 2013. W tym samym roku zaśpiewała gościnnie w utworze „Tell It To My Heart”, który nagrała w duecie z Cassey Doreen.
W 2014 wydała singiel „Brazil”, będący coverem piosenki „Aquarela do Brasil” z repertuaru Francisco Alvesa. W tym samym roku zaśpiewała gościnnie w remiksie utworu „Rio de Janeiro” duetu Flava &amp; Stevenson, który znalazł się na ich płycie pt. "Quantum of Dance". Kilka tygodni później nagrała singiel „Ademloos door de Nacht”, będący niderlandzką wersją językową utworu „Atemlos durch die Nacht” niemieckiej piosenkarki Helene Fischer. Utwór zapowiadał nowy album Loony, który miał zostać wydany pod prawdziwym imieniem i nazwiskiem artystki. 
Latem 2015 wydała singiel „Caliente”.
Pozostałe przedsięwzięcia.
W 2008 została jurorką w siódmej, niemieckiej edycji wersji programu "Popstars".
W czerwcu 2012 wzięła udział w sesji zdjęciowej dla niemieckiego wydania magazynu „Playboy”.
Życie prywatne.
W latach 1991–2005 była w związku z DJ-em Sammy’m. Rozwiedli się w 2005, niedługo po narodzinach córki, Saphiry Marii Bahii.
W 2011 media przypisywały jej związek z Giną-Lisą Lohfink, co wzbudziła wiele kontrowersyjnych dyskusji na łamach niemieckiej prasy i telewizji. W 2013 w wywiadzie dla czasopisma „Bild” Loona przyznała, że związek z kobietą był fikcją stworzoną przez agencję PR-ową, a w tamtym czasie tak naprawdę spotykała się z mężczyzną.

</doc>
<doc id="402995" url="https://pl.wikipedia.org/wiki?curid=402995" title="Beraeidae">
Beraeidae

Beraeidae – "kudłorożkowate", rodzina owadów wodnych z rzędu Trichoptera - chruściki. W Polsce do tej pory odnotowano występowanie 6 gatunków z 4 rodzajów. Larwy z tej rodziny budują lekko zakrzywione, gładkie domki z ziaren piasku. Niektóre gatunki w stadium larwalnym zasiedlają źródliska i strumienie wypływające ze źródeł (rodzaj Beraea, Ernodes), jeden zasiedla strumienie i małe nizinne rzeczki ("Beraeodes minutus"). Większość z krajowych gatunków zagrożona jest wyginięciem.
Gatunki występujące w Polsce:

</doc>
<doc id="402996" url="https://pl.wikipedia.org/wiki?curid=402996" title="Sehn">
Sehn



</doc>
<doc id="402997" url="https://pl.wikipedia.org/wiki?curid=402997" title="Lista banków działających w Polsce">
Lista banków działających w Polsce

Dane ogólne o sektorze bankowym.
Na 30 września 2022 działalność bankową prowadziły 564 podmioty:
Struktura właśnościowa banków komercyjnych:
W całym sektorze na 30 czerwca 2022 zatrudnionych było 142,6 tys. osób (o 3,0 tys. osób mniej niż w na koniec czerwca 2021).
Udział 5 największych banków w aktywach sektora na 31 grudnia 2021 wynosił 56,8%.
Liczba placówek bankowych na 30 września 2022 wynosiła 10.359 na terenie Polski oraz 105 za granicą. Liczba bankomatów na czerwca 2022 wyniosła 20.888 urządzeń (176 mniej niż rok wcześniej).

</doc>
<doc id="403000" url="https://pl.wikipedia.org/wiki?curid=403000" title="Junnanozaur">
Junnanozaur

Junnanozaur ("Yunnanosaurus") – rodzaj prozauropoda (Prosauropoda) żyjącego we wczesnej jurze na obszarze współczesnych Chin. Osiągały duże rozmiary – do około 7 metrów długości. Był roślinożerny, miał samoostrzące się, łyżeczkowate zęby. Poruszał się na 2 lub 4 kończynach.
Gatunki junnanozaura:

</doc>
<doc id="403003" url="https://pl.wikipedia.org/wiki?curid=403003" title="27. Międzynarodowy Festiwal Filmowy w Berlinie">
27. Międzynarodowy Festiwal Filmowy w Berlinie

27. Międzynarodowy Festiwal Filmowy w Berlinie odbył się w dniach 24 czerwca-5 lipca 1977 roku. Imprezę otworzył pokaz amerykańskiego filmu "Nickelodeon" w reżyserii Petera Bogdanovicha. W konkursie głównym zaprezentowano 22 filmy pochodzące z 14 różnych krajów.
Jury pod przewodnictwem austriackiej aktorki Senty Berger przyznało nagrodę główną festiwalu, Złotego Niedźwiedzia, radzieckiemu filmowi "Wniebowstąpienie" w reżyserii Łarisy Szepitko. Drugą nagrodę w konkursie głównym, Srebrnego Niedźwiedzia – Nagrodę Specjalną Jury, przyznano francuskiemu filmowi "Prawdopodobnie diabeł" w reżyserii Roberta Bressona.
Na festiwalu zaprezentowano pierwszą część retrospektywy twórczości niemieckiej gwiazdy Marleny Dietrich.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:

</doc>
<doc id="403004" url="https://pl.wikipedia.org/wiki?curid=403004" title="Chuck Norris Facts">
Chuck Norris Facts

Chuck Norris Facts – zbiór żartów, wymyślonych przez społeczność internetową i niemających odzwierciedlenia w rzeczywistości, opisujących nadludzkie umiejętności oraz brutalność Chucka Norrisa.
W angielskojęzycznym internecie „fakty” krążą od 2005 roku. Początkowo ofiarą kpin był aktor Vin Diesel, jednak w głosowaniu internauci wytypowali Norrisa na nowego bohatera żartów.
W listopadzie 2007 roku ukazała się książka "The Truth About Chuck Norris: 400 facts about the World’s Greatest Human" (pol. "Prawda o Chucku Norrisie: 400 faktów o najwspanialszym człowieku na świecie") Iana Spectora. Pod koniec grudnia 2007 roku Chuck Norris wytoczył w Nowym Jorku proces wydawnictwu za książkę. Według Norrisa, w książce znalazły się żarty rasistowskie, sprośne i ukazujące go jako zaangażowanego w nielegalne interesy, a pozwani mieli przywłaszczyć i wykorzystać jego nazwisko i wizerunek dla własnego zysku materialnego.
W 2009 roku Chuck Norris i pastor Todd DuBord napisali książkę "The Official Chuck Norris Fact Book: 101 of Chuck’s Favorite Facts and Stories".

</doc>
<doc id="403006" url="https://pl.wikipedia.org/wiki?curid=403006" title="Brachycentridae">
Brachycentridae

Brachycentridae – "żeglarkowate", rodzina owadów wodnych z rzędu chruścików. W stadium larwalnym związane z wodami płynącymi. Fauna górska wyraźnie różni się od nizinnej (informacja ważna dla osób wykorzystujących chruściki w biomonitoringu). W rzekach nizinnych średniej wielkości spotkać można larwy "Brachycentrus subnubilus", budujące czworościenne domki (w górskich rzekach występuje "Brachycentrus montanus").
W rzekach Pojezierza Pomorskiego licznie występuje "Oligoplectrum maculatum". Larwy wymienionych gatunków są filtratorami, wykorzystującymi włoski na odnóżach (w odróżnieniu od innych filtratorów np. z rodziny Hydropsychidae nie budują sieci wodnych). Gatunki z rodzaju "Micrasema" to zdrapywacze (zob. funkcjonalne grupy troficzne bentosu), żywiące się glonami rosnącymi na kamieniach.
W Polsce występuje 6 gatunków z tej rodziny (2 rodzaje):

</doc>
<doc id="403009" url="https://pl.wikipedia.org/wiki?curid=403009" title="Demutualizacja">
Demutualizacja

Demutualizacja – proces zmiany formy prawnej przedsiębiorstwa, np. przekształcenie towarzystwa ubezpieczeń wzajemnych w towarzystwo ubezpieczeniowe w formie spółki akcyjnej lub spółdzielni w spółkę akcyjną.
Demutualizacja pozwala przedsiębiorstwu uzyskać m.in. tańszy dostęp do kapitału, np. poprzez giełdę.

</doc>
<doc id="403010" url="https://pl.wikipedia.org/wiki?curid=403010" title="Klasyfikacja dziesiętna Deweya">
Klasyfikacja dziesiętna Deweya

Klasyfikacja dziesiętna Deweya, KDD – system klasyfikacji zbiorów bibliotecznych stworzony przez amerykańskiego bibliotekarza Melvila Deweya (1851–1931). Pierwsze wydanie pochodzi z 1876 roku i zawierało jedynie 11 stron tablic oraz indeks przedmiotowy. Kolejne wydania były sukcesywnie rozbudowywane. Drugie, z 1885 roku, miało już 314 stron tablic i około 1000 symboli. 
Wszystkie tablice KDD redagowane są w języku angielskim i wydawane przez Bibliotekę Kongresu w Waszyngtonie, przy współpracy ze Stowarzyszeniem Bibliotek Amerykańskich. Klasyfikacja Deweya stworzona została w układzie dziesiętnym, składa się z 10 działów, z których każdy może być dzielony na kolejne 10 i tak dalej. Symbole są zanotowane cyfrowo, w postaci tak zwanego minimum trzycyfrowego, czyli od 000 do 999. Po trzech cyfrach używa się kropki (.) tworząc symbole rozbudowane. Dewey wprowadził również stałe symbole w postaci poddziałów wspólnych, dla określenia cech formalnych, geograficznych i językowych wspólnych dla wszystkich działów.
Działy.
Schemat działów głównych klasyfikacji Deweya przedstawia się następująco:
Oto (przykładowo) rozwinięcie działu głównego 000:
Klasyfikacja dziesiętna Deweya ulega modyfikacjom, w 2003 roku wyszło jej 22. wydanie.

</doc>
<doc id="403011" url="https://pl.wikipedia.org/wiki?curid=403011" title="Władysławów (województwo śląskie)">
Władysławów (województwo śląskie)

Władysławów – wieś w Polsce położona w województwie śląskim, w powiecie kłobuckim, w gminie Miedźno, nad rzeką Liswartą. 
Znajduje się tu wiele domów letniskowych rozsianych wzdłuż rzeki i po atrakcyjnych turystycznie terenach leśnych. W 1995 został oddany do użytku kościół pw. św. Antoniego Padewskiego. Na terenie wsi znajduje się jednostka Ochotniczej Straży Pożarnej oraz nieczynna już szkoła podstawowa, służąca obecnie lokalnej młodzieży jako miejsce do spędzania wolnego czasu. 
W latach 1975–1998 miejscowość należała administracyjnie do województwa częstochowskiego.
Demografia.
Według danych z 04.05.2010 liczba mieszkańców wsi wynosi 371 osób (w tym 198 kobiet i 173 mężczyzn).
Struktura demograficzna:
Historia.
Miejscowość mimo przynależności do województwa śląskiego leży na terenach dawnej Małopolski Zachodniej.
Władysławów jest usytuowany po prawej stronie rzeki Liswarty i powstał na bazie dworku o nazwie Łęg. Dworek drewniany wybudowano na małym wzgórzu na początku XIX wieku temu w malowniczym miejscu, bezpośrednio przylegającym do rzeki. Wokół dworku rozciągała się piękna panorama zieleni łąk i kwiatów, a wśród nich wijąca się niebieską wstęgą rzeka Liswarta. Tu odskocznią niech będą dane wiarygodne w muzeum w Jędrzejowie. Jest tam szczegółowa mapa z 1788 r., na której widnieje miejscowość Borowa i jej dzielnica Sowiocha położona w widłach rzeki Liswarty i Okszy. Na tej mapie zaznaczone są również trzy młyny rzeczne w Borowej z nazwiskami właścicieli: Tałaj, Krauze i Gołąbek. Tu z wielkim uznaniem i podziwem należy stwierdzić, że w jednej miejscowości i na małej rzece mogły egzystować te młyny. Na mapie w/w Łęgu jeszcze nie ma. W minionych wiekach na terenie dzisiejszego Władysławowa były potężne lasy starodrzewu sosnowego. Lasy te zostały wykarczowane 280-300 lat temu przez tzw. Łazęgów. Łazęgowie wycięte drzewo układali w olbrzymie stosy i po obłożeniu darniną, wypalano na węgiel drzewny potrzebny dla sztuki kowalskiej i hutniczej. Wróćmy do dworku. Sielankowy nastrój dworku w Łęgu trwał do 1863 roku tzn. do powstania styczniowego. Wiosną 1863 r. Na dworek znienacka od strony Wąsosza napadły watahy carskich sotni kozackich. W obawie przed terrorem zaborcy, w dworku tym schroniło się wiele rodzin z okolicznych dworów i dworków. Miejsce schronienia było uważane za bezpieczne za względu na mało znane i odległe od najbliższych jednostek wojska carskiego. W czasie napadu według opowiadań służby dworskiej i chłopów pańszczyźnianych działy się tam dantejskie sceny. Szlachcianki w obawie przed dostaniem się w ręce okrutnych kozaków, rzucały się wraz z małymi dziećmi do głębokiego jeziora, później zniewalanego przez powódź. Po upadku Powstania Styczniowego w 1864 roku zniesiono odrabianie pańszczyzny i nastąpił ukaz carski na mocy którego chłopi użytkujący pańskie grunty, stali się jej prawowitymi właścicielami. Pańszczyznę w Łęgu odrabiało wielu chłopów z Miedźna, więc w ten sposób nabyli grunty przylegające do koryta rzeki. Grunty te były przeważnie podmokłe i piaszczyste, nieopłacalne w użytkowaniu właściciela dworu. Warto nadmienić, że ostatnim właścicielem łąki z ukazów do dziś jest mieszkaniec Miedźna- Dębińca p.Szymanek. Po zniesieniu pańszczyzny dworek podupadł i często przechodził z rąk do rąk. Ostatni właściciel p.Kuźniak podzielił majątek na dwóch synów: Władysława i Mariana. Synowie jednak zaniechali dalszego włodarzowania i w latach 1905-1906 nastąpiła parcelacja byłego dworku.
Tak więc powstały dwie wsie: Władysławów i Marianów z odrębnymi sołectwami. W obszarze obecnego sołectwa w tamtym czasie było jeszcze trzecie sołectwo w Bujecku (dawna nazwa Zbujecko). W połowie XX wieku nastąpiła reforma administracji i powstała jedna nazwa Władysławów. W tym czasie do Władysławowa dołączono Suchany należące do sołectwa Brzózki. Jak mówi legenda wojska królewskie biorące udział w ćwiczeniach zbudowały szałasy pod placami do dziś pulsującego źródełka. W czasie nagłej wichury wszystkie szałasy uległy zniszczeniu, a pozostał tylko jeden szałas, dowódcy o nazwisku Suchan, który stał się eponimem tego miejsca. W ostatnich dwóch wiekach dolinę rzeki Liswarty nawiedziły cztery olbrzymie powodzie. Było to w latach: 1824, 1939, 1997 i 2010 roku. W czasie I wojny światowej w Łęgu przez pewien czas przebywały wojska austro-węgierskie. W kampanii wrześniowej, wojska niemieckie nie przemieszczały się przez Władysławów. W 1945 roku Władysławów oswobodziła 59 Armia Pancerna dowodzona przez generałów Armii Czerwonej: Rybałko i Korownikow.
Nazwa Łęg pochodzi od dużej ilości łąk, które na skutek powodzi zostały naniesione piaskiem.
Tradycje i obyczaje pielęgnowane w miejscowości.
Łęgowianki.
Od 1986 roku na terenie wsi funkcjonuje zespół ludowy – Łęgowianki (nazwa od dawnej nazwy wsi – "Łęg"). Jego pierwszym kierownikiem został były nauczyciel Szkoły Podstawowej w Miedźnie- Witold Mazurek. Obecnie skład pod opieką p. Bogumiły Piwawarczuk prezentuje swój tradycyjny, folklorystyczny charakter na gminnych uroczystościach, a także różnych festiwalach biesiadnych.
Dnia 11 października podczas IV edycji Festiwalu Folklorystycznego Powiatu Kłobuckiego, Łęgowianki zajęły 2 miejsce, pokonując jednocześnie 8 innych zespołów.
Sąsiednie miejscowości.
Borowa, Brzózki, Izbiska, Miedźno, Nowa Wieś, Zawady

</doc>
<doc id="403013" url="https://pl.wikipedia.org/wiki?curid=403013" title="Pistolet MAB Model D">
Pistolet MAB Model D

MAB Model D – francuski pistolet samopowtarzalny.
W 1933 roku francuskie zakłady MAB rozpoczęły produkcję pistoletu "Model C". Był to pistolet przeznaczony do samoobrony, wyraźnie wzorowany na pistolecie Browning M1910/22. W dwa lata później rozpoczęto produkcję udoskonalonej wersji tego pistoletu oznaczonej jako "Model D". Pistolet Model D był produkowany do lat 70. XX wieku.
Opis.
Model D był bronią samopowtarzalną. Zasada działania oparta na odrzucie zamka swobodnego. Mechanizm uderzeniowy bezkurkowy. Model D był zasilany z wymiennego magazynka pudełkowego o pojemności 9 naboi. Magazynek zwalniany przyciskiem znajdował się w chwycie. Lufa gwintowana, posiadała sześć bruzd prawoskrętnych. Przyrządy celownicze mechaniczne stałe (muszka i celownik szczerbinkowy).

</doc>
<doc id="403015" url="https://pl.wikipedia.org/wiki?curid=403015" title="Miswak">
Miswak

Miswak (miswaak, siwak, sewak, السواك) – gałąź z drzewa arakowego łac. "Salvadora persica". Jest alternatywą szczoteczek do zębów. Ma długą historię mówiącą o jego leczniczych właściwościach. Koniec gałęzi namaczany jest w gorącej lub różanej wodzie, dzięki czemu ulega ona rozszczepieniu i staje się zdatna do czyszczenia zębów. Obecnie można nabyć pasty do zębów zawierające wyciąg z tej rośliny.
Znaczenie religijne.
Koran mówi o tym, aby używanie miswaka było praktykowane. Sytuacje, w których powinno się używać go m.in. przed modlitwą, w Piątki, przed snem, jak i po przebudzeniu. Dodatkowo wzmacnia dziąsła, zapobiega próchnicy i eliminuje bóle zębów.

</doc>
<doc id="403020" url="https://pl.wikipedia.org/wiki?curid=403020" title="William Congreve (wynalazca)">
William Congreve (wynalazca)

William Congreve (ur. 20 maja 1772, zm. 16 maja 1828 w Tuluzie) – angielski wynalazca, pionier badań nad bronią rakietową, baronet.
Życiorys.
Był synem generała Williama Congreve’a (starszego), kierownika Królewskiego Laboratorium uzbrojenia. Urodził się w Kent, zdobył wykształcenie prawnicze w Trinity College na Uniwersytecie Cambridge. Wbrew popularnej wersji, nie służył nigdy w armii (aczkolwiek otrzymał od księcia Walii tytuł honorowy pułkownika hanowerskiej artylerii) i nie zapoznał się z bronią rakietową podczas walk w Indiach.
Od 1804 natomiast prowadził w Królewskim Laboratorium (kierowanym przez swojego ojca) badania nad pociskami rakietowymi, które były już bronią praktycznie nie używaną w Europie, natomiast armia brytyjska zetknęła się z nimi podczas walk w Indiach. Podjął następnie prace nad udoskonaleniem tej broni, konstruując kilka typów rakiet z żelazną komorą spalania i statecznikiem tyczkowym.
W roku 1805 jego praca nad rakietami była na tyle zaawansowana i na tyle poprawił on ich celność, że Brytyjska Marynarka Wojenna użyła rakiet do ostrzeliwania portów Francji i jej sojuszników podczas wojen napoleońskich. Pierwszy raz użyto ich pod Boulogne w listopadzie 1805, jednak bez żadnych rezultatów, natomiast podczas kolejnego ataku 8 października 1806 spalono znaczną część miasta. Między innymi, w 1807 spalono Kopenhagę, przyczyniając się do kapitulacji miasta (wystrzelono maksymalnie 2500 pocisków, mimo popularnej wersji o aż 40 000 rakiet), a w sierpniu 1813 ostrzelano nimi Gdańsk. W roku 1809 utworzono dwie konne kompanie wojsk rakietowych w armii brytyjskiej, walczące m.in. z sukcesami w bitwie pod Lipskiem w roku 1813 (popularna jest nieprawdziwa wersja, że kompanią tą dowodził osobiście Congreve).
Rakiety Congreve’a były używane do końca wojny z Napoleonem, jak również w wojnie przeciw USA w latach 1812-1814. Amerykański hymn („The Star-Spangled Banner”) wspomina o „oślepiającej czerwieni rakiet” (ang. "rockets’ red glare"), chodzi tu o rakiety Congreve’a, którymi Anglicy ostrzelali Fort McHenry pod Baltimore (1814).
Poza pracami nad rakietami, sir William Congreve wynalazł zamocowanie do broni palnej wykorzystujące siłę odrzutu, czasowy detonator, spadochron do rakiet, wodno-pneumatyczne zamykanie kanałów, śluzę (1813), druk kolorowy (1821), nowy typ silnika parowego, metodę neutralizowania dymu. Posiadał też patenty na zegar, zabezpieczenie budynku przed pożarem, metodę łączenia dwóch różnych metali, papiery bankowe trudne do podrobienia, metodę zabijania wielorybów (rakietami). Udoskonalił też metody produkcji prochu strzelniczego, płyt stereotypowych, ogni sztucznych i mierników gazu.
W Polsce rakiety konstrukcji Williama Congreve’a nazywane były "racami kongrewskimi". W latach 1815-1819 doświadczenia z ich zastosowaniem prowadził polski inżynier wojskowy Józef Bem, który sporządził w języku francuskim raport o swoich eksperymentach. W 1820 roku w Weimarze ogłoszono drukiem jego niemiecki przekład pod tytułem "Erfahrungen über die Congrevischen Raketen" (Doświadczenia z rakietami kongrewskimi). Dzieło przetłumaczone zostało na język polski i wydane w Polsce w roku 1953 pod tytułem "Uwagi o rakietach zapalających".

</doc>
<doc id="403021" url="https://pl.wikipedia.org/wiki?curid=403021" title="Wodosówkowate">
Wodosówkowate

Hydropsychidae – polska nazwa wodosówkowate, rodzina owadów wodnych z rzędu chruścików (Trichoptera). Larwy zasiedlają rzeki (strefa potamalu). W Polsce do tej pory odnotowano występowanie 14 gatunków z trzech rodzajów. Larwy są filtratorami, budującymi sieci łowne, są potamobiontami. Poszczególne gatunki preferują różne strefy rzeki (różne odcinki w profilu podłużnym). Na przykład "Hydropsyche angustipennis" najliczniej występuje w rzekach średniej wielkości, głównie w odcinkach wypływających z jezior. W strefie strumieniowej (strefa rhitralu) "Hydropsychidae" są nieliczne - spotyka się tu "Hydropsyche saxonica, H. fulvipes". W rzekach średniej wielkości obecne są: "Cheumatopsyche lepida, Hydropsyche siltalai, H. pellucidula". W dolnych odcinkach dużych rzek występują: "Hydropsyche contubernalis, H. ornatula, H. bulgaromanorum". Poszczególne gatunki w różnym stopniu wrażliwe są na zanieczyszczenia, stąd często wykorzystywane są jako bioindykatory. Ze względu na fakt, iż są stosunkowo łatwe do identyfikacji i hodowli, często wykorzystywane są w badaniach laboratoryjnych. Larwy wydają dźwięki (strydulują), pocierając wyrostkami pierwszej pary odnóży o chitynowe listewki (wybrzuszenia) umiejscowione na głowie.
Gatunki występujące w Polsce:
Źródło: Chruściki Polski

</doc>
<doc id="403023" url="https://pl.wikipedia.org/wiki?curid=403023" title="Michał Sławuta">
Michał Sławuta

Michał Sławuta (ur. 10 lutego 1977) – polski piłkarz (bramkarz).
Kariera.
Karierę piłkarską rozpoczął w ŁKS-ie Łódź. W późniejszym okresie grał m.in. w Pogoni Zduńska Wola, Świcie Nowy Dwór Mazowiecki oraz Dolcanie Ząbki. W 2002 roku wyjechał do Finlandii, gdzie przez wiele lat bronił z powodzeniem, z krótką przerwą na występy w szwedzkim Ljungskile SK.
Syn Zdzisława Sławuty, który również grał w ŁKS-ie. Obecnie na stałe mieszka w Finlandii.

</doc>
<doc id="403025" url="https://pl.wikipedia.org/wiki?curid=403025" title="Gołąbkowate">
Gołąbkowate

Gołąbkowate ("Russulaceae" Lotsy) – rodzina grzybów z rzędu gołąbkowców ("Russulales").
Charakterystyka.
Rodzina "Russulaceae" zawiera gatunki naziemnych grzybów wytwarzających owocniki mięsiste o hymenoforze blaszkowym. U niektórych miąższ po przełamaniu przebarwia się. Zarodniki gołąbkowatych są brodawkowane, a ich wysyp barwy białej, kremowej lub żółtej.
Systematyka.
Pozycja w klasyfikacji według Index Fungorum: "Russulales, Incertae sedis, Agaricomycetes, Agaricomycotina, Basidiomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:
Nazwy polskie według W. Wojewody z 2003 r.

</doc>
<doc id="403026" url="https://pl.wikipedia.org/wiki?curid=403026" title="28. Międzynarodowy Festiwal Filmowy w Berlinie">
28. Międzynarodowy Festiwal Filmowy w Berlinie

28. Międzynarodowy Festiwal Filmowy w Berlinie odbył się w dniach 22 lutego-5 marca 1978 roku. Imprezę otworzył pokaz amerykańskiego filmu "Premiera" w reżyserii Johna Cassavetesa. W konkursie głównym zaprezentowano 24 filmy pochodzące z 19 różnych krajów.
Jury pod przewodnictwem amerykańskiej pisarki Patricii Highsmith przyznało nagrodę główną festiwalu, Złotego Niedźwiedzia, ex aequo trzem hiszpańskim filmom biorącym udział w festiwalu: "Co powiedział Max" w reżyserii Emilia Martíneza-Lázaro, "Pstrągi" w reżyserii José Luisa Garcíi Sáncheza oraz krótkometrażowemu filmowi "Winda" w reżyserii Tomása Muñoza. Drugą nagrodę w konkursie głównym, Srebrnego Niedźwiedzia – Nagrodę Specjalną Jury, przyznano brazylijskiemu filmowi "Upadek" w reżyserii Ruya Guerry i Nelsona Xaviera.
Na festiwalu zaprezentowano drugą część retrospektywy twórczości niemieckiej gwiazdy Marleny Dietrich. Do programu imprezy po raz pierwszy wprowadzono sekcję poświęconą filmom dla dzieci.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:

</doc>
<doc id="403029" url="https://pl.wikipedia.org/wiki?curid=403029" title="Aldoheksoza">
Aldoheksoza



</doc>
<doc id="403032" url="https://pl.wikipedia.org/wiki?curid=403032" title="William Congreve">
William Congreve

William Congreve to:

</doc>
<doc id="403034" url="https://pl.wikipedia.org/wiki?curid=403034" title="Hearts of Iron II">
Hearts of Iron II

Hearts of Iron II lub Hearts of Iron 2 – komputerowa strategiczna gra czasu rzeczywistego w realiach II wojny światowej, wyprodukowana przez Paradox Interactive i wydana w 2005 roku przez Strategy First. Gra należy do serii "Europa Universalis" i jest rozbudowaną wersją pierwszej części "Hearts of Iron". Do gry zostały wydane dwa dodatki: "" i "Armageddon".
Rozgrywka.
W grze dostępne są różne rodzaje jednostek piechoty, czołgów i artylerii, floty morskiej, samolotów. Przed rozpoczęciem rozgrywki gracz może wybrać czy państwo gracza ma przejąć całkowicie potencjał przemysłowy anektowanego kraju i ich zespoły naukowe oraz czy państwa demokratyczne mogą wypowiadać wojny. W grze zawarto tryb gry wieloosobowej, możliwy jest on poprzez sieć lokalną, Internet lub valkyrieNet, maksymalnie może wziąć w niej udział 32 graczy.
Oszustwa i błędy w grze.
W grze po naciśnięciu klawisza F12 podczas rozgrywki po wyświetleniu konsoli dostępna jest możliwość wpisania kodu, który może zmienić przebieg rozgrywki. Podczas gdy gracz rozpoczął rozgrywkę danym państwem po zapisie i ponownym wczytaniu rozgrywki może kontynuować ją innym krajem. W grze występują floty duchów – jednostki morskie stacjonujące w portach, które w rzeczywistości nie istnieją.
Wydanie gry.
Do prac nad grą zaangażowano między innymi producenta Johana Anderssona i muzyka Andreasa Waldetofta.
16 czerwca 2006 roku została wydana przez Strategy First "Złota Edycja" gry zawierająca "Hearts of Iron II" i dodatek ', w tym samym dniu Cenega Poland wydała ją w Polsce. 30 sierpnia 2007 gra wraz z "Hearts of Iron" i dodatkiem "Armageddon" została wydana przez Paradox Interactive w edycji "Antologia" (oryg. ang. "Anthology") w Australii, dzień później wydano ją w Europie, 11 września 2007 gra miała premierę w Stanach Zjednoczonych. 19 października 2007 roku "Hearts of Iron II" został wydany w Polsce przez Paradox Entertainment wraz z dodatkiem ' i "Armageddon" w "Platynowej Edycji" w "Kolekcji Klasyki". 13 lutego 2009 roku Ascaron Entertainment UK wydał "Hearts of Iron II" w Europie w wersji na Windowsa w edycji "Collection" wraz z dodatkiem "Armageddon", ta sama edycja została wydana 7 maja 2009 roku przez Virtual Programming w wersji na Macintosh.
Silnik gry.
"Hearts of Iron II" jak i jego dodatki korzysta z silnika "Europa", powstałego na potrzeby pierwszej części serii "Hearts of Iron". Pod koniec kwietnia 2008 roku poinformowano, że silnik "Europa" jest dostępny do pobrania za darmo i dalszego modyfikowania.
Armageddon.
29 marca 2007 roku został wydany dodatek do dodatku "" zatytułowany "Hearts of Iron II: Armageddon" (w Rosji znany jako "Day of Victory 2" lub "Plan Stalin"). 29 marca 2007 Paradox Interactive wydało go w Wielkiej Brytanii pozostałej części Europy i Stanach Zjednoczonych, w Stanach Zjednoczonych była dostępna tylko w wersji online. 7 września 2007 roku CyberFront wydał ją w Japonii. 8 sierpnia 2008 roku wydawnictwo 1C i Snowball Studios wydało dodatek w Rosji. Dodatek wydłuża okres rozgrywki do 1964 roku, dodaje nowe ikony jednostek morskich, zmienia wygląd menu głównego oraz dodaje scenariusz "Armageddon". W stosunku do dodatku "Doomsday" poprawiona została sztuczna inteligencja i drzewo technologiczne.
Obsada.
Źródło: instrukcja gry "Hearts of Iron II Platynowa edycja"

</doc>
<doc id="403035" url="https://pl.wikipedia.org/wiki?curid=403035" title="Eugeniusz Jezierski">
Eugeniusz Jezierski

Eugeniusz Jezierski (ur. 16 kwietnia 1902 w Petersburgu, zm. 1990) – polski inżynier, specjalista maszyn elektrycznych, profesor Politechniki Łódzkiej.
Syn Włodzimierza. W 1929 ukończył studia na Politechnice Warszawskiej. W latach 1930-1935 prowadził wykłady w Państwowej Wyższej Szkole Budowy Maszyn i Elektrotechniki w Poznaniu, następnie był inżynierem w Fabryce Maszyn Elektrycznych i Transformatorów w Żychlinie (także w czasie okupacji). W 1946 został profesorem nadzwyczajnym Politechniki Łódzkiej; aż do przejścia na emeryturę w 1971 kierował Katedrą Maszyn Elektrycznych i Transformatorów. Od 1956 był profesorem zwyczajnym. Brał udział w pracach Komitetu Elektrotechniki Polskiej Akademii Nauk.
Od 1972 był członkiem honorowym Stowarzyszenia Elektryków Polskich, w 1982 otrzymał doktorat "honoris causa" Politechniki Łódzkiej. Laureat nagrody państwowej II stopnia, był odznaczony m.in. Krzyżem Oficerskim Orderu Odrodzenia Polski, Orderem Sztandaru Pracy II klasy, Złotym Krzyżem Zasługi (1954), tytułem Zasłużonego Nauczyciela PRL.
Ogłosił kilkadziesiąt publikacji (w tym 13 książek), m.in. "Transformatory. Podstawy teoretyczne" (1935, wiele wznowień, przekład czeski), "Maszyny synchroniczne" (1951), "Transformatory. Budownictwo i projektowanie" (1956, wiele wydań).
W dniu 15 grudnia 2006 r. odbyło się Nadzwyczajne Walne Zgromadzenie Delegatów Oddziału Łódzkiego SEP. NWZDO podjęło uchwałę o ustanowieniu medalu im. prof. Eugeniusza Jezierskiego. Medal będzie medalem lokalnym, przyznawanym za zasługi dla SEP oraz zasługi dla polskiego przemysłu transformatorowego i elektroenergetyki polskiej

</doc>
<doc id="403036" url="https://pl.wikipedia.org/wiki?curid=403036" title="Most zwodzony">
Most zwodzony

Most zwodzony – rodzaj mostu ruchomego, w którym przynajmniej jedno przęsło jest podnoszone, umożliwiając przepłynięcie jednostek pływających. 
Podnoszenie przęsła jest ułatwione z reguły przez zastosowanie mechanizmu przeciwwagi. Mosty zwodzone mogą być jedno- lub dwuskrzydłowe. Na ogół mosty zwodzone są mostami drogowymi, do wyjątków należą mosty kolejowe, jak na przykład kolejowy most zwodzony nad Regalicą i most w Trondheim.
Historycznie mosty zwodzone (jednoskrzydłowe) pośredniczyły między zamkami, miastami i innymi obwarowaniami a otaczającą je przestrzenią. Pod nimi znajdowała się fosa. Były podnoszone w przypadku zagrożenia, a z reguły także i na noc.
Do najsłynniejszych mostów zwodzonych należy Tower Bridge w Londynie z końca XIX wieku.

</doc>
<doc id="403037" url="https://pl.wikipedia.org/wiki?curid=403037" title="Wasabi">
Wasabi



</doc>
<doc id="403043" url="https://pl.wikipedia.org/wiki?curid=403043" title="Kevin Aiston">
Kevin Aiston

Kevin Aiston (ur. 25 maja 1969 w dzielnicy Chelsea w Londynie, Wielka Brytania) – prezenter telewizyjny i radiowy, osobowość telewizyjna, występował między innymi w talk-show "Europa da się lubić", nadawanym przez TVP2.
Życiorys.
Od czwartego roku życia wychowywał się w domach dziecka. W wieku 17 lat wstąpił do Royal Navy. Z zawodu jest elektrochemikiem. W Anglii pracował również dorywczo jako fotoreporter dla BBC London.
W 1991 przyjechał do Polski z zamiarem zwiedzenia kraju, postanowił tu jednak osiąść na stałe. Początkowo pracował jako nauczyciel języka angielskiego, później wraz z przyjacielem, Brianem Goode otworzył biuro tłumaczeń o nazwie "The English Office".
Kariera.
W 2002 wygrał casting do programu "Europa da się lubić", w którym występował do końca jego emisji i któremu zawdzięcza swoją popularność. Przez trzy lata pracował w Radiu Dla Ciebie i w Programie III Polskiego Radia, gdzie prowadził codzienny program "Kevin sam w Polsce". W TVP2 prowadził "Euroquiz" wraz z Maciejem Dowborem. Jest stałym gościem programu "Pytanie na śniadanie" nadawanego przez TVP2.
Zagrał Andy’ego w serialu "Święta wojna", strażaka Sama w serialu "Na dobre i na złe" i Richarda Peacocka w serialu "Codzienna 2 m. 3". Od kilku lat występuje też jako artysta kabaretowy. Zajmuje się też działalnością charytatywną, zwłaszcza skierowaną do dzieci z domów dziecka. Nagrał wspólnie z Lerkiem, Nowatorem i Martą Wiśniewską kolędę dla Caritasu. W 2005 ukazał się jego kalendarz pomyślany jako pomoc do nauki języka angielskiego. W 2007 wydano jego podręcznik "Angielski z Kevinem".
W 2004, wraz ze Steffenem Möllerem, otrzymał (po zdobyciu 118 tys. głosów) Telekamerę „Tele Tygodnia” w kategorii "Osobowość w rozrywce".
W latach 2009–2010 występował w "Ziarnie" w TVP1. Od 2009 prowadzi przeciwpożarowe rozmowy prewencyjne z dziećmi w przedszkolach w całej Polsce. Od września 2011 prowadzi na antenie telewizji TVR swój autorski program "Strażak z OSP".
Od lipca 2019 w Mielcu prowadzi restaurację „Kuchnia Kevina”.
Życie prywatne.
Jest dowódcą sekcji i Członkiem Zarządu Ochotniczej Straży Pożarnej w Radzyminie, a także Członkiem Polskiego Czerwonego Krzyża, ratownikiem KSRG i krwiodawcą. Należy także do Stowarzyszenia Komendantów i Dowódców w Waszyngtonie. Był Ambasadorem Kompanii Przeciwpożarowej Ogólnokrajowej w Wielkiej Brytanii w latach 2008–2010.
Dwukrotnie żonaty. Jego drugą została Marianna Dąbrowska. Ma pięć córek: Chelsea (adoptowana, ur. 1990), Chantelle (ur. 1991) i Chelsea Zuzannę (ur. 2005), Julię (ur. 2012) oraz Ninę Marię (ur. 2014). W Polsce przebywa jako rezydent, pozostając obywatelem Wielkiej Brytanii. Mieszka i pracuje w Mielcu.
Jest kibicem drużyny piłkarskiej Chelsea F.C.
Na ramieniu ma wytatuowane godło Polski.
Odznaczenia.
Opracowano na podstawie materiału źródłowego.

</doc>
<doc id="403045" url="https://pl.wikipedia.org/wiki?curid=403045" title="Artur Święs">
Artur Święs

Artur Święs (ur. 25 grudnia 1966 w Zabrzu) – polski aktor teatralny, filmowy i dubbingowy.
Życiorys.
W latach 1981–1989 uczeń w chórze Resonans con Tutti, w latach 1985–1989 student filologii polskiej na Uniwersytecie Śląskim w Katowicach, w latach 1989–1993 student Wydziału Aktorskiego Państwowej Wyższej Szkoły Teatralnej we Wrocławiu.
Debiutował w Teatrze Rozrywki w Chorzowie rolą Truffaldino w spektaklu "Księżniczka Turnadot". Później otrzymywał kolejne role – w "Skrzypku na dachu" (rola Motla Kamzoila), "Evicie" (Magaldi), "Oknie na parlament" (Kelner), "Ani z Zielonago Wzgórza" (Gilbert), "Tangu Oberiu. 1928" (Danił Charmes), "Pastorałce" (Archanioł), "Ubu Królu" (Byczysław), "Oceanie niespokojnym" (Wilk), "Człowieku z La Manchy" (Cyrulik), "Pocałunkach kobiety-pająka" (Gabriel) oraz w spektaklu "Yourcenar" (Dziennikarz).
W sezonie 1995/1996 występował w roli Garcina w spektaklu "Za zamkniętymi drzwiami" w Teatrze Nowym w Zabrzu, w sezonie 1997/1998 w roli Josela Pionteka w "Pierwszej polce" w Teatrze Miejskim w Gliwicach oraz w roli Gustawa w "Widmach" na scenie Opery Śląskiej w Bytomiu, a w sezonie 1998/1999 jako Wacław w "Zemście" na Estradzie Śląskiej.
W 1997 związał się z Teatrem Śląskim w Katowicach, gdzie zagrał w "Balladach i romansach" (Narrator), "Co mój mąż robi w nocy" (Walery), "Chłop milionerem" (Górnik, Pijak), "Królowej Piękności z Leenane" (Ray), "Akropolis" (Anioł), "Czarach Darach" (Toni), "Parzystych" (Marek Roszko), "Żelaznej konstrukcji" (Jan Drużba) "Romeo i Julii" (Romeo), "Requiem dla gospodyń" (Śpiewak) oraz w "Po deszczu" (Goniec).
Następnie podjął pracę w Teatrze Zagłębia w Sosnowcu występując w "Weselu" (Pan Młody), "Przygodach Tomka Sawyera" (Huck Finn), "Kramie z piosenkami" (Wincenty), "Antygonie" (Hajmon) oraz w "Ferdydurke" (Bohater, Józio, Ja).
We wrześniu 2004 powrócił do Teatru Śląskiego, gdzie występował do końca 2015 roku. Od stycznia 2016 r. jego macierzystą sceną jest ponownie Teatr Rozrywki.
W 2005 wystąpił w roli Witka w filmie Macieja Pieprzycy "Barbórka" z serii „Święta polskie”.
Życie prywatne.
Jest ojcem Justyny Święs z The Dumplings i Kaliny Święs.

</doc>
<doc id="403047" url="https://pl.wikipedia.org/wiki?curid=403047" title="Microsoft Exchange Server">
Microsoft Exchange Server

Microsoft Exchange – system pocztowy przeznaczony dla systemów Windows NT.
Historia.
Kolejne wersje oferują coraz większą ilość usług oraz gwarantują wyższy poziom skalowalności.
Wersje 4.x i 5.x.
System Microsoft Exchange istnieje na rynku od wersji 4.0. Kolejne wersje to 5.0 i 5.5. Do wersji 5.5 system przeznaczony był dla systemów Windows NT w wersjach 3.x i 4.0.
Wersja 6.0 (2000).
Następcą wersji 5.5 była wersja 6.0 znana na rynku jako Exchange 2000. Wersja ta przeznaczona jest tylko dla systemu Windows 2000 Server – nie może być instalowana na wcześniejszych wersjach systemu Windows NT (brak usługi katalogowej Active Directory oraz inne ograniczenia). Istnieją też formalne przeszkody przed instalacją w systemie Windows Server 2003, choć instalacja ta jest możliwa do przeprowadzenia.
Wersja 2003 (6.5).
Po wersji Exchange 2000 następną jest Exchange 2003 (wewnętrznie 6.5). Wersja ta podobnie jak poprzednia uzależniona jest od obecności usługi katalogowej, można jednak instalować ją w systemach Windows 2000 i Windows 2003.
Exchange 2007.
Następcą wersji Exchange 2003 jest Exchange 2007, oznaczony wcześniej nazwą kodową „Exchange 12". Został on oficjalnie wydany w lutym 2007 roku. Wersja produkcyjna tego serwera pocztowego jest przeznaczona jedynie dla procesorów 64-bitowych (w odróżnieniu od testowej, dostępnej również dla procesorów 32-bitowych).
Exchange 2010.
Kolejna wersja serwera Exchange wydana jako wersja RTM (Release to manufacturing) w maju 2009 r. W porównaniu do poprzednich wersji zmieniony został m.in. system klastrowania, sposób zarządzania uprawnieniami (wprowadzono granularne nadawanie uprawnień - RBAC).
Exchange 2013.
11 października 2012 roku Microsoft wydał serwer Exchange w wersji 2013. Najważniejsze z nowych funkcji to interfejsy typu webmail (Outlook Web App) przystosowane dla komputerów biurkowych, tabletów i telefonów, a także nowy panel administratora obsługiwany z przeglądarki internetowej. Ponadto wprowadzono m.in. integrację z Microsoft SharePoint oraz obsługę macierzy dyskowych o pojemnościach do 8 TB.
Exchange 2016.
Kolejna wersja serwera Exchange upubliczniona w wersji Preview 22 lipca 2015, a jako wersja RTM 1 października 2015 r. Zapowiadany koniec cyklu wsparcia tej wersji to koniec 2020, a rozszerzonego wsparcia koniec 2025 roku.
Exchange 2019.
Najnowsza odsłona serwera pocztowego Exchange zaprezentowana na koniec lipca 2018 roku. Exchange w wersji RTM został wydany 22 października 2018. 
Wydanie wersji RTMowej wiązało się z zabawną wpadką Microsoftu. Stało się tak ponieważ w dniu wydania Exchange 2019 administratorzy i testerzy nie mieli możliwości zainstalować oprogramowania ze względu na brak kompatybilnego z nim systemu operacyjnego - Microsoft kilka dni wcześniej uniemożliwił pobieranie plików instalacyjnych Windows Server 2019, który jest wymagany do zainstalowania najnowszej wersji Exchange.
Ogólny opis systemu.
Filtry antyspamowe.
Od samego początku systemu Exchange stos SMTP był rozbudowywany o kolejne zabezpieczenia antyspamowe, a w wersji 2003 z zestawem poprawek nr 2 (SP2) integralną częścią systemu jest konfigurowalny filtr antyspamowy. Istnieje wiele opcjonalnych rozwiązań antyspamowych dla MS Exchange: Barracuda Spam Firewall, BrightMail AntiSpam, SecurityGateway, SpamWall.
Obsługiwane protokoły.
Serwer Exchange od początku zorientowany był na dostęp zarówno przy pomocy klasycznych klientów pocztowych (przy pomocy SMTP/POP3, później IMAP4), jak i klientów dedykowanych (Microsoft Outlook). Pełną funkcjonalność można osiągnąć dopiero wykorzystując klienta dedykowanego lub zbliżony poziom dostępu przy pomocy przeglądarki internetowej (usługa OWA – Outlook Web Access).
Exchange Online.
Microsoft Exchange Online to oprogramowanie udostępniające funkcjonalność porównywalną z tradycyjnym serwerem Exchange hostowaną w chmurze. Administracja usługą odbywa się za pośrednictwem interfejsu WWW. Exchange Online został wprowadzony w roku 2005, a w roku 2011 dodano funkcjonalności serwera Exchange w wersji 2010. 
Systemy pocztowe z porównywalną funkcjonalnością.
Podobne funkcjonalnie systemy to: Lotus Domino Server, Novell GroupWise, MDaemon, Zimbra.

</doc>
<doc id="403053" url="https://pl.wikipedia.org/wiki?curid=403053" title="STS-2">
STS-2

STS-2 (ang. "Space Transportation System") – drugi (z czterech) doświadczalnych lotów wahadłowca kosmicznego Columbia. 
Załoga.
Członkowie załogi misji (STS-4) byli załogą zapasową.
Cel misji.
Drugi doświadczalny lot wahadłowca.
Opis misji.
Columbia wystartowała 12 listopada 1981 roku ze stanowiska 39-A na przylądku Canaveral. Celem misji było sprawdzenie zachowania systemów wahadłowca podczas wprowadzenia na orbitę, lotu oraz lądowania. Planowana pięciodniowa misja została skrócona do dwóch po awarii ogniwa paliwowego. W kilka minut po starcie pojawiły się odchylenia od normy w pracy ogniwa paliwowego dostarczającego promowi energii, a załodze wody pitnej i użytkowej. Na szczęście pozostałe dwa działały prawidłowo. Z uwagi na rygorystyczne przepisy dotyczące bezpieczeństwa misję skrócono. Wahadłowiec powrócił do bazy przy pierwszej nadarzającej się okazji i wylądował w Bazie Edwards 14 listopada 1981, po 2 dniach 6 godzinach i 13 minutach lotu okrążywszy 37 razy Ziemię.
Dwa razy przekładano termin startu. Za pierwszym razem 9 października 1981 roku, gdy wylało się paliwo nalewane do zbiorników RCS i spowodowało odklejenie się 390 płytek osłony termicznej. Natomiast 4 listopada 1981 roku wykryto obniżone ciśnienie w zbiornikach tlenu ogniw paliwowych. W trakcie przestoju wykryto ponadto zwiększone ciśnienie oleju w dwóch z trzech jednostek APU. Na koniec, w samym dniu startu wymieniono źle działającą jednostkę przekazywania danych.
Mimo problemów 90% zadań misji zostało zrealizowanych – m.in. po raz pierwszy przetestowano zbudowane przez Kanadę robotyczne ramię RMS. Manipulator służy do umieszczania przewożonych ładunków poza promem lub chwytania satelitów i umieszczania ich w luku wahadłowca, a także do przemieszczania ładunków w obrębie luku czy w jego pobliżu. W skład ładunku wszedł zamontowany na platformie pochodzącej ze Spacelaba zestaw urządzeń obserwacyjnych OSTA-1 (2447 kg) do badania z orbity bogactw mineralnych, pogody, oceanu oraz środowiska. Drugim ładunkiem był użyty też w STS-1 zestaw czujników DFI – Development Flight Instrumentation, które na bieżąco rejestrowały naprężenia podczas wszystkich faz lotu.
Tylko w misjach STS-1 i STS-2 używano pokrytego ochronną powłoką FRL zbiornika zewnętrznego. Ze względu na koszty (waga FRL) w późniejszych lotach zrezygnowano z tej powłoki.

</doc>
<doc id="403055" url="https://pl.wikipedia.org/wiki?curid=403055" title="ShoreWall">
ShoreWall

ShoreWall (Shoreline Firewall) to narzędzie typu Otwarte oprogramowanie działające w oparciu o wbudowany w jądro systemu Linux od wersji 2.4 Netfilter (narzędzia iptables/ipchains), upraszczając stosowanie tych narzędzi, w szczególności w bardziej zaawansowanych i kompleksowych zastosowaniach, gdzie ważna jest prostota konfiguracji oraz jej przejrzystość.
Zasadniczą zaletą Shorewalla jest prostota, z jaką daje się on konfigurować w porównaniu z iptables i ipchains. Prostota ta wynika z faktu, że konfiguracja programu odbywa się na nieco wyższym poziomie abstrakcji, dzięki czemu można lepiej zrozumieć i zinterpretować zasadę działania oraz sposób konfiguracji. Skrypt ten oparty jest na plikach konfiguracyjnych, których edycja umożliwia dokonywanie zmian w ustawieniach filtrowania pakietów. Shorewall nie jest demonem samym w sobie, jest on uruchamiany jako skrypt powłoki, ale nie działa ciągle w tle, powoduje jedynie przełożenie własnej konfiguracji z plików na reguły iptables i ipchains, po czym aktywuje prace tych narzędzi i kończy swoje działanie.
Kolejną ważną cechą Shorewalla jest definiowanie reguł i polityki ruchu sieciowego w oparciu o strefy (DMZ, NET, FW i strefy lokalne), co daje możliwość wykorzystywania go w zastosowaniach zarówno do małych sieci domowych czy osiedlowych jak również do budowania polityki ruchu w złożonych sieciach firmowych i komercyjnych. Dzieje się tak dzięki wykorzystaniu stref ułatwiony staje się podział jednej sieci lokalnej na wiele sieci wirtualnych pracujących na wspólnej strukturze fizycznej, ale posiadających różne polityki i reguły bezpieczeństwa wiążące się ściśle z zastosowaniem danej sieci wirtualnej. W tym przypadku konfiguracja Shorewalla sprowadza się do przydzielania jednej sieci wirtualnej jednej strefy zapory i zróżnicowaniu reguł akceptowania, bądź odrzucania pakietów w każdej ze stref zgodnie z fizycznymi potrzebami.
Dzięki możliwościom oferowanym przez to narzędzie można bez trudu skonfigurować tak osobistą, jak i korporacyjną zaporę ogniową w systemie operacyjnym Linux.

</doc>
<doc id="403058" url="https://pl.wikipedia.org/wiki?curid=403058" title="Wrzecionkowate">
Wrzecionkowate

Wrzecionkowate (Ecnomidae) – rodzina owadów wodnych z rzędu chruścików (Trichoptera). W Polsce występuje tylko jeden gatunek – "Ecnomus tenellus". Larwy tego gatunku występują w jeziorach i rzekach nizinnych, budują lejkowate sieci łowne, które umiejscawiane są między kamieniami i roślinami wodnymi. Larwy są drapieżne, zjadają nicienie, wioślarki, wodopójki i larwy jętek.

</doc>
<doc id="403059" url="https://pl.wikipedia.org/wiki?curid=403059" title="Emmanuel Chedal">
Emmanuel Chedal

Emmanuel Chedal (ur. 15 stycznia 1983 w Moûtiers) – francuski skoczek narciarski i trener, reprezentant klubu CS Courchevel, czterokrotny medalista mistrzostw Francji.
W Pucharze Świata zaczął skakać w wieku 15 lat, a pierwsze swoje punkty zdobył w 2000 w Iron Mountain. Jego najlepsza pozycja w Pucharze Świata to 3. miejsce w Lillehammer (6 grudnia 2009). Jego rekordem życiowym jest 215,5 metra, uzyskane 21 marca 2009 roku na Letalnicy w Planicy.
W 2009 zdobył złoty medal mistrzostw Francji w skokach narciarskich w konkursie indywidualnym i srebrny w konkursie drużynowym. W Mistrzostwach Francji 2010 w Prémanon Chedal zdobył dwa srebrne medale – jeden w konkursie indywidualnym, a drugi w drużynowym. 2 stycznia 2013 ogłosił zakończenie kariery.
Obecnie Chedal jest asystentem trenera reprezentacji francuskich skoczkiń.

</doc>
<doc id="403061" url="https://pl.wikipedia.org/wiki?curid=403061" title="Kościół św. Augustyna w Lipinach">
Kościół św. Augustyna w Lipinach

Kościół pw. św. Augustyna w Lipinach – kościół parafialny z lat 1871–1872 w Świętochłowicach-Lipinach, wpisany do rejestru zabytków nieruchomych województwa śląskiego. Jest to najstarszy kościół w mieście.
Historia.
Osada Lipiny, należąca do gminy dworskiej Chropaczów, powstała wraz z rozwojem na jej terenach hutnictwa cynkowego i górnictwa węglowego. Od chwili założenia osady mieszkańcy wyznania katolickiego należeli do parafii Wniebowzięcia Najświętszej Marii Panny w Bytomiu, a po utworzeniu w 1852 parafii św. Barbary w Królewskiej Hucie (dzisiejszy Chorzów), Lipiny przyłączono do tejże wspólnoty kościelnej. Znaczna odległość, fatalny stan dróg oraz warunki pracy, które uniemożliwiały mieszkańcom Lipin regularne uczestnictwo we mszach świętych i nabożeństwach spowodowały, że parafianie z Lipin i pobliskiego Chropaczowa zwrócili się z prośbą do księdza proboszcza Edwarda Delocha o wybudowanie w Lipinach kościoła.
Ks. Edward Deloch wykorzystując dogodny moment przy okazji budowy w Lipinach pierwszej 7-klasowej szkoły elementarnej dla dzieci robotników hut cynku, wystąpił do dyrektora generalnego Śląskiej Spółki Akcyjnej dla Górnictwa Hut Cynku - Augusta Schmiedera o urządzenie w budynku szkolnym kaplicy do nabożeństw. Wniosek został rozpatrzony pomyślnie i z wydzielonej specjalnie sali zostało utworzone oratorium - kaplica, w której we wszystkie niedziele miały być odprawiane msze święte. 2 lutego 1862 roku oratorium zostało poświęcone i oddane do użytku.
Wielkie zasługi dla parafii oddały także sprowadzone z Trzebnicy w 1862 roku siostry boromeuszki, które zajmowały się pielęgnowaniem chorych robotników, szczególnie w okresie epidemii cholery w 1874 roku, a w latach następnych epidemii ospy i duru brzusznego. 19 czerwca 1866 roku siostry wraz z proboszczem księdzem Józef Michalskim powołały do życia Stowarzyszenia Miłosierdzia Wincentego Paulo pw. św. Elżbiety, które przez cały okres swojego istnienia niosło pomoc potrzebującym parafianom z Lipin i okolic.
W 1869 roku powstał projekt odłączenia Lipin i Chropaczowa od parafii św. Barbary. Tłumaczono to zwiększającą się liczbą ludności, której oratorium nie mogło już pomieścić. Ks. proboszcz Edward Deloch wystąpił więc 16 stycznia 1869 roku z wnioskiem do Augusta Schmiedera i pełnomocników Hutniczej Spółki Brackiej o wybudowanie w Lipinach kościoła i budynku przeznaczonego na probostwo. Wspólnie ustalono, że najpierw zostaną zakupione cztery parcele, położone obok siebie, które należały do mieszkańców Chropaczowa. August Schmieder nabył trzy parcele, ks. Deloch natomiast z własnych funduszy zakupił jedną, którą ofiarował kościołowi.
Budowa kościoła.
Budowa kościoła rozpoczęła się w 1871 roku i 3 lipca tegoż roku odbyła się uroczystość złożenia i poświęcenia kamienia węgielnego. Budowa kościoła postępowała szybko i sprawnie aż do marca 1872 roku, kiedy to wyczerpały się fundusze. Tutaj swoją pomoc i zaangażowanie okazał po raz kolejny August Schmieder, który uparcie dążył do celu, mimo iż sam był wyznania ewangelickiego. W marcu 1872 roku zamówiono dla kościoła 4 dzwony brązowe, które zostały poświęcone przez ks. Delocha z upoważnienia biskupa wrocławskiego Heinricha Förstera, w niedzielę 30 czerwca 1872 roku. W niespełna miesiąc później, 24 lipca 1872 roku nastąpiło poświęcenie kościoła, którego patronem został św. Augustyn. Na stanowisko kuratusa powołano do Lipin ks. Józefa Michalskiego, który rozpoczął swoją działalność przy nowym kościele już 6 czerwca 1872 roku. Kurację lipińską włączono do dekanatu mysłowickiego.
Dokumenty znalezione w wieży kościoła przy okazji remontu w listopadzie 1900 roku wymieniają jako budowniczego kościoła generalnego dyrektora Schmiedera, nie mówią niestety nic na temat nazwiska projektanta ani architekta kościoła, który pozostaje nieznany. 
Koszty budowy i wyposażenia kościoła pokryte zostały w przeważającej części przez Hutniczą Spółkę Bracką oraz Dyrekcję Śląskiej Spółki Akcyjnej dla Górnictwa i Hut Cynkowych.
Kościół nie został jednak wybudowany w tych rozmiarach, w jakich widzimy go dzisiaj, brak było bocznych naw, kaplicy różańcowej, grobowca, konfesjonału, obecnego głównego wejścia na chór i innych, co wykonane zostało dopiero w latach późniejszych. W swych pierwotnych wymiarach kościół mógł pomieścić około 1500 wiernych i miał 15,9 m szerokości i 18 m długości.
1 grudnia 1872 roku poświęcony został wielki krzyż, zakupiony ze składek parafin, który został umieszczony w tzw. babińcu kościoła.
Architektura.
Kościół wybudowany jest w stylu neogotyckim, na rzucie krzyża łacińskiego, jest trójnawowy, pseudohalowy. Transept jest dwuprzęsłowy i tworzy wyraźnie czytelne na zewnątrz ramiona, równie wysokie jak korpus nawowy. Do tej podstawowej bryły przylegają od wschodu prezbiterium, płytkie, prostokątne, zamknięte wielobocznie, flankowane od południa i północy zakrystiami i kaplicą. Po zachodniej stronie transeptu odpowiadają im kruchta i wieloboczna kaplica. Całą bryłę od zachodu zamyka kwadratowa wieża. Elewacje kościoła wykonane są z cegły, dzisiaj jednolicie ciemnoszarej. Jedyną zwracającą uwagę dekoracją kościoła jest kamienny portal główny w przyziemiu wieży. Jest to, kontrastująca kolorystycznie z resztą kościoła, okazała konstrukcja zwieńczona dwiema rzeźbami św. Floriana i św. Jana Nepomucena. Wnętrze kościoła zdobią witraże, z których kilka, w nawie bocznej, jest projektu Adama Bunscha. Elementem wyróżniającym kościół lipiński spośród innych neogotyckich kościołów Świętochłowic są sklepienia krzyżowo-żebrowe, żebrowe i kryształowe, którymi przykryto całe wnętrze, wszystkie przestrzenie kościoła. Współczesne wnętrze prezbiterium projektowali artyści plastycy Sławomir Oleszczuk i Wiktor Ostrzołek.
Obok kościoła mieści się cmentarz z grobami powstańców śląskich i grobem Augustyna Świdra oraz Augusta Czarnynoga, śląskich pisarzy.

</doc>
<doc id="403063" url="https://pl.wikipedia.org/wiki?curid=403063" title="29. Międzynarodowy Festiwal Filmowy w Berlinie">
29. Międzynarodowy Festiwal Filmowy w Berlinie

29. Międzynarodowy Festiwal Filmowy w Berlinie odbył się w dniach 20 lutego-3 marca 1979 roku. W konkursie głównym zaprezentowano 17 filmów pochodzących z 12 różnych krajów.
Jury pod przewodnictwem fińskiego reżysera Jörna Donnera przyznało nagrodę główną festiwalu, Złotego Niedźwiedzia, niemieckiemu filmowi "David" w reżyserii Petera Lilienthala. Drugą nagrodę w konkursie głównym, Srebrnego Niedźwiedzia – Nagrodę Specjalną Jury, przyznano egipskiemu filmowi "Dlaczego Aleksandria?" w reżyserii Youssefa Chahine'a.
Na festiwalu zaprezentowano retrospektywę twórczości gwiazdy kina niemego Rudolpha Valentino. Amerykański film "Łowca jeleni" w reżyserii Michaela Cimino został usunięty z programu imprezy po tym, jak kilka krajów wycofało się z udziału w festiwalu na znak protestu przeciwko umieszczeniu obrazu w oficjalnej selekcji na Berlinale.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:

</doc>
<doc id="403064" url="https://pl.wikipedia.org/wiki?curid=403064" title="Kościół św. Józefa w Świętochłowicach">
Kościół św. Józefa w Świętochłowicach

Kościół pw. św. Józefa - kościół parafialny znajdujący Świętochłowicach-Zgodzie.
Historia.
W latach 1884–1885 wybudowano na osadzie kopalni Otylia (między Zgodą a Nowym Bytomiem) kościół św. Józefa. Poświęcenia kościoła dokonano 26 października 1885. W 1925 r. doszło do podziału parafii Zgoda na dwie samodzielne parafie: Zgoda i Nowy Bytom. W 1931 roku zamknięto kościół ze względu na szkody górnicze.
18 maja 1931 rozpoczęto budowę nowego kościoła, również pw. św. Józefa, ponieważ stary kościół był zbyt oddalony od Zgody i mieszkańcy tej miejscowości domagali się u siebie własnego. Działkę pod budowę nowego kościoła, usytuowaną naprzeciw Kopalni Niemcy, przekazała Dyrekcja Kopalni. Został on poświęcony 29 listopada 1931 przez ks. infułata Wilhelma Kasperlika. Projektantem i konstruktorem był Jan Affa. Autorem projektu obecnego wystroju wnętrza był artysta plastyk Józef Kołodziejczyk. 1 grudnia 1931 przeniesiono siedzibę parafii Zgoda do nowo wybudowanego kościoła, przy którym też zamieszkali księża na probostwie oddanym w 1932. Stary kościół na osadzie kopalni Otylia rozebrano w 1932 z powodu szkód górniczych.
W 1932 r. zakupiono dzwony, wykonane przez firmę Schwabe z Białej. Zasadnicze zmiany w wystroju wnętrza świątyni zaszły na początku lat 70. XX w. Wówczas to został usunięty drewniany ołtarz i ambona, w środku prezbiterium umieszczono kamienny ołtarz, a ścianę prezbiterium ozdobiono mozaiką.
Architektura.
Gmach kościoła został zaprojektowany na rzucie krzyża łacińskiego, z wieżą w fasadzie zachodniej. Na przecięciu nawy głównej i transeptu znajduje się niewielka kopuła, z zewnątrz nakryta wieloboczną wieżą – sygnaturką. Elewacja, co nietypowe w ówczesnych obiektach sakralnych, została otynkowana. Do wyposażenia nowego kościoła wykorzystano niektóre elementy ze starego. Przeniesiono organy, ławki oraz ołtarz, który został znacznie zmodyfikowany. 

</doc>
<doc id="403065" url="https://pl.wikipedia.org/wiki?curid=403065" title="Rhyacophilidae">
Rhyacophilidae

Rhyacophilidae – rodzina owadów wodnych z rzędu chruścików. 
W Polsce występuje 16 gatunków z rodzaju "Rhyacophila". Wszystkie związane są z wodami płynącymi, są reofilami i reobiontami. Larwy nie budują przenośnych domków ani sieci łownych. Dopiero ostatnie stadium larwalne buduje domek z kamyczków, w którym następuje przepoczwarczenie. Domek ten jest silnie przytwierdzony do podłoża. Larwy są drapieżnikami. 
Większość gatunków występuje w ciekach górskich, praktycznie tylko dwa spotykane są na nizinach w strefie strumienia ("Rhyacophila fasciata" - krenal i rhitral) i niewielkich rzekach ("Rhyacophila nubila" - potamal).
Gatunki występujące w Polsce.
W Polsce występują następujące gatunki:

</doc>
<doc id="403068" url="https://pl.wikipedia.org/wiki?curid=403068" title="Waran Goulda">
Waran Goulda

Waran Goulda ("Varanus gouldii") nazywany też waranem piaskowym – gatunek gada z rodziny waranów.
Charakterystyka.
Opis.
Samice osiągają przeciętnie 2/3 długości ciała i tylko 1/3 masy samców; np. w populacji podgatunku "Varanus gouldii gouldii" żyjącej w pobliżu miasta Jabiru na Terytorium Północnym samce osiągają długość ciała (nie licząc ogona) 67 cm i masę do 4 kg, podczas gdy samice dorastają tylko do 43 cm (nie licząc ogona) i osiągają 1/3 masy samców (u żyjącej na tym samym terytorium populacji podgatunku "V. gouldii flavirufus" samce i samice osiągają długość - nie licząc ogona - odpowiednio 42,5 cm i 33 cm). Skóra barwy zielonkawo-szarej z jednolitymi obrączkowanymi, małymi, żółtymi plamkami na całym ciele, które najbledsze są na szyi, a znaczniejsze na ogonie. Płaska, wężowata głowa ma żółty wzór po bokach. Końcowa część ogona, która dotyka ziemi ma kolor żółty.
Rozmiary.
Na różnych obszarach osiągają od 90 cm do 160 cm całkowitej długości ciała.
Biotop.
Przybrzeżne lasy piaszczyste, pustynie, często wykorzystują królicze nory.
Pokarm.
Aktywny drapieżnik, a jego zdobyczą padają głównie ssaki i gady, rzadziej ptaki, płazy, gadzie jaja, owady i skorupiaki. Część z tego to zwierzęta zabite na drogach. Najwięcej wody do życia czerpią ze swoich ofiar. Zdarza im się kanibalizm. Nie gardzą też padliną.
Behawior.
Gatunek dzienny. Dla ochrony przed drapieżnikami i warunkami pogodowymi chronią się w norach. Podczas polowania trzymają pysk blisko ziemi wysuwając swój długi, rozwidlony język przenoszący zapachy do narządu Jacobsona. Dzięki temu mogą szybko zlokalizować ukrytą zdobycz, nawet jeżeli jest ukryta pod ziemią. Wtedy używają ostrych pazurów, by się do niej dostać.
Rozmnażanie.
Okres godowy przypada w porze deszczowej. Samica wyszukuje kopiec termitów, w którym kopie jamę 50 do 60 cm głęboką i siedząc na szczycie kopca składa od 10 do 17 jaj. Następnie zasypuje jamę, a termity zabudowują uszkodzone miejsce. Jest to doskonałe miejsce dla rozwoju jaj, gdyż termity regulują temperaturę i wilgotność.
Występowanie.
Występuje w Australii, oprócz Wiktorii i Tasmanii oraz na Nowej Gwinei.

</doc>
<doc id="403069" url="https://pl.wikipedia.org/wiki?curid=403069" title="Pistolet Savage M1907">
Pistolet Savage M1907

Savage Model 1907 – amerykański pistolet samopowtarzalny.
Historia.
W 1905 roku Elbert Hamilton Searle opatentował projekt pistoletu samopowtarzalnego działającego na zasadzie odrzutu zamka półswobodnego. W 1907 roku na podstawie projektu Searle’a powstał w zakładach Savage Arms Company prototyp nowego pistoletu. Jego produkcję uruchomiono na początku 1908 roku. Pierwsze seryjne egzemplarze były gotowe w marcu tego roku, ale wielkoseryjna produkcja rozpoczęła się w 1910 roku.
W następnych latach pistolety Savage Model 1907 zostały wprowadzone do uzbrojenia kilku departamentów amerykańskiej policji, a także stały się popularną bronią straży bankowych. Pistolety Savage M1907 były także używane przez wyższych oficerów amerykańskiej armii jako broń prywatna. Po wybuchu I wojny światowej dużą partię pistoletów M1907 zakupiła armia francuska.
Produkcję pistoletu Model 1907 zakończono w 1920 roku po wyprodukowaniu ponad 200 000 egzemplarzy pistoletu Model 1907.
Ponieważ pistolety Model 1907 miały wybity na zamku napis "Pat. November21, 1905" często są określane jako "Savage Model 1905". Inną spotykaną nazwą tego pistoletu jest "Savage Model 1910" związana z rokiem w którym uruchomiono masową produkcję tej broni.
Opis.
Model 1907 był bronią samopowtarzalną. Zasada działania oparta o odrzut zamka półswobodnego. Czynnikiem opóźniającym otwarcie lufy była rotacja lufy spowodowana przez przechodzący przez nią pocisk. Po opuszczeniu lufy przez pocisk zamek mógł się cofnąć obracając jednocześnie lufę. Mechanizm uderzeniowy igliczny z zewnętrznym napinaczem.
Model 1907 był zasilany z wymiennego magazynka pudełkowego o pojemności 10 naboi. Magazynek znajdował się w chwycie.
Lufa gwintowana, posiadała sześć bruzd prawoskrętnych.
Przyrządy celownicze mechaniczne stałe (muszka i szczerbinka).

</doc>
<doc id="403070" url="https://pl.wikipedia.org/wiki?curid=403070" title="Osteńkowate">
Osteńkowate

Osteńkowate - "Glossosomatidae", rodzina owadów wodnych z rzędu chruścików. Larwy żyją w środowisku wodnym, budują charakterystyczne domki, które kształtem przypominają skorupę żółwia. Domki larwalne zbudowane są z małych kamyczków, zespojonych przędzą jedwabną. W Polsce stwierdzono występowanie 9 gatunków, zgrupowanych w trzech rodzajach("Glossosoma, Agapetus, Synagapetus"). Larwy są zdrapywaczami (zob. bentos, funkcjonalne grupy troficzne) i żywią się glonami porastającymi kamienie czyli peryfitonem. Są to mieszkańcy wód bieżących, w większości górskich.
W Polsce występują:

</doc>
<doc id="403072" url="https://pl.wikipedia.org/wiki?curid=403072" title="Potamal">
Potamal

Potamal – strefa rzeki obejmująca jej nizinny odcinek wyróżniona na podstawie zasiedlających ją zespołów organizmów. W profilu podłużnym cieków hydrobiolodzy wyróżniają krenal (strefa źródliskowa), rhitral (lub ritral) – strefa strumienia oraz strefę rzeki czyli potamal. Zespół organizmów zasiedlających potamal to potamon. Nazwy te są również stosowane wymiennie.
W obrębie potamalu wyróżnia się trzy strefy:
Strefy te wyróżnił Joachim Illies na podstawie dominujących zespołów widelnic, lecz odpowiadają one podziałom również przeprowadzonym według innych kryteriów hydrobiologicznych – epipotamal odpowiada krainie brzany, metapotamal – leszcza, a hypopotamal to strefa wód słonawych, pod wpływem wód morskich (kraina jazgarza).

</doc>
<doc id="403075" url="https://pl.wikipedia.org/wiki?curid=403075" title="Krystyna z Prawdziców">
Krystyna z Prawdziców

Krystyna z Prawdziców – rzekoma żona Władysława Hermana, będąca w rzeczywistości wymysłem XIX-wiecznych historyków. Samą postać "wymyślił" Joachim Lelewel, zaś imię Krystyna nadał jej Jan Wagilewicz.
Według niego żona Władysława miała być Polką i pochodzić z rodu Poraj lub Prawdziwców oraz być matką syna Władysława, Zbigniewa. W rzeczywistości na temat matki Zbigniewa wiadomo tylko tyle, że była Polką. Do dziś trwa dyskusja, czy była pierwszą żoną, czy nałożnicą Władysława Hermana.

</doc>
<doc id="403078" url="https://pl.wikipedia.org/wiki?curid=403078" title="X.400">
X.400

X.400 to zestaw zaleceń ITU-T definiujących standard systemów obsługi wiadomości (Message Handling Systems - MHS) w sieciach teleinformatycznych, powszechniej znanych jako "e-mail". Protokół komunikacyjny X.400 nigdy nie rozpowszechnił się tak jak internetowy e-mail, jednak jest używany jako część rozwiązań takich jak:
System obsługi wiadomości X.400 jest zestawem wzajemnie powiązanych ze sobą elementów, które realizują następujące zadania:
Poczta X.400 obsługuje zarówno użytkowników wewnętrznych i zewnętrznych jak i inne systemy pocztowe komunikujące się z nim.
Zasadnicze komponenty składowe:
Linki zewnętrzne.
Zestaw dokumentów dostępnych w ITU-T

</doc>
<doc id="403080" url="https://pl.wikipedia.org/wiki?curid=403080" title="X400">
X400



</doc>
<doc id="403081" url="https://pl.wikipedia.org/wiki?curid=403081" title="Lewitacja Balducci">
Lewitacja Balducci

Lewitacja Balducci – efekt iluzjonistyczny po raz pierwszy pokazany przez Eda Balducciego. Efekt został spopularyzowany przez takich iluzjonistów jak David Roth, Paul Harris oraz David Blaine.
Iluzja może być wykonywana w każdym miejscu i do jej wykonania nie są potrzebne linki. Metoda wykonania zmieniała się w czasie. Istnieją 4 warianty wykonania tej iluzji, ale w każdej z nich iluzjonista lewituje na wysokości ok. 10 cm.
Balducci.
Iluzjonista ustawia się plecami do widzów i staje do nich w odległości ok. 2,5 m. Ważne jest, aby widzowie stali dokładnie za iluzjonistą, a nie np. po jego bokach. Podczas wykonywania iluzji, iluzjonista ustawia swoje stopy w lewą stronę, jednocześnie będąc cały czas ustawionym plecami do widzów, należy przekręcić stopy o ok. 10°–15° w lewo. Następnie należy podnieść się na palcach prawej stopy na wys. ok. 5–10 cm jednocześnie unosząc lewą stopę do góry prostopadle do ziemi (czyli dokładnie pionowo w górę), jednak nie wyżej niż jest uniesiona pięta prawej stopy. Pięty obu stóp muszą się znajdować na jednej wysokości i muszą być unoszone równocześnie, aby dokonać wiarygodnego pokazu triku. Prawa stopa nie może być zbyt wysoko uniesiona, ponieważ stanie się widoczna dla widza. Przy odpowiednim zgraniu podnoszenia lewej stopy i unoszenia prawej stopy na palcach widz odniesie wrażenie, że iluzjonista lewituje w powietrzu.
King Rising.
W tej wersji lewitacji iluzjonista ustawia się bokiem do widzów, następnie zasłania nogi np. kurtką. Po odsłonięciu nóg zaczyna się unosić na wysokość kilku centymetrów. Iluzja została wymyślona przez Coreya Kinga.
W momencie gdy iluzjonista zakrywa nogi kurtką wystawia jedną stopę z buta i kładzie ją koło niego (gdy widzowie widzą lewą nogę iluzjonisty wyciąga on prawą nogę i na odwrót), łączy on oba buty i odsłania nogi. Następnie staje on na palcach tej stopy, którą wystawił z buta i lekko unosi nogę, do której przyczepione są oba buty. Widzowie odnoszą wrażenie lewitacji, ponieważ widzą oba buty w powietrzu nie zdając sobie sprawy z tego, że iluzjonista tak naprawdę podnosi jedną nogę z przyłączonymi do niej oboma butami. Przy odpowiednim ustawieniu do widzów nie zobaczą oni nogi wystawionej z buta, ponieważ będzie ona zasłonięta przez drugą nogę.
Sooperman.
Inne nazwa tej iluzji to "wild levitation" ("dzika lewitacja").
W tej wersji lewitacji iluzjonista staje przodem do widzów i zakrywa sobie nogi np. kurtką w taki sposób żeby było mu widać buty. Po chwili unosi się na wysokość kilku centymetrów kołysząc się na boki. Trik został wymyślony przez Paula Harrisa.
Gdy iluzjonista zakryje nogi kurtką jedną nogę wyciąga z buta. Następnie musi połączyć oba buty. Dzięki temu, podnosząc jedną nogę, uniesie oba buty. Stopa, która znajduje się poza butem musi być ustawiona w takiej odległości, że po podniesieniu obu butów nie będzie ona widoczna. Iluzjonista podnosząc nogę, powinien stanąć na palcach drugiej stopy, dzięki temu „uniesie” się na większą wysokość. Ważny jest sam element połączenia butów. Iluzjonista powinien to zrobić wtedy, gdy zakrywa nogi kurtką, następnie jedną ręką powinien połączyć buty, a drugą np. poprawiać kurtę, przez co nie wzbudzi podejrzeń podczas łączenia butów.
Lewitacja Crissa Angela.
Criss Angel po raz pierwszy zaprezentował ten wariant wykonania lewitacji Balducci.
W tej wersji iluzji, iluzjonista ustawia się plecami do widzów, następnie zaczyna lewitować, w tej wersji lewitacji widoczne są obie nogi iluzjonisty bez żadnych zasłon.
Iluzjonista staje przed skrzynką, murkiem, krzesłem, itp, następnie łączy oba buty. W jednej z nogawek spodni znajduje się szczelina, przez którą iluzjonista wystawia jedną nogę i kładzie ją na skrzynce itp. Nogawki są połączone z butami, dzięki czemu, po wyciągnięciu jednej nogi ze spodni z tyłu widzowie nadal widzą jakby iluzjonista stał na obu wyprostowanych nogach. Następnie iluzjonista podnosi się na nodze, którą ma położoną na skrzynce itp. Widzowie, którzy stoją za iluzjonistą odnoszą wrażenie lewitacji iluzjonisty, ponieważ widzą dwie unoszące się nad ziemią nogi, chociaż tak naprawdę jedna noga jest oparta o skrzynkę, a widzowie widzą tylko nogawkę połączoną z butem.

</doc>
<doc id="403082" url="https://pl.wikipedia.org/wiki?curid=403082" title="Duszenie (sztuki walki)">
Duszenie (sztuki walki)



</doc>
<doc id="403083" url="https://pl.wikipedia.org/wiki?curid=403083" title="Lykeion">
Lykeion

Lykeion, lykejon, likejon (gr. Λύκειον, "Lýkeion") – szkoła filozoficzna (przy czym przez filozofię rozumiano wtedy ogół racjonalnej wiedzy) założona przez ucznia Platona – Arystotelesa w IV wieku p.n.e.
Od V w. p.n.e. nad Ilissosem przy świątyni Apollina Likejosa na wschodnich obrzeżach Aten istniał gimnazjon (gymnásion) – w ogrodach zwanych Lykejonem od imienia patronującego świątyni boga. Przy gimnazjonie tym Arystoteles założył własną szkołę. Powstała ona prawdopodobnie na skutek konfliktów o objęcie kierownictwa Akademii (zob. Speuzyp) w 335 p.n.e., gdy Arystoteles powrócił do Aten. Szkołę nazywano też "perypatetycką", od mającego tam panować zwyczaju przechadzania się w czasie wykładów.
Arystoteles uczynił ją instytutem zespołowych i planowych badań naukowych w dziedzinie humanistyki i przyrodoznawstwa. Do przedstawicieli szkoły należą m.in. Teofrast z Eresos (jej drugi kierownik), Eudemos, Arystoksenos i Dikajarch. Liceum zawsze miało inny profil niż Akademia – koncentrowano się w niej na naukach szczegółowych, nie na dedukcyjnych. Od łacińskiej formy słowa ("licaeum") pochodzi współczesne słowo „liceum” (zob. liceum ogólnokształcące).
Lista scholarchów Lykejonu.
W 86 p.n.e. Ateny zostały zdobyte i splądrowane przez Sullę. Lykeion poważnie ucierpiał, rękopisy Arystotelesa zostały wywiezione do Rzymu. Według części badaczy był to koniec szkoły perypatetyckiej w Atenach. Zdaniem innych, m.in. Giovanniego Realego, działalność Perypatu została wznowiona, wprawdzie po dłuższej przerwie, jednak można w tym przypadku mówić o ciągłości instytucjonalnej. Ze względu na powyższe wątpliwości zarówno wykaz scholarchów, jak i okresy sprawowania scholarchatu przedstawione poniżej mają charakter przybliżony lub są przypuszczeniami.

</doc>
<doc id="403084" url="https://pl.wikipedia.org/wiki?curid=403084" title="Rozpostrzycowate">
Rozpostrzycowate

Goeridae - "rozpostrzycowate", rodzina owadów wodnych z rzędu chruścików (Insecta: Trichoptera). W Polsce występuje 6 gatunków z 4 rodzajów. Larwy budują charakterystyczne przenośne domki zbudowane z części mineralnych (ziarenka piasku, małe kamyczki) zespojonych przędzą jedwabną. Najliczniej występują w strefie strumieniowej (rhitral) oraz małych rzekach (potamal). W litoralu jezior spotkać można "Goera pilosa" (występuje także w ciekach). Larwy są zdrapywaczami (zob. funkcjonalne grupy troficzne, bentos), żywią się peryfitonem. W strumieniach często spotykany jest "Silo pallipes".

</doc>
<doc id="403085" url="https://pl.wikipedia.org/wiki?curid=403085" title="Exchange">
Exchange



</doc>
<doc id="403086" url="https://pl.wikipedia.org/wiki?curid=403086" title="Smoła">
Smoła

Smoła, smoła surowa – produkty odgazowania węgla, łupków bitumicznych lub drewna, rzadko torfu. Składa się głównie z mieszaniny wielu rodzajów węglowodorów oraz innych związków organicznych, zawierających tlen, azot i siarkę; ponadto niektóre rodzaje smoły mogą zawierać pewną ilość grafitu i fulerenów.
Jest substancją ciekłą o bardzo wysokiej lepkości w temperaturze pokojowej. Barwę ma czarną do jasnobrunatnej, w zależności od surowca i procesu jej otrzymywania.
Rodzaje smoły surowej:
Smoły surowe bywają poddawane dalszej destylacji frakcyjnej w celu wydzielenia składników potrzebnych do zastosowań praktycznych.
Oczyszczone frakcje surowych smół węglowych oraz mieszaniny surowej smoły pogazowej bądź oleju smołowego z pakiem węglowym, mające określone właściwości fizykochemiczne, przydatne w zastosowaniach praktycznych, noszą nazwę smół preparowanych. Należą tu między innymi:
Niektóre smoły preparowane są obecnie zastąpione przez preparaty sporządzane na bazie asfaltu ponaftowego, zwane masami bitumicznymi.
Niezależnie od tego część zastosowań smół jest ograniczana z powodu obecności istotnych stężeń składników rakotwórczych, a same smoły surowe (poza drzewną) również są sklasyfikowane jako rakotwórcze.

</doc>
<doc id="403090" url="https://pl.wikipedia.org/wiki?curid=403090" title="Trichopterologia">
Trichopterologia

Trichopterologia – dział entomologii, zajmujący się badaniem owadów z rzędu Trichoptera (chruściki). Obecnie na świecie jest ok. 300-400 aktywnych trichopterologów. Co trzy lata organizowane są międzynarodowe zjazdy w różnych częściach świata. Szósty zjazd zorganizowany został w Polsce w roku 1989. W roku 2006 odbył się 12. zjazd w Meksyku (18-22 czerwca 2006). Trichopterolodzy wyniki swoich badań publikują w materiałach pokonferencyjnych (Proceedings of the International Symposium on Trichoptera), specjalistycznych trichopterologicznych czasopismach: Braueria, Trichopteron, Nectopsyche oraz pismach entomologicznych, hydrobiologicznych, biologicznych.
Polscy trichopterolodzy:
Europejscy trichopterolodzy:
Inni trichopterolodzy:

</doc>
<doc id="403093" url="https://pl.wikipedia.org/wiki?curid=403093" title="Grabowo (powiat stargardzki)">
Grabowo (powiat stargardzki)

Grabowo (niem. "Buchholz") – wieś w Polsce, położona w województwie zachodniopomorskim, w powiecie stargardzkim, w gminie Stargard.
W latach 1975–1998 wieś należała administracyjnie do województwa szczecińskiego.
Grabowo znajduje się 5 km na północny wschód od Stargardu, przy drodze wojewódzkiej nr 106 Maszewo - Stargard - Pyrzyce, w pobliżu jeziora Piaszno.
Liczba mieszkańców wynosi 329 osób.
Wieś w kształcie ulicówki. W średniowieczu Grabowo było majątkiem ziemskim.
We wsi znajduje się kościół wraz z dzwonnicą z XIX wieku pw. św. Anny. W październiku 2009 na terenie tutejszego cmentarza odnaleziono nagrobki sprzed 1945. W 2012 r. otworzono lapidarium, upamiętniające dawnych mieszkańców Grabowa.

</doc>
<doc id="403096" url="https://pl.wikipedia.org/wiki?curid=403096" title="Falling into Infinity">
Falling into Infinity

Falling into Infinity – czwarty studyjny album progresywnometalowego zespołu Dream Theater, wydany w 1997 roku. Jest to ostatnia płyta, na której na instrumentach klawiszowych zagrał Derek Sherinian. Japońskie wydanie zawiera dodatkowo dwa dema utworów "Take Away My Pain" i "Speak to Me".
Duży wpływ na aranżacje utworów miał Desmond Child – kompozytor i producent zatrudniony przez wytwórnię płytową East West Records do współpracy z zespołem. "Falling Into Infinity" jest „najlżejszym” muzycznie wydawnictwem Dream Theater, przyjętym z rozczarowaniem i konsternacją przez większość ówczesnych fanów zespołu.
Utwór "You Not Me" na kasecie demo zatytułowany był "You Or Me" i ledwo przypominał wersję wydaną na albumie. Zespół przerobił warstę muzyczną, a tekst "You Or Me" został napisany od nowa przez Petrucciego i Childa. Oryginalna wersja demo umieszczona jest na singlu "Hollow Years". Z kolei "Take Away My Pain" dedykowany jest ojcu Johna Petrucciego, który zmarł na raka w 1996 roku. Kompozycja "New Millenium" był pierwotnie utworem improwizowanym zatytułowanym "Caught in Alice's 9-Inch Tool Garden" a później "Caught in Alice's New Nine-Inch Millennium Tool Garden", granym na koncertach z tekstem utworu "Caught in a Web" z płyty "Awake". Tytuł utworu ma związek z jego inspiracją muzyczną - zespołami Alice in Chains, Nine Inch Nails, Tool i Soundgarden.

</doc>
<doc id="403103" url="https://pl.wikipedia.org/wiki?curid=403103" title="Horilka">
Horilka



</doc>
<doc id="403104" url="https://pl.wikipedia.org/wiki?curid=403104" title="Tęczanka czarnobrzeżona">
Tęczanka czarnobrzeżona

Tęczanka czarnobrzeżona, tęczanka większa ("Melanotaenia nigrans") – gatunek ryby aterynokształtnej z rodziny tęczankowatych (Melanotaniidae). Bywa hodowana w akwariach.
Występowanie.
Zasiedla wody słodkie i słonawe w północno-wschodniej Australii żyjąc w wodach przy ujściu rzek. 
Charakterystyka.
Na wysokości linii bocznej biegnie czarny pas. Powyżej linii ubarwienie oliwkowoszarobrązowe, a poniżej srebrzystobiałe. Samiec jest większy od samicy. 
Wszystkożerna, osiąga ok. 8–10 cm długości.

</doc>
<doc id="403105" url="https://pl.wikipedia.org/wiki?curid=403105" title="Unleashed Memories">
Unleashed Memories

Unleashed Memories – drugi studyjny album grupy Lacuna Coil.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="403106" url="https://pl.wikipedia.org/wiki?curid=403106" title="JAG (serial telewizyjny)">
JAG (serial telewizyjny)

JAG: Wojskowe Biuro Śledcze (tytuł oryginału: "JAG") – amerykański serial telewizyjny emitowany w Stanach Zjednoczonych przez stację CBS od 23 września 1995 do 29 kwietnia 2005, a w Polsce z przerwami przez TVP1, Polsat i TVN7 od 11 marca 1997 do 26 października 2012, a także Universal Channel. Twórcą serialu był Donald P. Bellisario.
Fabuła.
Główni bohaterowie to śledczy pracujący w JAG (skrót od angielskiej nazwy urzędu "Judge Advocate General", w przybliżeniu oznaczającej „wojskowe biuro śledcze”): komandor Harmon Rabb (David James Elliott) i major, a następnie podpułkownik, Sarah MacKenzie (Catherine Bell) oraz ich technokratyczny szef admirał A.J Chegwiden (John M. Jackson).
Tematyka odcinków jest zróżnicowana: główni bohaterowie z zawodu są prawnikami – więc często prowadzą sprawy wojskowe dotyczące żołnierzy służących w armii amerykańskiej. Jednocześnie niektóre odcinki serialu "JAG" mają fabułę czysto sensacyjną, w której to prawnicy biura uczestniczą np. w akcjach antyterrorystycznych czy nawet pracują jako szpiedzy w obcych państwach. W serialu powtarzają się jednak główne wątki: Harmon Rabb pragnie odnaleźć swojego ojca, który zaginął gdzieś w Azji podczas akcji wojskowej. Obecne są też problemy postaci drugoplanowych: nieporadny życiowo Bud Roberts dorasta do bycia ojcem i prawnikiem, a ppłk MacKenzie boryka się z problemami z mężczyznami.
Długi czas produkcji (ponad 10 lat) i w rezultacie 10 serii serialu pozwoliło wpleść w fabułę wydarzenia z bieżących sytuacji na świecie, m.in. losy żołnierzy odbywających służbę w Afganistanie i Iraku. W 20. i 21. odcinku ósmej serii zadebiutowali bohaterowie późniejszego serialu pobocznego, "Agenci NCIS".

</doc>
<doc id="403113" url="https://pl.wikipedia.org/wiki?curid=403113" title="Lewitacja Sooperman">
Lewitacja Sooperman



</doc>
<doc id="403114" url="https://pl.wikipedia.org/wiki?curid=403114" title="Księżniczka Mononoke">
Księżniczka Mononoke

 – pełnometrażowy film anime w reżyserii Hayao Miyazakiego. Jego premiera miała miejsce 12 lipca 1997 roku.
Akcja filmu rozgrywa się w Japonii w okresie Muromachi (przypada on na lata 1336–1537). Film opowiada o konflikcie między strażnikami lasu (wszelkiego rodzaju duchy, bóstwa i zwierzęta) a ludźmi niszczącymi przyrodę ze względu na cele ekonomiczne.
Znaczenie słowa „mononoke”.
W mitologii japońskiej termin określa szeroką grupę stworzeń, takich jak: duchy (zwykle leśne), zjawy, widma, demony. Często używa się go zamiennie z yōkai.
Fabuła.
Ashitaka, młody książę ludu Emishi, ratuje swoją wioskę przed Nago, zaklętym w demona bóstwem-dzikiem. Jego poświęcenie okazuje się brzemienne w skutkach: przypłaca je on klątwą, którą obłożył go umierający bóg. Ashitaka zostaje wysłany przez starszyznę wioski do krain zachodnich, skąd przybył Nago, by dowiedzieć się co spowodowało przemianę bóstwa w demona. Ma także spróbować zdjąć rzucone na siebie przekleństwo. W czasie swojej podróży dociera on do „żelaznego miasta” zarządzanego przez panią Eboshi. Mieszkańcy miasteczka trudnią się wyrobem żelaza i broni, żyją jednak w otwartym konflikcie z siłami natury: aby miasto mogło działać, konieczne jest karczowanie okolicznych lasów, na co nie godzą się mieszkające w nich bóstwa i zwierzęta. Mieszkańców lasu reprezentuje między innymi San: ludzkie dziecko wychowane przez wilczycę. San zna ludzki język, jednak brzydzi się ludźmi, a sama uważa się za wilczycę. 
O filmie.
„Księżniczka Mononoke” jest wraz ze „Spirited Away” oraz „Moim sąsiadem Totoro” najbardziej rozpoznawalnym filmem ze Studia Ghibli. Film ten odniósł wielki sukces i przypieczętował pozycję Miyazakiego jako najbardziej popularnego twórcy anime. Serwis Rotten Tomatoes przyznał mu wynik 92%.
Film porusza problem koegzystencji środowiska naturalnego oraz człowieka. Rozwój akcji pokazuje, że zarówno ekspansywnie nastawieni ludzie, jak i pragnące zemsty duchy lasu, nie mają racji. Eboshi jest niebywale zuchwała, chce pokazać wyższość ludzi oraz cywilizacji nad siłami natury. Jest przekonana, że w dzisiejszym świecie brak miejsca dla bogów. Yōkai natomiast są zaślepione żądzą zemsty, chcą za wszelką cenę zniszczyć ludzi, odpłacić za każdą krzywdę. Postawy obu stron prowadzą do otwartej wojny, zniszczenia i przelewu krwi. Dopiero Ashitaka to zauważa i jest w stanie, nie opowiadając się po żadnej ze stron, zaprowadzić pokój.
Nienawiść w tej animacji ma potężną siłę, zdolną jedynie do zabijania. Miłość natomiast jest potężniejsza i wszechobecna, daje życie, jak również je odbiera.
Film pokazuje, że ludzie mogą żyć w zgodzie z naturą, jednak pod warunkiem, że obie strony będą skłonne do poświęceń. Potępia on również ekspansywną gospodarkę, w której, w zaślepieniu zyskiem, zapomina się o bezpowrotnym niszczeniu środowiska i starych tradycjach. Obraz ma silną wymowę pacyfistyczną, ukazuje bezsens jakiejkolwiek wojny oraz rozlewu krwi. Dosadnie przedstawione jest to na wojowniczej grupie samurajów. Film, łamiąc konwencje szlachetnych i honorowych wojowników, pokazuje ich jako bandę okrutnych i pozbawionych skrupułów rzezimieszków i zawadiaków, szturmujących każdą napotkaną wioskę wyłącznie dla zysku.
Dystrybucja.
Po sporym sukcesie w rodzimej Japonii film trafił do amerykańskiej dystrybucji. Dla potrzeb amerykańskiego dubbingu zatrudniono znanych aktorów (głosów użyczyli m.in. Gillian Anderson, Claire Danes, Billy Bob Thornton). Angielski tekst został opracowany przez Neila Gaimana. MPAA nadało filmowi klasyfikację PG-13, ponieważ reżyser nie zgodził się na jakąkolwiek cenzurę. Wersja amerykańska trafiła także do Polski: w kinie film wyświetlany był z angielskim dubbingiem i polskimi napisami, wydanie DVD także nie zawiera oryginalnej japońskiej ścieżki. Wersja amerykańska znacząco różni się od wersji japońskiej (m.in. dodanie narratora).

</doc>
<doc id="403117" url="https://pl.wikipedia.org/wiki?curid=403117" title="Mononoke-hime">
Mononoke-hime



</doc>
<doc id="403118" url="https://pl.wikipedia.org/wiki?curid=403118" title="Mononoke hime">
Mononoke hime



</doc>
<doc id="403121" url="https://pl.wikipedia.org/wiki?curid=403121" title="Papiery wartościowe">
Papiery wartościowe



</doc>
<doc id="403122" url="https://pl.wikipedia.org/wiki?curid=403122" title="Langå">
Langå

Langå – miasto w środkowej Danii, położone w gminie Randers, w Jutlandii (w regionie Jutlandia Środkowa). Miasto liczy 2864 mieszkańców (2012).
Langå to osada kolejowa − miasto powstało wokół stacji kolei żelaznej. Stacja została założona w roku 1862 w odległości około kilometra od ówcześnie istniejącej tam wsi. W XIX wieku rozwijające się miasto wchłonęło wieś. Przechodząca przez miejscowość linia kolejowa łączy Århus i Randers. Znajduje się tutaj też odbicie do linii kolejowej Viborg-Skive-Struer.
Do atrakcji miasteczka należy najstarszy duński most z żelbetu (1905). Most "Amtmand Hoppes Bro" położony jest na rzece Gudenå.
W Langå znajduje się też jeden z niewielu zachowanych w Danii dębowych lasów pastewnych - "Langå Egeskov".

</doc>
<doc id="403133" url="https://pl.wikipedia.org/wiki?curid=403133" title="Stefania Zieleńczyk">
Stefania Zieleńczyk

Stefania Baczyńska z domu Zieleńczyk (ur. 3 grudnia 1890, zm. 15 maja 1953 w Warszawie) – matka Krzysztofa Kamila Baczyńskiego, polska nauczycielka i autorka podręczników oświatowo-pedagogicznych dla dzieci.
Pochodziła z zasymilowanej rodziny warszawskich Żydów. Była córką Maksymiliana, rzemieślnika czapnika (zm. 1919) i Karoliny z domu Hirszman (zm. 1934). Jej brat Adam Zieleńczyk w czasie okupacji przebywał w getcie, z którego uciekł. 
Stefania poznała swego męża podczas studiów przyrodniczych we Lwowie. Jej ślub ze Stanisławem Baczyńskim odbył się w Warszawie w 1911 roku. Pracowała jako nauczycielka metodyki, pełniła także funkcje kierowniczki szkoły ćwiczeń przy seminarium nauczycielskim.
W 1918 roku ukończyła w Warszawie Kurs Pedagogiczny dla nauczycieli szkół elementarnych, z wynikiem bardzo dobrym. W latach 1922–1932 wykładała w Seminarium Nauczycielskim Katolickiego Związku Polek w Warszawie.
Stefania Baczyńska była autorką podręcznika "Patrzę i opisuję. Część 3: Książka do ćwiczeń gramatycznych, ortograficznych i stylistycznych." wydawanego w latach 1930-1933. Współautorką razem z Anną Oderfeldówną, podręcznika "Patrzę i opisuję. Część 1." wydawanego w latach 1921-1937 oraz podręcznika "Patrzę i opisuję. Część 2." wydawanego w latach 1925-1938. Jest autorką książek i opowiadań dla dzieci: Wacek i sześć jego siostrzyczek (Warszawa, 1927), Żoko zagranicą: książka dla młodzieży (Warszawa, 1939). Była autorką opowiadań: Medor, Zamarzłe paprocie, Matka. Stefania Baczyńska przetłumaczyła na język polski utwory dla dzieci rosyjskich i niemieckich autorów: Kastner E.: 35 Maja albo Konrad pojechał konno do Mórz Południowych (Warszawa, 1936), Kryłow I.A.: Bajki (Warszawa, 1951), Loebel J.: Dziękuję, dobrze: pięćdziesiąt nowych rozdziałów medycyny optymistycznej (tyt. org. Danke - Gut !) (Warszawa, 1951), Loebel J.: Proszę się nie lękać: czterdzieści rozdziałów medycyny optymistycznej (tyt. org. Haben Sie keine Angst!) (Warszawa, 1938).
Zmarła 15 maja 1953 roku w zakładzie opiekuńczym na Służewie. Pochowano ją, wedle życzenia, z medalikiem św. Krzysztofa, wydobytym w 1947 z powstańczej mogiły syna. Trumnę złożono w kwaterze legionowej, gdzie leżał jej mąż Stanisław (kwatera 5A-6-47).
Jej ostatnią wolą było, aby opiekunami rękopisów Krzysztofa byli: Jerzy Andrzejewski, Jarosław Iwaszkiewicz, Jerzy Turowicz i Kazimierz Wyka.

</doc>
<doc id="403140" url="https://pl.wikipedia.org/wiki?curid=403140" title="Patriarcha Gruzji">
Patriarcha Gruzji

Katolikosi – patriarchowie Gruzińskiego Kościoła Prawosławnego, 1010–1811.
"Autokefalia Kościoła Gruzińskiego została cofnięta; Kościołem w latach 1811–1917 zarządzali egzarchowie"

</doc>
<doc id="403143" url="https://pl.wikipedia.org/wiki?curid=403143" title="Tęczanka mniejsza">
Tęczanka mniejsza

Tęczanka mniejsza ("Melanotaenia maccullochi") – ryba z rodziny tęczankowatych (Melanotaniidae). Bywa hodowana w akwariach.
Występowanie.
Zasiedla słodkie i słonawe wody w północno-wschodniej Australii i południowej Nowej Gwinei w pobliżu ujścia rzek. 
Charakterystyka.
Na srebrzystozielonym ciele z niebieskim połyskiem biegnie siedem cienkich brunatnych linii. Należy do mniejszych w swojej rodzinie. Wszystkożerna, osiąga ok. 6–7 cm długości.

</doc>
<doc id="403145" url="https://pl.wikipedia.org/wiki?curid=403145" title="Lot Davida Copperfielda">
Lot Davida Copperfielda

Lot Davida Copperfielda – efekt iluzjonistyczny zaprezentowany przez Davida Copperfielda, a stworzony przez Johna Gaughana. W przeciwieństwie do poprzednich trików z lewitacją, takich jak np. Lewitacja Balducci, lot Copperfielda odbywał się na wysokości kilku metrów oraz na różnych płaszczyznach (w innych tego rodzaju sztuczkach iluzjonista unosił się jedynie w płaszczyźnie pionowej). Oprócz lotu ponad sceną Copperfield zaprezentował również przelot pomiędzy kręcącymi się pierścieniami oraz unoszenie się wewnątrz wielkiego pudła z pleksiglasu, co miałoby wykluczyć użycie linek do wykonania iluzji. Podczas pokazu David wziął na ręce kobietę wybraną z widowni i uniósł się razem z nią. Sztuczka działa w oparciu o patent USA nr 5354238, w którym wyjaśniony jest mechanizm triku.
Wyjaśnienie efektu.
Do wykonania pokazu Copperfield użył specjalnych lin (na początku filmu można zobaczyć lekkie odbicie się światła od cienkich lin). Liny te mogą wytrzymać obciążenie 100 kg przy grubości dochodzącej do kilku milimetrów. Przy pomalowaniu ich na kolor tła, na którym odbywa się pokaz i zastosowaniu sztucznej mgły i odpowiedniego oświetlenia liny stają się niezauważalne. Liny przymocowane są do pierścienia, który znajduje się na wysokości miednicy iluzjonisty. Pierścień jest ukryty pod czarnym swetrem, w który jest ubrany iluzjonista.
Przelot przez pierścienie jest możliwy, ponieważ przez odpowiednie zgranie podczas obracania dwóch pierścieni można odnieść wrażenie, że obracają się one wokół iluzjonisty. W momencie wlatywania do pudła z pleksiglasu liny są zaczepiane o dwie górne krawędzie bryły, dzięki czemu iluzjonista nawet po zamknięciu pudła może się unosić, ponieważ liny nie są ustawione bezpośrednio nad nim, a biegną po bocznych ścianach konstrukcji.

</doc>
<doc id="403151" url="https://pl.wikipedia.org/wiki?curid=403151" title="Mniejszość niemiecka">
Mniejszość niemiecka



</doc>
<doc id="403152" url="https://pl.wikipedia.org/wiki?curid=403152" title="Osada kolejowa">
Osada kolejowa

Osada kolejowa – osiedle lub miasto powstałe wokół stacji kolei lub na skrzyżowaniu dróg kolejowych.
Przykładami takich miejscowości są Karsznice, Stacja Małogoszcz, Krzyż Wielkopolski i Zbąszynek w Polsce, a za granicą np. Langå w Danii czy Nampa w USA.

</doc>
<doc id="403158" url="https://pl.wikipedia.org/wiki?curid=403158" title="Tramwaje w Szczecinie">
Tramwaje w Szczecinie

Tramwaje w Szczecinie – system transportu tramwajowego działający w Szczecinie.
Składa się on z dwunastu linii dziennych oraz sezonowej linii turystycznej „0”, obsługiwanej taborem historycznym. Łączna długość linii wynosi 114 km, a rozstaw szyn 1435 mm. W ich przebiegu znajdują się dwie zajezdnie – Golęcin i Pogodno oraz czternaście pętli (w tym sześć ulicznych). Linie zwykłe, dzienne (nocne zostały zlikwidowane 1 grudnia 1996 r.) obsługuje spółka Tramwaje Szczecińskie, na zlecenie Zarządu Dróg i Transportu Miejskiego, a linię turystyczną STMKM z inicjatywy własnej.
W 2011 r. udział tramwajów w przewozach pasażerów miejskiego transportu publicznego wynosił 44%.
Tramwaje Szczecińskie.
Miejski Zakład Komunikacyjny w Szczecinie był zakładem budżetowym, który powstał 1 czerwca 1995 roku po wydzieleniu z Miejskiego Zakładu Usług Komunalnych. Z dniem 1 stycznia 2009 r. zastąpiła go spółka Tramwaje Szczecińskie. Organem reprezentującym TS jest zarząd, którego dyrektorem od 2009 r. jest Krystian Wawrzyniak. Siedzibę przedsiębiorstwa stanowi budynek przy ul. Sebastiana Klonowica 5 w Szczecinie. Do podstawowych zadań przedsiębiorstwa należy:
Historia.
Tramwaje konne.
21 października 1872 r., jeszcze przed zburzeniem murów fortecznych, inżynier Johannes Büssing otrzymał z Królewskiej Dyrekcji Policji w Berlinie koncesję na budowę konnej sieci tramwajowej. Niecałe 6 lat później podpisano z miastem umowę ważną 30 lat. 25 marca 1879 r. utworzono spółkę Stettiner Straßen-Eisenbahn-Gesellschaft ("Szczecińskie Towarzystwo Ulicznej Kolei Żelaznej"), która jeszcze tego samego roku uruchomiła pierwsze konne linie tramwajowe. 23 sierpnia została otwarta linia prowadząca z okolic obecnego pl. Gałczyńskiego przez pl. Zwycięstwa do ul. Staszica, a 16 października druga linia z ul. Wiszesława do ul. Potulickiej. Długość obu tras wyniosła prawie 11,5 km. Początkowo zakupiono 16 wagonów, które ciągnęło 80 koni, a w 1898 r. było już 39 wagonów i 198 koni. W 1886 r. uruchomiono kolejne 2 linie: z Dworca Głównego do ul. Chmielewskiego oraz z ul. Wyszyńskiego do Nabrzeża Wieleckiego. Jednocześnie wprowadzono oznaczenia kolorami, celem odróżnienia poszczególnych linii. Pierwszą zajezdnię zlokalizowano na skrzyżowaniu obecnych al. Wojska Polskiego i ul. Piotra Skargi. Później powstały jeszcze trzy: przy ul. Dębogórskiej, przy ul. Dubois i przy ul. Kolumba.
Tramwaje elektryczne do 1945 r..
W latach 1896–1900 na większości linii wprowadzono trakcję elektryczną. Elektryfikacji linii dokonała spółka Allgemeine Elektrizitäts-Gesellschaft. Pierwszy elektryczny tramwaj wyruszył na ulice miasta 4 lipca 1897 r. Główne linie tramwajowe były dwutorowe, a boczne jednotorowe. Energię elektryczną dostarczały elektrownie na Pomorzanach, Starym Mieście i najstarsza w Szczecinie, przy ul. Gdańskiej. Stare wagony konne zostały przerobione na 32-miejscowe (wcześniej 26 miejsc). W 1905 r. wprowadzono, oprócz kolorów także numerację linii:
W 1898 r. po wcześniejszej likwidacji zajezdni na ul. Dębogórskiej, otwarto zajezdnię Golęcin (przy ul. Wiszesława), rozbudowaną w 1907 r. Tego samego roku utworzono zajezdnię Niemierzyn (przy ul. Niemierzyńskiej). W 1903 r. po raz pierwszy zbudowano linię na drugi brzeg Odry – uruchomiono linię przez Most Długi do obecnej ul. Energetyków, a w 1910 r. przez Most Kłodny (w miejscu dzisiejszej Trasy Zamkowej) do nabrzeża Duńczycy na ul. Wendy na Łasztowni. Od 1919 r. tramwaje zaczęły przewozić przesyłki pocztowe (do dziś istnieje tor prowadzący do bramy poczty nr 1 przy al. Niepodległości). W 1926 r. po połączeniu Wyspy Jaskółczej (z tyłu zajezdni przy ul. Kolumba) z brzegiem, zlokalizowano tam magazyn oraz scentralizowano sieć elektryczną. W 1927 r. po utworzeniu lotniska w Dąbiu, ulokowano przy nim pętlę tramwajową. Trasa prowadziła wówczas przez 4 mosty: Długi, Portowy, na Regaliczce (obecnie nie istnieje) oraz Cłowy. Była to pierwsza w historii linia tramwajowa na Prawobrzeżu Szczecina, obecnie nie istnieje (tramwaje powróciły na Prawobrzeże dopiero w 2015 r., dziś jeżdżą inną trasą). Od 1928 r. komunikację tramwajową zaczęły wspomagać także autobusy. Do 1929 r. położono sieć trakcyjną nad mostami Długim i Cłowym. Wcześniej tramwaje pokonywały je siłą rozpędu. Na wniosek mieszkańców poszczególnych, nowo wybudowanych osiedli istniejące linie systematycznie przedłużano. Średnia prędkość ówczesnych tramwajów wynosiła ok. 16 km/h. W 1934 r. otwarta została ostatnia zajezdnia, przy al. Wojska Polskiego 200 – Zajezdnia Pogodno.
Wykaz linii tramwajowych w 1929 r.:
W 1940 r. długość linii osiągnęła 50,3 km, przewieziono wówczas 58,8 mln osób (w 1910 r. było to 18,6 mln). Po nalotach alianckich w latach 1943–1944 wiele torowisk było nieprzejezdnych, jednak dzięki pracy szczecińskich tramwajarzy udało się w tym czasie część linii przywrócić w miarę możliwości do normalnego funkcjonowania.
Lata 1945–1956.
II wojna światowa przyniosła zniszczenia sieci torowej w 45%, trakcyjnej w 75%, oraz taboru w 50%. Tuż po wojnie działała tylko jedna zajezdnia: przy ul. Niemierzyńskiej. Stąd też kursowała do Bramy Portowej pierwsza linia uruchomiona 12 sierpnia 1945 r. Nie odbudowano części torowisk – na ul. Staszica, ul. E. Plater, ul. Rayskiego (od al. Wyzwolenia do pl. Grunwaldzkiego) oraz na ul. Wendy i przez Most Cłowy, natomiast przedłużono część już istniejących. Pierwszą firmą zarządzającą komunikacją miejską były Tramwaje i Autobusy Miasta Szczecina, w latach 50. XX w. zmieniono jej nazwę na Miejskie Przedsiębiorstwo Komunikacyjne. W tym czasie dysponowała ona 113 wagonami silnikowymi i 123 doczepnymi o różnym stopniu zniszczenia. Tabor autobusowy był zniszczony całkowicie. W 1945 r. pracowało w Szczecinie 23 tramwajarzy (głównie z Poznania), a pod koniec roku już 560 osób. W 1946 r. uruchomiono 4 linie tramwajowe, które kursowały pod koniec roku po 16,7 km tras. 4 kwietnia 1947 r. otwarto pierwszą linię autobusową obsługiwaną autobusem marki Büssing.
Linie tramwajowe w 1946 r.:
Linie tramwajowe w 1948 r.:
Lata 1956–1989.
W 1956 r. kursowało 9 linii tramwajowych. Linie nr 1, 5, 7 i 9 kursowały po istniejących jeszcze torowiskach na al. Wojska Polskiego, od pl. Zwycięstwa do pl. Szarych Szeregów, ul. Obrońców Stalingradu i ul. Staromłyńskiej. W latach 1960–1963 komunikację w mieście stanowiły także hydrobusy o nazwach „Juliszka” i „Margitka” kursujące po Odrze i terenach szczecińskiego portu. W latach 1964–1973 w związku z długotrwałym remontem zamknięto ul. Gdańską. 7 grudnia 1967 r. ok. godz. 6:35 miał miejsce najtragiczniejszy wypadek w historii szczecińskiej komunikacji tramwajowej.
Linie tramwajowe w 1964 r.:
1 grudnia 1973 r., zgodnie z ówczesną modą na likwidację tramwajów w centrach wielkich miast, zlikwidowano ruch tramwajowy na części al. Wojska Polskiego (od ówczesnego pl. Lenina – obecnie pl. Szarych Szeregów do pl. Zwycięstwa), ul. Obrońców Stalingradu (obecnie Edmunda Bałuki) i ul. Jagiellońskiej (od al. Wojska Polskiego do al. Piastów). Oddano do użytku tory na al. Bohaterów Warszawy (od ul. Jagiellońskiej) i ul. Krzywoustego (do pl. Kościuszki). 1 stycznia 1976 r. MPK przekształcono w Wojewódzkie Przedsiębiorstwo Komunikacji Miejskiej obsługujące także komunikację miejską w innych miastach ówczesnego województwa szczecińskiego. W 1983 r. zakończono modernizację jednej z dwóch czynnych do dziś zajezdni, zajezdni Pogodno.
Trasy linii tramwajowych w 1988 r.:
Lata 1989–2009.
1 października 1989 r. wprowadzono nowe oznaczenie przystanków zgodnie z nowymi przepisami prawa o ruchu drogowym, wprowadzono też nazewnictwo przystanków. Koszty tej operacji (w 3 lata wymieniono 1200 tablic przystankowych) wyniosły ok. 30 milionów zł. 30 kwietnia 1991 r. WPKM podzielone zostało na trzy samodzielne przedsiębiorstwa w Szczecinie, Stargardzie Szczecińskim oraz Świnoujściu, które w odróżnieniu od finansowanego z budżetu centralnego WPKM, były własnością lokalnych samorządów. Szczecińskiemu przedsiębiorstwu nadano nazwę Miejski Zakład Komunikacyjny. Kolejnym etapem restrukturyzacji w komunikacji miejskiej było wydzielenie Zarządu Komunikacji Miejskiej ze struktur MZK 1 czerwca 1995 r. Nowa jednostka budżetowa miasta Szczecina miała od tej pory zajmować się organizacją oraz koordynowaniem komunikacji (w odróżnieniu od "MZK", który od tej pory miał wyłącznie świadczyć usługi na rzecz ZKM). 1 listopada 1993 r. nastąpiła reforma systemu taryfowego. Zlikwidowano dotychczasową taryfę jednorazową, a na jej miejsce wprowadzono czasową. W zależności od przewidywanego czasu podróży, pasażerowie mieli do wyboru kupno biletu na 10, 40 lub 120 minut. W 1996 r. zakończono eksploatację wagonów typu Konstal N zastępując je wagonami Düwag GT6 nazywanymi potocznie „helmutami”.
1 lipca 1996 r. na 3 miesiące zawieszono nocną komunikację tramwajową, a 1 grudnia tego samego roku zlikwidowano ją całkowicie zastępując autobusami. 1 lipca 1997 r. utworzono całkowicie nowy system nocnej komunikacji autobusowej. 1 lutego 1997 r. ze struktur MZK wydzielono zajezdnię autobusową w Policach. W 1998 r. założono Szczecińskie Towarzystwo Miłośników Komunikacji Miejskiej. 1 listopada 1999 r. w ramach kolejnego etapu restrukturyzacji, z MZK wydzielono dwie kolejne zajezdnie autobusowe, które od tej pory funkcjonują jako samodzielne Szczecińskie Przedsiębiorstwo Autobusowe „Klonowica” oraz „Dąbie”. Od tego momentu MZK zajmowało się wyłącznie przewozami tramwajowymi. W 2000 r. zmieniono limity czasowe biletów na 20, 60 i 120 minut. Rok później dostarczono nowe wagony typu 105N2k/S/2000, a do eksploatacji włączono zmodernizowane w Centralnych Warsztatach wagony 105Ng/S. 1 stycznia 2002 roku, w wyniku przekształceń w Urzędzie Miejskim Miasta Szczecina utworzono Zarząd Dróg i Transportu Miejskiego łącząc w ramach jednej jednostki budżetowej funkcje dotychczasowego Zarządu Komunikacji Miejskiej oraz Wydziału Inżyniera Miasta. 1 października 2004 roku z eksploatacji wyłączono zajezdnię Niemierzyn. W jej miejsce 1 stycznia 2006 r. utworzono Muzeum Techniki i Komunikacji „Zajezdnia Sztuki”. 9 listopada tego samego roku do eksploatacji włączono tramwaje Tatra KT4DtM. 1 maja 2007 r. po pięcioletniej przerwie podwyższono ceny biletów o ok. 15%. Z powodu braków kadrowych 18 września 2007 r. skrócono trasę linii 9 (także ze względu na remont torowiska w al. Bohaterów Warszawy). Po zakończonym remoncie linia 9 powróciła na stałą trasę, a od 1 października zmniejszono częstotliwość kursowania większości linii.
Lata 2009–2019.
Od 1 stycznia 2009 roku Miejski Zakład Komunikacyjny został zastąpiony nową spółką Tramwaje Szczecińskie sp. z o.o. 1 lutego 2011 roku pierwszy tramwaj niskopodłogowy Pesa 120NaS „Swing” zadebiutował w ruchu liniowym. 26 marca 2011 r. rozpoczęła się modernizacja ciągu komunikacyjnego ulic Krasińskiego-Niemierzyńska-Arkońska. 1 marca 2012 r. po raz kolejny zmianie uległa taryfa biletowa, obowiązujące limity czasowe to: 15, 30, 60 i 120 minut. 13 kwietnia rozpoczęła a sierpnia zakończyła się przebudowa Bramy Portowej, jednego z najważniejszych węzłów komunikacyjnych w Szczecinie. 24 czerwca rozpoczęto eksploatację tramwajów Tatra KT4DtM w trakcji podwójnej. Pierwszy taki skład wyjechał na linię nr 12. Takie składy można spotkać obecnie na trasach linii 3 lub 8. Po 20 latach nieobecności, 3 września 2012 r. została uruchomiona linia nr 10 na nowej trasie Gumieńce-Plac Rodła. Pod koniec kwietnia 2013 r. przekazano plac budowy szybkiego tramwaju i rozpoczęto I etap inwestycji. Ukończenie I etapu budowy szybkiego tramwaju zapowiedziano na kwiecień 2015 r. 14 kwietnia 2014 r. zakończył się remont torów tramwajowych w alei Piastów oraz jednocześnie rozpoczął się remont zużytych torów tramwajowych na ul. Potulickiej i Narutowicza. W ramach tego remontu ma zostać zmodernizowane torowisko, nawierzchnia ulic oraz pętla tramwajowa. Jesienią 2014 r. firma Energopol rozpoczęła remont torowiska tramwajowego w ciągu alei 3-go Maja. W kwietniu 2015 roku została zakończona, trwająca od kwietnia 2013 roku, budowa pierwszej od wielu lat całkowicie nowej trasy tramwajowej w mieście. Wybudowano 4 km torów od Basenu Górniczego do pętli „Turkusowa” na osiedlu Zdroje. Linia tramwajowa została wybudowana w ramach Szczecińskiego Szybkiego Tramwaju; koszty wyniosły 189 mln zł, z czego większość pokryły fundusze z Unii Europejskiej. 26 marca 2018 r. miasto otrzymało 175 mln zł dofinansowania z Unii Europejskiej na remont 13 km torowisk tramwajowych. Na początku stycznia 2019 r. rozpoczął się przetarg na wykonanie modernizacji torowiska tramwajowego wraz z siecią trakcyjną na placu Szarych Szeregów oraz na skrzyżowaniu ulicy Wyszyńskiego z Nabrzeżem Wieleckim.
8 września 2019 r., w ramach obchodów 140-lecia uruchomienia transportu publicznego w Szczecinie, ulicami miasta przejechała parada tramwajowa, w której uczestniczyły wagony: Konstal N nr 167H, Konstal 4N nr 216H, Konstal 105Ng/2015 nr 533 i 534, Tatra T6A2D nr 225 i 226, Tatra KT4DtM nr 156, Konstal 105N2k/S/2000 nr 783 z doczepą Protram 105N2k/D/2000 nr 791 oraz Pesa Swing 120NaS2 nr 818.
Po roku 2019.
15 stycznia 2020 r. rozpoczął się remont torowiska tramwajowego wraz z siecią trakcyjną, przystankami i infrastrukturą podziemną na placu Szarych Szeregów. Wykonanie prac powierzono firmie ZUE. Po zakończeniu prac na wyżej wymienionym placu wykonawca przystąpi do przebudowy torowiska tramwajowego na skrzyżowaniu ulicy Wyszyńskiego z Nabrzeżem Wieleckim. 4 lutego 2020 r. ogłoszono przetarg na przeprowadzenie modernizacji torowisk wraz z siecią trakcyjną na ul. Asnyka, Boguchwały, Kołłątaja, placu Rodła, alei Wyzwolenia i Niepodległości oraz na placu Żołnierza Polskiego, na ulicy Matejki i na fragmencie ulicy Piłsudskiego. Oprócz tego wyremontowane zostaną przylegające do torowiska ulice wraz z chodnikami. Częściowej zmianie ulegnie położenie przystanków w ciągu alei Wyzwolenia oraz ich forma (przystanki wiedeńskie).
23 maja 2020 r. ZUE S.A. rozpoczęło wymianę torów na skrzyżowaniu ulicy Wyszyńskiego z Nabrzeżem Wieleckim. 25 czerwca 2020 r. otwarto dla ruchu liniowego nowo zbudowane torowisko tramwajowe łączące pętlę tramwajową Las Arkoński z aleją Wojska Polskiego. W tym samym dniu zakończono także modernizację torowisk na placu Szarych Szeregów.
11 grudnia 2020 r. podpisano z przedsiębiorstwem ZUE S.A. umowę na modernizację torowisk oraz przystanków i sieci zasilającej na ul. Elizy Orzeszkowej, Boguchwały, Adama Asnyka, Hugona Kołłątaja, al. Wyzwolenia, pl. Żołnierza Polskiego oraz częściowo na ul. Jana Matejki i Józefa Piłsudskiego. 9 stycznia 2021 r. rozpoczęły się pierwsze prace budowlane związane z tą inwestycją.
Zajezdnie.
Eksploatowane.
Została zbudowana w 1898 r. i zastąpiła zajezdnię tramwajów konnych. Przebudowywano ją w latach 1926, 1979 oraz 1992, kiedy to dobudowano halę i stanowiska naprawcze. Pierwsze tramwaje Konstal 105N i pochodne trafiły tutaj w czerwcu 1991 r. Od maja 2001 r. stacjonują w niej także wagony 105N2k/S/2000. Od 2008 r. stacjonują wagony Tatra T6A2D. Zajezdnia obsługuje linie 2, 3, 5, 6, 7, 11 oraz 12.
Jest to największa i najmłodsza szczecińska zajezdnia. Zbudowana została w 1934 r., natomiast w 1981 r. zakończono jej modernizację połączoną z rozbudową. Dzięki przebudowie jest najlepiej dostosowana do nowoczesnego taboru, z tego też powodu do 1991 r. kierowano tutaj wszystkie nowo zakupione tramwaje. Po zmianie struktury taboru w latach 90. XX wieku stacjonują tu wagony 105N2k/S/2000, Pesa Swing 120NaS oraz 120NaS2 i Tatra KT4DtM. Od października 2007 roku stacjonuje także 36 wagonów Tatra T6A2D. Zajezdnia obsługuje linie 1, 2, 3, 4, 5, 7, 8, 9, 10 oraz 12. W 2014 roku odbył się jeden z ważniejszych remontów zajezdni.
Wydział Remontowy TS.
Warsztaty Tramwajów Szczecińskich znajdują się w siedzibie spółki przy ul. Klonowica 5. Na ich terenie bywają przechowywane tramwajowe wozy techniczne oraz pojazdy remontowane i wycofane z użytku, tutaj też przeprowadza się modernizację tramwajów i montowanie nowych składów z prefabrykowanych elementów.
Malowanie i oznaczenia wagonów.
Po 1945 roku szczecińskie wagony przez lata oznaczane były wizerunkiem gryfa, numerem taborowym oraz nazwą przedsiębiorstwa komunikacji. W 2009 roku gryfa zastąpiono nowym logiem miasta, jednak po protestach przywrócono z powrotem wizerunek gryfa.
Tabor.
Współczesny.
Zakup w 1996 r. używanych wagonów GT6 z Niemiec umożliwił wycofanie przestarzałych wagonów dwuosiowych, jednak był to zabieg reanimacyjny. Fabrycznie nowe wagony kupowane były okazjonalnie – w latach 1990–1992 26 wagonów 105Na, w 1991 r. 2 wagony 106Na, w 1994 r. 2 wagony 105Np. Kolejne inwestycje w tabor nastąpiły dopiero na przełomie tysiącleci, kiedy to w 2001 r. do eksploatacji trafiły zamówione jeszcze w 2000 r. wagony 105N2k/S/2000 oraz zmodernizowane wagony 105Na, oznaczone jako 105Ng/S. W 2001 r. po Szczecinie kursowały 4 takie wagony sprowadzone w ramach testów z Magdeburga, Berlina, Krakowa oraz Katowic. Testy te były zwiastunem przygotowań do wspólnego przetargu na wagony niskopodłogowe, do jakiego szykowały się Szczecin, Poznań oraz Wrocław. Jeszcze w tym samym roku Szczecin wycofał się z tych planów, jako powód podając fatalny stan torowisk oraz konieczność ich wcześniejszego wyremontowania. W 2006 r. potrzeba natychmiastowej wymiany taboru tramwajowego została dostrzeżona przez władze miasta. Negocjacje podjęte z "Berliner Verkehrsbetriebe (BVG)", czyli Berlińskim Przedsiębiorstwem Komunikacyjnym, zaowocowały wymianą zdezelowanych polskich wagonów przegubowych 102Na (wyprodukowanych w latach 1969–1974) na czechosłowackie wagony Tatra KT4DtM (wyprodukowane w latach 1983 i 1985–1987, zmodernizowane w latach 1994–1996). Pierwsze z 21 zakupionych wagonów tego typu przyjechały do Szczecina 27 października nad ranem, a ich eksploatacja liniowa rozpoczęła się 9 listopada 2006 r. Ostatnią partię tych tramwajów dostarczono do Szczecina w dniach 15–16 stycznia 2007 r. Prowadzone były rozmowy z BVG na temat zwiększenia liczby (do 50 sztuk) zakupionych wcześniej Tatr. BVG wycofało się jednak ze sprzedaży wagonów przegubowych Tatra KT4DtM. Zamiast nich Szczecin zakupił bezprzegubowe wagony Tatra T6A2D w liczbie 32 sztuk (umowę podpisano 25 września 2007 r.) Pierwsze 2 wagony przybyły w dniach 29–30 października 2007 r., a pozostałe 30 sztuk zostało dostarczonych do końca 2008 r. Zakup używanych Tatr T6A2D pozwolił na wycofanie z eksploatacji liniowej wagonów Düwag GT6 oraz najbardziej wyeksploatowanych Konstali 105N. W 2005 roku powrócono do przeprowadzania modernizacji taboru obejmujących między innymi wymianę przetwornic, pulpitów, mechanizmów drzwiowych, pantografów, wózków i części elektryki oraz likwidację kabiny motorniczego w drugim wagonie poprzez poziome umiejscowienie głównej szafy elektrycznej, odświeżeniu poddano też elementy wnętrza, zamontowano nowe siedzenia firmy "Astromal". Pod koniec roku 2007 do Szczecina przybyło 6 doczep tramwajów 105N2k/D/2000 wyprodukowanych przez firmę "Protram" we Wrocławiu. Wagony te otrzymały monitoring, co było nowością w szczecińskiej komunikacji tramwajowej. W grudniu 2008 r. ogłoszono przetarg na dostawę pierwszych 6 wagonów niskopodłogowych. Przetarg wygrała PESA z tramwajem 120NaS. 22 lipca podpisano umowę na dostawę 6 tramwajów typu Swing 120Na dla Szczecina. 13 listopada 2010 r. przyjechał pierwszy taki tramwaj.
Na początku 2010 roku zakupiono w Berlinie następne 11 sztuk Tatr KT4DtM oraz 20 sztuk Tatr T6A2D.
1 lutego 2011 r. na linię 7 wyruszył planowo pierwszy szczeciński tramwaj niskopodłogowy z pasażerami.
W związku z dostawą 22 niskopodłogowych wagonów Pesa Swing 120NaS2 oraz kolejnym zakupem używanych wagonów KT4DtM z Berlina, na przełomie 2013 i 2014 roku rozpoczęto zmiany dotyczące miejsca stacjonowania tramwajów. Obecnie wszystkie niskopodłogowe pojazdy oraz Tatry KT4DtM stacjonują w zajezdni Pogodno, która została w 2015 roku przebudowana i dostosowana do obsługi tramwajów niskopodłogowych, a pojazdy T6A2D oraz pochodne 105N zostały przeniesione z Pogodna do zajezdni Golęcin. W związku z tymi zmianami stopniowo wycofywano najbardziej wyeksploatowane tramwaje typu 105N oraz 105Na.
Obecnie ilostan tramwajowy Tramwajów Szczecińskich przedstawia się następująco:
Historyczny.
Tramwaje używane podczas obsługi linii turystycznej, przejazdów okolicznościowych, wynajmów:
Wycofany ze służby.
Tramwaje, których eksploatacja na szczecińskich torowiskach została zakończona:
Testowy.
Tramwaje testowane w 2001 roku w ramach planowanego przetargu na zakup wagonów niskopodłogowych. Ostatecznie nie zakupiono ani jednego tramwaju.
Nieużywane torowiska.
Ponadto zachowały się słupy trakcyjne po linii na ulicy Druckiego-Lubeckiego, a także elementy mocowania sieci trakcyjnej na budynkach przy ul. Szarotki, ul. Sławomira, ul. Emilii Plater, ul. Mariackiej, ul. Bałuki, ul. Jagiellońskiej (między al. Piastów a al. Wojska Polskiego) oraz przy al. Wojska Polskiego (między pl. Zwycięstwa a pl. Szarych Szeregów).
Tramwaje w szczecińskim porcie.
W latach 1955–1963/64 na terenie Portu morskiego Szczecin na Łasztowni funkcjonowała niezależna linia tramwajowa, obsługiwana przez zarząd portu.
Plany rozwoju sieci tramwajowej.
Pod koniec lat 90. XX w. na nowo odżyła idea budowy Szczecińskiego Szybkiego Tramwaju – całkowicie niezależnej od ruchu drogowego linii tramwajowej o wysokich parametrach ruchowych, prowadzącej od obecnej pętli autobusowo-tramwajowej "Basen Górniczy" przez Most Pionierów Miasta Szczecina, Zdroje, osiedla Słoneczne i Majowe do nowej pętli znajdującej się pomiędzy osiedlami Kijewo i Nad Rudzianką. Inwestycję częściowo zrealizowano budując most tramwajowy pomiędzy nitkami wjazdową i wyjazdową Mostu Pionierów. W 1999 r. planowano dokończenie inwestycji przez inwestora zewnętrznego. W 2002 r. ówczesny prezydent miasta Edmund Runowicz poinformował o negocjacjach prowadzonych z niemieckim inwestorem finansowo powiązanym z koncernem Siemens, których celem było nie tylko wybudowanie "SST", ale również sprzedaż "MZK". Rozmowy te zakończyły się fiaskiem w kilka miesięcy po objęciu urzędu prezydenta przez Mariana Jurczyka. W budżecie na 2007 r. miasto przeznaczyło kilka milionów na wykup gruntów pod inwestycje, przygotowywanie specyfikacji przetargowych. Inwestycje planowano zrealizować w latach 2007–2012 przy pomocy funduszy UE. Całość miała kosztować około 60 mln euro. W 2005 r. odżyła również koncepcja przesunięcia torowiska tramwajowego w rejonie alei 3 Maja bliżej Dworca Głównego. Zgodnie z przewidzianym w 1995 r. studium utworzenia w Szczecinie dwóch linii "SST", tramwaje miałyby ominąć ulicę Narutowicza by pojechać prosto al. 3 Maja i skręcić w Czarnieckiego. W 2006 r. przygotowany miał być projekt. Termin realizacji inwestycji nie był wówczas jednak znany.
W latach 2007–2012 przy pomocy środków z UE w Szczecinie planowano zakup nowoczesnych wagonów niskopodłogowych oraz przystosowanie torowisk. Cała inwestycja miała kosztować około 242 mln zł, jednak środki na te inwestycje nie zostały ostatecznie w pełni przyznane. W latach 2007–2012 planowane były również inne większe modernizacje ulic oraz budowy nowych dróg z którymi wiązać miały się również modernizacje oraz budowy nowych torowisk tramwajowych, były to m.in.:
W efekcie odstąpiono od zdecydowanej większości inwestycji z przyczyn finansowych, przebudowano jedynie na nowocześniejsze torowiska na węźle Brama Portowa, w sposób umożliwiający stworzenie wspólnych przystanków tramwajowo-autobusowych (autobusy jeżdżą fragmentami torowiska); tę inwestycję zakończono w roku 2012.
W grudniu 2008 r., w Dzienniku Urzędowym Unii Europejskiej, opublikowane zostało ogłoszenie o zamówieniu sześciu tramwajów niskopodłogowych. Miasto na zakup wagonów planuje wydać ok. 50 mln złotych.
21 lutego 2013 r. ogłoszono przetarg na wykonanie remontu torowisk w al. Piastów, ul. Wawrzyniaka i skrzyżowania al. Bohaterów Warszawy z ul. Jagiellońską w ramach projektu pn. „Budowa i przebudowa torowisk w Szczecinie współfinansowanego ze środków Unii Europejskiej”. Do przetargu zgłosiły się dwie firmy. Prace remontowe mają rozpocząć się pod koniec lipca.
Do 2023 r. planowane jest zrealizowanie następujących inwestycji:
Układ linii tramwajowych.
Uwaga! Poniższa tabela przedstawia zasadniczy układ linii tramwajowych.
Tymczasowe zmiany tras znajdują się na stronie internetowej przewoźnika.
Linie dzienne zwykłe.
"Stan na 25 lipca 2020 roku. Aktualizacja tabeli nastąpi po zakończeniu remontów, ponieważ wg stanu z 27 maja 2022 r. niemal wszystkie linie (oprócz 7, 8 i 9) kursują na trasach tymczasowych."
Szczecińskie Towarzystwo Miłośników Komunikacji Miejskiej (STMKM).
Drugim życiem szczecińskiej komunikacji są pojazdy zabytkowe oraz historyczne. Uratowane i remontowane siłami Szczecińskiego Towarzystwa Miłośników Komunikacji Miejskiej stanowią świadectwo swoich czasów. Pojawiają się w mieście w trakcie okazjonalnych przejazdów rocznicowych, wynajmów oraz w sezonie kursowania linii turystycznych.

</doc>
<doc id="403160" url="https://pl.wikipedia.org/wiki?curid=403160" title="Zjazd Związku Harcerstwa Rzeczypospolitej">
Zjazd Związku Harcerstwa Rzeczypospolitej

Zjazd ZHR – naczelna władza Związku Harcerstwa Rzeczypospolitej. Zjazd jest zwoływany co dwa lata. Termin oraz miejsce zjazdu ustala ustępująca Rada Naczelna ZHR stosowną uchwałą.
Uczestnicy Zjazdu.
W zjeździe uczestniczą delegatki i delegaci, którzy zostali wybrani przez instruktorów i instruktorki w odpowiednim Okręgu ZHR oraz z urzędu: członkowie Rady Naczelnej, Naczelnictwa, Komisji Rewizyjnej ZHR oraz Sądu Harcerskiego. Zjazd jest prawomocny przy obecności co najmniej połowy delegatek i delegatów.
Historia Zjazdów.
I Zjazd ZHR – odbył się w Sopocie, 1 i 2 kwietnia 1989 roku. W zjeździe wzięło udział 424 delegatek i delegatów z całego kraju. Uchwalono Statut ZHR, wybrano władze, m.in. przewodniczącego ZHR – hm. Tomasz Strzembosz, naczelnika ZHR – hm. Krzysztof Stanowski.
II Zjazd ZHR – odbył się we Wrocławiu, trwał dwa dni (30 listopada do 1 grudnia 1990 roku) z udziałem 204 delegatek i delegatów z całego kraju. Na zjeździe podjęto 8 Uchwał, dokonano podziału na dwie autonomiczne organizacje: Harcerzy i Harcerek. Przewodniczącym został ponownie hm. Tomasz Strzembosz, nowym naczelnikiem – hm. Tomasz Maracewicz, a naczelniczką – hm. Bogusława Pasieka-Butkiewicz
Nadzwyczajny Zjazd ZHR – który odbył się 3 października 1992 w Warszawie, został zwołany, aby podjąć decyzję o zjednoczeniu ZHR i ZHP-1918. Honorowym gościem zjazdu był prymas Polski kardynał Józef Glemp.
III Zjazd ZHR – odbył się w Warszawie w dniach 26-28 lutego 1993 roku. W zjeździe wzięło udział 248 delegatek i delegatów. Honorowym przewodniczącym został hm. Tomasz Strzembosz, przewodniczącym – hm. Wojciech Hausner, naczelniczką – hm. Maria Kuczma, naczelnikiem – hm. Marcin Jędrzejewski. Na zjeździe wręczono również sztandar Związkowi Harcerstwa Rzeczypospolitej przez fundatorów.
IV Zjazd ZHR – odbył się 25 i 26 lutego 1995 roku w Warszawie. Nastąpiły poważne zmiany w statucie, wykreślono otwartość światopoglądową i możliwość składania Przyrzeczenia Harcerskiego na Dobro Najwyższe. Podjęto uchwałę o przystąpieniu do Federacji Harcerstwa Polskiego. Wybrano władze: przewodniczący – hm. Feliks Borodzik, naczelniczka harcerek – hm. Urszula Kret i naczelnik harcerzy – hm. Marcin Jędrzejewski.
V Zjazd ZHR – obradował w dniach 1 i 2 marca 1997 roku w Otwocku. Wybrano władze: przewodniczący – hm. Feliks Borodzik, naczelniczka harcerek – hm. Urszula Kret i naczelnik harcerzy – hm. Adam Komorowski.
VI Zjazd ZHR – obradował w dniach 16 i 17 października 1999 roku w Warszawie. Zakończył się nieudaną próbą zamiany paragrafu 4 punktu 4 Statutu, który brzmiał: „Związek jest organizacją chrześcijańską, otwartą na wszystkich, których postawa jest zgodna z Przyrzeczeniem i Prawem Harcerskim.” Wybrano władze: przewodniczący – hm. Piotr Koj, naczelniczka harcerek – hm. Ewa Borkowska-Pastwa i naczelnik harcerzy – hm. Adam Komorowski.
VII Zjazd ZHR – obradował w dniach 22-24 listopada 2001 roku w Warszawie. Delegaci nie wprowadzili istotnych zmian ideowych czy też organizacyjnych w Związku. Proponowana poprawka do statutu stwierdzająca chrześcijański charakter ZHR nie została przyjęta. Wybrano władze: przewodniczący – hm. Piotr Koj, naczelniczka harcerek – hm. Ewa Borkowska-Pastwa i naczelnik harcerzy – hm. Paweł Zarzycki.
VIII Zjazd ZHR – obradował 26 do 28 marca 2004 roku w Gdyni. VIII Zjazd wprowadził do Statutu ZHR-u kilka poprawek, z których najważniejsza określa, że instruktorki i instruktorzy ZHR-u są chrześcijanami (czego deklaracja stała się jednym z wymagań uzyskania stopnia instruktorskiego). Wybrano władze: przewodniczący – hm. Kazimierz Wiatr, naczelniczka harcerek – hm. Magdalena Masiak i naczelnik harcerzy – hm. Paweł Zarzycki.
IX Zjazd ZHR – obradował w dniach 21-23 kwietnia 2006 roku w Warszawie. Wprowadził do Stautu ZHR kilka poprawek, stanowiących m.in. że nie można łączyć członkostwa w Sądzie Harcerskim, Komisji Rewizyjnej ZHR z udziałem w innych władzach Związku z wyjątkiem udziału w Zjeździe ZHR oraz zjazdach okręgów. Dopisano do działań ZHR informację wymaganą przez ustawę o organizacjach pożytku publicznego. Wybrano władze naczelne: przewodniczącym został hm. Marcin Jędrzejewski, naczelniczką harcerek ponownie hm. Magdalena Masiak, a naczelnikiem harcerzy hm. Michał Sternicki.
X Zjazd ZHR – obradował w dniach 11-13 kwietnia 2008 roku w Warszawie. Wybrano władze naczelne: przewodniczącym został hm. Michał Butkiewicz, naczelniczką harcerek hm. Maria Brzeska-Deli, a naczelnikiem harcerzy hm. Michał Sternicki.
XI Zjazd ZHR – obradował w dniach 23-25 kwietnia 2010 roku w Warszawie. Wybrano władze naczelne: przewodniczącym został hm. Michał Butkiewicz wybrany na drugą kadencję pokonując hm. Ireneusz Dzieszko stosunkiem głosów 168 do 65. Naczelniczką harcerek została ponownie hm. Maria Brzeska-Deli, na naczelnika harcerzy wybrano hm. Radosława Podogrockiego.
XII Zjazd ZHR – obradował w dniach 20-22 kwietnia 2012 roku w Warszawie. Wybrano władze naczelne: przewodniczącym została hm. Ewa Borkowska-Pastwa. Naczelniczką harcerek została hm. Katarzyna Bieroń, wygrywając z hm. Ewą Ciosek. na naczelnika harcerzy wybrano hm. Sebastiana Grochalę.
Nadzwyczajny Zjazd ZHR – obradował w dniu 8 września 2012 w Częstochowie. Zjazd obradował wyłącznie w sprawach,
dla których został zwołany. Były nimi:
1. Podjęcie uchwały o przystąpieniu do PROM.
2. Zmiany w Statucie ZHR związane z tym przystąpieniem oraz z bardziej efektywnym
wykorzystaniem składki programowej (uchwalonej na XII Zjeździe ZHR).
3. Przyjęcie okolicznościowej uchwały w sprawie XXX-lecia pierwszej Pielgrzymki Harcerek i Harcerzy do Częstochowy, podczas której złożono wotum z Prawem i Przyrzeczeniem Harcerskim.

</doc>
<doc id="403166" url="https://pl.wikipedia.org/wiki?curid=403166" title="Sabino Arana">
Sabino Arana

Sabino Arana Goiri (znany też jako Arana ta Goiri’taŕ Sabin, ur. 26 stycznia 1865, zm. 25 listopada 1903 w Sukarrieta) – działacz i teoretyk baskijskiego ruchu narodowego, autor licznych prac o języku i historii Basków, współtwórca flagi Kraju Basków.
W 1894 założył Baskijską Partię Narodową. Pod koniec życia zerwał z baskijskim nacjonalizmem.

</doc>
<doc id="403171" url="https://pl.wikipedia.org/wiki?curid=403171" title="Las pastewny">
Las pastewny

Las pastewny – zazwyczaj dębowy lub bukowy las, w którym w średniowieczu wypasano świnie. Cechą charakterystyczną takich lasów jest obecność głównie starych drzew, gdyż młode, wyrastające dopiero pędy były zjadane przez pasące się zwierzęta. W czasach średniowiecza miarą jakości dąbrowy była liczba świń, które mogła wyżywić. Przeciętnie 25 dorosłych dębów umożliwiało utuczenie jednego wieprza. Wypasanie owiec w drzewostanach stoków bieszczadzkich, rozpoczęte w XVI–XVII w., doprowadziło w nich do zmiany struktury ekosystemu (m.in. recesji niektórych gatunków drzew i innych roślin).
Świadectwem praktyki pasania świń w lasach są nazwy niektórych polskich miejscowości, np. Świniowice. W Świniowicach lasy bukowe i dębowe już nie istnieją. Przykładem zachowanego do dziś lasu pastewnego jest Langå Egeskov w Langå w Danii (obecnie wypasanie zwierząt w lasach jest zabronione).

</doc>
<doc id="403173" url="https://pl.wikipedia.org/wiki?curid=403173" title="Kazimierz Wyka">
Kazimierz Wyka

Kazimierz Wyka (ur. 19 marca 1910 w Krzeszowicach, zm. 19 stycznia 1975 w Krakowie) – polski historyk i krytyk literatury, eseista, profesor Uniwersytetu Jagiellońskiego, poseł na Sejm PRL I kadencji, członek prezydium Zarządu Głównego Towarzystwa Przyjaźni Polsko-Radzieckiej w 1952 roku
Życiorys.
Był synem właściciela niewielkiego tartaku. Studiował filologię polską na Uniwersytecie Jagiellońskim (1928–1932), m.in. pod kierunkiem Ignacego Chrzanowskiego, Stefana Kołaczkowskiego i Kazimierza Nitscha. W latach 30. XX w. był jednym z najważniejszych krytyków literackich młodego pokolenia. W 1934 został asystentem w Seminarium Historii Literatury Polskiej UJ. w 1937 doktoryzował się na podstawie rozprawy „Studia nad programem Młodej Polski”. Po wybuchu II wojny ponownie zamieszkał w Krzeszowicach i przebywał tam do 1945. W czasie okupacji niemieckiej współpracował z polityczno-wojskową katolicką organizacją podziemną Unia. Działał w konspiracyjnym życiu literackim. Opublikował m.in. w podziemnym „Miesięczniku Literackim” "List do Jana Bugaja" (1943), poświęcony wierszom K. K. Baczyńskiego.
Po studiach pracował na tej uczelni jako asystent; po wojnie habilitował się (1946), a od 1948 był profesorem. Seminarium literackie Kazimierza Wyki stało się zalążkiem tzw. krakowskiej szkoły krytyki. W latach 1963–1965 pełnił funkcję prorektora Uniwersytetu Jagiellońskiego. W 1945-1950 był redaktorem naczelnym miesięcznika literackiego „Twórczość”.
W 1948 współtworzył Instytut Badań Literackich, na którego czele stał w latach 1953–1970. Pełnił mandat poselski w Sejmie PRL I kadencji (1952–1956). 
W 1952 r. został członkiem korespondentem, a w 1961 r. członkiem rzeczywistym PAN.
Sygnatariusz Listu 34, krytykującego cenzurę w PRL; następnie wycofał swój podpis; jego nazwisko znalazło się też pod listem zbiorowym do The Times, zawierającym stwierdzenie, że w Polsce nie było represji i dyskredytującym Radio Wolna Europa.
W swych analizach literackich zajmował się szczególnie romantyzmem i Młodą Polską. Fascynowała go twórczość Stanisława Brzozowskiego. Był wnikliwym krytykiem współczesnej poezji polskiej, pisał m.in. o T. Różewiczu, Cz. Miłoszu, J. Harasymowiczu i A. Wacie.
Zmarł 19 stycznia 1975 w Krakowie. Został pochowany na tamtejszym Cmentarzu Salwatorskim (kw. SC3-1-25). Obok niego pochowana została żona Jadwiga (1904–1988).
Córką jest literaturoznawczyni i krytyczka literatury Marta Wyka (ur. 1938).
Upamiętnienie.
31 stycznia 1979 w Warszawie jednej z ulic na terenie obecnej dzielnicy Bemowo zostało nadanie imię Kazimierza Wyki.
W 1980 Prezydent Miasta Krakowa ustanowił literacką Nagrodę im. Kazimierza Wyki.
W 1986 Stowarzyszenie Miłośników Ziemi Krzeszowickiej ufundowało tablicę pamiątkową z popiersiem K. Wyki. Odsłonięcie jej nastąpiło 16 grudnia 1986 na froncie budynku, gdzie się urodził (obecna ul. K. Wyki nr 8).

</doc>
<doc id="403174" url="https://pl.wikipedia.org/wiki?curid=403174" title="KL Dachau">
KL Dachau



</doc>
<doc id="403182" url="https://pl.wikipedia.org/wiki?curid=403182" title="Sabino de Arana y Goiri">
Sabino de Arana y Goiri



</doc>
<doc id="403183" url="https://pl.wikipedia.org/wiki?curid=403183" title="Kościół Najświętszego Serca Jezusa i św. Floriana w Poznaniu">
Kościół Najświętszego Serca Jezusa i św. Floriana w Poznaniu

Kościół Najświętszego Serca Jezusa i św. Floriana w Poznaniu – świątynia parafialna nawiązująca do stylu neoromańskiego znajdująca się na Jeżycach przy ul. Kościelnej 3. Od 2017 r. wielkopostny kościół stacyjny.
Historia.
W kwietniu 1890 ówczesny proboszcz parafii św. Wojciecha, która obejmowała wieś Jeżyce, zakupił za zgodą administratora archidiecezji poznańskiej Edwarda Likowskiego dwie parcele przy ul. Kościelnej płacąc za nie 32 900 marek, które spłacono ze składek wiernych parafii i diecezji w sześć lat. Na gruncie należącym już do kościoła, jeszcze w 1890 wzniesiono klasztor elżbietanek, które przybyły na Jeżyce w październiku tego roku.
Przez następnych kilka lat trwała dyskusja, czy planowany kościół ma stać się świątynią nowej parafii czy jedynie filią parafii św. Wojciecha. Decyzję o erygowaniu parafii podjął 28 czerwca 1894 prymas Florian Stablewski, jednak musiało ją jeszcze zatwierdzić Ministerstwo Spraw Duchownych i Szkolnych, co nastąpiło w grudniu, a odpowiednie zezwolenie wydano 6 stycznia 1895.
W 1894 na działce wybudowano ochronkę, którą prowadziły elżbietanki, kaplicę, która aż do wzniesienia właściwej świątyni miała pełnić funkcję kościoła oraz salę, która służyła spotkaniom różnych organizacji katolickich. Kamień węgielny został wmurowany 21 listopada 1897 przez prymasa Stablewskiego. W tym samym roku, w głosowaniu wybrano również patrona parafii – św. Floriana. Podwójne wezwanie zatwierdził Leon XIII, który nadał jednocześnie podwójny przywilej odpustowy, w dzień św. Floriana oraz na uroczystość Serca Jezusowego. Z powodu wyboru św. Floriana na patrona świątynia stała się też kościołem garnizonowym straży pożarnej.
Konkurs na nowy kościół wygrał projekt prof. Jana Rakowicza wzorowany na romańskim kościele w Schwäbisch Gmünd w Wirtembergii. Miała to być duża świątynia na 2500 osób.
Konsekracja świątyni miała miejsce w 1911. Podczas I wojny światowej skonfiskowano komplet dzwonów kościelnych. W 1919 przy kościele powstała grota Matki Boskiej z Lourdes. W 1927 na wieży zawisły nowe dzwony, wykonane przez F. Felczyńskiego z Kałusza: Serca Jezusowego – 1554 kg, Świętych Apostołów – 617 kg, Świętego Floriana – 495 kg oraz Królowej Korony Polskiej – 335 kg.
W okresie międzywojennym przy kościele działały liczne organizacje katolickie oraz dwa chóry. Wydawano również dwa czasopisma. 6 października 1941 władze okupacyjne zamknęły świątynię zmieniając ją na magazyn archiwum. Kościół i zakrystię ograbiono z części wyposażenia oraz ponownie skonfiskowano dzwony.
Podczas walk o miasto w 1945 zniszczeniu uległy dachy i wieża. Po usunięciu składowanych dokumentów (wywózkę rozpoczęto 22 maja 1945) świątynię ponownie otwarto 5 czerwca 1945. Podczas renowacji w 1949 z wieży usunięto strzelisty hełm i zegar, a do naw bocznych dobudowano dostosowane stylem kruchty. W latach 1950–1953 odnowiono wnętrze i odtworzono zaginione elementy ruchome wystroju. Na wieżę trafił trzeci już komplet dzwonów, tym razem trzech, odlanych z żelaza.
W 1977 kościół wpisano do rejestru zabytków. W dniu 2 czerwca 1981, dzięki zbiórce złomu metali kolorowych wśród parafian, na wieży zawisł czwarty w historii świątyni zestaw dzwonów. Są to odlane z odpowiedniego stopu dzwony Najświętszego Serca Jezusa (o wadze 1190 kg), Maryi Królowej Polski (700 kg), Świętego Józefa (580 kg) i Świętego Floriana (305 kg). W latach 1980–1986 odnowiono witraże. Ostatni remont elewacji miał miejsce w 2005 roku.
Opis.
Jest to trójnawowy, bazylikowy kościół na planie krzyża, wybudowany z czerwonej cegły w stylu neoromańskim, o długości 58 m i szerokości 34 m. W fasadzie uwagę zwraca portal z figurą Jezusa wskazującego lewą ręką na Swoje Serce prawą błogosławiącego, autorstwa Władysława Marcinkowskiego. Nad portalem znajduje się rozeta z witrażem przedstawiającym Serce Jezusowe – największe tego rodzaju w Poznaniu. Fasadę zdobią także dwa mniejsze witraże: „Chrystus z owieczkami” i „Źródło żywej wody pojącej jelenie”. W południowej ścianie znajdują się tablice upamiętniające Piotra Wawrzyniaka oraz księży parafii, którzy zginęli podczas II wojny światowej w KL Dachau (wikariusze) i w Forcie VII (proboszcz).
Przylegająca do bryły świątyni wieża pierwotnie miała 61 m (obecnie jest niższa o około 15 m). Zdobią ją prześwitujące biforia i triforia.
Wnętrze, przykryte drewnianym stropem zdobią secesyjne polichromie wykonane w latach 1910–1911 przez lwowiaka Tadeusza Sulimę-Popiela. Przedstawiają one następujące sceny: „Przejście św. Piotra przez jezioro”, „Pan Jezus wskrzeszający zmarłego”, „Pan Jezus przyjaciel dzieci”, „Hołd Trzech Mędrców i pasterzy”, „Ukazanie się anioła w Betlejem”, „Chrzest Chrystusa w Jordanie”, „Ostatnia Wieczerza”, „Sakrament chorych”, „Sakrament kapłaństwa”, „Matka Boska opiekunka wiernych” i „Sakrament małżeństwa”. Zestaw witraży wykonał C. L. Türke z Żytawy.
W ołtarzu głównym, zaprojektowanym przez Kazimierza Rucińskiego, znajduje się wykonana przez Władysława Marcinkowskiego figura Serca Jezusowego. W prezbiterium znajdują się dębowe stalle. Z tego samego okresu pochodzi droga krzyżowa (poza stacją XIV, która jest kopią z 1945). Ambona pochodzi z 1928 roku.
W południowej nawie znajduje się ufundowany przez Towarzystwo Przemysłowe ołtarz św. Floriana z 1900 roku. Później dobudowano ołtarze św. Józefa (fundacja Towarzystwa Robotników) w nawie północnej, Matki Boskiej Częstochowskiej (fundacja Bractwa Żywego Różańca Matek) oraz św. Izydora (fundacja Bractwa św. Izydora) w transepcie. Wyposażenie dopełniają organy pneumatyczne wykonane w ludwigsburskiej firmie Walcker.
Przy kościele znajduje się grota loretańska. Z oryginalnego wyposażenia dotrwały do naszych czasów figury św. Floriana i prawdopodobnie św. Józefa na szczycie konstrukcji, autorstwa Kazimierza Rucińskiego. Sama figura Matki Boskiej pochodzi z 1957 roku.
Część uszkodzonych balasek z kościoła znajduje się w Lapidarium UAM.
Przy kościele od jego północnej strony ustawiona została w połowie 2016 roku figura Najświętszego Serca Pana Jezusa.

</doc>
<doc id="403187" url="https://pl.wikipedia.org/wiki?curid=403187" title="Seán MacBride">
Seán MacBride

Seán MacBride (irl. "Seán Mac Giolla Bhríde", ur. 26 stycznia 1904 w Paryżu, Francja, zm. 15 stycznia 1988 w Dublinie, Irlandia) – polityk irlandzki.
W 1921 sprzeciwiał się podziałowi Irlandii. Od 1936 szef sztabu Irlandzkiej Armii Republikańskiej (IRA). W 1946 założył partię republikańską Clann na Poblachta. W latach 1948–1951 minister spraw zagranicznych Irlandii i wiceprzewodniczący Organizacji Europejskiej Współpracy Gospodarczej (OEEC).
W latach 1961–1975 pełnił funkcję przewodniczącego Amnesty International. Od 1974 do 1976 był komisarzem ONZ do spraw Namibii. Od 1977 przewodniczący grupy UNESCO do spraw komunikowania. Współautor jej raportu za rok 1980.
W 1974 otrzymał Pokojową Nagrodę Nobla, zaś w 1977 został wyróżniony Międzynarodową Leninowską Nagrodą Pokoju

</doc>
<doc id="403188" url="https://pl.wikipedia.org/wiki?curid=403188" title="Biały Kamień (Wałbrzych)">
Biały Kamień (Wałbrzych)

Biały Kamień (, ) – dzielnica mieszkaniowa Wałbrzycha i jego jednostka pomocnicza leżąca w zachodniej części. Dawniej samodzielne miasto. Z Białego Kamienia pochodzi najstarszy zapis o wydobyciu węgla w regionie wałbrzyskim (1561). Według danych z Urzędu Miejskiego w Wałbrzychu na 16 kwietnia 2014 dzielnice Biały Kamień i Konradów zamieszkuje 14278 osób.
Historia.
Osada u podnóża Chełmca istniała już przeszło 700 lat temu. Dawna posiadłość Schaffgotschów i Piastów, wzmiankowana została po raz pierwszy w 1305. W „Księdze uposażeń biskupstwa wrocławskiego” (Liber fundationis episcopatus Vratislaviensis) sporządzonej w końcu XIII lub na początku XIV wieku przyszła dzielnica Wałbrzycha figuruje jako „Albus Lapis alias Wissenstein” W 1648 kupili ją Czettritzowie, zaś w 1838 roku została zakupiona od zadłużonych Czetrittzów przez ród Hochbergów. Początkowo nazwę miejscowości pisano „"Weißenstein"”, w końcu skróć nazwę na „"Weißstein"” i tak zostało do 1945 roku. W Polsce do 1950 samodzielne miasto, od 1951 dzielnica Wałbrzycha, graniczące z miastami Boguszów-Gorce i Szczawno-Zdrój, dzielnicami (niegdyś również osobnymi miejscowościami): Sobięcin, Stary Zdrój, Konradów i Nowe Miasto (sąsiadowała do 1953).
Do 1945 na terenie osobnej gminy Biały Kamień funkcjonowała parafia ewangelicka. Pozostałościami po niej jest teren parku, przy ul. Ludowej (dawny cmentarz wraz z kaplicą, obecnie własność POD Zagłębie) oraz budynki dawnej parafii przy głównej ulicy. Kościół został wyburzony pomiędzy wrześniem a grudniem 1969. Organy zostały prawdopodobnie przewiezione do budowanego w tym samym czasie kościoła w Trawnikach k. Lublina. Z wyburzeniem tego kościoła wiąże się ukryta przez władze komunistyczne historia rzekomego samobójstwa jednego z byłych księży tej parafii. Gdy zobaczył on w latach 70., że nie ma już budynku, wraz z nim ukrytych w środku rzeczy i kosztowności, popełnił samobójstwo rzucając się z okna hotelu "Sudety.
Głaz "Biały Kamień".
Wprawdzie z Białego Kamienia pochodzi najstarszy zapis o wydobyciu węgla w regionie wałbrzyskim, ale osada nigdy nie nazywała się Czarny Kamień. Od samego początku z jej losami związana jest zupełnie inna skała. W czasach, gdy na tym terenie rosła jeszcze dziewicza puszcza, obecnie w rejonie ul. Kołłątaja znajdował się kamień- eratyk. Z uwagi na swą wielkość i kolor (był łatwy do zauważenia) służył w lesie jako drogowskaz dla wędrujących po nim. Stąd też nazywano go "Wegweiser" lub "Weiserstein" (drogowskaz, kamień wskazujący drogę). Mający średnicę około 80 cm, różowy granit według opinii geologów przywleczony na teren Białego Kamienia, jak wiele innych w rejonie Wałbrzycha przez skandynawski lodowiec.
Osiedla.
W obręb Białego Kamienia wchodzą:
Nazwy te nie są obecnie używane; zostały nadane po II wojnie światowej na wzór nazw niemieckich.
Transport.
Przez dzielnice przebiega linia kolejowa nr 291, która na długości Wałbrzych – Boguszów została rozebrana w 1994 roku i formalnie zlikwidowana 23 stycznia 2002 roku. Obecnie ze względu na swoje walory krajoznawczo-widokowe, nasyp jest wykorzystywany jako popularny trakt pieszo-rowerowy.
Główna droga przebiegająca przez dzielnice to droga wojewódzka w ciągu ulicy gen. Władysława Andersa. Kursują tutaj autobusy komunikacji miejskiej nr 5, 8, 10, 18 oraz prywatna komunikacja: 5, 6, 8, 10, 18, 103.
Religia.
Na Biały Kamieniu znajdują się:
Sport.
W dzielnicy tej rozgrywał swoje mecze zespół Zagłębia Wałbrzych (wcześniej jako Julia Biały Kamień i Górnik Thorez Wałbrzych). Do 1966 roku areną spotkań był stadion przy ulicy Dąbrowskiego, zwany Hasiokiem lub Starym Zagłębiem. W 1966 roku Zagłębie oddało do użytku nowy, wspaniały kompleks sportowy przy ulicy Ratuszowej (Stadion 1000-lecia dla 25 tysięcy widzów, hala sportowa, basen kryty, boisko treningowe, korty tenisowe) i od tej pory drużyna z Białego Kamienia rozgrywała tam swoje spotkania. Lata 1968-74 to okres gry w ścisłej krajowej czołówce, w ekstraklasie. Widzowie mieli także możliwość oglądania spotkań Zagłębia w pucharach Intertoto i UEFA. Obecnie kompleks jest wyremontowany.

</doc>
<doc id="403192" url="https://pl.wikipedia.org/wiki?curid=403192" title="Krzysztof (męczennik)">
Krzysztof (męczennik)

Św. Krzysztof () – rzekomy męczennik wczesnochrześcijański, święty Kościoła katolickiego i prawosławnego, jeden z Czternastu Świętych Wspomożycieli.
Życiorys.
Jest znany jedynie z legend, choć badania historyczne .
Według świeckich podań ludowych był olbrzymem: miał cztery metry wzrostu i niezwykłą siłę, dzięki której przenosił pielgrzymów przez rzekę. Na podstawie imienia znaczącego „niosący Chrystusa” na popularnych wizerunkach przedstawiany jest z Dzieciątkiem Jezus na barkach. Wedle średniowiecznej legendy Święty zapadł się w dno rzeki pod ciężarem Dziecka. Wtedy ono rzekło: "Dźwigasz cały świat, gdyż ja jestem ten, któremu służysz pomagając innym".
Kult świętego.
Najstarszym dowodem kultu św. Krzysztofa z Licji jest napis z 452 roku w Nikomedii, w którym jest mowa o bazylice w Bitynii pod wezwaniem Krzysztofa. Poddany torturom, zanim został ostatecznie ścięty mieczem lub spalony na stosie.
Krzysztof stał się patronem mostów, miast położonych nad rzekami, przewoźników, flisaków, biegaczy i żeglarzy, podróżników i pielgrzymów, jest również patronem dobrej śmierci – szczególnie na Wschodzie, obecnie patronuje kierowcom.
Dzień obchodów.
Wspomnienie liturgiczne w Kościele luterańskim obchodzone jest 24 lipca, a w Kościele rzymskokatolickim 25 lipca.
W wielu parafiach rzymskokatolickich w dzień świętego Krzysztofa odbywa się poświęcenie pojazdów ("autosacrum"). Tego samego dnia w polskim Kościele obchodzony jest Dzień Bezpiecznego Kierowcy z inicjatywy m.in. "Duszpasterstwa Kierowców", a tydzień w którym on przypada obchodzony jest jako "Tydzień św. Krzysztofa". Cerkiew prawosławna wspomina męczennika 9/22 maja, tj. 22 maja według kalendarza gregoriańskiego.
Usunięcie z kalendarza świąt liturgicznych.
W 1969 roku, po Soborze Watykańskim II papież Paweł VI, wydał pismo apostolskie "Mysterii paschalis", w którym zatwierdził nowy kalendarz liturgiczny. 93 świętych zostało z niego usuniętych, w tym święty Krzysztof. Zmiany uzasadniano zbyt wielkim zagęszczeniem świąt oraz brakiem wystarczających dowodów na istnienie niektórych świętych, co sytuowało ich bardziej w legendzie niż w historii. Usunięcie ich z kalendarza nie oznacza jednak odebrania im nimbu świętości, a obchodzenie święta stało się dobrowolne.
Ikonografia.
We wschodnich ikonach – greckich czy bułgarskich – święty przedstawiany jest jako rycerz o psiej głowie (Cynocefal), trzymający w jednej dłoni włócznię, a w drugiej tarczę lub krzyż. Wyobrażenie to związane było z panującą wersją legendy o chłopcu, nazwanym przez rodziców imieniem Reprobus (, niegodny, odrażający) z powodu nie tylko olbrzymiego wzrostu i siły, ale również niekształtnej głowy przypominającej psi łeb. Męczeńską śmiercią miał przebłagać Boga, by dał mu duszę.
Heraldyka.
Miastem, które posiada historyczny herb przedstawiający św. Krzysztofa jest Wilno. Święty ten widnieje również w herbach polskich miast i gmin, m.in. w herbie gminy Chełmiec.

</doc>
<doc id="403195" url="https://pl.wikipedia.org/wiki?curid=403195" title="Ciernie (gmina Ełk)">
Ciernie (gmina Ełk)

Ciernie (niem. "Cziernien", 1929–1945 "Dorntal") – wieś w Polsce położona w województwie warmińsko-mazurskim, w powiecie ełckim, w gminie Ełk.
W latach 1975–1998 miejscowość administracyjnie należała do województwa suwalskiego.

</doc>
<doc id="403199" url="https://pl.wikipedia.org/wiki?curid=403199" title="Kwazicząstka">
Kwazicząstka

Kwazicząstka, quasi-cząstka (łac. "quasi" – niby) – sposób opisu obiektów fizycznych poprzez przybliżenie skomplikowanego układu teoretyczną cząstką, której własności w pewnym zakresie opisują wyjściowy układ.
Kwazicząstki wprowadza się po to, by znacznie uprościć rachunki oraz operować na prostszych obiektach. Przykładem może być układ wielu oddziałujących ze sobą cząstek, które zastępuje się w przybliżeniu równoważnym układem nieoddziałujących kwazicząstek (np. złożone fermiony w kwantowym ułamkowym efekcie Halla, elektron w krysztale, polaron, dziura w półprzewodniku).
Charakterystyczną cechą kwazicząstek jest renormalizacja własności cząstek wyjściowych i zastąpienie ich wartościami efektywnymi. Do przykładów renormalizowanych własności należy masa, ładunek, spin. Inną charakterystyczną cechą kwazicząstki jest czas życia zależny od parametrów układu i będący zwykle w przypadku kwazicząstek wartością skończoną.
Nie wszystkie własności skomplikowanych układów można przybliżać poprzez kwazicząstki, szczególne trudności sprawiają zjawiska nieperturbacyjne, w których własności układu nie mogą zostać wyliczone poprzez metody rachunku zaburzeń. Mówiąc inaczej, nawet rozwiązanie zagadnienia w nieskończonym rzędzie rachunku zaburzeń (gdyby było technicznie wykonalne) nie dałoby efektów zgodnych z rozwiązaniem ścisłym.
Typy kwazicząstek.
Różnych kwazicząstek jest nieskończenie wiele, tzn. tyle ile różnych modeli i zjawisk, w których można zastosować metody kwazicząstkowe. Do podstawowych typów kwazicząstek można zaliczyć:
Fermionowe i bozonowe własności kwazicząstek.
Same kwazicząstki mogą przejawiać fermionowe, bądź bozonowe własności. Na przykład polaron (efekt oddziaływania elektronu z fononami optycznymi podłużnymi) posiada fermionowe własności. Ekscyton (stan związany elektronu i dziury) jako złożenie dwóch fermionów przejawia własności bozonowe. Pamiętać należy jednak, że w ogólności kwazicząstki stanowią przybliżenie i ich własności fermionowe bądź bozonowe nie będą ściśle spełnione. Wspomniany wcześniej ekscyton przy dużej koncentracji par przestaje mieć bozonowe własności. Komutator operatorów kreacji i anihilacji par cząstka dziura ma bozonowe własności z dokładnością do czynnika proporcjonalnego do gęstości par. Przy dużej koncentracji nośników odchylenie od bozonowej relacji staje się duże.
Kwazicząstki tworzone z innych kwazicząstek.
Zastąpienie skomplikowanego układu swobodnymi cząstkami upraszcza hamiltonian. Używając języka kwazicząstek, możemy wyrażać bardziej skomplikowane oddziaływania i wprowadzać nowe kwazicząstki. Procedura ta jest bardzo często spotykana. Wśród przykładów można wymienić
Relacja dyspersji dla kwazicząstki.
Oprócz zmodyfikowanych własności takich jak masa, czy ładunek kwazicząstka bardzo często posiada zupełnie inną relację dyspersji, niż układ początkowy. Przykładem może być teoria pasmowa, w której relacja dyspersji dla kwazicząstek (elektronów i dziur w krysztale) jest zupełnie różna od relacji dyspersji cząstek stanowiących układ wejściowy (elektrony poruszające się w periodycznym potencjale z relacją dyspersji formula_1 gdzie formula_2 oznacza pęd, formula_3 masę elektronu, a formula_4 energię).

</doc>
<doc id="403201" url="https://pl.wikipedia.org/wiki?curid=403201" title="Dostępność transportowa">
Dostępność transportowa

Dostępność transportowa – stopień łatwości z jakim można dostać się do danego miejsca, dzięki istnieniu sieci infrastruktury i usług transportowych. Dany punkt obszaru jest tym dostępniejszy transportowo, im więcej jest innych punktów, do których można dotrzeć zadowalająco szybko, tanio i sprawnie.
Zostało stworzonych i zdefiniowanych szereg specyficznych pojęć tej dostępności, takich jak: dostępność czasowa, dostępność gałęziowa, dostępność wielogałęziowa (multimodalna), dostępność transportu publicznego, dostępność do węzłów transportowych, dostępność potencjałowa (ang. "potential accessibility") i inne.
Obok czynników naturalnych, jak klimat czy dostęp do wody pitnej, dostępność transportowa miała od czasów rewolucji neolitycznej wpływ na rozmieszczenie ludności – miasta rozwijały się w pobliżu rzek, na wybrzeżu, oraz wzdłuż dróg, czyli w pobliżu naturalnych i sztucznych szlaków transportowych. W czasach nam bliższych także kolej dała początek nowym osadom i miastom, powstającym wzdłuż jej szlaków.
Dostępność transportowa ma wpływ na napływ zarówno ludzi, jak i kapitału, im większa dostępność tym lepsze potencjalne warunki rozwoju demograficznego i gospodarczego.

</doc>
<doc id="403209" url="https://pl.wikipedia.org/wiki?curid=403209" title="Autostrada A5 (Francja)">
Autostrada A5 (Francja)

Autostrada A5 (fr. "Autoroute A5") – autostrada we Francji w ciągu tras europejskich E17, E54 oraz E511.
Informacje ogólne.
A 5 łączący Paryż z Burgundią, Stanowi również część alternatywnego połączenia Paryża z Dijonem i Nancy, odciążając częściowo autostrady A 4 i A 6. Na całej długości autostrady istnieją dwa pasy ruchu w każdą stronę, jedynie w okolicy Paryża ich liczba zwiększa się do trzech. Całkowita długość autostrady wynosi 227 km, długość odcinka płatnego wynosi 218 km a jego operatorem tego jest firma APRR. Ponieważ A 5 kończy się połączeniem z płatną autostradą A31 punkt poboru opłat (fr. "Gare de péage") jest tylko jeden, znajduje się on na węźle z A 105.
Przebieg trasy.
a completer
Historia.
Oto kalendarium oddawania do użytku kolejnych odcinków A5

</doc>
<doc id="403210" url="https://pl.wikipedia.org/wiki?curid=403210" title="Sadek (województwo małopolskie)">
Sadek (województwo małopolskie)

Sadek (dawn. Rzeki-Lipie-Sadek) – wieś w Polsce położona w województwie małopolskim, w powiecie limanowskim, w gminie Jodłownik.
W latach 1975–1998 miejscowość położona była w województwie nowosądeckim.
Geografia.
Sadek znajduje się w Beskidzie Wyspowym, pomiędzy górami i dwiema dolinami potoków. Centrum wsi z największym skupiskiem zabudowań znajduje się na wzniesieniu a jej pozostały teren okala je, opadając w kierunku wsi Jodłownik i Mstów, ku dolinie potoku Tarnawka (na tym odcinku nazywanej Owsianką) oraz w kierunku wsi Szyk, ku dolinie Rybskiego Potoku.
Z centrum wsi można podziwiać panoramę dużej części gminy, zwłaszcza malownicze szczyty góry Kostrza, Ciecień, Śnieżnica i Grodzisko.
Religia.
Sadek należy do obszaru parafii w Jodłowniku. W centrum wsi znajduje się także niewielka kaplica wybudowana w 1947 na miejscu starej, która uległa zniszczeniu. Kaplica ta do dziś służy okolicznym mieszkańcom do kultywowania tradycji i obrzędów religijnych.

</doc>
<doc id="403212" url="https://pl.wikipedia.org/wiki?curid=403212" title="Sadek (województwo świętokrzyskie)">
Sadek (województwo świętokrzyskie)

Sadek – wieś w Polsce położona w województwie świętokrzyskim, w powiecie pińczowskim, w gminie Pińczów.
W latach 1975–1998 miejscowość położona była w województwie kieleckim.

</doc>
<doc id="403213" url="https://pl.wikipedia.org/wiki?curid=403213" title="Sadki (województwo kujawsko-pomorskie)">
Sadki (województwo kujawsko-pomorskie)

Sadki – wieś w Polsce położona w województwie kujawsko-pomorskim, w powiecie nakielskim, w gminie Sadki.
Wieś królewska "Satki" starostwa nakielskiego, pod koniec XVI wieku leżała w powiecie nakielskim województwa kaliskiego.
Podział administracyjny.
W latach 1975–1998 miejscowość położona była w województwie bydgoskim. Miejscowość jest siedzibą gminy Sadki.
Demografia.
Według Narodowego Spisu Powszechnego (III 2011 r.) liczyła 1970 mieszkańców. Jest największą miejscowością gminy Sadki.
Sport.
W Sadkach działa drużyna piłkarska Gminny Ludowy Zespół Sportowy "Sadki", grająca (od sezonu 2016/2017) w B klasie, grupa: Bydgoszcz III, mająca także swoją drużynę juniorów starszych. 
Położenie.
Odległość drogowa Sadek od sąsiednich ośrodków gminnych wynosi:
Pomniki przyrody.
W 2012 roku ustanowiono pomnikiem przyrody dąb szypułkowy o obwodzie 240 cm rosnący przy ul. Wyzwolenia 18. Pomnikiem przyrody jest także aleja drzew Sadki - Samostrzel.
Zabytki.
We wsi znajduje się barokowy kościół pw. św. Wojciecha. Najstarszym elementem kościoła jest postać ukrzyżowanego Chrystusa, która w świątyni znajduje się od roku 1972, a wcześniej przez 500 lat była w ołtarzu klasztoru w Koronowie.

</doc>
<doc id="403214" url="https://pl.wikipedia.org/wiki?curid=403214" title="Sadki (województwo podkarpackie)">
Sadki (województwo podkarpackie)

Sadki – wieś w Polsce położona w województwie podkarpackim, w powiecie jasielskim, w gminie Nowy Żmigród. Leży na prawym brzegu potoku Iwielki.
W latach 1975–1998 miejscowość położona była w województwie krośnieńskim.
Historia.
Wieś powstała prawdopodobnie w XIV wieku. Wymieniana jest w pismach z 1366 roku jako wieś rycerska. Na przestrzeni wieków Sadki miały wielu właścicieli, m.in. Suchywilków, Kwilińskich, Popeckich, Stadnickich, Lewandowskich. Była tu karczma, zagrody i folwark.
W okresie II wojny światowej w Sadkach funkcjonował przyfrontowy obóz pracy. Osadzoną ludność z okolicznych wsi wykorzystywano do budowy umocnień linii frontu].
Wierni kościoła rzymskokatolickiego należą do parafii Wniebowzięcia NMP w Nienaszowie.

</doc>
<doc id="403215" url="https://pl.wikipedia.org/wiki?curid=403215" title="Sadki (województwo świętokrzyskie)">
Sadki (województwo świętokrzyskie)

Sadki – wieś w Polsce, położona w województwie świętokrzyskim, w powiecie jędrzejowskim, w gminie Wodzisław.
W latach 1975–1998 miejscowość położona była w województwie kieleckim.

</doc>
<doc id="403216" url="https://pl.wikipedia.org/wiki?curid=403216" title="Sadkowice (województwo mazowieckie)">
Sadkowice (województwo mazowieckie)

Sadkowice – wieś w Polsce, położona w województwie mazowieckim, w powiecie lipskim, w gminie Solec nad Wisłą. Leży przy drodze wojewódzkiej nr 754.
Wierni kościoła rzymskokatolickiego należą do parafii św. Jana Chrzciciela w Pawłowicach lub do parafii Wniebowzięcia Najświętszej Maryi Panny w Solcu nad Wisłą.
Wieś królewska, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie radomskim.
Znajduje się tutaj rezerwat roślinności stepowej "Sadkowice". .

</doc>
<doc id="403217" url="https://pl.wikipedia.org/wiki?curid=403217" title="Sadkowo (województwo mazowieckie)">
Sadkowo (województwo mazowieckie)

Sadkowo – wieś w Polsce położona w województwie mazowieckim, w powiecie płońskim, w gminie Dzierzążnia. Leży nad Płonką.
W latach 1975–1998 miejscowość położona była w województwie ciechanowskim.

</doc>
<doc id="403218" url="https://pl.wikipedia.org/wiki?curid=403218" title="Sadkowo (województwo zachodniopomorskie)">
Sadkowo (województwo zachodniopomorskie)

Sadkowo (niem. "Zadtkow") – wieś sołecka w Polsce położona w województwie zachodniopomorskim, w powiecie białogardzkim, w gminie Tychowo. Według danych UM, na dzień 31 grudnia 2014 roku wieś miała 276 stałych mieszkańców.
W latach 1946–54 siedziba gminy Sadkowo. W latach 1975–1998 wieś należała do woj. koszalińskiego.
W skład sołectwa wchodzi także Liśnica.
Położenie.
Wieś leży w odległości ok. 6 km na południowy zachód od Tychowa, przy drodze wojewódzkiej nr 167, ok. 3 km do rzeki Parsęty.
Historia.
Dawny majątek rycerski rodziny von Kleist (Kleszczów). Pierwsza wzmianka pisana – 1628 r. Majątek w posiadaniu kolejno: Gustawa Ludwika Zygmunta von Petersdorff, Wilhelma von Blankenburg, Karola von den Osten, Wilhelma Fick (1928–1945 r.). W latach 1950-1957 w Sadkowie znajdował się urząd gminy. Istniała również szkoła siedmioklasowa (w latach 90. klasy I-III), przedszkole, ośrodek kultury z biblioteką wiejską, drużyna piłkarska.
Gospodarka.
W Sadkowie jest jednostka Ochotniczej Straży Pożarnej.
Kultura i sport.
We wsi znajduje się boisko sportowe.
Komunikacja.
W miejscowości znajduje się przystanek komunikacji autobusowej.

</doc>
<doc id="403219" url="https://pl.wikipedia.org/wiki?curid=403219" title="Sadków (województwo mazowieckie)">
Sadków (województwo mazowieckie)

Sadków – wieś w Polsce, położona w województwie mazowieckim, w powiecie radomskim, w gminie Jedlnia-Letnisko. Część wsi stanowi obecnie dzielnicę Radomia – Sadków. Miejscowość sąsiaduje z Portem lotniczym Warszawa-Radom. Odbywają się tu międzynarodowe pokazy lotnicze Radom Air Show.
Wieś jest siedzibą rzymskokatolickiej parafii św. Jana Pawła II i śś. Cyryla i Metodego.
Historia.
Był wsią poddaną klasztoru benedyktynów sieciechowskich w województwie sandomierskim w ostatniej ćwierci XVI wieku. W latach 1945–1975 miejscowość administracyjnie należała do województwa kieleckiego, następnie w latach 1975–1998 do województwa radomskiego.
Związki wyznaniowe.
W Sadkowie znajduje się kościół rzymskokatolicki pw. św. Jana Pawła II i św. Cyryla i Metodego. Przy kościele działa parafia pod tym samym wezwaniem. Funkcję proboszcza pełni ks. Dariusz Olender.

</doc>
<doc id="403221" url="https://pl.wikipedia.org/wiki?curid=403221" title="Sadków (województwo świętokrzyskie)">
Sadków (województwo świętokrzyskie)

Sadków – wieś w Polsce położona w województwie świętokrzyskim, w powiecie kieleckim, w gminie Łagów.
W latach 1975–1998 miejscowość położona była w województwie kieleckim.
Przez miejscowość przebiega droga wojewódzka nr 756.
Historia.
W dokumencie z roku 1356 wieś wzmiankowana jako: "Czadcowicze". W źródłach wymieniona również pod nazwą: "Czacowicze, Schathkow, Sathkow, Sadek".
W XV w. "Schatkow" własnością biskupów kujawskich. Grunty o powierzchni 12. łanów kmiecych. Kmiecie "odbywają podróże do Opatowa i Bodzentyna, … odrabiają po jednym dniu w tygodniu, …dają z łana po dwa wozy siana, po 3 koguty i 30 jaj… pomagają przy powabie". Dziesięcina wytyczna i konopna (bez ról i karczem) wynosiła 8 grzywien. Z jednego łana płacono czynsz w wysokości pół sekasgeny. "Folwarku, młyna i ogrodów nie ma". Kmiecie "odrabiają jutrzynę, płacą po 30 gr. oraz łącznie jeden wiardunek obiednego". Sołtys ze "Zbelutki" "wystawił tu dwie karczmy".
W 1510 r. wymieniono 1½ łana sołtysiego.
W XVIII w. były tu 23 "dymy gospodarskie" i 3 chałupy bez ogrodu i gruntu, zamieszkałe przez 125. ludzi. Na mapie Galicji zachodniej wieś oszacowana na 27 domów, 30 mężczyzn i 3 konie.
W roku 1827 w 27. domach żyło 258 mieszkańców, a w 1889 w 69. domach 338 mieszkańców. Uprawiano 886 mórg włościańskich i 2. morgi dworskie. Pod koniec XIX w. wieś w powiecie opatowskim, gmina Gęsice, parafia "Zbilutka".
W roku 1921 naliczono tu 91 budynków z przeznaczeniem mieszkalnym oraz 484 mieszkańców (236 mężczyzn i 248 kobiet). Narodowość polską podało 480 osób, a 4 żydowską.
W 1991 r. było tu 434 mieszkańców, 503,66 ha. gruntów i 92. zagrody. Spis powszechny z czerwca 2011 r. wykazał 460 mieszkańców.
Demografia.
Liczba ludności Sadkowa w latach 1827–2011:

</doc>
<doc id="403222" url="https://pl.wikipedia.org/wiki?curid=403222" title="Sadlno (województwo wielkopolskie)">
Sadlno (województwo wielkopolskie)

Sadlno – wieś w Polsce położona w województwie wielkopolskim, w powiecie konińskim, w gminie Wierzbinek. Miejscowość jest siedzibą sołectwa Sadlno. Częściami integralnymi wsi są: Wandzinowo, Wojciechowo oraz Złotowo. W roku 2011 miejscowość liczyła 403 mieszkańców, w tym 218 kobiet i 185 mężczyzn.
W latach 1975–1998 miejscowość położona była w województwie konińskim.
Historia.
Osadnictwo na obszarze współczesnego Sadlna istniało w okresie kultury pucharów lejkowatych. Wieś wzmiankowana jest w źródłach z roku 1325. W XV wieku była wsią szlachecką.
W Sadlnie urodził się Jerzy Giergielewicz, polski pisarz.
Zabytki.
W rejestrze zabytków znajdują się:
W gminnej ewidencji zabytków ujęte są:
W miejscowości znajduje się także: przedszkole, szkoła podstawowa im. Mikołaja Kopernika i jednostka OSP.

</doc>
<doc id="403223" url="https://pl.wikipedia.org/wiki?curid=403223" title="Sadlno (województwo zachodniopomorskie)">
Sadlno (województwo zachodniopomorskie)

Sadlno (do 1945 niem. "Zedlin") – wieś w północno-zachodniej Polsce, położona w województwie zachodniopomorskim, w powiecie gryfickim, w zachodniej części gminy Trzebiatów. Wieś o typowej zabudowie owalnicowej, położona na południowej krawędzi pradoliny na Równinie Gryfickiej z przeważającą funkcją rolniczą.
Według danych z 28 lutego 2009 wieś miała 287 mieszkańców.
Do wsi prowadzi droga powiatowa nr 0117Z z Rogoziny do Sadlenka. Sadlno jest także połączone z Chomętowem poprzez drogę powiatową nr 0132Z.
W latach 1946–1998 miejscowość położona była w województwie szczecińskim. W latach 1945-1954 stanowiła siedzibę gminy Sadlno (do 1946 r. "Ziętkowice"), następnie obszar gminy został podzielony pomiędzy dwie gromady: Chomętowo i Rogozina. Od 1973 r. miejscowość włączona do gminy Trzebiatów.
Historia.
Stara osada pomorska, wymieniana w kronikach w 1134, 1224 i 1227.
Społeczność lokalna.
Gmina Trzebiatów utworzyła "Sołectwo Sadlno", będące jej jednostką pomocniczą. Obejmuje ono Sadlno oraz przysiółek Sadlenko, których mieszkańcy razem wybierają sołtysa i 5-osobową radę sołecką. 
Dzieci z miejscowości uczęszczają do Szkoły Podstawowej Nr 1 im. Jana Kochanowskiego w Trzebiatowie.
Kościół.
We wsi znajduje się kościół średniowieczny, którego początki sięgają XIII wieku. Z tego okresu pochodzi romańskie prezbiterium z granitowych kwadr z wyraźnym cokołem. Na południowo-wschodnim narożniku dwie kwadry posiadają tzw. szachownice. Tajemnicze znaki są być może sygnaturą ówczesnych budowniczych lub architektów. U stóp południowej ściany znajduje się wykuta w kamieniu twarz. Mieszkańcy mawiają, że to jeden z mnichów, budowniczych kościoła, inni w rzeźbie widzą wizerunek lwa. U stóp drewnianej wieży z 1622 roku po bokach wejścia dwie romańskie kropielnice. Część ceglana kościoła pochodzi z XV wieku. We wnętrzu XIX-wieczne wyposażenie: częściowo zdemontowany(?) neogotycki ołtarz z obrazem Matki Boskiej, ambona, ławy numerowane, chór z prospektem organowym. Sklepienie sieciowe wsparte na dwóch kolumnach. Na wieży jeden z najstarszych na Pomorzu dzwonów. Na terenie przykościelnym wokół muru cmentarnego rozrzucone poniemieckie nagrobki. Dwie pomnikowe lipy od strony południowo-zachodniej.

</doc>
<doc id="403224" url="https://pl.wikipedia.org/wiki?curid=403224" title="Sadłowice (województwo świętokrzyskie)">
Sadłowice (województwo świętokrzyskie)

Sadłowice – wieś w Polsce położona w województwie świętokrzyskim, w powiecie opatowskim, w gminie Wojciechowice.
W latach 1975–1998 miejscowość położona była w województwie tarnobrzeskim.
W Sadłowicach 15 października 1927 urodził się Tadeusz Głazek, polski botanik (zm. 1997).

</doc>
<doc id="403225" url="https://pl.wikipedia.org/wiki?curid=403225" title="Sadłowo (województwo kujawsko-pomorskie)">
Sadłowo (województwo kujawsko-pomorskie)

Sadłowo – wieś w Polsce położona w województwie kujawsko-pomorskim, w powiecie rypińskim, w gminie Rypin.
Historia.
Według pierwszej wzmianki z 1313 r. wieś należała do dóbr biskupów płockich. Była dzierżawiona przez Piotra Świnkę, który w 1323 r. zginął w obronie ziemi dobrzyńskiej, podczas najazdu litewskiego. Potomkowie Piotra około 1367 r. zbudowali zamek rycerski, który doszczętnie zniszczyli Krzyżacy w 1431 r. W XVI w. właścicielami Sadłowa są Swaroccy herbu Rogala, a w XVII i XVIII w. Romoccy pieczętujący się herbami Ślepowron i Prawdzic.
W połowie XVIII w. właścicielem dóbr sadłowskich został Olbracht Pląskowski (zm. 1776) herbu Oksza. W latach 1752-1756 ufundował tutejszy Kościół, zaś jego konsekracji dokonał jego brat, biskup Fabian Franciszek Pląskowski. W 1775 roku biskup Pląskowski ufundował także dzwon kościelny. Po śmierci Olbrachta Pląskowskiego w 1776 roku, poprzez ślub jego córki Anny Pląskowskiej ze Stefanem Romockim, dobra ponownie przechodzą w ręce Romockich. Majątek obejmował w tym czasie: Kotowy, Linne, Sadłowo oraz Stawiska. W 1872 r. Kazimierz Romocki sprzedał posiadłość Tadeuszowi Rościszewskiemu, który przekazał ją synowi, Józefowi. W 1908 r. drogą sukcesji dobra przeszły w ręce Jana i Janiny Kretkowskich. Jan Kretkowski wraz z synem Bronisławem i córką Zofią zostali zamordowani w 1939 r. przez Niemców.
Podział administracyjny.
Do 1954 roku miejscowość była siedzibą gminy Sadłowo. W latach 1975–1998 miejscowość położona była w województwie włocławskim.
Demografia.
Według Narodowego Spisu Powszechnego (III 2011 r.) liczyła 472 mieszkańców. Jest trzecią co do wielkości miejscowością gminy Rypin.
Współczesność.
We wsi znajduje się m.in.: Jezioro Sadłowskie, szkoła podstawowa z boiskami sportowymi, boisko piłkarskie i kort tenisowy przy pałacu, 4 sklepy, ośrodek zdrowia, remiza strażacka, liczne zakłady usługowe i produkcyjne oraz biblioteka publiczna i punkt pocztowy. Z końcem roku 2013 zamknięto ostatni kiosk "RUCH" znajdujący się na terenach wiejskich w powiecie rypińskim. W samym centrum miejscowości mieści się zabytkowy pałac, wcześniej własność kolejnych dziedziców, obecnie w administracji Gminy Rypin. W latach 2017 - 2018, przy wsparciu środków unijnych i gminnych, został gruntownie odnowiony, wymieniono dach, wykonano izolację ścian i murów, wymieniono instalacje a na zewnątrz położono nową elewację wraz z wymienionymi wszystkimi oknami. Prace prowadzone były pod nadzorem konserwatora zabytków. Obecna bryła pałacu stanowi unikalną perełkę architektury w powiecie rypińskim. Mieszczą się tam pracownie malarskie i rzeźbiarskie, sala wystaw i inne ekspozycje. Planowane jest utworzenie pokoi hotelowych na potrzeby plenerów artystycznych i zakwaterowania gości przybywających do Sadłowa na zaproszenie władz gminy i regionu. W pałacu mieści się Ośrodek Pracy Twórczej z pracowniami artystycznymi oraz salami wystawowymi. Organizowane są zajęcia artystyczne dla dzieci oraz rokrocznie plener dla twórców. Ponadto w pałacu ma swoją siedzibę filia Fundacji Na Rzecz Rozwoju Społeczeństwa Obywatelskiego "Jaskółka" proponująca m.in. zajęcia integracyjno–terapeutyczne dla niepełnosprawnych i pełnosprawnych dzieci. Przy fundacji działa również spora grupa wolontariuszy. We bezpośrednim sąsiedztwie wsi istnieją m.in.: ośrodek łowiecki nad jeziorem z hodowlą bażantów, las, tereny spacerowe i liczne drogi do turystyki rowerowej. Okolice jeziora zapewniają doskonałe warunki na długie spacery i wycieczki rowerowe. Częściowo zrewitalizowany został park wokół pałacu, stanowiąc piękne miejsce do spacerów i odpoczynku.

</doc>
<doc id="403226" url="https://pl.wikipedia.org/wiki?curid=403226" title="Sadłowo (województwo mazowieckie)">
Sadłowo (województwo mazowieckie)

Sadłowo – wieś w Polsce położona w województwie mazowieckim, w powiecie żuromińskim, w gminie Bieżuń.
W latach 1975–1998 miejscowość położona była w województwie ciechanowskim.
W Sadłowie urodził się bł. br. Stanisław Tymoteusz Trojanowski OFMConv.
Wierni Kościoła rzymskokatolickiego należą do parafii św. Floriana w Poniatowie.

</doc>
<doc id="403227" url="https://pl.wikipedia.org/wiki?curid=403227" title="Sadłowo (województwo zachodniopomorskie)">
Sadłowo (województwo zachodniopomorskie)

Sadłowo – wieś w Polsce położona w województwie zachodniopomorskim, w powiecie stargardzkim, w gminie Suchań, położona na zachód od Suchania (siedziby gminy) i na południowy wschód od Stargardu (siedziby powiatu).
W latach 1975–1998 miejscowość położona była w województwie szczecińskim.
Historia.
Pierwsza wzmianka o wsi pochodzi z 1226, kiedy była własnością joannitów z Suchania. Do czasów reformacji pozostawała wsią zakonną, następnie zsekularyzowana.
Zobacz też: Sadłowo

</doc>
<doc id="403229" url="https://pl.wikipedia.org/wiki?curid=403229" title="Sadowie (województwo małopolskie)">
Sadowie (województwo małopolskie)

Sadowie – wieś w Polsce położona w województwie małopolskim, w powiecie krakowskim, w gminie Kocmyrzów-Luborzyca.
W latach 1975–1998 miejscowość położona była w województwie krakowskim.
Integralna część miejscowości: Zatorze.

</doc>
<doc id="403230" url="https://pl.wikipedia.org/wiki?curid=403230" title="Sadowie (województwo świętokrzyskie)">
Sadowie (województwo świętokrzyskie)

Sadowie – wieś w Polsce, położona w województwie świętokrzyskim, w powiecie opatowskim, w gminie Sadowie.
Miejscowość jest siedzibą gminy Sadowie.
W latach 1975–1998 miejscowość położona była w województwie tarnobrzeskim.
Części wsi.
Przez wieś przechodzi czerwony szlak rowerowy do Opatowa.
Historia.
Pierwsze wzmianki pisemne o Sadowiu pochodzą z XV wieku. Wieś należała w tym czasie do Jana ze Sprowy, sędziego sandomierskiego. Było tu 9 łanów kmiecych, karczma i 4 zagrodników, oddających prebendzie szewieńskiej dziesięcinę o wartości do 10 grzywien. W kolejnym opisie Jana Długosza wieś wymianiana jest jako własność Eustachego Sprowskiego, kasztelana radomskiego. W 1508 r. część Sadowia należała do Jana Słupeckiego z Konar. W 1578 r. była własnością Adama Rzuchowskiego. W tym czasie Sadowie miało 9 osadników na 3,5 łanach, 5 zagrodników i 3 ubogich komorników.
Badania archeologiczne.
W 2015 r. odkryto na północno-wschodnim skraju wsi duże cmentarzysko neolityczne, kultury amfor kulistych, obejmujące zarówno groby ludzkie z kośćmi, jak i zwierzęce, zawierające szczątki kostne różnych zwierząt gospodarczych. Groby były typu skrzyniowego – prostokątne, miały ściany boczne oraz dna wykonane z kamieni. W środku znajdywały się również naczynia ceramiczne i różne wyroby z krzemieni oraz zębów. Tak w ludzkich, jak i zwierzęcych grobach, w jednym obiekcie pochowanych było zwykle kilka osobników. Do schyłku 2019 r. odsłonięto na przebadanym obszarze 23 groby, a rozpoznanie geofizyczne sugeruje obecność kolejnych. Na tym stanowisku archeologicznym znaleziono też zabytki innych kultur archeologicznych.
Zabytki.
Zespół pałacowy Jacentów (pałac, budynek gospodarczy, budynek służby, park), wpisany do rejestru zabytków nieruchomych (nr rej.: A.563/1-4 z 14.12.1957 i z 27.05.1986).

</doc>
<doc id="403231" url="https://pl.wikipedia.org/wiki?curid=403231" title="Sadowie (województwo wielkopolskie)">
Sadowie (województwo wielkopolskie)

Sadowie – wieś w Polsce położona w województwie wielkopolskim, w powiecie ostrowskim, w gminie Ostrów Wielkopolski. Leży na Wzgórzach Wysockich, które na terenie wsi sięgają 181 m n.p.m. (wzniesienie Golgota). Liczy około 0,6 tys. mieszkańców.
Położenie.
Położone przy drodze powiatowej Wysocko Wielkie-Mikstat, około 4 km na wschód od Ostrowa Wielkopolskiego, na szlaku turystycznym Gołuchów-Mikstat.
Historia.
W starożytności obszar osadnictwa. Odkryto tu cmentarzysko złożone z 19 kurhanów, z II okresu brązu tj. z lat 1500-1200 p.n.e. Sadowie znane jest od 1401 roku jako wieś prywatna, rycerska, przynależąca do parafii w Wysocku. Miejscowość przynależała administracyjnie przed rokiem 1887 do powiatu odolanowskiego, W latach 1975–1998 do województwa kaliskiego, a w latach 1887-1975 i od 1999 do powiatu ostrowskiego.
W końcu XIX wieku, według Słownika Geograficznego wieś Sadowie liczyła 38 domów i 301 mieszkańców, a majętność (należąca do hrabiego Stanisława Szembeka 5 domów i 105 mieszkańców. W Sadowiu zmarł ks. Dominik Buszta CP.

</doc>
<doc id="403232" url="https://pl.wikipedia.org/wiki?curid=403232" title="Sadowo (województwo podlaskie)">
Sadowo (województwo podlaskie)

Sadowo – wieś w Polsce położona w województwie podlaskim, w powiecie sokólskim, w gminie Dąbrowa Białostocka. 
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość położona była w województwie białostockim.
Wieś położona jest pod lasem dębowym, który dalej przechodzi w Puszczę Knyszyńską.
Wierni kościoła rzymskokatolickiego należą do parafii Ofiarowania Najświętszej Maryi Panny w Różanymstoku.

</doc>
<doc id="403233" url="https://pl.wikipedia.org/wiki?curid=403233" title="Sadowo (województwo warmińsko-mazurskie)">
Sadowo (województwo warmińsko-mazurskie)

Sadowo – wieś w Polsce położona w województwie warmińsko-mazurskim, w powiecie olsztyńskim, w gminie Biskupiec.
W latach 1975–1998 miejscowość położona była w województwie olsztyńskim.
Zobacz też: Sadowo, Sadów

</doc>
<doc id="403234" url="https://pl.wikipedia.org/wiki?curid=403234" title="Sadykierz (powiat tomaszowski)">
Sadykierz (powiat tomaszowski)

Sadykierz – wieś w Polsce położona w województwie łódzkim, w powiecie tomaszowskim, w gminie Rzeczyca.
Wieś królewska w tenucie inowłodzkiej w powiecie brzezińskim województwa łęczyckiego w końcu XVI wieku. W latach 1975–1998 miejscowość położona była w województwie piotrkowskim.

</doc>
<doc id="403235" url="https://pl.wikipedia.org/wiki?curid=403235" title="Sady (województwo dolnośląskie)">
Sady (województwo dolnośląskie)

Sady – wieś w Polsce położona w województwie dolnośląskim, w powiecie świdnickim, w gminie Marcinowice.
Podział administracyjny.
W latach 1975–1998 miejscowość położona była w województwie wałbrzyskim.
Zabytki.
Do wojewódzkiego rejestru zabytków wpisany jest:

</doc>
<doc id="403236" url="https://pl.wikipedia.org/wiki?curid=403236" title="Sady (województwo lubelskie)">
Sady (województwo lubelskie)

Sady – wieś w Polsce położona w województwie lubelskim, w powiecie zamojskim, w gminie Skierbieszów.
W latach 1975–1998 miejscowość położona była w województwie zamojskim.
Wieś stanowi sołectwo gminy Skierbieszów.

</doc>
<doc id="403237" url="https://pl.wikipedia.org/wiki?curid=403237" title="Sady (województwo łódzkie)">
Sady (województwo łódzkie)

Sady – wieś w Polsce położona w województwie łódzkim, w powiecie radomszczańskim, w gminie Żytno.
W latach 1975–1998 miejscowość położona była w województwie częstochowskim.

</doc>
<doc id="403238" url="https://pl.wikipedia.org/wiki?curid=403238" title="Sady (województwo opolskie)">
Sady (województwo opolskie)

Sady (niem. "Baumgarten") – wieś w Polsce położona w województwie opolskim, w powiecie opolskim, w gminie Niemodlin.
Wieś położona na południowy wschód od Niemodlina.
Historia.
Wieś wzmiankowana w dokumentach po raz pierwszy w 1375 roku.
W 1440 roku stanowiła własność rycerza Hansa Pange. Świadczy o tym dokument wystawiony przez Bernarda Niemodlińskiego 10 stycznia tegoż roku. Książę przekazał wtedy Hansowi Pange z Sadów (Baumgarten), jako nagrodę za wierną służbę, „stary młyn przed miastem z całym jego urządzeniem, ze stawem, lasem i wzgórzem – ze wszystkim, co od dawna do niego należy”.
W 1683 roku wieś została kupiona przez pana na Niemodlinie Zygfryda Erdmanna von Zierotin za sumę 17.000 talarów i włączona do dóbr niemodlińskich (Herrschaft Falkenberg).
Od roku 1715 Sady wraz z pobliskimi Skarbiszowicami i Wydrowicami należały do dóbr tułowickich, które po odłączeniu od dóbr niemodlińskich stały się samodzielnym państwem stanowym Herrschaft Tillowitz. Dobra szlacheckie w Sadach tworzyły dominium gospodarujące na 1 107 ha z folwarkiem, w którym hodowano niewielkie ilości trzody i bydła. Gmina wiejska liczyła 46 domów, 350 mieszkańców oraz 35 gospodarstw chłopskich i zagrodniczych, zajmujących 830 ha ziemi. W wiosce znajdował się stary cmentarz i ruiny dawnego kościoła z kamieniem nagrobnym jednego z hrabiów Pücklerów z Grodźca. Katolicy uczęszczali do kościoła w Prądach, a 98 miejscowych protestantów do kościoła ewangelickiego w Niemodlinie. Szkołę dla 120 dzieci nauczanych przez jednego nauczyciela wybudowano w Sadach w 1844 roku.
Administracyjnie Sady w latach od 1742 do 1816 należały do powiatu prudnickiego, natomiast od roku 1817 wieś weszła w skład powiatu niemodlińskiego.
W okresie międzywojennym miejscowość zamieszkiwało 500 osób, które utrzymywały się z rolnictwa i leśnictwa oraz z rzemiosła i pracy w przemyśle, kilka osób zajmowało się handlem. W 1930 roku przy pomocy kolonistów z Westfalii zostały zasiedlone tutejsze dobra szlacheckie, przy czym wykarczowano 150 ha lasu.
Po II wojnie światowej miejscowość otrzymała w 1945 roku nazwę Baruszewice zmienioną w 1946 na Sady, co jest tłumaczeniem przedwojennej historycznej nazwy Baumgarten (w 1447 wymieniana jako Bomgarte). W latach 1975–1998 miejscowość położona była w województwie opolskim.
Obecnie miejscowość liczy około 240 mieszkańców.
W Sadach urodził się w 1897 roku Wilhelm Goldmann, jeden z największych wydawców niemieckiej literatury, dzieł naukowych i popularnonaukowych, powieści kryminalnych, założyciel wydawnictwa Wilhelm Goldmann-Verlag w Lipsku. Obecnie wydawnictwo Goldmanna wchodzi w skład koncernu Bertelsmanna.

</doc>
<doc id="403239" url="https://pl.wikipedia.org/wiki?curid=403239" title="Sady (województwo podlaskie)">
Sady (województwo podlaskie)

Sady – wieś w Polsce położona w województwie podlaskim, w powiecie siemiatyckim, w gminie Drohiczyn.
W latach 1975–1998 miejscowość położona była w województwie białostockim.
W latach 1596–1865 miejscowość była siedzibą parafii, zlikwidowanej po powstaniu styczniowym z rozkazu rosyjskiego gubernatora hr. Michaiła Murawjowa „Wieszatiela”. W XIX wieku miejscowość leżała w carskiej Rosji, poza granicami Królestwa Polskiego.

</doc>
<doc id="403241" url="https://pl.wikipedia.org/wiki?curid=403241" title="Samborowice (województwo dolnośląskie)">
Samborowice (województwo dolnośląskie)

Samborowice (niem. "Alttschammendorf") – osada w Polsce położona w województwie dolnośląskim, w powiecie strzelińskim, w gminie Przeworno.
W latach 1975–1998 miejscowość należała administracyjnie do województwa wałbrzyskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest pod nazwą Samborowitz.
Heinrich Adamy w swoim wykazie nazw miejscowych na Śląsku, wydanym w 1888 r. we Wrocławiu, jako najstarszą zanotowaną nazwę miejscowości wymienia Czamborn, podając jej znaczenie "Zimmerplatz" (pol. miejsce pokoi). Niemiecki leksykon geograficzny Neumana wydany w 1905 roku notuje nazwę miejscowości jako "Polnisch Tschammendorf"
17 stycznia 1922 r. w miejsce nazwy "Polnisch Tschammendorf" wprowadzono nazwę Alttschammendorf. 12 lutego 1948 r. ustalono urzędową polską nazwę miejscowości – Samborowice, określając drugi przypadek jako Samborowic, a przymiotnik – samborowicki.
Zabytki.
Do wojewódzkiego rejestru zabytków wpisany jest:

</doc>
<doc id="403242" url="https://pl.wikipedia.org/wiki?curid=403242" title="Samborowice (województwo śląskie)">
Samborowice (województwo śląskie)

Samborowice (krótko po II w. św. "Szamarzowice", , ) – wieś w Polsce położona w województwie śląskim, w powiecie raciborskim, w gminie Pietrowice Wielkie, na prawym, południowym brzegu Psiny.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Śiammarzowice" oraz niemiecką "Schammerwitz".
Ze względu na polskie pochodzenie w czerwcu 1936 roku nazistowska administracja III Rzeszy zmieniła nazwę miejscowości na nową, całkowicie niemiecką -"Schammerau". Po zakończeniu II wojny światowej polska administracja wprowadziła nazwę zbliżoną do historycznej – "Szamarzowice", która w 1946 została zmieniona na ahistoryczną "Samborowice".
Historia.
Koło wsi stwierdzono ślady osadnictwa neolitycznego, epoki brązu, z której pochodzi duże cmentarzysko obejmujące przeszło 200 mogił oraz osadę celtycką kultury lateńskiej istniejącą tu w III i II w. p.n.e. W pozostałościach osady celtyckiej napotkano m.in. warsztat bursztyniarski.
Historycznie miejscowość leży na tzw. "polskich Morawach", czyli na obszarze dawnej diecezji ołomunieckiej. Po raz pierwszy wzmiankowane zostały w 1288, kiedy to należało do wydzielonego w 1269 z czeskiego Margrabstwa Moraw księstwa opawskiego, które co najmniej od końca XV wieku było już uważane za część Górnego Śląska. Od 1308 właścicielami wsi byli joannici z Grobników. Jej mieszkańców posługujących się tradycyjnie gwarami laskimi nazywano Morawcami.
Po wojnach śląskich miejscowość znalazła się w granicach Prus. Od 1818 w powiecie raciborskim. Samodzielna parafia św. Rodziny powstała w 1918. Od końca II wojny światowej w granicach Polski. W latach 1975–1998 miejscowość położona była w województwie katowickim.
Budowa wsi.
Samborowice, jak w wiele innych wsi na Górnym Śląsku, ma zachowane charakterystyczne ślady dawnego układu osadniczego. Do dziś zachował się centralny, wrzecionowato wydłużony plac dawnego nawsia, którego jeden z końców zajmuje kościół.

</doc>
<doc id="403243" url="https://pl.wikipedia.org/wiki?curid=403243" title="Samin (wieś w województwie kujawsko-pomorskim)">
Samin (wieś w województwie kujawsko-pomorskim)

Samin – wieś w Polsce, w województwie kujawsko-pomorskim, w powiecie brodnickim, w gminie Bartniczka.
W latach 1975–1998 Samin administracyjnie należał do województwa toruńskiego.
Położenie.
Leży nad Jeziorem Samińskim i rzeką Samionką, która jest dopływem kanału Brynica.
Krótki opis.
Samin to osada o zabudowie rozproszonej zamieszkiwana przez 111 ludzi w 41 gospodarstwach domowych. Głównym zajęciem mieszkańców jest rolnictwo.
Historia i demografia.
Pierwsza wzmianka o Saminie pochodzi z roku 1337. Dawne nazwy: "Sarnin" (1337 r.), "Semmin, Semyn, Sarnino" (1543 r.). W 1868 roku składała się z 34 budynków, 20 domów i 150 mieszkańców. W 1885 roku liczyła 15 domów i 134 mieszkańców; w 1910 roku – 14 domów, 141 mieszkańców i 459 ha, zaś w 1921 roku – 15 domów i 157 mieszkańców. W roku 1988 liczba mieszkańców wynosiła 126 osób, w roku 2002 - 114, w roku 2009 - 120, a 2 lata później (III 2011 r.) było ich 127.
Kultura.
W Saminie znajduje się świetlica wiejska, w której odbywają się nieoficjalne imprezy takie jak prywatne uroczystości, czy oficjalne typu jasełka. Odbywają się też lokalne rozgrywki w tenisa stołowego, oraz zajęcia organizowane przez Fundację Jaskółka
Turystyka.
Przez obszar wsi prowadzi znakowany szlak turystyki pieszej, koloru niebieskiego, tzn. dalekobieżnego. Jego trasa to: Górzno – Gutowo – Radoszki – Samin – Janówko – Jajkowo.
Rzeka Samionka.
Samionka jest prawobocznym dopływem, uchodzącym do Brynicy na 21,0 km. Wypływa ona z mokradła stałego w okolicy Małe Leźno. Ma 8,8 km długości. Średni spadek rzeki jest wysoki i wynosi 5,37‰ (odcinkami do 10‰). Samionka osiąga szerokość 1–3 m, głębokość 0,3-0,5 m (do 1,1 m w odcinku ujściowym), a przepływ wynosi około 0,15 m³/s. W środkowym biegu przepływa przez jezioro Samińskie (pow. 50,6 ha).

</doc>
<doc id="403244" url="https://pl.wikipedia.org/wiki?curid=403244" title="Samin (województwo warmińsko-mazurskie)">
Samin (województwo warmińsko-mazurskie)

Samin – wieś w Polsce położona w województwie warmińsko-mazurskim, w powiecie ostródzkim, w gminie Dąbrówno. W latach 1975–1998 miejscowość położona była w województwie olsztyńskim.
Historia.
W czasach krzyżackich wieś pojawia się w dokumentach w roku 1416, podlegała pod komturię w Dąbrównie, były to dobra rycerskie o powierzchni 62 włók.
W 1974 r. do Sołectwa Samin (Gmina Dąbrówno) należały miejscowości: osada Lasek, wieś Samin, PGR Samin i PGR Saminek .

</doc>
<doc id="403245" url="https://pl.wikipedia.org/wiki?curid=403245" title="Samogoszcz (województwo łódzkie)">
Samogoszcz (województwo łódzkie)

Samogoszcz – wieś w Polsce położona w województwie łódzkim, w powiecie kutnowskim, w gminie Oporów. 
Nazwa wsi pochodzi od staropolskiego imienia męskiego Samogost.
W latach 1975–1998 miejscowość administracyjnie należała do województwa płockiego.

</doc>
<doc id="403246" url="https://pl.wikipedia.org/wiki?curid=403246" title="Samogoszcz (województwo mazowieckie)">
Samogoszcz (województwo mazowieckie)

Samogoszcz – wieś w centralno-wschodniej Polsce położona w województwie mazowieckim, w powiecie garwolińskim, w gminie Maciejowice. Leży nad rzeką Okrzejką (w okolicach Samogoszczy zwaną potocznie Bączychą), będącą prawym dopływem rzeki Wisły (Dolina Środkowej Wisły).
Samogoszcz jest siedzibą parafii rzymskokatolickiej św. Jadwigi Śląskiej. Jest jedną z najstarszych parafii w okolicy. Początki istnienia parafii datowane są na 1339 rok. Istnieją przypuszczenia, że parafia została założona już w początkach XIII wieku, ale brak na to potwierdzenia. Jedną z pojawiających się dat jest chociażby rok 1326. Wtedy parafia miała już funkcjonować.
Położenie.
Samogoszcz leży 69 km na południowy wschód od Warszawy, na południowym krańcu województwa mazowieckiego. Miejscowość wchodzi w skład powiatu garwolińskiego oraz gminy Maciejowice. Przez Samogoszcz przebiega droga wojewódzka nr 801 z Warszawy do Puław.
Historycznie Samogoszcz położona jest na ziemi stężyckiej w dawnym województwie sandomierskim w Małopolsce.
W latach 1868-1954 miejscowość znajdowała się w granicach gminy Podłęż.
W latach 1975–1998 Samogoszcz położona była w województwie siedleckim.
Etymologia.
Nazwa miejscowości pochodzi od staropolskiego imienia męskiego Samogost, złożonego z członów "Samo-" ("samotny, jedyny") i "-gost" ("goście", "gościć").
W okolicy popularna jest również wersja, która nazwę miejscowości wywodzi od lasów, które dawniej (jeszcze na początku XX wieku) licznie porastały okoliczne tereny ("Sam gąszcz"). Nazwa miała ewoluować (historyczna forma: Samogoszcza) aż przybrała współczesną formę – Samogoszcz.
Historia.
Na terenie Samogoszczy odkryto wielofazowy punkt osadniczy (epoka brązu, epoka żelaza, starożytność, nowożytność).
Samogoszcz została założona przed rokiem 1198.
Miejscowe dobra otrzymał wówczas Zakon Kanoników Regularnych Stróżów Grobu Chrystusowego z Miechowa. W spisie darczyńców (powstał w 1198 r.) klasztoru miechowitów zanotowano między innymi, że "„Pan Żyro z żoną i synem Oltem darowali dwie posiadłości: Samogoszcz, która leży nad Wisłą i inną, niedaleko osady Kije”".
W 1588 roku dziedzic Samogoszczy, Jan Łączyński zapisał na rzecz altarii-ołtarza Świętego Krzyża w nieistniejącym obecnie kościele pod wezwaniem Wniebowzięcia Najświętszej Marii Panny w Garwolinie jeden łan ziemi w tej miejscowości. Później Samogoszcz wielokrotnie przechodziła z rąk do rąk, aby ostatecznie razem z dobrami maciejowickimi przejść na własność rodu Zamoyskich.
Miejscowość kilkukrotnie nawiedzały pożary, które niszczyły większość zabudowań. Jeden z największych miał miejsce w czasie "potopu szwedzkiego" (1655-1660), kiedy wieś została splądrowana przez najeźdźców. Spalony został wtedy również drewniany kościół parafialny.
Podczas II wojny światowej na terenie Samogoszczy działały oddziały partyzanckie.

</doc>
<doc id="403247" url="https://pl.wikipedia.org/wiki?curid=403247" title="Samoklęski (województwo lubelskie)">
Samoklęski (województwo lubelskie)

Samoklęski – wieś w Polsce położona w województwie lubelskim, w powiecie lubartowskim, w gminie Kamionka. Miejscowość leży przy drodze wojewódzkiej nr 809.
Do 1954 roku istniała gmina Samoklęski. W latach 1975–1998 miejscowość położona była w województwie lubelskim.
Wieś stanowi sołectwo gminy Kamionka. Według Narodowego Spisu Powszechnego (III 2011 r.) wieś liczyła 671 mieszkańców.
Znajduje się tam również Szkoła Podstawowa im. Orła Białego, dawniej im. Partyzantów Armii Ludowej. 
Historia.
Pierwotna nazwa tej wsi brzmiała „Sowoklanski”, tak ją zapisano w 1415 r. Dalsze zapisy z XV wieku jak podaje Stanisław Kuraś. W 1529 r. w parafii Rudno były „Sowokląsky” (odnotowane w Liber Retaxationum 439), w 1531 r. „Sobokląski”, w 1565 r. „Szeboklieski” i „Szouoklesky”, w 1626 r. „Sowoklięski“.
Wieś położona w powiecie lubelskim województwa lubelskiego wchodziła w 1662 roku w skład majętności końskowolskiej Łukasza Opalińskiego.
Między rokiem 1668 a 1673 nastąpiła zmiana nazwy: w pierwszym zapisie są jeszcze „Sowoklęski”, zaś w drugim już Samoklęski. Wersja ta utrwaliła się, tak też opisano wieś i dobra w Słowniku geograficznym Królestwa Polskiego z roku 1889.
Między 4 a 7 sierpnia 1915 roku na terenach obecnej gminy Kamionka, a w szczególności w pobliżu Samoklęsk toczyły się walki Legionów Polskich z wojskami rosyjskimi. W bitwie poległo 22 legionistów. 6 października 2015 roku odsłonięto w miejscowości obelisk upamiętniający poległych legionistów. Powstał on w miejsce usypanego w XX-leciu międzywojennym kopca, usuniętego w latach 60. XX w. na polecenie władz komunistycznych.

</doc>
<doc id="403248" url="https://pl.wikipedia.org/wiki?curid=403248" title="Samoklęski (województwo podkarpackie)">
Samoklęski (województwo podkarpackie)

Samoklęski – wieś w Polsce położona w województwie podkarpackim, w powiecie jasielskim, w gminie Osiek Jasielski.
W latach 1975–1998 miejscowość położona była w województwie krośnieńskim.
Miejscowość jest siedzibą parafii św. Marii Magdaleny, należącej do dekanatu Nowy Żmigród, diecezji rzeszowskiej.
Położenie.
Wieś położona jest na wysokości 280–310 m n.p.m. na skraju Pogórza Jasielskiego, u północno-zachodnich podnóży masywu Bucznika (519 i 518 m n.p.m.). Leży nad potokiem Szczawa, lewobrzeżnym dopływem Wisłoki, przy drodze z Gorlic do Nowego Żmigrodu (ok 4,5 km od tego drugiego). Okolica jest pagórkowata, gliniasta. Ze wsi prowadzi droga na północ do Osieka. Na południe od wsi, na stokach Bucznika, rozciąga się las Gamrat (lub: Gamracz). Wieś graniczy na wschodzie z Mytarzem, na południu z Mrukową, na zachodzie z Pielgrzymką, a na północy z Osiekiem Jasielskim.
Nazwa.
Ciekawą dyskusję budziła nazwa wsi Samoklęski (dawniej Sowoklęski lub Sowie Klęski. Historyk F. Bujak uważał ją za nazwę mieszkańców (przezwisko), językoznawca Zierhoffer tłumaczył pierwotną nazwę miejscem, gdzie kląskają sowy, zaś nazwę Samoklęski wtórną adideacją.
Historia.
Początkami sięga XII/XIII w. Była wsią książęcą do 1332 r., nadaną wieczyście przez Władysława Łokietka Pietrowi Petkow, później należała do Sulimów. Zwano ją kiedyś Sowoklęski.
O pobycie tu możnowładzców świadczy to, że 9 maja 1416, wspomniany jest Mikołaj Korzekwicz z Sowoklęsk (Starodawne prawa polskiego pomniki. T. II. nr. 1453), a w 1487 r. urodził się w Samoklęskach biskup krakowski Piotr Gamrat, herbu Sulima, który wstawiał się za rodzinną swoją miejscowością, i przedstawił na kapitule w r. 1540 plan połączenia z parafią Samoklęski, sąsiedniej parafii w Skalniku, z powodu szczupłego uposażenia obydwu tych plebanii. Nie doszło jednak do tego, gdyż wnet nastąpiła śmierć Gamrata.
Ród rycerski Gamratów należał do wielkich posiadaczy majątków. Jan Długosz nazywając tę wieś Sowieklęski, pisze o niej, że miała kościół parafialny, a była własnością szlachetnych Jana i Stanisława Gamrata herbu Sulima (ok. 1380-1455) – kasztelana połanieckiego (1414-1433), starosty sądeckiego (1416).
W roku 1581 należały Samoklęski do Jana Mniszcha, a były w dzierżawie Piotra Broniowskiego.
W Samoklęskach gościł podobno u Jadwigi i Jerzego Mniszchów car Dymitr Samozwaniec prosząc o rękę ich córki Maryny.
Pan Hermolaus Jordan przywiózł do Samoklęsk porwaną z rodzinnego Dębowca w 1629 r. pannę Eufrozynę Mniszchównę, córkę wojewody sandomierskiego 
Jerzego Mniszcha i Jadwigi, siostrę Maryny, carycy moskiewskiej. Bracia panny Eufrozyny, starosta lwowski Stanisław Bonifacy Mniszech i starosta sanocki Franciszek Mniszech, skierowali sprawę do trybunału. Ponieważ porwania dokonano za zgodą Eufrozyny, a "porwana" nie zapomniała wziąć ze sobą srebra i garderoby, przeto sąd ze względu na skargę rodziny, skazał pannę na utratę połowy posagu. (Władysław Łoziński: Prawem i lewem. T. I. s. 274).
Tu w czasie Konfederacji barskiej rozegrała się jedna z bitew przeciw rosyjskim wojskom gen. Iwana Drewicza.
Jerzy August Mniszech (zm. 15 października 1778) – łowczy koronny, kasztelan krakowski (w r. 1773), ożeniony po raz drugi z córką ministra Henryka hr. Brühla, p. Marią Amalią Brühlówną, mieszkał tu w latach 1764-1765 r.
Józefina Amalia Potocka z Mniszchów Szczęsnowa, 7 stycznia 1779 r. sprzedała Duklę wraz ze wsiami Samoklęski i Cieklin Józefowi Kantemu Ossolińskiemu hr. z Tęczyna, wojewodzie wołyńskiemu. Od Ossolińskich nabyli Samoklęski Karol i Fryderyk Bargun. 
Od nich kupił je Franciszek Stadnicki, który je sprzedał w 1805 r. młodszemu synowi Ignacemu Stadnickiemu. Potem Samoklęski były własnością; Steinklerów, Wilczków, Kalischera.
W I wojnie światowej, w 1914 i 1915 roku wieś dwukrotnie znalazła się w zasięgu działań wojennych w ramach operacji gorlickiej i wiele ucierpiała. W czasie II wojny światowej w pobliskim, lesie stacjonowały oddziały AK.

</doc>
<doc id="403249" url="https://pl.wikipedia.org/wiki?curid=403249" title="Sanie (województwo dolnośląskie)">
Sanie (województwo dolnośląskie)

Sanie – wieś w Polsce położona w województwie dolnośląskim, w powiecie trzebnickim, w gminie Żmigród.
Od lutego 2018 we wsi istnieje farma wielbłądów jednogarbnych. 

</doc>
<doc id="403250" url="https://pl.wikipedia.org/wiki?curid=403250" title="Sanie (województwo łódzkie)">
Sanie (województwo łódzkie)

Sanie – wieś w Polsce, położona w województwie łódzkim, w powiecie zgierskim, w gminie Aleksandrów Łódzki.
W latach 1975–1998 wieś położona była w województwie łódzkim.

</doc>
<doc id="403251" url="https://pl.wikipedia.org/wiki?curid=403251" title="Sanniki">
Sanniki

Sanniki – miasto w Polsce, w województwie mazowieckim, w powiecie gostynińskim, w gminie Sanniki, której jest siedzibą. Uzyskały status miasta z dniem 1 stycznia 2018.
Miejscowość jest położona na Równinie Kutnowskiej, jest lokalnym ośrodkiem obsługi regionu i węzłem drogowym, stykają się tu drogi wojewódzkie nr 577, nr 583, nr 584 oraz droga powiatowa do Słubic.
Historia.
Nazwa miejscowości pochodzi od wyrobu sań – służebnej funkcji wobec książąt płockich w okresie średniowiecza. Pierwsze wzmianki o Sannikach pochodzą z XIV wieku, w 1462 zmarł tu książę Siemowit VI. Od XVI wieku wieś była stolicą starostwa niegrodowego. Wieś królewska położona była w drugiej połowie XVI wieku w powiecie gąbińskim ziemi gostynińskiej województwa rawskiego. Od 1793 wieś znajdowała się w zaborze pruskim. Od 1807 Sanniki należały do Księstwa Warszawskiego, a od 1815 do Królestwa Polskiego w zaborze rosyjskim. W 1828 w pałacu sannickim przebywał gościnnie Fryderyk Chopin u rodziny Pruszaków. Podczas powstania styczniowego miejscowa ludność brała powszechnie udział w walkach niepodległościowych, za co później spotkały ją represje. W 1905 miały miejsce strajki pracowników tutejszej cukrowni. W 1915 Sanniki znalazły się w obszarze okupowanym przez Niemcy, na którym w roku 1917 proklamowano niesamodzielne Królestwo Polskie, a tym samym od listopada 1918 w granicach II Rzeczypospolitej. Podczas II wojny światowej Niemcy nadali Sannikom w 1943 roku oficjalną nazwę Sannikau. Pod koniec 1945 w okolicy znajdowało się lotnisko 1 Pułku Lotnictwa Myśliwskiego „Warszawa”. W latach 1975–1998 miejscowość administracyjnie należała do województwa płockiego.
Z Sannik pochodzili: 
Folklor.
Sanniki są stolicą regionu sannickiego, który charakteryzuje się znaczną odrębnością od sąsiedniego regionu łowickiego. Jego podstawą jest sztuka regionalna, rękodzieło i działalność zespołów muzycznych. Najbardziej znane są tzw. „klapoki”, czyli wycinanki wstęgowe z motywami roślinnymi, postaciami ludzkimi, rzadziej z układami geometrycznymi. Od wycinanek łowickich odróżnia je tematyka, przedstawiają najczęściej sceny weselne lub inne obrzędy ludowe. Innymi motywami są „ptaki”, koguty, indory i gołębie. Ludowe rzemiosło to przede wszystkim tkactwo, wytwarzane są wielobarwne wełniane pasiaki, narzuty na łóżka tzw. „odziewajki” i makatki. W barwach przeważa kolor fioletowy i żółty. Charakterystycznym meblem są zielone skrzynie ozdobione motywem czerwonych lub żółtych kwiatów. W mieście działa Regionalny Zespół Pieśni i Tańca „Sanniki” oraz kapela ludowa.

</doc>
<doc id="403252" url="https://pl.wikipedia.org/wiki?curid=403252" title="Sanniki (województwo wielkopolskie)">
Sanniki (województwo wielkopolskie)

Sanniki – wieś w Polsce położona w województwie wielkopolskim, w powiecie poznańskim, w gminie Kostrzyn, przy drodze wojewódzkiej nr 434.
Na północ od wsi rozpościera się Park Krajobrazowy Promno, również od wschodu wieś sąsiaduje z rozległymi kompleksami leśnymi.
W latach 1975–1998 miejscowość położona była w województwie poznańskim. W 2011 w Sannikach mieszkały 83 osoby.
W Sannikach urodził się generał Ignacy Prądzyński.

</doc>
<doc id="403253" url="https://pl.wikipedia.org/wiki?curid=403253" title="Sapy (województwo łódzkie)">
Sapy (województwo łódzkie)

Sapy – wieś w Polsce położona w województwie łódzkim, w powiecie łowickim, w gminie Domaniewice.
W latach 1975–1998 miejscowość położona była w województwie skierniewickim.
Nazwa wsi pochodzi od ziemi sapowatej (tzn. bagnistej, podmokłej).
8 września 1939 wkraczający do wsi żołnierze Wehrmachtu zamordowali 6 mieszkańców wsi

</doc>
<doc id="403254" url="https://pl.wikipedia.org/wiki?curid=403254" title="Sapy (województwo mazowieckie)">
Sapy (województwo mazowieckie)

Sapy – wieś w Polsce położona w województwie mazowieckim, w powiecie żyrardowskim, w gminie Puszcza Mariańska.
W skład sołectwa "Sapy" wchodzą Sapy i Emilianów.
W latach 1975–1998 miejscowość położona była w województwie skierniewickim.

</doc>
<doc id="403255" url="https://pl.wikipedia.org/wiki?curid=403255" title="Sarbia (województwo lubuskie)">
Sarbia (województwo lubuskie)

Sarbia () – wieś w Polsce położona w województwie lubuskim, w powiecie krośnieńskim, w gminie Krosno Odrzańskie.
W latach 1975–1998 miejscowość położona była w województwie zielonogórskim.

</doc>
<doc id="403256" url="https://pl.wikipedia.org/wiki?curid=403256" title="Sarbia (województwo zachodniopomorskie)">
Sarbia (województwo zachodniopomorskie)

Sarbia "("niem. "Zarben"")" – wieś w północno-zachodniej Polsce położona w województwie zachodniopomorskim, w powiecie kołobrzeskim, w gminie Kołobrzeg. Przez Sarbię przepływa rzeka Dębosznica.
Według danych z 2018 wieś miała 395 stałych mieszkańców. 
W miejscowości funkcjonuje m.in. remiza Ochotniczej Straży Pożarnej, świetlica wiejska, sklep spożywczo-przemysłowy. W Sarbi znajduje się również boisko piłkarskie z zapleczem służącym za przebieralnię oraz siłownię. W dawnych na boisku latach trenował klub sportowy "Piast Drzonowo". 
W latach 2014-2018 funkcję radnego sprawowała Magdalena Kusiakiewicz, która w latach 2015-2019 była również sołtysem Sarbi. Na kadencję 2018-2022 wybrano Annę Matejak. Na lata 2019-2023 sołtysem została Wiesława Bartwanowicz.
Przez miejscowość przebiega droga powiatowa nr 0253Z z Karcina do Nowogardku. Z Sarbi odchodzi także droga powiatowa nr 0254Z o długości 2,7 km do Samowa.

</doc>
<doc id="403257" url="https://pl.wikipedia.org/wiki?curid=403257" title="Sarbiewo (województwo lubuskie)">
Sarbiewo (województwo lubuskie)

Sarbiewo – wieś w Polsce położona w województwie lubuskim, w powiecie strzelecko-drezdeneckim, w gminie Zwierzyn.
W latach 1975–1998 miejscowość administracyjnie należała do województwa gorzowskiego.
Zabytki.
Do wojewódzkiego rejestru zabytków wpisany jest:

</doc>
<doc id="403258" url="https://pl.wikipedia.org/wiki?curid=403258" title="Sarbiewo (województwo mazowieckie)">
Sarbiewo (województwo mazowieckie)

Sarbiewo – wieś w Polsce położona w województwie mazowieckim, w powiecie płońskim, w gminie Baboszewo.
Miejscowość jest siedzibą parafii św. Antoniego.
Historia.
Osada średniowieczna, od XIV w. wieś parafialna. Do 1954 roku siedziba wiejskiej gminy Sarbiewo. W latach 1975–1998 miejscowość położona była w województwie ciechanowskim. 
W Sarbiewie odbywają się Międzynarodowe Dni ks. Macieja Kazimierza Sarbiewskiego – „Chrześcijański Horacy z Mazowsza” organizowane przez Związek Literatów Polskich zainicjowne przez Teresę Kaczorowską.
Zabytki.
Według rejestru zabytków NID na listę zabytków wpisane są obiekty:
W kościele tablica ku czci Macieja Kazimierza Sarbiewskiego. Pozostałości założenia dworskiego. 

</doc>
<doc id="403259" url="https://pl.wikipedia.org/wiki?curid=403259" title="Sarbinowo (województwo kujawsko-pomorskie)">
Sarbinowo (województwo kujawsko-pomorskie)

Sarbinowo – wieś w Polsce położona w województwie kujawsko-pomorskim, w powiecie żnińskim, w gminie Żnin.
Wieś klucza żnińskiego arcybiskupstwa gnieźnieńskiego, położona była w XVII wieku w powiecie kcyńskim województwa kaliskiego. W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 177 mieszkańców. Jest 26. co do wielkości miejscowością gminy Żnin.
Zabytki.
Według rejestru zabytków NID na listę zabytków wpisana jest stodoła przy domu nr 38, drewniana, 1. połowa XIX w., nr rej.: A/304/1 z 27.02.1992.

</doc>
<doc id="403260" url="https://pl.wikipedia.org/wiki?curid=403260" title="Sarbinowo (województwo lubuskie)">
Sarbinowo (województwo lubuskie)

Sarbinowo – wieś w Polsce położona w województwie lubuskim, w powiecie strzelecko-drezdeneckim, w gminie Dobiegniew.
W latach 1975–1998 miejscowość położona była w województwie gorzowskim.

</doc>
<doc id="403262" url="https://pl.wikipedia.org/wiki?curid=403262" title="Sarnowo (powiat żuromiński)">
Sarnowo (powiat żuromiński)

Sarnowo – wieś w Polsce położona w województwie mazowieckim, w powiecie żuromińskim, w gminie Kuczbork-Osada.
W latach 1975–1998 miejscowość położona była w województwie ciechanowskim.
Obok miejscowości przepływa Przylepnica, dopływ Mławki.
Historia.
Na skraju wsi, na prawym brzegu rzeki znajduje się ziemny kopiec będący pozostałością po istniejącym tu obiekcie obronnym. W 1367 r. król Kazimierz III Wielki wydał w Płocku Piotrowi Śwince i jego synowi prawo dziedziczenia Sarnowa, o czym wspomina również Jan Długosz. Zapewne Świnkowie wznieśli tu zamek, bowiem w II połowie XIX wieku, jak podaje Bronisław Chlebowski, w ogrodzie dworskim znajdowały się jeszcze ślady wałów i nasypów. Sarnowo było ośrodkiem klucza majątkowego mazowieckiej gałęzi rodu Świnków, których przedstawiciele wznieśli w latach 70. XIV wieku zamek w Sadłowie, a sami od nazwy pobliskiej wsi Zielona zmienili nazwisko na Zielińscy.
Miejsce wzniesienia rezydencji oraz ukształtowanie terenu zdaje się sugerować, że miała ona regularny kształt zbliżony do czworokąta. Jednak z powodu nie zachowania się obiektu obecnie trudno ustalić jego wygląd. W 1478 roku Janusz II, książę mazowiecki, polecił wypłacić pewną kwotę pieniędzy na przebudowę zamku rycerskiego w Sarnowie.
Na przełomie XV i XVI wieku w obrębie drewnianych zabudowań wzniesiony został murowany dom główny. W Metryce Koronnej z XVI w. znajduje się taki opis: "In Sarnovo est fortalitium in qua domus dicta Slupp cum celario quod vocatur Thesaurus et anterior pons Castelli alias przigródek" (W Sarnowie jest fortalicja, w której wieża mieszkalna zwana słupem z piwnicą nazywaną skarbcem i częścią zewnętrzną za mostem zwaną przygródkiem). Całość otaczała szeroka nawodniona fosa, zaś pierwotnie wszystkie zabudowania były drewniane i prawdopodobnie całość była otoczona drewnianym parkanem. Późniejsze wieki przyniosły upadek tego niewielkiego rycerskiego zameczku.
Obecnie można oglądać zarysy fundamentów na południowym brzegu rzeki, na sztucznym wzgórzu wysokości około 5-6 m ponad otaczające je bagnisko z górną platformą o wymiarach 20 na 24 metry. Znajdowano tu gruz ceglany i kamienie. Dojście do obiektu przez teren prywatny. Istnieją plany pokazania obiektu, m.in. budowa przejścia przez fosę i oczyszczenie wałów z krzaków.
Religia.
Parafia rzymskokatolicka pw. św. Józefa w Sarnowie należąca do dekanatu żuromińskiego.

</doc>
<doc id="403263" url="https://pl.wikipedia.org/wiki?curid=403263" title="Sarnówka (województwo kujawsko-pomorskie)">
Sarnówka (województwo kujawsko-pomorskie)

Sarnówka – wieś w Polsce położona w województwie kujawsko-pomorskim, w powiecie włocławskim, w gminie Lubanie.
W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 99 mieszkańców. Jest siedemnastą co do wielkości miejscowością gminy Lubanie.

</doc>
<doc id="403264" url="https://pl.wikipedia.org/wiki?curid=403264" title="Sarnów (województwo lubelskie)">
Sarnów (województwo lubelskie)

Sarnów – wieś w Polsce położona w województwie lubelskim, w powiecie łukowskim, w gminie Stanin.
Wieś szlachecka położona była w drugiej połowie XVI wieku w ziemi łukowskiej województwa lubelskiego. W latach 1975–1998 miejscowość położona była w województwie siedleckim.
Wieś po raz pierwszy wymieniona w dokumencie Jana Długosza z 1448 r. Na przestrzeni wieków folwark Sarnów często zmieniał właścicieli, ostatnimi właścicielami byli Dmochowscy, krewni Henryka Sienkiewicza. Działający wówczas młyn wodny nad Bystrzycą został zniszczony w czasie I wojny światowej.
W latach II wojny światowej w okolicach Sarnowa działały różne grupy partyzantów; w odwet za wykolejenie pociągu w miejscowości Szczygły Górne zostało rozstrzelanych 36 mieszkańców Sarnowa pojmanych w łapance.
Wierni Kościoła rzymskokatolickiego należą do parafii św. Anny w Jeleńcu.

</doc>
<doc id="403265" url="https://pl.wikipedia.org/wiki?curid=403265" title="Sarnów (województwo opolskie)">
Sarnów (województwo opolskie)

Sarnów (niem. "Sarnau") – wieś w Polsce, położona w województwie opolskim, w powiecie kluczborskim, w gminie Byczyna, nad rzeką Pratwą.
W latach 1975–1998 miejscowość należała administracyjnie do województwa opolskiego.
Infrastruktura.
Najbliższy przystanek kolejowy znajduje się w Biskupicach (1,5 km). Miejscowość jest położona przy drodze krajowej nr 11 i posiada dobre połączenia autobusowe z Byczyną i Kluczborkiem.
Historia.
Pierwsze wzmianki o Sarnowie pochodzą z 1506 r. a jego nazwa pochodzi od przezwiska Sarna; ze względu na bezleśną okolicę wykluczyć należy hipotezę o topograficznym znaczeniu nazwy miejscowości (miejsce gdzie żyją sarny). Dokument z 1506 r. stwierdza, że właścicielem Sarnowa jest Hanusz Ezammer z Kochłowic. Miejscowość rozwinęła się wokół folwarku, który był częścią dóbr kochłowickich.
Dokument z 1700 r. stwierdza, że właścicielem Sarnowa i Kochłowic jest rodzina von Pritzelwitz. Później miejscowość należała kolejno do rodzin von Heydebrand i de Glum. Pod koniec XVIII w. nadano Sarnowowi herb, przedstawiający skierowany w dół lemiesz od pługa. Od 1880 r. w miejscowości istniała spółka cywilna, która założyła w Sarnowie mleczarnię, funkcjonującą tam przez kilkadziesiąt lat. W 1900 r. rząd pruski wykupił w miejscowości majątek o wielkości 164 hm² (ha), który odsprzedał w 1930 r. rodzinie Schmirgel.
30 września 1928 r. do miejscowości włączono obszar dworski Sarnau, a 17 października tego samego roku obszar dworski Eichborn.
28 marca 2008 r., uchwałą Rady Miejskiej w Byczynie, Sarnów przystąpił do programu „Odnowa wsi w województwie opolskim”.

</doc>
<doc id="403266" url="https://pl.wikipedia.org/wiki?curid=403266" title="Sarnów (województwo podkarpackie)">
Sarnów (województwo podkarpackie)

Sarnów (do 1925 Reichsheim; 1925–1948 Hyki-Kolonia) – wieś w Polsce położona w województwie podkarpackim, w powiecie mieleckim, w gminie Tuszów Narodowy.
W latach 1975–1998 miejscowość położona była w województwie rzeszowskim.
Sarnów jest siedzibą rzymskokatolickiej parafii Najświętszego Serca Pana Jezusa należącej do dekanatu Baranów Sandomierski w diecezji sandomierskiej.
Wieś jako kolonia powstała w 1783 roku jako kolonia niemiecka. 1784 na mocy Patentu Tolerancyjnego założono tu zbór luterański, którego siedzibę przeniesiono w 1867 do Czermina. Posiadał własny cmentarz (istniejący do dziś) i szkołę.
W 1886 roku została utworzona kasa pożyczkowa. Jako kolonia wieś istniała do 1942 roku. Potem koloniści zostali przeniesieni do kolonii w Czerminie, a miejscowy ewangelicki dom modlitwy został poświęcony jako katolicki kościół pw. Najświętszego Serca Pana Jezusa.
Według austriackiego spisu ludności z 1900 w 92 budynkach w Sarnowie na obszarze 16 hektarów mieszkało 297 osób, z czego 53 (17,8%) było katolikami, 17 (5,7%) wyznawcami judaizmu, a 227 (76,4%) innej religii lub wyznania, głównie ewangelickiego, 70 (23,6%) było polsko-, a 227 (76,4%) niemieckojęzycznymi.
Podczas II wojny światowej siedziba hitlerowskiej gminy Reichsheim (Hyki Kolonia).

</doc>
<doc id="403267" url="https://pl.wikipedia.org/wiki?curid=403267" title="Sarny (wieś w województwie lubelskim)">
Sarny (wieś w województwie lubelskim)

Sarny – wieś w Polsce położona w województwie lubelskim, w powiecie ryckim, w gminie Ułęż.
Wieś położona jest u ujścia Zalesianki do Wieprza.
W latach 1975–1998 miejscowość położona była w województwie lubelskim.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Żabiance.

</doc>
<doc id="403268" url="https://pl.wikipedia.org/wiki?curid=403268" title="Sarny (województwo łódzkie)">
Sarny (województwo łódzkie)

Sarny – wieś w Polsce położona w województwie łódzkim, w powiecie sieradzkim, w gminie Błaszki.
W latach 1975–1998 miejscowość położona była w województwie sieradzkim.

</doc>
<doc id="403269" url="https://pl.wikipedia.org/wiki?curid=403269" title="Sasiny (województwo warmińsko-mazurskie)">
Sasiny (województwo warmińsko-mazurskie)

Sasiny (niem. "Sassen") – osada w Polsce położona w województwie warmińsko-mazurskim, w powiecie ostródzkim, w gminie Małdyty. Usytuowana nad jeziorem Sasiny.
W latach 1975–1998 miejscowość położona była w województwie olsztyńskim.
Wieś lokowana roku 1315, jako dwór pruski na 25 włókach. Pierwotna nazwa "Sasno" najprawdopodobniej wywodzi się od imienia Prusa – "Sasina" (zając). W roku 1782 we wsi odnotowano 11 domów (dymów), natomiast w 1858 w 10 gospodarstwach domowych było 138 mieszkańców. W latach 1937–1939 było 246 mieszkańców. W roku 1973 jako majątek Sasiny należały do powiatu morąskiego, gmina Małdyty, poczta Połowite.
Zabytki.
Założenie pałacowo-parkowe pochodzi z XVIII w. Pozostały ruiny pałacu (rodziny Zu Dohna) oraz część zabudowań gospodarczych. Część gospodarcza rozbudowana na początku XX w.

</doc>
<doc id="403271" url="https://pl.wikipedia.org/wiki?curid=403271" title="Serock (województwo lubelskie)">
Serock (województwo lubelskie)

Serock – wieś (dawniej miasto) w Polsce położona w województwie lubelskim, w powiecie lubartowskim, w gminie Firlej.
Serock uzyskał lokację miejską przed 1553 rokiem, zdegradowany po 1569 roku. Prywatna wieś szlachecka, położona w województwie lubelskim, w 1739 roku należała wraz z folwarkiem do klucza Lubartów Lubomirskich. W latach 1975–1998 miejscowość położona była w województwie lubelskim.
W Serocku urodził się Józef Sidor – żołnierz Batalionów Chłopskich.
Wieś stanowi sołectwo gminy Firlej. Według Narodowego Spisu Powszechnego (III 2011 r.) wieś liczyła 502 mieszkańców.
Historia.
Serock w wieku XIX stanowił wieś z folwarkiem nad rzeką Wieprz w powiecie lubartowskim, gminie i parafii Firlej, graniczy z osadą Firlej, posiadała fabrykę stali, zwanej Serocka stalownia. Na obszarze Serocka były dwa jeziora.
Dobra Serock stanowiły własność byłego Banku Polskiego i wchodziły w skład dóbr Lubartów.
Od 1880 r. dobra przeszły na własność prywatną. Folwark Serock posiadał w 1880 roku 352 morgi roli ornej, 125 mórg łąk, 344 mórg pastwisk, 62 mórg nieużytków, i 280 mórg lasu, 378 mórg stanowił obszar jezior. Wieś Serock posiadała 71 osad z gruntem 712 mórg. .

</doc>
<doc id="403272" url="https://pl.wikipedia.org/wiki?curid=403272" title="Seroki (województwo łódzkie)">
Seroki (województwo łódzkie)

Seroki – wieś w Polsce położona w województwie łódzkim, w powiecie łowickim, w gminie Łyszkowice.
W latach 1975–1998 miejscowość położona była w województwie skierniewickim.

</doc>
<doc id="403273" url="https://pl.wikipedia.org/wiki?curid=403273" title="Seroki (województwo mazowieckie)">
Seroki (województwo mazowieckie)

Seroki – wieś w Polsce położona w województwie mazowieckim, w powiecie żuromińskim, w gminie Lutocin.
Prywatna wieś szlachecka położona była w drugiej połowie XVI wieku w powiecie sierpeckim województwa płockiego. W latach 1975–1998 miejscowość położona była w województwie ciechanowskim.

</doc>
<doc id="403274" url="https://pl.wikipedia.org/wiki?curid=403274" title="Sewerynówka (województwo mazowieckie)">
Sewerynówka (województwo mazowieckie)

Sewerynówka – wieś w Polsce położona w województwie mazowieckim, w powiecie sokołowskim, w gminie Sterdyń.
W latach 1975–1998 miejscowość położona była w województwie siedleckim.
Mieszkańcy wyznania rzymskokatolickiego należą do parafii Najświętszego Zbawiciela w Zembrowie.

</doc>
<doc id="403275" url="https://pl.wikipedia.org/wiki?curid=403275" title="Sewerynów (województwo lubelskie)">
Sewerynów (województwo lubelskie)

Sewerynów – wieś w Polsce położona w województwie lubelskim, w powiecie łęczyńskim, w gminie Cyców. Obok miejscowości przepływa niewielka rzeka Świnka, dopływ Wieprza.
W latach 1975–1998 miejscowość położona była w województwie chełmskim.
Wieś stanowi sołectwo gminy Cyców. Według Narodowego Spisu Powszechnego z roku 2011 wieś liczyła 60 mieszkańców.

</doc>
<doc id="403276" url="https://pl.wikipedia.org/wiki?curid=403276" title="Sadek (województwo podlaskie)">
Sadek (województwo podlaskie)

Sadek – kolonia w Polsce położona w województwie podlaskim, w powiecie sokólskim, w gminie Dąbrowa Białostocka.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii św. Stanisława w Dąbrowie Białostockiej.

</doc>
<doc id="403278" url="https://pl.wikipedia.org/wiki?curid=403278" title="Sadkowice (województwo łódzkie)">
Sadkowice (województwo łódzkie)

Sadkowice – wieś w Polsce położona w województwie łódzkim, w powiecie rawskim, w gminie Sadkowice. W latach 1975–1998 miejscowość administracyjnie należała do województwa skierniewickiego.
Przez miejscowość przepływa niewielka rzeka Rokitna, lewy dopływ Pilicy.
Miejscowość jest siedzibą gminy Sadkowice i rzymskokatolickiej parafii Świętych Dziesięciu Tysięcy Rycerzy Męczenników.
Historia.
Wieś szlachecka położona była w drugiej połowie XVI wieku w powiecie bielskim ziemi rawskiej województwa rawskiego.
. Nazwę wzięły prawdopodobnie od nazwiska Sadek. Miejscowość jest gniazdem rodów Sadkowskich, herbu Rola. Z rodem tej średniej szlachty związana była historia wsi aż do XVII w. Sadkowscy piastowali drobne urzędy z ziemi rawskiej, byli elektorami naszych królów, a także studiowali w Akademii Krakowskiej. Oni też najprawdopodobniej ufundowali pierwszy kościół drewniany pod wezwaniem Dziesięciu Tysięcy Rycerzy Męczenników, o którym pierwsza wzmianka historyczna pochodzi z 1428.
Specyficzne położenie Sadkowic na skrzyżowaniu dróg taktowych powodowało, że przez wieś przechodziły kilkakrotnie obce wojska. W 1655 przechodził tędy gen. Duglas z 6 tysiącami Szwedów, a w 1656 król szwedzki Karol X Gustaw razem z Hieronimem Radziejowskim, następnie Karol XII w 1704, a w 1794 król pruski Fryderyk Wilhelm II. W 1809 maszerowali tędy Austriacy w drodze do Warszawy i ponownie w odwrocie do Nowego Miasta nad Pilicą. Fakty te miały niewątpliwie wpływ na ubożenie okolicy po każdym takim przemarszu.
Na przełomie XVII i XVIII w wieś Sadkowice przeszła w ręce Załuskich, herbu Junosza, następnie Krasińskich i ponownie Załuskich, od których w 1792 dobra Sadkowic kupił Franciszek Leszczyński, herbu Belina. Jego córka Julianna w posągu wniosła dobra sadkowskie rodzinie Zawiszów, herbu Przeora, którzy pozostali właścicielami do 1888.
W 1813 spalił się drewniany kościół, wspomniany z okazji wizytacji w latach 1552 i 1617, a na jego miejsce Onufry Zawisza ufundował nowy, także drewniany kościół o jednej frontowej wieży. Obecnie murowany, dwuwieżowy kościół ufundował w latach 1884-86 Marian Zawisza.
W 1827 Sadkowice miały 30 domów i 310 mieszkańców. Natomiast w 1889 45 domów i 335 mieszkańców. W 1854 wzmiankowana jest w Sadkowicach szkoła elementarna. Po rodzinie Zawiszów, dobra sadkowskie przejmuje Świdziński, a w 1894 kupuje je Antoni Radzikowski, którego syn Wacław jest ostatnim dziedzicem tych dóbr. W skład gminy wchodzą równie stare wsie: Lubania, o której pierwsze zapisy historyczne pochodzą z XV w, a także Kaleń, Bujały, Olszowa Wola i Lewin. Z Lubanią jest związana historyczna osoba generała Antoniego Józefa Madalińskiego herbu Larysza, gorącego patrioty i bohatera doby upadku Polski, uczestnika powstania kościuszkowskiego.
Kilka ważnych dat z historii gminy jako urzędu:
Zabytki.
Według rejestru zabytków NID na listę zabytków wpisane są obiekty:

</doc>
<doc id="403279" url="https://pl.wikipedia.org/wiki?curid=403279" title="Sadłowice (województwo lubelskie)">
Sadłowice (województwo lubelskie)

Sadłowice – wieś w Polsce położona w województwie lubelskim, w powiecie puławskim, w gminie Puławy.
W latach 1975–1998 miejscowość położona była na terenie ówczesnego województwa lubelskiego.
Przez wieś przebiega trasa drogi wojewódzkiej nr .
Wierni Kościoła rzymskokatolickiego należą do parafii św. Wojciecha w Górze Puławskiej.

</doc>
<doc id="403280" url="https://pl.wikipedia.org/wiki?curid=403280" title="Sarnówka (województwo wielkopolskie)">
Sarnówka (województwo wielkopolskie)

Sarnówka – wieś w Polsce położona w województwie wielkopolskim, w powiecie rawickim, w gminie Rawicz.
W okresie Wielkiego Księstwa Poznańskiego (1815-1848) miejscowość wzmiankowana jako Sarnowko należała do wsi większych w ówczesnym pruskim powiecie Kröben (krobskim) w rejencji poznańskiej. Sarnowko należało do okręgu sarnowskiego tego powiatu i stanowiło - wraz z folwarkiem Folusz - odrębny majątek, którego właścicielem był wówczas (1846) podpułkownik Zakrzewski. Według spisu urzędowego z 1837 roku Sarnowko liczyło 416 mieszkańców, którzy zamieszkiwali 52 dymy (domostwa).
W latach 1975–1998 miejscowość położona była w województwie leszczyńskim.
Zobacz też: Sarnówka

</doc>
<doc id="403283" url="https://pl.wikipedia.org/wiki?curid=403283" title="Siadcza (województwo lubuskie)">
Siadcza (województwo lubuskie)

Siadcza – wieś w Polsce położona w województwie lubuskim, w powiecie zielonogórskim, w gminie Bojadła.
W latach 1975–1998 miejscowość położona była w województwie zielonogórskim.

</doc>
<doc id="403284" url="https://pl.wikipedia.org/wiki?curid=403284" title="Siadcza (województwo śląskie)">
Siadcza (województwo śląskie)

Siadcza – wieś w Polsce położona w województwie śląskim, w powiecie zawierciańskim, w gminie Pilica. 
W latach 1975–1998 miejscowość położona była w województwie katowickim.
W obrębie wsi znajduje się źródło niewielkiej rzeki, Żebrówki.

</doc>
<doc id="403285" url="https://pl.wikipedia.org/wiki?curid=403285" title="Sidzina (województwo małopolskie)">
Sidzina (województwo małopolskie)

Sidzina – wieś w Polsce położona w województwie małopolskim, w powiecie suskim, w gminie Bystra-Sidzina.
Nazwa wsi.
Pierwotnie wieś nosiła nazwę Miłoszowa. Nazwa pochodziła od nazwy lasów, w których to wieś została założona. Wiadomo, że wieś nie była własnością prywatną, podobnie jak lasy porastające te tereny należała do króla. Nazwa jednak wskazuje na przynależność do jakiegoś Miłosza. Podanie ludowe mówi o pochodzeniu nazwy lasów i wsi od imienia nieślubnego syna Władysława Łokietka Miłosza. Wersja ta wydaje się jednak mało prawdopodobna.
Funkcjonowanie nazwy Miłoszowa jest o tyle ciekawe, że już w roku 1598 w aktach wizytacji biskupiej wieś notowana jest jako Sidzina. W rejestrze poborowym województwa krakowskiego w roku 1629 wieś występuje pod dwiema nazwami: „Miłoszowa alias Szydzina”. Taki stan dochował się do roku 1691. Później używa się tylko nazwy Sidzina. "Słownik geograficzny Królestwa Polskiego" podaje nazwę wsi także w formie Szydzina.
Według dawnych podań, krążących wśród mieszkańców wsi nazwę tę należy wiązać z sitowiem, porastającym rzekomo nadrzeczne tereny wsi.
Geografia.
Położenie.
Sidzina położona jest na granicy dwóch pasm górskich Beskidu Żywieckiego. Jest to Pasmo Policy wznoszące się po północno-zachodniej stronie miejscowości i Beskid Orawsko-Podhalański po stronie południowej i południowo-wschodniej. Najwyższy szczyt wznoszący się nad Sidziną to Polica (1369 m). Wieś położona jest w gminie Bystra-Sidzina w powiecie suskim. Jest to duża wieś o powierzchni ponad 52,27 km². Od południa Sidzina graniczy z Orawą (Zubrzyca Górna, Podwilk), od zachodu poprzez grzbiet Pasma Policy z Zawoją, Skawicą i Juszczynem, od wschodu ze Spytkowicami i Toporzyskiem, natomiast od północy z Bystrą Podhalańską, z którą tworzy gminę.
Główna zabudowa wsi ciągnie się wzdłuż potoku Sidzinka na długości około 7 km oraz w dolinach jego dopływów: potoków Sidzina, Ciśniawa i Głazówka (Głaza).
Części wsi.
Od XVI wieku istnieje podział wsi na dzielnice zwane rolami, których dzisiaj jest 53. Ponadto Sidzina posiada kilka przysiółków oddalonych od centrum, największe z nich to: Mała Sidzinka, Jarominy-Migasy, Wielka Polana. Najmniejsze przysiółki położone są na stokach Pasma Policy na Polanach: Staszkowej i Malinowej, gdzie obecnie mieszka na stałe odpowiednio po jednej rodzinie. Z racji znacznej wysokości i trudno dostępnego terenu do dzisiaj przysiółki te nie zostały zelektryfikowane, przez co stanowią swego rodzaju naturalne skanseny. Wyjątkiem jest rola Kamycko położona u podnóża pasma Policy, ale i ona cechuje się trudnym dojazdem przez las zwłaszcza w zimie. Mieszka tam kilka rodzin.
Integralnymi częściami wsi są:
Historia.
Lokacja wsi.
Początki Sidziny sięgają roku 1563; wtedy to 23 kwietnia na sejmie w Piotrkowie chłop Maciej Gorel otrzymał z rąk królewskich przywilej, zezwalający na założenie w puszczy zwanej Miłoszowa nowej wsi. Akt lokacyjny normował podstawy prawno-ustrojowe nowej wsi, określał też prawa i obowiązki mieszkańców. Druga połowa XVI wieku odznacza się wzmożonym osadnictwem południowej części puszczy beskidzkiej, prowadzonym przez węgierską rodzinę Thurzonów władającą państwem orawskim. Przywilej lokacyjny nadany Gorelowi przez króla Zygmunta Augusta był zapewne reakcją na poczynania południowych sąsiadów. Z uwagi na bliskość granicy węgierskiej i kuszące za nią warunki dla nowych osadników, przywilej ów zawierał wyjątkowo korzystne dla ludności chłopskiej postanowienia.
Miłoszowa, bo tak pierwotnie nazywała się Sidzina, administracyjnie należała do starostwa z siedzibą w Lanckoronie, na rzecz którego spełniać miała swe powinności. Pierwszym jej sołtysem został Maciej Gorel co obok licznych przywilejów stanowiło nagrodę za powołanie do życia nowej wsi. Sołtys też posiadał pełną władzę sądowniczą nad mieszkańcami; przez dobranie sobie siedmiu ławników spośród kmieci tworzył tzw. ławę czyli sąd wiejski. Poważne przestępstwa lub sprawy kryminalne rozpatrywał starosta, który przyjeżdżał w tym celu do wsi dwukrotnie w ciągu roku.
Maciej Gorel musiał być człowiekiem niezwykle przedsiębiorczym, gdyż już w roku wydania aktu lokacyjnego sprowadził w lasy babiogórskie trzynaście rodzin osadniczych, a w ciągu ośmiu lat od początków kolonizacji wieś liczyła czterdzieści rodzin chłopskich i jedną sołtysią. Wydaje się, że sporą liczbę osadników należy łączyć również z faktem, iż do Sidziny-Miłoszowej nie dotarła fala ucisku ludności wiejskiej, jaka miała miejsce w drugiej połowie XVI wieku. Było to zapewne kolejne zabezpieczenie ze strony starostwa lanckorońskiego przed zbiegostwem na Orawę.
Trudno określić, skąd pochodzili pierwsi osadnicy, natomiast na podstawie analizy ich imion i nazwisk stwierdzić można z całą pewnością, że wszyscy byli narodowości polskiej. Brak też wśród nowo przybyłych mieszkańców Wołochów, którzy w owym czasie w Beskidach, szczególnie na Żywiecczyźnie stanowili istotny żywioł osadniczy. Jest więc Sidzina wytworem osadnictwa polskiego.
Obok uprawy roli, która w górzystym terenie nie była łatwa, mieszkańcy wsi oddawali się zajęciom ubocznym, z których najbardziej rozwinięta była hodowla, a zwłaszcza owczarstwo. Inne uboczne zajęcia to młynarstwo połączone z rybołówstwem i przemysł drzewny. Rozwojowi tego drugiego sprzyjało bogactwo lasów sidzińskich. Wytwórczość drzewna poszła w trzech kierunkach: wypalanie węgla i smoły, obróbka drzewa budowlanego, gonciarstwo i klepkarstwo.
Rozwój wsi.
Krakowskie księgi celne z pierwszej połowy XVII wieku informują o utrzymywaniu przez Sidziniaków kontaktów handlowych z dosyć oddalonym miastem. Przywozili oni do Krakowa głównie drzewo, węgiel, siano, ale też spore ilości oleju, co świadczy o szeroko rozpowszechnionej uprawie lnu. Prawdopodobne są też kontakty handlowe z miastami węgierskimi. Niektóre źródła podają, że przez Sidzinę przebiegała nielegalna droga handlowa, którą udawali się na Węgry kupcy pragnący ominąć komorę celną w Myślenicach.
Pod koniec XVI wieku Sidzina wraz z całym starostwem lanckorońskim, dostała się we władanie magnackiej. W czasie stu lat sprawowania przez nich rządów znacznie zmalały swobody, jakie posiadały górne wsie starostwa. W celu ograniczenia samorządności około roku 1625 starostwo likwiduje w Sidzinie urząd sołtysa, powołując na jego miejsca wójta.
Tuż po wojnie szwedzkiej Zebrzydowscy chcąc podreperować swe wyniszczone dobra, wzmogli politykę wyzysku i ucisku chłopów.
Szczególnie ciężkie czasy dla wsi starostwa lanckorońskiego nastały wtedy, gdy w 1667 roku rządy ujęła wdowa po Michale Zebrzydowskim, Marianna Anna ze Stadnickich. Wobec stosowanego przez nią ucisku, na czoło gromad wiejskich wysunęli się co światlejsi chłopi, przygotowując wspólnie metody oporu. Zwoływali oni na polanach pod Babią Górą tajne schadzki, na których ustalano współdziałanie wszystkich wsi starostwa. W 1669 roku poddani wnieśli do sądu oskarżenie przeciw Zebrzydowskiej o zdzierstwo. Wyrok brzmiał przychylnie dla chłopów, ale mimo powtórnej supliki nie był przez starościnę respektowany. Doprowadziło to do aktywnego udziału poddanych jej chłopów w antyfeudalnym oporze, jaki ogarnął w 1670 roku południową Małopolskę. Wśród przywódców chłopskich tego okresu spotykamy trzech mieszkańców Sidziny: Marcina Kufla oraz braci Lipków Wojciecha i Andrzeja.
XVIII wiek przynosi tragiczne w skutkach dla Polski wydarzenia, które doprowadzają do I rozbioru. Południowe połacie Małopolski wraz ze starostwem lanckorońskim dostały się pod panowanie Austrii.
Monarchia austriacka rządzona przez cesarzową Marię Teresę, a później jej syna Józefa II, przystąpiła do radykalnych reform włościańskich. W 1781 roku zniesiono zależność osobistą chłopów, przystąpiono do częściowego zmniejszenia powinności. Reformy józefińskie dały wiele udogodnień ludności wiejskiej, czym władze w Wiedniu pozyskały sobie zaufanie chłopa.
Po pierwszym rozbiorze Sidzina, jako dotychczasowa wieś królewska, przeszła do dóbr rządowych. Administracyjnie należała do dominium makowskiego, skupiającego oprócz Makowa dziewięć wsi dawnej parafii makowskiej. W 1798 roku rząd wystawił Sidzinę na licytację. Nie wiadomo, czy ktokolwiek kupił wtedy wieś, gdyż w 1839 roku hrabia Filip z rodu Saint Genois d’Anneaucourt kupuje część starostwa lanckorońskiego wraz z Sidziną. Następnie w roku 1878 dostaje się Sidzina do kompleksu dóbr arcyksięcia Albrechta Habsburga.
Na przełomie XVIII i XIX wieku Sidzina była wsią wyjątkowo dużą, w roku 1824 były tutaj 503 domy i 2505 mieszkańców. W XIX wieku na tereny Sidziny przybyli koloniści z Austrii, sprowadzeni prawdopodobnie przez Habsburgów w celu prowadzenia gospodarki leśnej w ich posiadłościach.
Ciekawe wspomnienie o Sidzinie z połowy XIX wieku pozostawił Agaton Giller, który odwiedził te tereny latem 1852 roku, napisał:
"„Z tych wsi jeśli nie największą, to może najciekawszą jest Sidzina. Urządzenia jej gminne, sądy włościańskie, wiece, jak też forma posiadłości gruntowej, przetrwały niezmienione od najdawniejszych, bo jeszcze od pogańskich czasów."
"Kto chce wiedzieć, jak dawna, pierwotna, bezpańska wieś rządziła się niech zajrzy do Sidziny." (…) "Ducha obywatelskiego nie brak było pomiędzy mieszkańcami Sidziny. W roku 1846 dali przytułek zagrożonej w równinach szlachcie i powstrzymali falę ludowej czarniawy. Oświatą górowali nad sąsiadami”."
Do wspomnień Agatona Gillera należy podchodzić z dużą dozą krytycyzmu, jego zauroczenie kulturą góralską wynikało zapewne z ówczesnych tendencji panujących w kręgach akademickich. We wspomnieniach tych przywołane też zostały wydarzenia z roku 1846; istotnie rebelia galicyjska ominęła Sidzinę, choć mieszkańcy sąsiedniego Toporzyska wystąpili przeciwko przemocy dziedziców Wilkoszewskich. Ludność Sidziny udzieliła schronienia okolicznej szlachcie. Postawa taka musiała brać się z dużego uświadomienia politycznego, które mogło wynikać z działalności tutejszego proboszcza księdza Wojciecha Blaszyńskiego.
Wiek XX.
Przełom XIX i XX wieku wiąże się z masową emigracją ludności galicyjskiej do Ameryki w celach zarobkowych. Tę formę polepszenia swego bytu wybrało również wielu mieszkańców Sidziny. Większość z nich wracała z zarobionymi dolarami w rodzinne strony.
Pod koniec wieku XIX powoli wkracza do Sidziny przemysł. Powstaje tartak parowy, wybudowany przez Marynowicza, co daje mieszkańcom wsi dodatkowe źródło dochodu. W roku 1910 z inicjatywy Józefa Chorążego założono Ochotniczą Straż Pożarną. Jeszcze w XIX wieku swą działalność rozpoczęła w Sidzinie orkiestra dęta, która w okresie międzywojennym liczyła blisko 20 członków.
Po odzyskaniu przez Polskę niepodległości Sidzina została administracyjnie włączona do województwa krakowskiego i powiatu myślenickiego.
W okresie międzywojennym podstawowym zajęciem mieszkańców Sidziny pozostawało rolnictwo. Gospodarstwa rolne były już wtedy mocno rozdrobnione. Sporo miejsc pracy dawał przemysł drzewny. Powstał drugi tartak parowy. Nadal uprawiano len, z którego wyrabiano płótno i olej. W czasie wakacji gospodynie przyjmowały wielu letników, przybywających głównie z Krakowa.
Dalszy rozwój wsi przerwał wybuch II wojny światowej. Już pierwszego września hitlerowcy wkroczyli do Sidziny z terenów Słowacji. Całą Orawę Niemcy oddali we władanie państwa słowackiego ks. Tiso. Sidzina włączona do Generalnego Gubernatorstwa stała się wsią przygraniczną. Powstały dwie placówki graniczne, w Sidzinie Górnej oraz w Sidzinie – Binkówce. Po wojnie placówka na Binkówce została przekształcona w działający do dziś Dom Wczasów Dziecięcych nr 2.
Okupant zaczął nakładać na rolników kontyngenty; dużym uszczerbkiem dla miejscowych było wysadzenie przez Niemców tartaku. Największym ciosem dla mieszkańców Sidziny były dwie akcje pacyfikacyjne przeprowadzone przez hitlerowców. W sumie spłonęło w nich 46 gospodarstw.
Sidzińskie lasy stanowiły doskonałą bazę dla nękających wroga oddziałów partyzanckich. Od lata 1944 roku na Polanie Malinowej stacjonował spory oddział AK „Chełm”, któremu podlegał oddział terenowy z Sidziny. Przebywały tutaj także oddziały „Harnasie”, „Huta-Podgórze”. Również od lata 1944 roku, na sąsiedniej Polanie Staszkowej, stacjonowała grupa partyzantów radzieckich.
Po zakończeniu wojny Sidzina ponownie włączona została do województwa krakowskiego i powiatu myślenickiego. W czasie reorganizacji administracyjnej w 1956 roku utworzono powiat suski, do którego przyłączono również Sidzinę.
W pierwszych latach po wojnie Sidzina była wsią przeludnioną i dosyć zacofaną gospodarczo. Emigracja do miast dawała możliwość pracy w przemyśle, część mieszkańców opuściła wtedy wieś na stałe, część znalazła zatrudnienie w fabrykach w pobliskich miastach. Większość jednak pozostała, zajmując się rolnictwem. Nieco później obok rolnictwa zaczęto trudnić się chałupnictwem, głównie w zakresie obróbki drewna.
Po kolejnej reformie administracyjnej z roku 1975 Sidzina należała do województwa nowosądeckiego. Od 1999 roku podlega władzom województwa małopolskiego i powiatu suskiego.
W Sidzinie osiadła pisarka Maria Kędziorzyna.
Obecnie większość mieszkańców prowadzi gospodarstwa rolne, jednak nie stanowią one już podstawowego źródła dochodu. Zatrudnienie daje głównie przemysł drzewny, a także budownictwo i handel.
Religia.
Akt lokacyjny z 1563 roku przyłączył Sidzinę do parafii w Makowie, istniejącej od 1529 roku. W latach 80. XVI stulecia wybudowano w Sidzinie pierwszy kościół. Wraz z jego budową zaczęto starać się o erekcję parafii, na co wskazują akta wizytacji biskupiej z 1598 roku. Te same akta mówią, że był to kościół drewniany. Obok niego wybudowano wtedy też dom dla proboszcza oraz dom dla rektora szkoły.
Prawdopodobnie między 1617 a 1645 rokiem w Sidzinie została erygowana parafia i zaraz po tym afiliowana do Makowa. Wizytacja z 1645 roku nazywa Sidzinę filią Makowa, dalej mówi, że proboszcz makowski trzyma stale w Sidzinie wikarego. W roku 1689 erygowano tutaj Bractwo Szkaplerza.
W tym czasie kościół sidziński był też ostoją dla katolików z Górnej Orawy. Wsie tej części Orawy zasiedlone były w głównej mierze Polakami o wyznaniu katolickim. Zarządzający tymi ziemiami Thurzonowie byli luteranami i chcieli zmusić swoich poddanych do przyjęcia tego wyznania. Wtedy też rozwinął się kult Matki Boskiej w sidzińskim obrazie.
Jak wykazały badania przeprowadzone przez polskich i amerykańskich uczonych w latach 60. XX w., obraz ten powstał na przełomie XV i XVI wieku w Dalmacji. Jest to obraz grecko-bizantyjski, bardzo popularny na Rusi, gdzie ten typ malowideł nazywany jest „Umylenje”. W obrządku łacińskim nazywa się go Glykofilusa.
Kościół drewniany stał w Sidzinie do roku 1813, kiedy to obok niego zbudowano dzisiejszy, murowany, w stylu tzw. józefińskim, a stary rozebrano. Relikty fundamentów dawnego kościoła (prawdopodobnie części prezbiterialnej) odnaleziono w 2014 roku podczas archeologicznych badań wykopaliskowych, którymi kierował Archeolog Mariusz Biel, przeprowadzonych po północno-wschodniej stronie obecnego kościoła, za murem cmentarnym, na tzw. „cmentarzu cholerycznym”. Potwierdzeniem sakralności odkrytego obiektu były szczątki dwóch szkieletów zarejestrowanych w północno-wschodnim narożniku wnętrza odnalezionej budowli
W roku 1836 odłączono Sidzinę od parafii w Makowie i erygowano samodzielne probostwo. Proboszczem nowo powstałej parafii został ks. Wawrzyniec Stramski.
W XIX w. swoją działalność społeczną i duszpasterską w miejscowości prowadził ksiądz Wojciech Blaczyński. Przybył on do Sidziny w 1836 roku, obejmując funkcję wikariusza, a w roku 1844 proboszcza. W swojej pracy skupiał się na "odnowie moralne"j wiernych, polegającej przede wszystkim na katechizacji i szerzeniu oświaty a także na walce z pijaństwem. Efektem jego aktywności było założenie szkoły parafialnej. Z czasem powstał ruch ruch religijny (tzw. sidziniarstwo), inspirowany ks. Blaszczyńskim. Sidzina stała się wówczas celem pielgrzymek religijnych, wierni przybywali zwłaszcza z Orawy, Podtatrza, Podhala, znad Wisły, oraz okolic Bochni i Tarnowa.
Jesienią 1911 roku w Sidzinie Górnej ks. Jan Trzopiński, na gruntach należących do jego rodziny, rozpoczął budowę zakładu dla sierot. Poświęcenia ochronki dokonano w 1922 roku. Opiekę nad sierotami objęły siostry Służebniczki Starowiejskie. Obok ochronki stanęła neogotycka kaplica pw. Najświętszego Serca Jezusa.
Kultura.
Równocześnie z powstaniem kościoła w 1598 roku rozpoczęła działalność szkoła parafialna. Akta wizytacji biskupiej z tego samego roku mówią, że kierownikiem szkoły był Stanisław z Wiśnicza. Biskupie akta wizytacyjne z 1645 i 1655 roku mówią: „Jest budynek szkolny”. Pod koniec XVII wieku szkolnictwo upada.
Nie wiadomo, czy do momentu przybycia w 1836 do Sidziny ks. Blaszyńskiego istniała tutaj jakaś forma oświaty. Za jego czasów w roku 1863 uczęszczało do szkoły parafialnej 96 uczniów. Nauka była płatna. Po śmierci ks. Blaszyńskiego szkoła przestała działać.
W okresie międzywojennym początkowo była w Sidzinie jedna szkoła powszechna z dwoma, a następnie czterema nauczycielami. Na początku lat 30. w ochronce w Sidzinie Górnej zorganizowano szkołę powszechną nr 2, w której uczyły zakonnice. W latach 40. zakonnice zastąpiono nauczycielami świeckimi.
Szkoła Podstawowa nr 1 otrzymała w 1971 roku nowy budynek. Po gruntownej przebudowie mieścił się w nim Zespół Szkół im. Dzieci z Zamojszczyzny, składający się z gimnazjum i szkoły podstawowej (w 2017 r. gimnazjum zostało zlikwidowane). W Sidzinie Górnej działa Szkoła Podstawowa nr 2 im. Ks. Jana Trzopińskiego.
Od roku 1946 w Sidzinie-Binkówce działa Dom Wczasów Dziecięcych nr 2, mieszczący się w poniemieckim budynku placówki granicznej. Obecnie przyjeżdżają tutaj dzieci z całej Polski na tzw. zielone szkoły i kolonie. W początkowym okresie działalności placówki turnusy trwały tutaj do sześciu tygodni. W latach 50. gościły tutaj dzieci z Korei i Rumunii, w latach 80. z Węgier, Słowacji, ZSRR i Libanu. Placówka od początków istnienia utrzymuje kontakty z miejscowymi szkołami.
W międzywojniu w Sidzinie działało koło Stronnictwa Ludowego. Kobiety zrzeszone były w kole Gospodyń Wiejskich, a część młodzieży w Katolickim Stowarzyszeniu Młodzieży. Organizacje te pozytywnie wpływały na życie wsi. M.in. Sidzina przekazała w 1934 roku Polskiemu Towarzystwu Tatrzańskiemu parcelę pod budowę schroniska na Hali Krupowej.
Również w dwudziestoleciu międzywojennym kierownik szkoły powszechnej, Edward Leśniak założył teatr amatorski.
Tuż po II wojnie światowej w 1946 roku teatr amatorski i zespół regionalny zainicjował Adam Leśniak, kontynuując niejako dzieło swego ojca. Teatr i zespół początkowo działał przy gromadzkiej świetlicy Związku Samopomoc Chłopska „Koliba”. Po upadku świetlicy teatr zawiesił swą działalność, była ona później kontynuowana przez teatr amatorski przy Państwowym Domu Wczasów Dziecięcych. Zespół regionalny pod nazwą „Koliba” istniał do roku 1978, zdobywając w tym czasie wiele nagród i wyróżnień na festiwalach i przeglądach folklorystycznych.
Obecnie od roku 1999 działa w Sidzinie Dziecięcy Zespół Regionalny „Holniki”, który prowadzi Teresa Lipka a kierownikiem jest prezes Związku Podhalan Maciej Motor-Grelok. Patronat nad zespołem sprawuje sidziński oddział Związku Podhalan istniejący tu od 1997 roku.
W 1963 roku z inicjatywy Adama Leśniaka w Sidzinie-Binkówce zorganizowano Muzeum Regionalne. Początkowo mieściło się ono w chacie z 1806 roku, przeniesionej tutaj z Małej Sidzinki. W chacie zgromadzono liczne eksponaty związane z codziennym życiem mieszkańców wsi. Obecnie w muzeum oprócz wspomnianej chaty można zwiedzić jeszcze dwie inne chałupy, kuźnię i spichlerz. W spichlerzu zorganizowano Izbę Pamięci Narodowej, gromadzącą pamiątki po działających tutaj w czasie II wojny oddziałach partyzanckich. Muzeum stanowiło filię Orawskiego Parku Etnograficznego w Zubrzycy Górnej. Aktualnie pod nazwą Muzeum Kultury Ludowej stanowi osobną jednostkę.
Turystyka.
Sidzina posiada duże walory klimatyczne i krajobrazowe. Dzięki dobrym warunkom turystycznym i wypoczynkowym odwiedzana jest przez sporą liczbę letników. Bazę turystyczną stanowią w niej przede wszystkim Dom Wczasów Dziecięcych nr 2, Schronisko PTTK na Hali Krupowej i liczne gospodarstwa agroturystyczne.
W Sidzinie rosną okazałe drzewa, dęby szypułkowe. Największy z nich ma wyjątkowy zbieżysty odziomek, obwód pnia na wysokości 1,3 m wynosił 801 cm (w 2013). Wiek tego drzewa szacowany jest na 500 lat. Kolejny okazały dąb, rosnący opodal, miał w tym samym roku obwód 681 cm.

</doc>
<doc id="403286" url="https://pl.wikipedia.org/wiki?curid=403286" title="Sidzina (województwo opolskie)">
Sidzina (województwo opolskie)

Sidzina (niem. "Hennersdorf") – wieś w Polsce położona w województwie opolskim, w powiecie nyskim, w gminie Skoroszyce.
W latach 1975–1998 miejscowość położona była w województwie opolskim.
Zabytki.
Do wojewódzkiego rejestru zabytków wpisane są:
Ponadto w niezabudowanej okolicy ok. 1,5 km od Sidziny, przy drodze nr 46 w kierunku Niemodlina znajduje się Kościół pw. Znalezienia Krzyża Świętego i Matki Boskiej Częstochowskiej z 1873 r.

</doc>
<doc id="403287" url="https://pl.wikipedia.org/wiki?curid=403287" title="Sieciechów (województwo łódzkie)">
Sieciechów (województwo łódzkie)

Sieciechów – wieś w centralnej Polsce położona w województwie łódzkim, w powiecie kutnowskim, w gminie Kutno.
W latach 1975–1998 miejscowość położona była w województwie płockim.

</doc>
<doc id="403288" url="https://pl.wikipedia.org/wiki?curid=403288" title="Siedlce (województwo łódzkie)">
Siedlce (województwo łódzkie)

Siedlce – wieś w Polsce położona w województwie łódzkim, w powiecie łaskim, w gminie Sędziejowice.
Przez wieś przebiega magistrala węglowa Gdynia – Śląsk. W miejscowości znajduje się przystanek kolejowy Siedlce Łaskie.
W latach 1975–1998 miejscowość położona była w województwie sieradzkim.

</doc>
<doc id="403289" url="https://pl.wikipedia.org/wiki?curid=403289" title="Siedlce (województwo małopolskie)">
Siedlce (województwo małopolskie)

Siedlce – wieś w Polsce położona w województwie małopolskim, w powiecie nowosądeckim, w gminie Korzenna.
W latach 1975–1998 miejscowość położona była w województwie nowosądeckim.
Wieś jest siedzibą parafii rzymskokatolickiej, która oprócz Siedlec obejmuje okoliczne miejscowości: Łękę, Słowikową, Miłkową, Janczową i Trzycierz. W Siedlcach znajduje się wybudowany w 1907 roku kościół parafialny pod wezwaniem świętej Tekli. Świątynia została wybudowana w unikatowy sposób – nowy kościół powstał w miejscu poprzedniego, drewnianego, który dopiero po zakończeniu budowy został rozebrany. Kościół w Siedlcach słynie ze swoich witraży. Niegdyś spierano się, czy reprezentują one styl krakowski czy lwowski. W świetle najnowszych badań, siedleckie witraże to przykład stylu wiedeńskiego.
Jak głosi powtarzana jeszcze ciągle legenda, gdzieś na terenie parafii znajduje się jeszcze utracony Raj. Nikt nie może go odnaleźć, nie widzi go ludzkie oko. Pośrodku raju rośnie drzewo życia. Ma ono setki liści, a na każdym liściu wypisane jest imię mieszkańca parafii. W nocy 31 grudnia, w godzinie śmierci, do raju przylatuje Anioł Śmierci. Potrząsa on drzewem życia. Liście, które spadną, oznaczają ludzi, którzy w nadchodzącym roku odejdą z tego świata.
Na terenie wsi znajduje się Zespół Szkół, w którego skład wchodzą szkoła podstawowa i gimnazjum. W październiku 2011 roku oddana została do użytku nowa sala sportowa. Działa tu także jednostka Ochotniczej Straży Pożarnej, w której remizie mieści się oddział Gminnego Centrum Kultury z Korzennej.
Ochotnicza Straż Pożarna.
Ochotnicza Straż Pożarna w Siedlcach została powołana w 1947 roku ,posiada samochód bojowy Steyr 13S21.

</doc>
<doc id="403290" url="https://pl.wikipedia.org/wiki?curid=403290" title="Siedlce (województwo świętokrzyskie)">
Siedlce (województwo świętokrzyskie)

Siedlce – wieś w Polsce, położona w województwie świętokrzyskim, w powiecie kieleckim, w gminie Chęciny.
W latach 1975–1998 miejscowość położona była w województwie kieleckim.
W pobliżu znajduje się odkrywka wapienia, obecnie nie podlegająca eksploatacji, zalana wodą. Stanowi ona obecnie teren rekreacyjny.

</doc>
<doc id="403291" url="https://pl.wikipedia.org/wiki?curid=403291" title="Siedlec (województwo dolnośląskie)">
Siedlec (województwo dolnośląskie)

Siedlec (dawniej: Siedlec Trzebnicki, niem. "Zedlitz") – wieś w Polsce położona w województwie dolnośląskim, w powiecie wrocławskim, w gminie Długołęka.
Podział administracyjny.
W latach 1975–1998 miejscowość położona była w województwie wrocławskim.
Krótki opis.
We wsi znajduje się położony w obrębie parku krajobrazowego dwór i staw, stadniny koni, zabytki techniki na dworcu kolejowym, pompa wodna i dawny peron. Odbywają się coroczne imprezy hippiczne.
Historia.
Początki miejscowości sięgają roku 1245. Wieś położona w dawnym księstwie oleśnickim, późniejszym powiecie trzebnickim. Niemiecka nazwa wsi to "Zedlitz". Najstarsza wiadomość o wsi pochodzi z 1387 r., kiedy to właścicielem był Pilgram von Pritezelwitz. Kolejnymi właścicielami byli: 1520 r. von Rediger, 1617 r. von Rothkirch, 1641 r. Georg von Lowe, 1651 r. von Jaloski, 1701 r. Fryderyk von Frankenberg. W latach 1877-1945 właścicielami byli Paserowie.
Okres powojenny.
Po II wojnie światowej miejscowość wróciła do Polski. Pierwsi osadnicy przyjechali tutaj w 1945 r. Wieś nosiła wtedy nazwę "Siedlice", później zmieniono ją na "Siedlec". Na przestrzeni lat miejscowość zmieniła się. Początkowo 4-klasowa szkoła podstawowa mieściła się w niewielkim budynku. Kierownikiem szkoły był Władysław Czerwieniec, a następnie Stanisław Śliwiński. Były budynek szkolny był pałacem, zamieszkiwali go tuż po wojnie Niemcy, a potem dłuższy czas był pusty. Pierwszy sklep w Siedlcu mieścił się u p. Winczuka. W tym samym budynku był też bank. Urząd Gminy miał swą siedzibę w domu p. Platy. Na miejscu obecnej świetlicy stała kiedyś remiza, którą po likwidacji straży pożarnej zamieniono na magazyn. Świetlica wiejska natomiast znajdowała się w baraku koło parku. Drugi sklep mieścił się w budynku p. Kędry (ten sam budynek wykorzystany był jako sala katechetyczna). Kędra gościł również u siebie spółdzielnię szewską i zakład krawiecki. Niedaleko remizy stała kuźnia, w której pracował Julian Miśta; natomiast leśniczy, Stanisław Grakowicz, mieszkał w leśniczówce pod lasem. Okoliczne grunty rolne były w latach 50. XX wieku własnością instytucji pn. Państwowe Nieruchomości Ziemskie (PNZ). Nazwę zmieniono potem na Państwowe Gospodarstwo Rolne (PGR), które niedawno (lata 90. XX wieku) zostało zlikwidowane.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="403292" url="https://pl.wikipedia.org/wiki?curid=403292" title="Siedlec (województwo lubuskie)">
Siedlec (województwo lubuskie)

Siedlec – wieś w Polsce położona w województwie lubuskim, w powiecie żarskim, w gminie Trzebiel.
W latach 1975–1998 miejscowość położona była w województwie zielonogórskim.
Historia.
Nazwa miejscowości w obecnie używanej formie "Siedlec" pojawia się w łacińskim dokumencie z 1257 roku. 

</doc>
<doc id="403293" url="https://pl.wikipedia.org/wiki?curid=403293" title="Siedlice (województwo opolskie)">
Siedlice (województwo opolskie)

Siedlice (do 1945 "Seidlitz") – wieś w Polsce położona w województwie opolskim, w powiecie namysłowskim, w gminie Pokój.
W latach 1975–1998 miejscowość położona była w województwie opolskim.

</doc>
<doc id="403294" url="https://pl.wikipedia.org/wiki?curid=403294" title="Siedliska (województwo dolnośląskie)">
Siedliska (województwo dolnośląskie)

Siedliska – wieś w Polsce położona w województwie dolnośląskim, w powiecie legnickim, w gminie Miłkowice, nad rzeką Brochotką.
Podział administracyjny.
W latach 1975–1998 miejscowość położona była w województwie legnickim.
Sport.
Siedliska posiadają własny klub sportowy – Dąb Siedliska, utrzymujący się w piłkarskiej A klasie.

</doc>
<doc id="403295" url="https://pl.wikipedia.org/wiki?curid=403295" title="Siedliska (województwo mazowieckie)">
Siedliska (województwo mazowieckie)

Siedliska – wieś w Polsce położona w województwie mazowieckim, w powiecie piaseczyńskim, w gminie Piaseczno.
W latach 1975–1998 miejscowość położona była w województwie warszawskim.

</doc>
<doc id="403296" url="https://pl.wikipedia.org/wiki?curid=403296" title="Siedliska (powiat turecki)">
Siedliska (powiat turecki)

Siedliska – wieś w Polsce położona w województwie wielkopolskim, w powiecie tureckim, w gminie Kawęczyn.
W latach 1975–1998 miejscowość położona była w województwie konińskim.

</doc>
<doc id="403297" url="https://pl.wikipedia.org/wiki?curid=403297" title="Siedliszowice (województwo małopolskie)">
Siedliszowice (województwo małopolskie)

Siedliszowice – wieś w Polsce, położona w województwie małopolskim, w powiecie tarnowskim, w gminie Żabno, na prawym brzegu Dunajca.
Historia.
W latach 1975–1998 miejscowość położona była w województwie tarnowskim.
We wsi funkcjonuje całoroczne połączenie promowe przed Dunajec z lewobrzeżnymi Wietrzychowicami. Obecnie Siedliszowice są parafią, w przeszłości wieś należała do parafii Wietrzychowice położonej na lewym brzegu Dunajca.
Na terenie Siedliszowic przy wyjeździe na Bieniaszowice, znajduje się kurhan, którego powstanie datuje się na XIII wiek. Według legendy kurhan jest związany z założeniem wsi przez Tatarów, jednak przeprowadzone badania wskazują na późny okres rzymski ze względu na obecność śladów umocnień dębowych i szczątków porcelany. Karol Rogawski w swojej pracy zawarł wzmiankę o zbadanym przez siebie kurhanie w Siedliszowicach, który nie zawierał grobu i dlatego uznany został przezeń za kurhan ofiarny. W latach sześćdziesiątych ubiegłego wieku prowadzone były w Siedliszowicach badania antropologiczne, które wykazały, że niektórzy mieszkańcy tej miejscowości mają cechy zbliżone do Tatarów. Jeszcze w latach 70. w okolicy mieszkał człowiek, który zajmował się "podbieraniem studni" – czyli pogłębianiem zamulonych studni. Okoliczni mieszkańcy nazywali go "Pan Oczko" z tego względu, że jedno oko miał przymrużone. Był niskiego wzrostu, miał skośne oczy i był bardzo podobny do Tatarów.
Sport.
We wsi od 1946 r. działa Ludowy Klub Sportowy "Błękitni" Siedliszowice, grający obecnie w piłkarskich rozgrywkach B klasy w grupie Tarnów IV (Żabno) (stan na sez. 2012/13).

</doc>
<doc id="403298" url="https://pl.wikipedia.org/wiki?curid=403298" title="Siedliszowice (województwo śląskie)">
Siedliszowice (województwo śląskie)

Siedliszowice – wieś w Polsce położona w województwie śląskim, w powiecie zawierciańskim, w gminie Kroczyce.
W latach 1975–1998 miejscowość położona była w województwie częstochowskim.

</doc>
<doc id="403299" url="https://pl.wikipedia.org/wiki?curid=403299" title="Siekluki (województwo mazowieckie)">
Siekluki (województwo mazowieckie)

Siekluki – wieś w Polsce położona w województwie mazowieckim, w powiecie płońskim, w gminie Dzierzążnia.
Wieś szlachecka położona była w drugiej połowie XVI wieku w ziemi wyszogrodzkiej. Za Królestwa Polskiego istniała gmina Siekluki. W latach 1975–1998 miejscowość położona była w województwie ciechanowskim.

</doc>
<doc id="403300" url="https://pl.wikipedia.org/wiki?curid=403300" title="Siekluki (województwo podlaskie)">
Siekluki (województwo podlaskie)

Siekluki – wieś w Polsce położona w województwie podlaskim, w powiecie bielskim, w gminie Boćki.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Trójcy Przenajświętszej w Dziadkowicach.

</doc>
<doc id="403301" url="https://pl.wikipedia.org/wiki?curid=403301" title="Sielce (województwo lubelskie)">
Sielce (województwo lubelskie)

Sielce dawniej też Siedlecz – wieś w Polsce położona w województwie lubelskim, w powiecie puławskim, w gminie Końskowola.
Historia.
Wieś szlachecka Siedlce położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość położona była w województwie lubelskim.
Archeologia.
W roku 2016 w trakcie badań ratowniczych przy obwodnicy Puław archeolodzy z Fundacji Rzeszowskiego Ośrodka Archeologicznego 
odkryli w Sielcach na stanowisku Pulki znaleziska z epoki brązu oraz kamienia. Są to zarówno fragmenty ceramiki jak i narzędzia.
Zobacz też: Sielce Prawe 

</doc>
<doc id="403302" url="https://pl.wikipedia.org/wiki?curid=403302" title="Sielc (województwo mazowieckie)">
Sielc (województwo mazowieckie)

Sielc – wieś w Polsce położona w województwie mazowieckim, w powiecie ostrowskim, w gminie Ostrów Mazowiecka.
W latach 1975–1998 miejscowość położona była w województwie ostrołęckim.
Wierni kościoła rzymskokatolickiego należą do parafii św. Maksymiliana Marii Kolbego w Kozikach lub do parafii Chrystusa Dobrego Pasterza w Ostrowi Mazowieckiej.

</doc>
<doc id="403303" url="https://pl.wikipedia.org/wiki?curid=403303" title="Sielc (województwo podlaskie)">
Sielc (województwo podlaskie)

Sielc – wieś w Polsce położona w województwie podlaskim, w powiecie bielskim, w gminie Boćki.
Historia.
Wieś dawniej nazywała się Sielec.
Jedna z pierwszych wzmianek o wsi pochodzi z 1558 r. i mówi, że mieszkańcy miejscowości i okolicznych wsi wraz z mieszczanami z Brańska przynależeli do parafii prawosławnej działającej przy cerkwi w Brańsku.
W Słowniku Geograficznym Królestwa Polskiego z 1889 r. nt. wsi czytamy: "Sielec, wieś, powiat bielski, gubernia grodzieńska, w 2 okręgu polskim, gmina Aleksin, parafia Dołubów, o 23 wiorsty od Bielska".
W 1921 roku wieś liczyła 59 domów i 309 mieszkańców, w tym 295 katolików, 9 prawosławnych i 5 wyznawców judaizmu.
W latach 1975–1998 miejscowość położona była w województwie białostockim.
Inne.
Rzymskokatoliccy mieszkańcy miejscowości przynależą do Parafii Matki Bożej Wspomożenia Wiernych w Klichach, a prawosławni do Parafii Zaśnięcia Matki Bożej w Boćkach. Na terenie wsi działalność duszpasterską prowadzi także Kościół Chrystusowy, wyznanie protestanckie o charakterze ewangelicznym.

</doc>
<doc id="403304" url="https://pl.wikipedia.org/wiki?curid=403304" title="Sielec (województwo lubelskie)">
Sielec (województwo lubelskie)

Sielec – wieś w Polsce położona w województwie lubelskim, w powiecie chełmskim, w gminie Leśniowice.
W latach 1975–1998 miejscowość położona była w województwie chełmskim. Według Narodowego Spisu Powszechnego (III 2011 r.) liczyła 507 mieszkańców i była największą miejscowością gminy Leśniowice.
Historia.
Wieś występuje w dokumentach źródłowych w roku 1431. Należała wówczas do Parafii Rzymskokatolickiej w Kumowie. W 1440 roku wymieniony jako "de Sielec". W 1448 r. – "Syelcze", w 1564 r. – "Siedliscza", a w 1633 r. – "Siedliska". Według Słownika geograficznego Królestwa Polskiego z roku 1884 dawna siedziba Rzewuskich, którzy mieli tu niewielki murowany, wałami wzmocniony zamek. Tu przebywał po powrocie z Kaługi i tu zakończył życie Wacław Piotr Rzewuski, hetman polny koronny, dramatopisarz w XVIII w. W wieku XIX Sielec to wieś i folwark w powiecie chełmskim, gminie Rakołupy, parafii łacińskiej w Kumowie ("Obecnie Kumów Plebański i Majoracki"), greckokalickiej w Sielcu, odległy 9 wiorst od Chełma. Posiadał w tym czasie cerkiew, szkołę początkową oraz dwa młyny wodne. W 1827 r. było tu 53 domów i 309 mieszkańców. Dobra Sielec składały się w 1884 r. z folwarku Sielec i Kmilin, rozległość folwarczna wynosiła 1800 mórg.

</doc>
<doc id="403305" url="https://pl.wikipedia.org/wiki?curid=403305" title="Sielec (województwo podkarpackie)">
Sielec (województwo podkarpackie)

Sielec – wieś w Polsce, położona w województwie podkarpackim, w powiecie ropczycko-sędziszowskim, w gminie Iwierzyce.
Historia.
Właścicielami dóbr tabularnych byli: Franciszek Ksawery Prek (połowa lat 50. XIX wieku), Tadeusz Prek (lata 60., 70.), Abraham Gleicher (lata 80.), Bronisław Nowiński, Bronisław i Zofia Nowińscy, w 1914 ponownie samodzielnie Bronisław Nowiński.
W latach 1975–1998 miejscowość położona była w województwie rzeszowskim.
Przez miejscowość przepływa Bystrzyca, niewielka rzeka dorzecza Wisły, dopływ Wielopolki.
Wierni Kościoła rzymskokatolickiego należą do parafii Najświętszej Marii Panny w Sędziszowie Małopolskim.

</doc>
<doc id="403306" url="https://pl.wikipedia.org/wiki?curid=403306" title="Siemianice (województwo dolnośląskie)">
Siemianice (województwo dolnośląskie)

Siemianice (niem. "Schimmelwitz") – wieś w Polsce położona w województwie dolnośląskim, w powiecie trzebnickim, w gminie Oborniki Śląskie.
Podział administracyjny.
W latach 1975–1998 miejscowość położona była w województwie wrocławskim.
Zabytki.
Do wojewódzkiego rejestru zabytków wpisany jest:

</doc>
<doc id="403307" url="https://pl.wikipedia.org/wiki?curid=403307" title="Siemianice (województwo pomorskie)">
Siemianice (województwo pomorskie)

Siemianice (kaszb. "Semiónice", niem. "Schmaatz", dawniej "Siemianice Słupskie") – wieś sołecka w Polsce obejmująca swym obszarem miejscowości Niewierowo i Swochowo, położona w województwie pomorskim, w powiecie słupskim, w gminie Słupsk.
Położenie.
Miejscowość ta leży przy drodze krajowej 213 prowadzącej do Łeby oraz linii kolejowej 202 prowadzącej do Gdańska. Siemianice są oddalone 4 km na północny wschód od Słupska, leżą na pograniczu Równiny Sławieńskiej i Wysoczyzny Damnickiej i graniczą ze Swochowem na północy, z Bukówką na północnym wschodzie, z Jezierzycami na wschodzie, z Niewierowem na zachodzie i z miastem Słupskiem na południu.
Historia.
Do 1945 r. gmina wiejska Siemianice (niem. "Schmaatz") obejmowała wieś rolniczą Siemianice, majątki w Niewierowie i Swochowie oraz osady Prinzenhof ("osada wchłonięta przez Siemianice") i Jezierzyce (niem. "Seddin"). Pierwsza wzmianka o Siemianicach pojawiła się w 1315 r. w dokumencie, w którym Margrabia Waldemar Brandenburski, Kasimir Swenzo i jego spadkobiercy potwierdzili własność wsi jako lenno. Później Siemianice stały się własnością miasta Słupska.
Około 1784 roku w Siemianicach, należących do miasta Słupska, znajdował się młyn wodny, pięciu gospodarzy, nauczyciel i razem z pięcioma gospodarstwami należącymi do wsi Niewierowa łącznie 17 gospodarstw domowych. W 1925 r. we wsi znajdowało się 75 budynków mieszkalnych. Do 1945 roku gmina wiejska Siemianice należała do powiatu Słupskiego w rejencji koszalińskiej w pruskiej prowincji Pomorze. Siemianice pod koniec II wojny światowej w dniu 8. Marca 1945 r. zostały zajęte przez Armię Czerwoną. Podobnie jak całe Pomorze Tylne (niem. "Hinterpommern"), po II wojnie światowej znalazło się pod polską administracją. Granice zostały ustalone przez aliantów w Jałcie i Poczdamie. Od czerwca 1945 r. rozpoczęło się przejmowanie domów i gospodarstw przez Polaków. niem. Schmaatz został przemianowany na Siemianice. Później ustalono, że 212 mieszkańców wsi zostało wypędzonych z Siemianic do Republiki Federalnej Niemiec, a 137 do NRD.
Ludność.
Miejscowość ta od kilku lat bardzo dynamicznie się rozwija, budowanych jest bardzo dużo nowych domów, powstają nowe sklepy i firmy. Rozbudowuje się szkoła oraz przedszkole publiczne. Liczba mieszkańców z dnia nadzień się powiększa. Poniżej wykres przedstawiający liczbę ludności Siemianic na przestrzeni ostatnich 2 stuleci:
&lt;graph&gt;
 "version": 2,
 "width": 1000,
 "height": 200,
 "data": [
 "name": "table",
 "values": [
 "x": 1852,
 "y": 238
 {
 "x": 1939,
 "y": 593
 {
 "x": 1994,
 "y": 684
 {
 "x": 1995,
 "y": 705
 {
 "x": 1996,
 "y": 729
 {
 "x": 1997,
 "y": 729
 {
 "x": 1998,
 "y": 788
 {
 "x": 1999,
 "y": 826
 {
 "x": 2000,
 "y": 845
 {
 "x": 2001,
 "y": 925
 {
 "x": 2002,
 "y": 979
 {
 "x": 2003,
 "y": 1050
 {
 "x": 2004,
 "y": 1203
 {
 "x": 2005,
 "y": 1251
 {
 "x": 2006,
 "y": 1319
 {
 "x": 2007,
 "y": 1505
 {
 "x": 2008,
 "y": 1579
 {
 "x": 2009,
 "y": 1660
 {
 "x": 2010,
 "y": 1724
 {
 "x": 2011,
 "y": 1843
 {
 "x": 2012,
 "y": 1950
 {
 "x": 2013,
 "y": 2061
 {
 "x": 2014,
 "y": 2230
 {
 "x": 2015,
 "y": 2417
 {
 "x": 2016,
 "y": 2593
 {
 "x": 2017,
 "y": 2770
 {
 "x": 2018,
 "y": 2888
 {
 "x": 2019,
 "y": 3008
 {
 "x": 2020,
 "y": 3085
 ]
 ],
 "scales": [
 "name": "x",
 "type": "ordinal",
 "range": "width",
 "zero": false,
 "domain": {
 "data": "table",
 "field": "x"
 },
 "name": "y",
 "type": "linear",
 "range": "height",
 "nice": true,
 "domain": {
 "data": "table",
 "field": "y"
 "axes": [
 "type": "x",
 "scale": "x"
 {
 "type": "y",
 "scale": "y"
 ],
 "marks": [
 "type": "rect",
 "from": {
 "data": "table"
 "properties": {
 "enter": {
 "x": {
 "scale": "x",
 "field": "x"
 "y": {
 "scale": "y",
 "field": "y"
 "y2": {
 "scale": "y",
 "value": 0
 "fill": {
 "value": "steelblue"
 "width": {
 "scale": "x",
 "band": "true",
 "offset": -1
&lt;/graph&gt;
Do 1972 roku miejscowość ta była siedzibą gromady.
W latach 1975–1998 miejscowość położona była w województwie słupskim.
W miejscowości działał "Zakład Rybacki Siemianice" wchodzący w skład "Państwowego Gospodarstwa Rybackiego Słupsk".

</doc>
<doc id="403308" url="https://pl.wikipedia.org/wiki?curid=403308" title="Siemianice (województwo wielkopolskie)">
Siemianice (województwo wielkopolskie)

Siemianice (dawniej "Slup", "Słup", "Słupowo") – wieś w Polsce położona w województwie wielkopolskim, w powiecie kępińskim, w gminie Łęka Opatowska. W skład wsi wchodzą przysiółki Granice i Klasak.
W latach 1975–1998 miejscowość położona była w województwie kaliskim.
Historia.
Wieś z początku nosiła nazwę Siemianowice. Jeszcze przed 1149 r. Siemianice zostały darowane przez Piotra Włostowica z rodu Duninów klasztorowi benedyktynów pw. św. Wincentego we Wrocławiu. Przed rokiem 1360 wieś należała do biskupa wrocławskiego, po czym otrzymał ją w dożywocie Stefan Gromassy, kanonik poznański. W 1295 w kronice łacińskiej "Liber fundationis episcopatus Vratislaviensis" miejscowość wymieniona jest jako "Semianowitz".
W XV wieku Siemianice przeszły w ręce prywatne. Wśród nich m.in. Siemiańskich, Siemieńskich, Tarnowskich i Warszyckich. W końcu XVII wieku Siemianice przeszły w posiadanie Aleksandra Szembeka łowczego łęczyckiego. Około 1739 roku Siemianicami władał syn Aleksandra, Józef Szembek, cześnik i łowczy ostrzeszowski, poseł na sejm, kawaler Orderu Orła Białego. W następstwie rozbiorów wieś znalazła się pod zaborem pruskim. Później właścicielem został Piotr Szembek, generał dywizji wojsk polskich z 1831 roku, kawaler Krzyża Virtuti Militari, założyciel Ligi Polskiej w powiecie kępińskim. Po nim wsią władali: Aleksander i Piotr Szembek, ożeniony z Marią z hr. Fredrów wnuczką Aleksandra Fredry.
W 1885 roku wieś liczyła 997 mieszkańców, a w 1905 roku wieś liczyła 652 mieszkańców, w tym: 618 katolików, 28 protestantów i 6 żydów.
Na przełomie XIX i XX wieku we wsi odkryto ciałopalne cmentarzysko z okresu rzymskiego.
W czasie pobytu grenzschutzu w 1919 roku doszło do strzelaniny pomiędzy wojskiem niemieckim a młodzieżą kongresową z drugiej strony Prosny. W maju 1921 roku umieszczono w Siemianicach rannych z nieudanego ataku górnośląskich powstańców na pobliski Kostów na niemieckim Śląsku. 17 stycznia 1920 do Siemianic wkroczyło Wojsko Polskie.
W okresie międzywojennym w miejscowości stacjonowała placówka Straży Granicznej I linii „Siemianice”.
W 1940 podczas okupacji Niemcy zmienili historyczną nazwę niemiecką "Simianitz / Schimianitz" sztuczną i ahistoryczną formą "Schemmingen".
W latach osiemdziesiątych w Siemianicach hodowano dropie – jedne z największych polskich ptaków. 13 grudnia 1980 roku nieznani sprawcy wtargnęli do woliery, w której trzymano ptaki i zatłukli pałką 9 z 14 ptaków. Dwa lata później dobito jeszcze dwa osobniki. Populacja dropi w Polsce ostatecznie wymarła w 1989 roku.
Zabytki.
Pałac.
Wzniesiony w 1835 roku przez Piotra Szembeka. W 1894 roku został całkowicie przebudowany w stylu neorenesansowym. W pałacu znajdowały się cenne zbiory rodzinne z XVII-XIX w.: stare meble, szafy gdańskie, obrazy szkoły francuskiej z XVII wieku, jak również włoskiej i niderlandzkiej, akwarele Juliusza Kossaka, zbiory starej broni. Miejsce działalności Marii z Fredrów Szembekowej. To ona miała znaczący udział w tworzeniu tutaj ośrodka kultury polskiej. Zgromadziła większość pamiątek odziedziczonych po Fredrach. Pamiątki te zaginęły niestety w czasie okupacji niemieckiej. Aktualnie w pałacu znajduje się Leśny Zakład Doświadczalny Uniwersytetu Przyrodniczego w Poznaniu. W otoczeniu pałacu znajduje się zabytkowy park krajobrazowy i klasycystyczna wozownia. Park o powierzchni 4,49 ha jest chronionym prawem pomnikiem przyrody. Znajduje się tutaj cenny drzewostan oraz bogata awifauna.
Spichlerz dworski.
Zbudowany w stylu klasycystycznym w I poł. XIX wieku. Spichlerz jest murowany, tynkowany, piętrowy, na rzucie prostokąta. Ściany posiadają podział ramowy, dach jest mansardowy z naczółkami i dymnikami. Spichlerz zdobią drzwi klepkowe.
Kościół pw. św. Idziego Opata.
W Siemianicach pierwotny kościół był konstrukcji drewnianej, zbudowany przez Jana Siemiańskiego w 1553 roku. Krótko potem został zajęty przez husytów, kacerzy czeskich, którzy wypędzeni z Czech zajęli kościoły w okolicy z wyjątkiem kościoła w Opatowie. Po ich wypędzeniu z Polski stan dawniejszy przywrócił w 1621 roku ówczesny patron kościoła Joachim hr. z Tarnowa. Biskup wrocławski poświęcił kościół ponownie w 1623 roku. Świątynię powiększono w 1836 roku, a w 1858 rozebrano. Obecny murowany, neoromański kościół został wzniesiony w latach 1856-58 z fundacji Piotra Szembeka. W 1891 roku kościół został konsekrowany przez biskupa Likowskiego, a w 1906 roku wymalowany przez poznańskiego malarza Lisieckiego. Kościół ma 58 łokci długości, 20 łokci szerokości z babińcem, dwiema zakrystiami i grobowcem pod prezbiterium do chowania zmarłych hrabiów Szembeków. Kościół ma 3 ołtarze, w których znajdują się obrazy olejne pędzla mistrza wrocławskiego Schneidera z 1858 roku przedstawiające św. Idziego, św. Józefa i Matkę Boską Różańcową.
Dzwonnica.
Pochodzi z 1807 roku. Została wzniesiona w stylu klasycystycznym, jest murowana, tynkowana, na planie kwadratu. Ściany posiadają podziały ramowe, hełm piramidalny. Dzwon odlany został przez Piotra Boczka z Brzegu.
Przez miejscowość przebiegają: linia kolejowa 272 Kluczbork – Poznań oraz droga krajowa nr 11 Kołobrzeg – Bytom.
W miejscowości bierze początek Transwielkopolska Trasa Rowerowa.

</doc>
<doc id="403309" url="https://pl.wikipedia.org/wiki?curid=403309" title="Siemianowo (województwo warmińsko-mazurskie)">
Siemianowo (województwo warmińsko-mazurskie)

Siemianowo (niem. "Siemienau") – wieś w Polsce położona w województwie warmińsko-mazurskim, w powiecie nidzickim, w gminie Kozłowo.
W latach 1975–1998 miejscowość położona była w województwie olsztyńskim.
Zobacz też: Siemianowo, Siemianów

</doc>
<doc id="403310" url="https://pl.wikipedia.org/wiki?curid=403310" title="Siemianowo (województwo wielkopolskie)">
Siemianowo (województwo wielkopolskie)

Siemianowo – wieś w Polsce położona w województwie wielkopolskim, w powiecie gnieźnieńskim, w gminie Łubowo.
Wieś duchowna, własność kapituły katedralnej gnieźnieńskiej, pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość położona była w województwie poznańskim.
Zobacz też: Siemianowo, Siemianów 

</doc>
<doc id="403311" url="https://pl.wikipedia.org/wiki?curid=403311" title="Siemianów (powiat strzeliński)">
Siemianów (powiat strzeliński)

Siemianów – wieś w Polsce, położona w województwie dolnośląskim, w powiecie strzelińskim, w gminie Borów.
W latach 1975–1998 wieś położona była w województwie wrocławskim.

</doc>
<doc id="403312" url="https://pl.wikipedia.org/wiki?curid=403312" title="Siemianów (województwo łódzkie)">
Siemianów (województwo łódzkie)

Siemianów – wieś w Polsce położona w województwie łódzkim, w powiecie kutnowskim, w gminie Strzelce.
Wieś szlachecka "Siemianowo" położona była w drugiej połowie XVI wieku w powiecie gostynińskim ziemi gostynińskiej województwa rawskiego. W latach 1975–1998 miejscowość administracyjnie należała do województwa płockiego.
Zabytki.
Według rejestru zabytków NID na listę zabytków wpisany jest obiekt:

</doc>
<doc id="403314" url="https://pl.wikipedia.org/wiki?curid=403314" title="Siemiechów (województwo łódzkie)">
Siemiechów (województwo łódzkie)

Siemiechów – wieś w Polsce położona w województwie łódzkim, w powiecie łaskim, w gminie Widawa. 
W skład tego sołectwa wchodzą także przysiółki: Kępina i Siemiechów-Kolonia. Siemiechów położony jest nad rzeką Wartą w malowniczej dolinie parku międzyrzecza Warty i Widawki. Sąsiaduje z Wielką Wsią, Brzykowem, Rychłocicami oraz z Jarocicami (po drugiej stronie Warty). Jego malownicze położenie sprawia, że latem gości on wielu działkowiczów. 
W latach 1975–1998 miejscowość położona była w województwie sieradzkim.
Archeolodzy z Muzeum Regionalnego z Pabianic odkryli tu cmentarzysko rzymskich wojowników z pierwszych wieków naszej ery, na którym znaleziono m.in. miecze, groty włóczni, okucia tarcz (umba) oraz miniatury narzędzi i broni. Najwartościowszym znaleziskiem było odkrycie w jednym z grobów hełmu typu wschodnioceltyckiego z zachowanymi częściami policzkowymi. Spełniał on rolę popielnicy (urny).

</doc>
<doc id="403315" url="https://pl.wikipedia.org/wiki?curid=403315" title="Siemiechów (województwo małopolskie)">
Siemiechów (województwo małopolskie)

Siemiechów – wieś w Polsce położona w województwie małopolskim, w powiecie tarnowskim, w gminie Gromnik.
Wieś znajduje się na Pogórzu Rożnowskim, w dolinie potoku Siemiechówka, oraz na wznoszących się nad nią wzgórzach; od północnej strony jest to masyw Wału. Przez miejscowość biegnie droga wojewódzka nr 980. Integralne częściami wsi są: Chmielnik, Dybkówka, Głęboczyzna, Górny Siemiechów, Granica, Igle, Łęg, Małe Góry, Moszczenica, Palmówka, Pichnerówka, Pogorzałki, Wielkie Góry, Wołówka. 
Nazwa wsi pochodzi z przekształcenia wcześniejszej nazwy "Siedmichów", która powstała od siedmiu mnichów zamordowanych podczas najazdu Tatarów w 1241 roku. W 1899 roku Siemiechów kupił dr Adam Doboszyński, adwokat z Krakowa. W latach 1975–1998 miejscowość położona była w województwie tarnowskim. 
Miejscowość jest siedzibą rzymskokatolickiej parafii Ofiarowania w Świątyni i Wniebowstąpienia Pana Jezusa. Najważniejszym zabytkiem wsi jest drewniany gotycki kościół Matki Boskiej Gromnicznej. W Siemiechowie znajdują się trzy cmentarze wojenne z okresu I wojny światowej (nr 181, 182, 183).

</doc>
<doc id="403316" url="https://pl.wikipedia.org/wiki?curid=403316" title="Siemionki (województwo kujawsko-pomorskie)">
Siemionki (województwo kujawsko-pomorskie)

Siemionki – wieś w Polsce, położona w województwie kujawsko-pomorskim, w powiecie mogileńskim, w gminie Jeziora Wielkie.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 181 mieszkańców. Jest jedenastą co do wielkości miejscowością gminy Jeziora Wielkie.

</doc>
<doc id="403317" url="https://pl.wikipedia.org/wiki?curid=403317" title="Siemionki (województwo warmińsko-mazurskie)">
Siemionki (województwo warmińsko-mazurskie)

Siemionki (niem. "Schemionken") – wieś w Polsce, położona w województwie warmińsko-mazurskim, w powiecie giżyckim, w gminie Wydminy.
W latach 1975–1998 miejscowość położona była w województwie suwalskim.
W ramach akcji germanizacyjnej w 1928 roku zmieniono urzędową nazwę wsi na "Bergwalde".

</doc>
<doc id="403319" url="https://pl.wikipedia.org/wiki?curid=403319" title="Sieniawa (województwo lubuskie)">
Sieniawa (województwo lubuskie)

Sieniawa (niem. "Schönow") – wieś w Polsce, położona w województwie lubuskim, w powiecie świebodzińskim, w gminie Łagów.
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisany jest:
Kopalnia.
W Sieniawie funkcjonuje niewielka kopalnia węgla brunatnego, która jako jedna z niewielu w Polsce eksploatowała swe złoża metodą podziemną i jedna z najdłużej eksploatowanych na ziemiach polskich (od 1873). Zniszczona w czasie II wojny światowej podjęła pracę w roku 1950 osiągając maksymalne wydobycie 209,1 tys. ton w roku 1983. Po przekształceniach ustrojowych w Polsce zdecydowano w 1997 o likwidacji państwowej kopalni. W październiku 2002 działalność wydobywczą rozpoczęła tu nowa, komercyjna firma górnicza, zmieniając jednak sposób wydobycia węgla na odkrywkowy. W konsekwencji czego w miejscu odkrywki powstaje wyrobisko o głębokości do 40 m i docelowej powierzchni 12,5 ha.

</doc>
<doc id="403320" url="https://pl.wikipedia.org/wiki?curid=403320" title="Sieniawa (województwo małopolskie)">
Sieniawa (województwo małopolskie)

Sieniawa – wieś w Polsce, położona w województwie małopolskim, w powiecie nowotarskim, w gminie Raba Wyżna, w Kotlinie Rabczańskiej.
W latach 1975–1998 wieś położona była w województwie nowosądeckim.
Tutaj także znajdują się źródła rzeki Raby.
Według "Słownika geograficznego Królestwa Polskiego i innych krajów słowiańskich" (T. X), we wsi w roku 1869 było 129 domów i 734 mieszkańców (363 mężczyzn i 371 kobiet), natomiast w roku 1888 wieś liczyła już 141 domów. Ludność wynosiła wtedy 755 (369 mężczyzn oraz 386 kobiet). Miejscowość do lat 80. XX wieku należała, razem z Rokicinami oraz Bielanką do rzymskokatolickiej parafii św. Stanisława BM w Rabie Wyżnej.
Do najważniejszych zabytków w Sieniawie należą drewniany kościół św. Antoniego wybudowany kosztem właściciela wsi Andrzeja Sendzimira herbu Ostoja i jego żony Anny z Sierakowskich w latach 40. XVIII wieku, dworek dawnych właścicieli (w ciągu wieków były to rodziny: Sierakowskich, Sendzimirów następnie Borowskich, Zduniów i Głowińskich) stojący naprzeciw nowego kościoła parafialnego pod wezwaniem Niepokalanego Serca NMP oraz drewniana dzwonnica w centrum wsi na roli Pytlówka.
W 2008 uroczyście obchodzono 100-lecie utworzenia w Sieniawie szkoły podstawowej. Jej pierwszym nauczycielem był Franciszek Boroń, a placówce patronuje Władysław Orkan.
W Sieniawie 27 maja 1942 urodził się prof. Andrzej Zoll, prawnik, były przewodniczący PKW, sędzia i prezes Trybunału Konstytucyjnego oraz Rzecznik Praw Obywatelskich, profesor zwyczajny i wykładowca akademicki. W miejscowości urodził się również Stanisław Janik (1928–1998), polski ratownik górski, przewodnik i działacz turystyczny oraz jego brat Antoni Janik (ur. 1930).

</doc>
<doc id="403321" url="https://pl.wikipedia.org/wiki?curid=403321" title="Sienna (województwo dolnośląskie)">
Sienna (województwo dolnośląskie)

Sienna (niem. "Heudorf") – wieś w Polsce położona w województwie dolnośląskim, w powiecie kłodzkim, w gminie Stronie Śląskie w górnej części doliny Siennej Wody.
Położenie.
Sienna leży w górnej części doliny Czarnej Wody, pomiędzy Masywem Śnieżnika a Krowiarkami, na wysokości około 680-800 m n.p.m.
Podział administracyjny.
W latach 1975–1998 miejscowość administracyjnie należała do województwa wałbrzyskiego.
Historia.
Sienna powstała w drugiej połowie XVII wieku, kiedy w tym rejonie zakładano kopalnie. Przez ponad 100 lat należała do królewszczyzny, w roku 1838 została zakupiona przez Mariannę Orańską. W 1840 roku we wsi było 47 domów, w tym: szkoła katolicka, kościół, 2 młyny wodne, tartak, garbarnia, gospoda i wytwórnia potażu.
Zabytki.
Do wojewódzkiego rejestru zabytków wpisany jest :
Inne zabytki:

</doc>
<doc id="403322" url="https://pl.wikipedia.org/wiki?curid=403322" title="Sienna (województwo małopolskie)">
Sienna (województwo małopolskie)

Sienna – wieś w Polsce, położona w województwie małopolskim, w powiecie nowosądeckim, w gminie Gródek nad Dunajcem, na Pogórzu Rożnowskim.
W latach 1975–1998 wieś położona była w województwie nowosądeckim.
Położenie.
Sienna położona jest na Pogórzu Rożnowskim. Pola i zabudowania Siennej znajdują się w dolinie wpadającego do Jeziora Rożnowskiego. potoku Jelnianka, oraz na wzgórzach wznoszących się po obydwu stronach tej doliny.
Parafia.
We wsi znajduje się kościół parafialny pw. św. Stanisława biskupa i męczennika. Sienna jest stosunkowo młodą parafią. Została wydzielona w 1950 r. z parafii Zbyszyce. Wtedy też wybudowano w Siennej kościół. Położony na zboczu wzgórza, z większej odległości wygląda dostojnie.
W ołtarzu głównym można zobaczyć płaskorzeźbę Wieczerzy Pańskiej, obraz św. Stanisława, patrona kościoła oraz rzeźbę Chrystusa Zmartwychwstałego. W jednym z dwóch ołtarzy bocznych tego kościoła czci się Najświętsze Serce Pana Jezusa, a w drugim Matkę Bożą Pocieszenia. Parafia Sienna obchodzi odpustowe święto ku czci swojego patrona w niedzielę po 8 maja.
Na cmentarzu parafialnym znajduje się zabytkowy niewielki cmentarz wojenny nr 354 – Sienna z okresu I wojny światowej.

</doc>
<doc id="403323" url="https://pl.wikipedia.org/wiki?curid=403323" title="Sienno (województwo kujawsko-pomorskie)">
Sienno (województwo kujawsko-pomorskie)

Sienno – wieś w Polsce, położona w województwie kujawsko-pomorskim, w powiecie bydgoskim, w gminie Dobrcz.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według danych Urzędu Gminy Dobrcz (XII 2020 r.) miejscowość liczyła 724 mieszkańców.
Dawne cmentarze.
Na terenie wsi zlokalizowany jest nieczynny cmentarz ewangelicki
Pomniki przyrody.
Przez Sienno przebiega dębowa aleja przydrożna stanowiąca pomnik przyrody. Pierwotnie w alei znajdowało się 278 drzew (267 dębów szypułkowych 125-370 cm; 2 graby zwyczajne 173, 245 cm; 1 klon jesionolistny 171 cm; 8 klonów zwyczajnych 132-271 cm). W 2011 roku zarządzono usunięcie 2 dębów i 3 klonów zwyczajnych.
Oprócz alei w parku dworskim znajduje się 7 drzew pomników przyrody:

</doc>
<doc id="403324" url="https://pl.wikipedia.org/wiki?curid=403324" title="Sienno (województwo lubuskie)">
Sienno (województwo lubuskie)

Sienno () – wieś w Polsce położona w województwie lubuskim, w powiecie słubickim, w gminie Ośno Lubuskie, w odległości ok. 5,5 km na zachód od Ośna Lubuskiego.
W latach 1975–1998 miejscowość położona była w województwie gorzowskim.
W miejscowości działało państwowe gospodarstwo rolne podległe pod Zakład Rolny Radów wchodzący w skład Lubuskiego Kombinatu Rolnego Rzepin.
Miejscowość położona jest na drodze lokalnej Radów – Ośno Lubuskie.
Historia.
Wieś powstała w II poł. XIII wieku. Kościół powstał na początkach XVI w., o czym świadczy szczyt wschodni z charakterystyczną dekoracją maswerkową w "ośli grzbiet". W latach 80. XVIII w. kościół został przebudowany. Wówczas dobudowano kruchtę, otynkowano ściany, wykonano dekorację wieży i zmieniono kształt otworów okiennych. We wnętrzu wbudowano empory i ufundowano wyposażenie. Podczas tych prac przerobiono XVII-wieczny ołtarz główny na ołtarz ambonowy. Pracę tę wykonał rycerz Henze ze Słońska. Niewielkie zmiany wprowadzono również w kościele w poł. XIX w. Po II wojnie światowej kościół został przejęty przez katolików i ponownie konsekrowany 22 IV 1957 r. W latach 70. XX w. zmieniono ołtarz i podbito stropy. 
Zabytki.
Do wojewódzkiego rejestru zabytków wpisane są:

</doc>
<doc id="403325" url="https://pl.wikipedia.org/wiki?curid=403325" title="Sienno (województwo zachodniopomorskie)">
Sienno (województwo zachodniopomorskie)

Sienno – wieś w Polsce położona w województwie zachodniopomorskim, w powiecie łobeskim, w gminie Resko.
W latach 1975–1998 miejscowość położona była w województwie szczecińskim.
Zobacz też: Sienno, Sienno Dolne

</doc>
<doc id="403326" url="https://pl.wikipedia.org/wiki?curid=403326" title="Sierakowo (powiat stargardzki)">
Sierakowo (powiat stargardzki)

Sierakowo (niem. "Altheide") – wieś w Polsce położona w województwie zachodniopomorskim, w powiecie stargardzkim, w gminie Dobrzany, 5,5 km na południowy wschód od Dobrzan (siedziby gminy) i 26 km na wschód od Stargardu (siedziby powiatu).
W latach 1975–1998 miejscowość należała administracyjnie do województwa szczecińskiego.
Nazwa.
9 grudnia 1947 r. ustalono urzędową polską nazwę miejscowości – Sierakowo, określając drugi przypadek jako Sierakowa, a przymiotnik – sierakowski.

</doc>
<doc id="403327" url="https://pl.wikipedia.org/wiki?curid=403327" title="Sieraków (województwo lubuskie)">
Sieraków (województwo lubuskie)

Sieraków – wieś w Polsce położona w województwie lubuskim, w powiecie żagańskim, w gminie Szprotawa. Leży w Borach Dolnośląskich nad Bobrem.
W latach 1975–1998 miejscowość położona była w województwie zielonogórskim.
W pobliżu wsi przebiegają Wały Śląskie, ziemne umocnienia graniczne wzniesione na tym odcinku w XIV/XV wieku pomiędzy księstwami głogowskim a jaworskim. W 2008 roku na wniosek Muzeum Ziemi Szprotawskiej zostały one wpisane do rejestru zabytków województwa lubuskiego pod nr L-85/C jako stanowisko archeologiczne Sieraków.

</doc>
<doc id="403328" url="https://pl.wikipedia.org/wiki?curid=403328" title="Sieraków (województwo łódzkie)">
Sieraków (województwo łódzkie)

Sieraków – wieś w Polsce położona w województwie łódzkim, w powiecie kutnowskim, w gminie Kutno.
W latach 1975–1998 miejscowość położona była w województwie płockim. 
Na jej terenie znajdują się jeszcze ruiny pałacyku dziedzica.
16 września 1939 oficerowie Wehrmachtu z inspiracji mieszkańców wsi Holendry (osadników niemieckich) zatrzymali 3 mieszkańców. Aresztowanych wywieziono do wsi Trąbki i tam zamordowano.
We wsi mieszka 156 osób, z czego 46,8% stanowią kobiety, a 53,2% mężczyźni. W 2002 roku we wsi były 53 gospodarstwa domowe. Wśród nich dominowały gospodarstwa zamieszkałe przez jedną osobę - takich gospodarstw było 16.

</doc>
<doc id="403330" url="https://pl.wikipedia.org/wiki?curid=403330" title="Sieraków (województwo małopolskie)">
Sieraków (województwo małopolskie)

Sieraków – wieś w Polsce położona w województwie małopolskim, w powiecie myślenickim, w gminie Dobczyce.
W latach 1975–1998 miejscowość położona była w województwie krakowskim.
We wsi znajduje się „Dwór Sieraków” z XV wieku, kiedyś uzdrowisko „Kinga”, obecnie hotel i restauracja.

</doc>
<doc id="403331" url="https://pl.wikipedia.org/wiki?curid=403331" title="Sieraków (województwo podkarpackie)">
Sieraków (województwo podkarpackie)

Sieraków – wieś w Polsce, położona w województwie podkarpackim, w powiecie niżańskim, w gminie Harasiuki, przy ujściu strugi Borowina do Tanwi.
Do 1974 wieś należała do powiatu biłgorajskiego w województwie lubelskim. W latach 1975–1998 wieś położona była w województwie tarnobrzeskim.

</doc>
<doc id="403333" url="https://pl.wikipedia.org/wiki?curid=403333" title="Sieraków (województwo świętokrzyskie)">
Sieraków (województwo świętokrzyskie)

Sieraków – wieś w Polsce położona w województwie świętokrzyskim, w powiecie kieleckim, w gminie Daleszyce.
W latach 1975–1998 miejscowość położona była w województwie kieleckim.
W latach 30. XX w. we wsi znajdował się przystanek końcowy odnogi trasy kolejki z Kielc do Złotej Wody k. Łagowa.

</doc>
<doc id="403334" url="https://pl.wikipedia.org/wiki?curid=403334" title="Traktat z Lokarno">
Traktat z Lokarno



</doc>
<doc id="403335" url="https://pl.wikipedia.org/wiki?curid=403335" title="Sierniki (województwo kujawsko-pomorskie)">
Sierniki (województwo kujawsko-pomorskie)

Sierniki – wieś w Polsce położona w województwie kujawsko-pomorskim, w powiecie nakielskim, w gminie Kcynia.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 136 mieszkańców. Są, wespół z Rozpętkiem (136 mieszkańców), 30. co do wielkości miejscowością gminy Kcynia.
Zabytki.
Według rejestru zabytków NID na listę zabytków wpisany jest zespół dworski z 2. połowy XIX w., nr rej.: A/1170 z 15.01.1986:

</doc>
<doc id="403336" url="https://pl.wikipedia.org/wiki?curid=403336" title="Sierosławice (województwo lubuskie)">
Sierosławice (województwo lubuskie)

Sierosławice – wieś w Polsce położona w województwie lubuskim, w powiecie strzelecko-drezdeneckim, w gminie Zwierzyn.
W latach 1975–1998 miejscowość położona była w województwie gorzowskim.

</doc>
<doc id="403337" url="https://pl.wikipedia.org/wiki?curid=403337" title="Sierosławice (województwo małopolskie)">
Sierosławice (województwo małopolskie)

Sierosławice (też: "Sierosławice nad Wisłą") – wieś w Polsce położona w województwie małopolskim, w powiecie proszowickim, w gminie Nowe Brzesko, przy drodze krajowej nr 79.
Wieś królewska, położona była w drugiej połowie XVI wieku w powiecie proszowskim województwa krakowskiego, jej tenutariuszem w 1595 roku był Jacek Młodziejowski, podskarbi nadworny. W latach 1975–1998 miejscowość położona była w województwie krakowskim.
Wieś i folwark w Sierosławicach były od początku własnością rycerską (szlachecką) – rodu Sierosławskich h. Łodzia. Po raz pierwszy Sierosławice wymienione są w dokumencie z połowy XIII wieku (jako Siroslawicze), potem w kilku dokumentach z XIV w. (jako Zeroslawicce, Zeroslaviccze, w 1490 – Syroslawycze, w 1529 – Schiroslawycze).
W połowie XVI wieku Sierosławice stały się jedynym na ziemi brzeskiej ośrodkiem reformacji. Wówczas właściciele dworu i większość ludności zmieniła wyznanie na luterańskie. Przy dworze funkcjonował mały zbór (kaplica), niezachowany do dzisiejszego dnia.
We wsi istniały również inne budowle, m.in. duży murowany spichlerz z XVI w., zabudowania folwarczne z XVIII w., browar, gorzelnia i budynki królewskiej komory celnej. Do dziś ocalał jedynie niewielki budynek celny zwany "komendą" oraz fragmenty dworskiego parku.
Onegdaj we wsi istniała drogowa przeprawa promowa do prawobrzeżnych Świniar.
Przed I wojną światową Aniela Zdanowska założyła we wsi koło gospodyń wiejskich.

</doc>
<doc id="403338" url="https://pl.wikipedia.org/wiki?curid=403338" title="Sierosławice (województwo opolskie)">
Sierosławice (województwo opolskie)

Sierosławice (niem. "Schiroslawitz", 1936–1945 "Grenzfelde")– wieś w Polsce, położona w województwie opolskim, w powiecie kluczborskim, w gminie Byczyna, 7 km od Byczyny.
W latach 1975–1998 miejscowość należała administracyjnie do województwa opolskiego.
Infrastruktura.
Najbliższy przystanek kolejowy znajduje się w Byczynie, natomiast najbliższy przystanek autobusowy znajduje się w odległości 1,5 km od miejscowości, przy trasie Byczyna – Wojsławice.
Miejscowość jest zwodociągowana, przez podłączenie do wodociągu Kastel.
Nazwa.
Nazwa należy do grupy nazw patronomicznych i pochodzi od staropolskiego męskiego imienia założyciela miejscowości Sirosława. Niemiecki językoznawca Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Sierosławice" podając jej znaczenie "Dorf des Sierosław" czyli po polsku "Wieś Sierosława".
Historia.
Pierwsze wzmianki o Sierosławicach pochodzą z 1136 r. a ich nazwa wywodzi się od imienia Sierosław. Pierwotnie miejscowość należała do biskupa wrocławskiego. W 1383 r. Sierosławice zostały połączone z Wojsławicami w całość, co zostało potwierdzone dokumentem księcia brzeskiego Ludwika I. Kolejnym właścicielem miejscowości była rodzina von Frankenberg. Sierosławice znajdowały się w ich posiadaniu do XVII w.
W 1628 r. właścicielem Sierosławic był Ludwik Strasznik. Kolejnym właścicielem była rodzina von Gladis. W 1744 r. miejscowość otrzymała herb, przedstawiający Temidę, znajdującą się nad biegnącym jeleniem. W połowie XIX w. majątek o wielkości 301 hm² (ha) nabył wyższy poborca podatkowy z Saksonii, Ludwik von Jordan, którego rodzina była związana więzami małżeńskimi z roszkowicką rodziną von Taubadel. Pod koniec XIX w. Sierosławice zostały połączone drogą bitą z istniejącym obok miejscowości gościńcem. W tym czasie rodzina von Jordan wybudowała w miejscowości rezydencję, w otoczeniu parku krajobrazowego. Przy wjeździe do niego stała neogotycka brama z blankami. Ani rezydencja ani brama nie zachowały się.
17 października 1928 r. do miejscowości włączono obszar dworski Jordanhof. 27 maja 1936 r. w miejsce nazwy Schiroslawitz wprowadzono nazwę Grenzfelde. 26 marca 1946 r. w okolicy Sierosławic miało miejsce morderstwo, dla którego upatrywano przyczyn politycznych (utrwalanie władzy ludowej); istnieją jednak także hipotezy, że był to mord rabunkowy.
Od połowy XIX w. do 1968 r. w miejscowości funkcjonowała szkoła dla młodszych uczniów.

</doc>
<doc id="403339" url="https://pl.wikipedia.org/wiki?curid=403339" title="Sierosławice (województwo świętokrzyskie)">
Sierosławice (województwo świętokrzyskie)

Sierosławice – wieś sołecka w Polsce, położona w woj. świętokrzyskim, w pow. koneckim, w gminie Końskie.
W skład sołectwa "Sierosławice" wchodzi także wieś Nowe Sierosławice.
Prywatna wieś szlachecka, położona była w drugiej połowie XVI wieku w powiecie opoczyńskim województwa sandomierskiego. Od XVII do pierwszej połowy XX wieku wieś wchodziała w skład klucza Modliszewickiego oraz dóbr Końskie Wielkie. W latach 1975–1998 miejscowość położona była w województwie kieleckim.
Przez wieś przechodzi czerwony szlak rowerowy do Sielpii Wielkiej.
Wierni kościoła rzymskokatolickiego należą do parafii Zwiastowania Najświętszej Maryi Panny w Nowym Kazanowie.

</doc>
<doc id="403340" url="https://pl.wikipedia.org/wiki?curid=403340" title="Sierosław (województwo kujawsko-pomorskie)">
Sierosław (województwo kujawsko-pomorskie)

Sierosław – wieś w Polsce położona w województwie kujawsko-pomorskim, w powiecie świeckim, w gminie Drzycim.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 461 mieszkańców. Jest czwartą co do wielkości miejscowością gminy Drzycim.

</doc>
<doc id="403341" url="https://pl.wikipedia.org/wiki?curid=403341" title="Sierosław (województwo łódzkie)">
Sierosław (województwo łódzkie)

Sierosław – wieś w Polsce położona w województwie łódzkim, w powiecie piotrkowskim, w gminie Moszczenica.
W latach 1975–1998 miejscowość położona była w województwie piotrkowskim.

</doc>
<doc id="403342" url="https://pl.wikipedia.org/wiki?curid=403342" title="Sierosław (województwo wielkopolskie)">
Sierosław (województwo wielkopolskie)

Sierosław – wieś w Polsce położona w województwie wielkopolskim, w powiecie poznańskim, w gminie Tarnowo Podgórne.
Historia.
Miejscowość ma metrykę średniowieczną i istnieje prawdopodobnie od XIII wieku. Pierwsze pewne wzmianki o wsi zapisane zostały w 1248 i 1288 gdzie wymieniono ją jako "Siroslawo". Na przestrzeni wieków nazwę wsi notowano w różnych formach w 1316 „Siroslawe”, 1393 „Szirosla[ue?]”, 1400 „Syroslawe”, 1404 „Syroslaw”, 1424 „Schiroslaw”, 1435 „Siroslaw”, 1454 „Sziroslaw”, 1468 „Szyroslaw”, 1475 „Syrosslaw”, 1508 „Syraslaw”..
W 1288 miejscowość została wcielona przez biskupa Jana do parafii lusowskiej. Sierosław w nazwisku wzmiankowali: Stefan Opalis (1316), Bogusz Sierosławski (1389), Naram Sierosławski (1393). 
Wieś została wielokrotnie odnotowana w historycznych dokumentach prawnych, własnościowych i podatkowych. W 1316 dokument wystawiony przez księcia Władysława Łokietka odnotowuje w sprawie Szczepana zwanego Opalis pochodzącego z Sierosławia. W 1389 Bogusz Sierosławski toczy proces sądowy z Maciejem Ptaszkowskim. W 1471 odnotowano karczmę w Sierosławiu położoną przy drodze w kierunku Buku. W 1475 odnotowany został dwór w Sierosławiu, a w 1503 dwór oraz wiatrak. Wieś należała do szlachty. Położona była w 1580 roku w powiecie poznańskim województwa poznańskiego. 
Miejscowa dziedziczka, Barbara Miękicka, założyła w 1647 kościół braci czeskich, który później pełnił rolę katolickiej kaplicy. W 1773 ustalono podział administracyjny między Sierosławiem, Lusowem i Lusówkiem. W 1783 właściciel Sierosławia i Pokrzywnicy, Michał Neyman, odnowił kaplicę. Po rodzinie Neymanów miejscowość była w rękach Raszewskich. W 1889 Sierosław liczył 184 mieszkańców i 10 dymów (domostw). Właścicielem był wtedy Zygmunt Węsierski. W miejscowości znajdowała się wtedy gorzelnia parowa, hodowano bydło i wytwarzano nabiał. Dobra obejmowały (bez Pokrzywnicy) 554 ha, z czego 419,48 ha to grunty orne, 35,6 ha – łąki, 28,8 ha – pastwiska, 57,57 ha – las i 13,36 ha stanowiły nieużytki. Wieś była siedzibą okręgu dworskiego, w którego skład wchodziła również Pokrzywnica.
W latach 1975–1998 miejscowość położona była w województwie poznańskim.
Demografia.
W 1889 Sierosław liczył 184 mieszkańców.
Od lat 90. sukcesywnie zwiększa się liczba mieszkańców miejscowości. W 2000 r. zamieszkiwały ją 143 osoby, natomiast w roku 2018 wieś liczyła 904 mieszkańców.
Ogródki działkowe.
We wsi położone są jedne z najrozleglejszych kompleksów działkowych w okolicach Poznania, ciągnące się na południe od drogi Poznań – Buk, w stronę Dopiewa.
Na działkach wybudowano kaplicę rzymskokatolicką, gdzie w sezonie letnim co niedzielę odprawiane są msze. Kaplica znajduje się pod jurysdykcją parafii św. Rity w Lusówku.
Transport.
Do 2008 MPK Poznań dla obsługi tych działek uruchamiało specjalną podmiejską, pospieszną linię autobusową P. Obecnie docierają tu autobusy ZTM Poznań linii 804 z pętli Ogrody w Poznaniu, przez Batorowo i Przeźmierowo (niektóre kursy także przez Lusowo). Przez Sierosław przejeżdża też, nieobjęta porozumieniem międzygminnym, linia 05 obsługiwana przez TPBUS w kierunku Lusówka i Tarnowa Podgórnego.
W kierunku Poznania i Buku kursują również linie PKS oraz prywatny przewoźnik autobusowy.

</doc>
<doc id="403343" url="https://pl.wikipedia.org/wiki?curid=403343" title="Sierosław (województwo zachodniopomorskie)">
Sierosław (województwo zachodniopomorskie)

Sierosław (do 1945 niem. "Zirzlaff") – wieś w Polsce położona w województwie zachodniopomorskim, w powiecie kamieńskim, w gminie Wolin.
W miejscowości jest przystań wodna, sklep spożywczy.
Położenie.
Sierosław położony jest nad cieśniną Dziwną, na lewym jej brzegu przy Zalewie Kamieńskim, około 12 kilometrów od Wolina i 7 od Międzywodzia. Położony jest przy drodze gminnej Wolin - Międzywodzie.
Historia.
Obecnie wieś liczy 199 mieszkańców. Największy renesans przeżywała na przestrzeni X - XII wieku. W latach 1975–1998 miejscowość należała administracyjnie do województwa szczecińskiego.
Edukacja.
Dzieci z Sierosławia chodzą do szkoły podstawowej w Kołczewie. Starsza młodzież uczęszcza do gimnazjum w Wolinie. Na skutek reformy oświaty 2017 Gimnazjum w Sierosławiu zostało zlikwidowane.

</doc>
<doc id="403345" url="https://pl.wikipedia.org/wiki?curid=403345" title="Sierpowo (województwo pomorskie)">
Sierpowo (województwo pomorskie)

Sierpowo (niem. "Breitenfelde") – wieś w Polsce położona w województwie pomorskim, w powiecie człuchowskim, w gminie Czarne.
Administracja.
Prywatna wieś szlachecka położona była w drugiej połowie XVI wieku w województwie pomorskim. W latach 1975–1998 miejscowość położona była w województwie słupskim.
Zabytki.
Według rejestru zabytków NID na listę zabytków wpisany jest kościół pw. św. Judy Tadeusza z muru pruskiego, z 2 poł. XVII w., nr rej.: A-273 z 26.03.1960.
Zobacz też.
Inne miejscowości o podobnej nazwie: 

</doc>
<doc id="403346" url="https://pl.wikipedia.org/wiki?curid=403346" title="Sierpowo (województwo wielkopolskie)">
Sierpowo (województwo wielkopolskie)

Sierpowo – wieś w Polsce położona w województwie wielkopolskim, w powiecie kościańskim, w gminie Śmigiel.
Wieś szlachecka, własność kasztelana międzyrzeckiego Andrzeja Górki, około 1580 roku leżała w powiecie kościańskim województwa poznańskiego.
W okresie Wielkiego Księstwa Poznańskiego (1815-1848) miejscowość wzmiankowana jako Sierpowo należała do wsi większych w ówczesnym pruskim powiecie Kosten rejencji poznańskiej. Sierpowo należało do okręgu śmigielskiego tego powiatu i stanowiło część majątku Bojanowo stare, który należał wówczas do księżnej z rodu Hohenzollern. Według spisu urzędowego z 1837 roku Sierpowo liczyło 183 mieszkańców, którzy zamieszkiwali 20 dymów (domostw).
W latach 1975–1998 miejscowość położona była w województwie leszczyńskim.
Zobacz też: Sierpowo, Sierpów

</doc>
<doc id="403347" url="https://pl.wikipedia.org/wiki?curid=403347" title="Sierzchów (województwo łódzkie)">
Sierzchów (województwo łódzkie)

Sierzchów – wieś w Polsce położona w województwie łódzkim, w powiecie skierniewickim, w gminie Bolimów.
Wieś duchowna położona była w drugiej połowie XVI wieku w powiecie sochaczewskim ziemi sochaczewskiej województwa rawskiego. Była wsią klucza kompińskiego arcybiskupów gnieźnieńskich. W latach 1975–1998 miejscowość położona była w województwie skierniewickim.

</doc>
<doc id="403348" url="https://pl.wikipedia.org/wiki?curid=403348" title="Sierzchów (województwo mazowieckie)">
Sierzchów (województwo mazowieckie)

Sierzchów – wieś w Polsce położona w województwie mazowieckim, w powiecie piaseczyńskim, w gminie Góra Kalwaria.
Wieś szlachecka Sierischowo położona była w drugiej połowie XVI wieku w powiecie czerskim ziemi czerskiej województwa mazowieckiego. W latach 1975–1998 miejscowość położona była w województwie warszawskim.

</doc>
<doc id="403349" url="https://pl.wikipedia.org/wiki?curid=403349" title="Sierzchów (województwo wielkopolskie)">
Sierzchów (województwo wielkopolskie)

Sierzchów – wieś w Polsce położona w województwie wielkopolskim, w powiecie kaliskim, w gminie Opatówek.
Według danych z 21 kwietnia 2004 r. wieś miała 473 mieszkańców
W latach 1975–1998 miejscowość położona była w województwie kaliskim.

</doc>
<doc id="403350" url="https://pl.wikipedia.org/wiki?curid=403350" title="Sikory (województwo kujawsko-pomorskie)">
Sikory (województwo kujawsko-pomorskie)

Sikory – wieś w Polsce położona w województwie kujawsko-pomorskim, w powiecie rypińskim, w gminie Rypin.
Podział administracyjny.
W latach 1975–1998 miejscowość położona była w województwie włocławskim.
Demografia.
Według Narodowego Spisu Powszechnego (III 2011 r.) liczyła 161 mieszkańców. Jest 21. co do wielkości miejscowością gminy Rypin.

</doc>
<doc id="403351" url="https://pl.wikipedia.org/wiki?curid=403351" title="Sikory (województwo podlaskie)">
Sikory (województwo podlaskie)

Sikory – wieś w Polsce położona w województwie podlaskim, w powiecie monieckim, w gminie Mońki.
W latach 1975–1998 miejscowość położona była w województwie białostockim.
Przez miejscowość przepływa rzeka Nereśl, dopływ Narwi.
W przeszłości znajdował się tu folwark, którego pozostałością jest zabytkowy dwór. We wsi znajduje się też drugi obiekt objęty opieką konserwatorską, młyn.
Wierni kościoła rzymskokatolickiego należą do parafii św. Anny w Kalinówce Kościelnej.

</doc>
<doc id="403352" url="https://pl.wikipedia.org/wiki?curid=403352" title="Sikórz (województwo kujawsko-pomorskie)">
Sikórz (województwo kujawsko-pomorskie)

Sikórz – wieś w Polsce położona w województwie kujawsko-pomorskim, w powiecie lipnowskim, w gminie Chrostkowo.
Podział administracyjny.
W latach 1975–1998 miejscowość administracyjnie należała do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 114 mieszkańców. Jest dwunastą co do wielkości miejscowością gminy Chrostkowo.

</doc>
<doc id="403353" url="https://pl.wikipedia.org/wiki?curid=403353" title="Silno (województwo kujawsko-pomorskie)">
Silno (województwo kujawsko-pomorskie)

Silno – wieś w Polsce, położona w województwie kujawsko-pomorskim, w powiecie toruńskim, w gminie Obrowo.
Wieś królewska starostwa bobrownickiego położona była w końcu XVI wieku w powiecie lipnowskim ziemi dobrzyńskiej. W latach 1975–1998 miejscowość położona była w województwie toruńskim.
Nazwa miejscowości pojawiła się po raz pierwszy w dokumencie z 5 maja 1391, spisanym w Toruniu. Ugruntowała się dopiero w XVI wieku. 
Wieś założona przez Olendrów, niegdyś stanowiąca granicę pomiędzy zaborami. Obecnie wieś stanowi "satelitę" Torunia, przyciągającą coraz większą liczbę mieszkańców.

</doc>
